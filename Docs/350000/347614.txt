<DOC>
<DOCNO> 347614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/31/son/sonyas03.html </URL>
<DATE> 2005/05/31/ </DATE>
<TIME> 08.10 </TIME>
<AUTHOR>  </AUTHOR>
<HEADLINE>
K. Kore'ye göre dünyadaki ilk roketi 1300 yıl önce Koreliler icat etti 
</HEADLINE>
<TEXT>

     Nükleer silahları ve füze teknolojisi korku yaratan Kuzey Kore, dünyadaki ilk roketi 1300 yıl önce Korelilerin icat ettiğini iddia etti. 
     Kuzey’in resmi haber ajansı KCNA’nın haberinde, modern roketlerin benzerlerinin 7. yüzyılda Kore’de, Koguryo döneminin son yıllarında kullanıldığı belirtildi. 
     Haberde, "İlk füze çok basitti ancak çalışma ilkesi olarak modern füzeye benziyordu. Kwanghwi adı verilen bir silah 661’de Pukhan’daki kale önünde yapılan savaşta gücünü gösterdi" denildi. 
     KCNA, Korelilerin ayrıca, 918-1392 arasında yaklaşık bir metre uzunluğunda, ucunda ok başı bulunan ve bunu uzaklara fırlatmada roket teknolojisinin kullanıldığı Hwajon adı verilen bir ’füze" yaptıklarını yazdı. Ajansa göre, ok yanıcı bir kartuşun ateşlenmesiyle fırlatılıyordu. 
     Ajans, Koreli silah imalatçılarının 15. yüzyılın başında da çok aşamalı bir füze geliştirdiklerini bildirdi. 
     Kuzey Kore’nin 1960’lardan beri füze programı bulunuyor. 
     
</TEXT>
</DOC>
