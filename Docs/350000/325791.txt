<DOC>
<DOCNO> 325791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/22/yazar/asik.html </URL>
<DATE> 2005/03/22/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Kavgam kavgası 
</HEADLINE>
<TEXT>


Hitler'in "Kavgam" kitabı, Türkiye'de neden durup dururken çok satmaya başladı Neden Batı basını bu konuyu çok önemsedi 
İktisatçı Selim Somçağ, kendi adını taşıyan internet sitesinde Kavgam'ın satışının "zoraki" pompalandığını söylüyor. İthaki Yayınları Koordinatörü Füsun Taş, ricamız üzerine yaptığı piyasa araştırması üzerine bu görüşü doğruluyor. Kitabın satışının "çok sattığı" yolundaki balon haberler ve "fiyatının 6 YTL'ye çekilmesinden" sonra patlama yaptığını kaydediyor. 
Kavgam'la ilgili haberler neden pompalanıyor Selim Somçağ, Robert Pollock'un Wall Street Journal'daki yazısını anımsatıyor. Bu yazı Türk-ABD ilişkilerinde bir kilometre taşıdır. Yazıda Türk halkı hem Amerikan aleyhtarı hem de Yahudi düşmanı olmakla suçlanıyordu. Bu tür yazıların bir amacı, Türkiye'yi korkutarak Irak, İran, Suriye konularında ABD çizgisine çekmektir... "Kavgam"ın satışının pompalanması ve bunun dünyaya duyurulmasının ikinci amacı da, Türkiye'yi Yahudi düşmanı gösterip fanatik İslamcı Ortadoğu tablosunun içine daha kolay yerleştirmek... Türk halkını şeytanlaştırmak ve ABD halkını Türkiye'ye karşı bir harek ta alıştırmaktır. 

ANAP'a geri dönen Erkan Mumcu, "Özal'ın misyonunu tamamlamaya geldim" demiş. 
Çok geç... O misyonu kapkaççılar tamamladı bile... 
Haldun Ertem 

Heykeli yalamak... Aradan on sene geçti, adalet buysa, yerini buldu... "Periler Ülkesinde" tekrar yerine dikildi... Hatırlayacaksınız... Ankara Belediye Başkanı Melih Gökçek, bundan 10 yıl önce "Tükürürüm ben böyle sanatın içine" diyerek Ankara Altınpark'taki iki heykeli depoya kaldırmıştı. Heykellerin biri Azade Köker, diğeri Mehmet Aksoy imzalıydı. Mehmet Aksoy geri çekilmedi. Heykelini hukuk yoluyla savundu. Önce tazminata mahk m olan Melih Gökçek, birkaç gün önce de mahkemenin sıkıştırması üzerine Mehmet Aksoy'un heykelini tekrar Altınpark'taki yerine koydurdu... Heykel kırık dökük. Ama artık yerinde. 
Sanat ve hukuk, tüküren kişiye tükürüğünü geri aldırdı. Heykel temizlendi... 

Tezkerenin reddinden sonra "B planımız var, Türkiye olmadan da kazanırız" diyen ABD yönetimi, şimdi Irak'taki başarısızlıktan Türkiye'yi sorumlu tutuyor. 
B planının içeriği anlaşıldı sıkışınca Türkiye'yi suçlamak .. 
Akif Kökçe 

Eza yasası "Matbuat hürriyetinden tevellüt edecek mahzurların izale vasıtası yine binnefis matbuat hürriyetidir." 
Yani "Basın özgürlüğünden doğacak sakıncaların giderilme yolu yine basın özgürlüğüdür." 
Atatürk, bu cümleyi ayaküstü bir sohbette ya da bir gazete ziyaretinde söylemiyor... 1931 yılından itibaren ortaokul ve liselerde okutulan, kendi el yazısıyla kaleme aldığı "Medeni Bilgiler" adlı kitaba yazıyor... Kitap yıllarca okullarda okutuluyor. 
Ve 70 küsur yıl sonra bizler gazetecilere 23 ayrı suçtan hapis cezası öngören bir ceza yasasını tartışıyoruz... 
Yasanın maddelerinden birini ele alalım... 
MADDE 304- Türkiye Cumhuriyeti Devleti'ne karşı savaş açması veya hasmane hareketlerde bulunması için yabancı devlet yetkililerini tahrik eden veya bu amaca yönelik olarak yabancı devlet yetkilileri ile işbirliği yapan kişi, on yıldan yirmi yıla kadar hapis cezası ile cezalandırılır. Tahrik fiilinin basın ve yayın yolu ile işlenmesi halinde, verilecek ceza üçte bir oranında artırılır. 
Basın davalarında deneyimli Avukat Fikret İlkiz diyor ki 
- Bir köşe yazısında ABD'yi sert şekilde suçlarsanız, bu yazınız "ABD'nin Türkiye'ye karşı hasmane hareketi için tahrik" sayılarak cezaya çarptırılabilirsiniz. 
Ceza da ceza hani. Asgari 13 yıl hapis... Bırakalım mahk miyeti... Gazeteciler en azından mahkemelerde uğraşıp duracaklar... Mahkemeye düşmemek için yazı alanlarını daraltacaklar.. 
Adalet Bakanlığı, Meclis'e değişiklik tasarısı sevk ederek, yasayı düzeltme yoluna gidebilir. Ancak, Adalet Bakanı Cemil Çiçek ve hükümet hiç o havada görünmüyor. Haydi hayırlısı 



</TEXT>
</DOC>
