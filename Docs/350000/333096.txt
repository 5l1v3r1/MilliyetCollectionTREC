<DOC>
<DOCNO> 333096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/13/son/sontur54.html </URL>
<DATE> 2005/04/13/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
RTÜK'ten Trabzon'da gerginliği tırmandıran 5 yerel TV'ye uyarı .. 
</HEADLINE>
<TEXT>

     Radyo ve Televizyon Üst Kurulu RTÜK , 6 Nisan Çarşamba günü Trabzon'da meydana gelen olaylar sırasında gerginliği tırmandırıcı nitelikte yayın yapan 5 yerel televizyonu uyardı. 
     RTÜK'ten yapılan yazılı açıklamada, üst kurulun 13 Nisan'da yaptığı toplantıda alınan kararlara yer verildi. 
     Açıklamada, 3984 Sayılı Kanunu'nun 4. maddesinde belirlenen yayın ilkelerinin yerel yayıncılar için de bağlayıcı nitelikte olduğu vurgulanarak, ''Haberlerin yayınlanmasında tarafsızlık, gerçeklik ve doğruluk ilkelerine bağlı olunması...''na ilişkin bent ile ''Yayınların şiddet kullanımını özendirici veya ırkçı nefret duygularını kışkırtıcı nitelikte olmaması''na ilişkin bentlerini yayınladıkları haberlerle ihlal eden Kuzey TV, Trabzon TV, Kanal Bordo Mavi ve Kadırga TV ile Zigana TV'nin uyarılmasına karar verildiği bildirildi. 
     
</TEXT>
</DOC>
