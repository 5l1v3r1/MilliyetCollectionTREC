<DOC>
<DOCNO> 302254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/30/son/sonspo27.html </URL>
<DATE> 2004/12/30/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Efes Pilsen 81- Beşiktaş 72 
</HEADLINE>
<TEXT>

     Salon Abdi İpekçi . 
     Hakemler Rüştü Nuran xx, Ercan Kartal xx, Alper Özgök xx . 
     Efes Pilsen Solomon x 4, Domercant xxx 21, Mustafa xxx 13, Ermal xx 3, Kaya xx 6, Nikoliç xxx 12, Prkaçin xx 14, Ender xxx 8, Alper x . 
     Beşiktaş El Amin xxx 31, Mouring x 1, Bekir xx 6, Nedim xx 8, Varda x 10, Haluk xx 3, Ellis xx 9, Erkan xx 4, Eren x . 
     1. Periyot 21-12 . 
     Devre 39-35 Efes Pilsen lehine . 
     3. Periyot 51-57 
     Beş Faulle Çıkan Varda 39.42 Beşiktaş . 
     Türkiye Basketbol Ligi'nde yapılan maçta Efes Pilsen, Beşiktaş'ı 81-72 yendi. 
     Karşılaşmaya her iki takım da tutuk başlarken, yapılan üstüste hatalar sonucunda skor düşük kaldı. 2. dakika 2-2'lik skorla geçildi. Pota altından Varda'yı kullanmaya çalışan, ancak bunda başarılı olamayan Beşiktaş, Solomon ve Domercant'ı durduramayınca Efes Pilsen, 5. dakikayı 11-5 önde geçti. Oldukça iyi hücum eden ve rakibine rahat şut olanağı tanımayan Efes Pilsen, kötü savunma yapan Beşiktaş'ın üstüste hücumlardan boş dönmesinden yararlanıp 7. dakikada 14 sayı öne geçti 19-5. 
     Beşiktaş, El Amin ile son 2 dakika içinde bulduğu basketlerle farkı kapatmaya çalışırken, ilk periyot Efes Pilsen'in 21-12 üstünlüğüyle sona erdi. 
     2. periyoda sert savunma yaparak başlayan Beşiktaş, oyuna ortak olmaya çalışırken, Varda'nın çok kötü gününde olması nedeniyle bir türlü istediği tempoya ulaşamadı. Yaptığı alan savunması etkili olan Beşiktaş, 13. dakikada farkı 5 sayıya 24-19 düşürmeyi başardı. Efes Pilsen, pota altından Prkaçin ile bulduğu basketlerle oyundaki üstünlüğünü sürdürürken, Beşiktaş ise yalnızca El Amin ile sayılar üreterek rakibinin farkı açmasına engel oldu. Beşiktaş, El Amin ile bulduğu 3 sayılık basketle 17. dakikada farkı 3 sayıya düşürüp, hemen ardından da Varda ile beraberliği yakaladı 33-33. 
     Bu dakikadan sonra toparlanan Efes Pilsen, Beşiktaş'ın hücumlardan boş dönmesinden de yararlanarak, devreyi 39-35 önde kapattı. 
     İkinci yarının hemen başında El Amin ile bulduğu basketlerle öne geçen 39-40 Beşiktaş, Efes Pilsen'i adeta durdururken, 24. dakikada farkı 6 sayıya çıkardı 47-41. 
     Bu dakikalarda 3 sayılık atışlarıyla adeta şov yapan El Amin, maçta 25 dakika dolmadan 27 sayıya ulaşırken, Beşiktaş'ın maçı önde götürmesini sağladı. Efes Pilsen, özellikle hücumda organize olamazken, savunmada da El Amin'i durduramayınca siyah-beyazlı ekip, 26. dakikada farkı 8 sayıya yükseltti -45 ve ve 3. periyodu57-51 önde kapadı. 
     Son periyoda Efes Pilsen daha derli toplu başlarken, lacivert-beyazlılar pota altından buldukları basketlerle rakibini yakalamaya çalıştı. Oldukça çekişmeli geçen karşılaşmanın bu bölümünde Beşiktaş'ta Varda, kötü oyununu sürdürürken, Efes Pilsen ise Ender'in oyun kuruculuğunda toparlanarak 35. dakikada eşitliği sağladı 64-64. 
     Bu andan sonra kritik top kayıpları yapan ve potaaltında boş durumda Varda ile basketler kaçıran Beşiktaş, Efes Pilsen'den Domercant ve Nikoliç'i durduramayınca, evsahibi ekip son 3 dakikaya 71-66 önde girdi. 
     Son dakikalarda Ender ve Domercant ile etkili olan Efes Pilsen, özellikle ikinci yarısında zorlandığı maçta Beşiktaş'ı 81-72 yendi. 
     
</TEXT>
</DOC>
