<DOC>
<DOCNO> 330122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/04/son/soneko36.html </URL>
<DATE> 2005/04/04/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Enflasyon rakamları açıklandı... ÜFE beklentinin üstünde... 
</HEADLINE>
<TEXT>

     Devlet İstatistik Enstitüsü DİE , 2003 baz yıllı 2005 yılı Mart ayı tüketici fiyatları endeksi TÜFE ve üretici fiyatları endeksi ÜFE artış rakamlarını açıkladı. 
     Mart ayında aylık bazda TÜFE'nin yüzde 0.26 , ÜFE'nin ise yüzde 1.26 oranında arttığı bildirildi. Şubat ayı itibarıyla yıllık enflasyon ise TÜFE'de yüzde 7.94 , ÜFE'de ise yüzde 11.33 oldu. 
     Aylık bazda ÜFE'deki yüzde 1.26 artış beklentilerin oldukça üstünde çıkarken, yüzde 0.26 artış kaydeden TÜFE ise tahminlerin altında kaldı. 
     Yılın 3 ayında fiyat artışları ise üreticide yüzde 0.96, tüketici fiyatlarında yüzde 0.83 olarak hesaplandı. 
     Mart ayı itibarıyla 12 aylık ortalamalara göre yıllık enflasyon, tüketici fiyatlarında yüzde 8.40, üretici fiyatlarında ise yüzde 15.03 oldu. 
     Piyasada, yılbaşından bu yana olumlu bir seyir izleyen ve beklentilerin altında kalan enflasyon rakamlarının mart ayında yüzde 0.6 civarında gerçekleşmesi bekleniyordu. 
     DİE, 3 Nisan tarihinin pazar gününe gelmesi nedeniyle verileri bugün açıkladı. 

     
</TEXT>
</DOC>
