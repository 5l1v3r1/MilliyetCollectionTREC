<DOC>
<DOCNO> 302648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/18/son/sontur20.html </URL>
<DATE> 2005/12/18/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Yılbaşı sepetleri vitrinlerde... 
</HEADLINE>
<TEXT>

     Sibel Ertürk AA 

İstanbul'da yeni yıl için hazırlanan ve içlerinde alkollü ve alkolsüz içecekten kuruyemişe, çikolatadan çeşitli hediyeye, gömlekten yastığa kadar çeşitli ürünlerin yer aldığı yılbaşı sepetleri satışa sunuldu. 
     Vakko, farklı alternatiflerden oluşan yılbaşı özel paketleri hazırladı. 
     Bu yıl Vakko imzalı armağanlar, geçmişin büyülü izlerini taşıyan ''Neo Rustik'', deriyle gelen asaleti yansıtan ''Trend'' ve sımsıcak bir yılbaşı yaşatacak ''Etnik'' adlı koleksiyonlarla sunuldu. 
     Bu paketlerde 12.50 YTL ile 950 YTL arasında değişen fiyatlarda albüm, içki bardağı, zarf açacağı, kitap aralığı, yastık, 2'li kahve fincanı, küllük, mumluk ve çakmak gibi çeşitli objeler bulunuyor. 
     Vakko bu yıl, çok seçenekli özel armağan setleri de hazırladı. Takım elbiselik kumaş, koton gömlek, dokuma kravat, şal, kol manşeti, vakko erkek parfüm, derili çerçeve, masa örtüsü, yün döpiyeslik kumaş, bayan parfüm, çikolata ve armağan kutusundan oluşan set ise 2 bin 987 YTL'den satılıyor. 
     
     ÇIRAĞAN'IN SEPETLERİ 

     Çırağan Palace Hotel Kempinski de yılbaşı için özel hediye sepetleri hazırladı. Çay kutusu, balsamik sirke, fes şeklinde hazırlanan kutuda çikolata, özel üretim zeytinyağı, kahve, şampanya bardağı, şampanya, reçel, kuruyemiş çeşitleri, şarap, bal gibi ürünlerin yer aldığı hediye sepetlerinin fiyatları boyutlarına ve içeriklerine göre 260, 550 ve 850 YTL arasında değişiyor. 
     
     DİVAN'IN SEPETLERİ 

     Yılbaşının en fazla rağbet gören sepetlerini yapan Divan Pastaneleri ise bu yıl dünyanın en güzel şehirlerinin isimlerini kullanarak hazırladığı yılbaşı sepetlerini 300 ile 700 YTL arasında değişen fiyatlarla satışa sundu. 
     ''İstanbul'' ismini taşıyan ve 700 YTL'den satılan sepette, madlen, fıstıklı lokum, naneli krokan, Chocolat d'origine, çikolatalı krokan, Divan Ardoise, prenses badem, fıstık, Divan Gourmet aromalı kahve ve aromalı çay, Famous Grouse Malt Viski, Mercan Rakı ve Absolut Level Votka bulunuyor. 
     ''Paris'' sepeti 600 YTL, ''Moskova'' sepeti 550 YTL, ''New York'' sepeti 500 YTL, ''Londra'' sepeti 450 YTL, ''Milano'' sepeti 400 YTL, ''Prag'' sepeti 375 YTL ve ''Madrid'' sepeti ise 300 YTL'den satılıyor. 
     
     MARKETLER DAHA EKONOMİK 

     Bu yıl Carrefour ve Migros gibi marketler de yılbaşına özel sepetler hazırladı. 
     Bu yıl ''alkolsüz'', ''ekonomik alkollü'' ve ''lüks alkollü'' olmak üzere 3 çeşit sepet hazırlayan Carrefour'un kola, meyve suyu, kahve, çikolata, salep, cips ve yeşil çaydan oluşan ''alkolsüz'' sepeti 25.90 YTL'den satılıyor. 
     Rakı, kırmızı şarap, bira, kahve, çikolata, kola, meyve suyu, şalgam suyu, cips, yeşil çaydan oluşan ''ekonomik alkollü sepeti'' 49.90 YTL, viski, köpüklü şarap, Gülor C Sauvignon Blanc, çikolata, kahve, cips ve yeşil çaydan oluşan ''lüks alkollü sepeti'' 69.90 YTL'den satışa sunuldu. 
     Migros'un, kırmızı şarap, votka, şampanya, karışık kuruyemiş, bira, kahve, çikolata, cips, yeşil çay, peçete, ithal mum, buzlu kahve, balon ve gazozdan oluşan ''Prestij yılbaşı sepeti'' 88.90 YTL, rakı, şarap, karışık kuruyemiş, kahve, yeşil çay, bira, cips, çikolata, balon, ithal mum, peçete, buzlu kahve, gazozdan oluşan ''Butik sepeti'' ise 59.50 YTL'den satılıyor. 
     Migros'un 29.50 YTL'den satışa sunulan klasik sepetinde ise yılbaşı gecelerinin vazgeçilmez oyunu tombala da bulunuyor. Bu sepette ayrıca, yeşil çay, kahve, karışık kuruyemiş, kodak fotoğraf makinesi, çikolata, cips, balon, meyve suları, ithal mum ve gazoz yer alıyor. 
     
     İNTERNETTEN SİPARİŞ 

     Bu arada, sevdiklerine yılbaşı sepeti göndermek isteyenler internetten de sipariş verebiliyor. 
     ''www.floraturk.com'', 90 YTL ile 643 YTL arasında değişen fiyatlarda 14 farklı sepet hazırladı. 
     ''www.yilbasisepeti.com'' ise antik kentler ile yerlerin isimlerini kullanarak hazırladığı yılbaşı sepetlerini 33 ile 280 YTL arasında fiyatlarla satışa sundu. 
     Buna göre, ''Xantos'' sepeti 33 YTL, ''Beer box'' 45 YTL, ''Knidos'' sepeti 50 YTL, ''Myra'', ''Letoon'' ve ''Troya'' sepetleri 60 YTL, ''Telmessos'' sepeti 65 YTL, ''Simena'' ve ''Pergamon'' sepetleri 70 YTL, ''Phaselis'' sepeti 80 YTL, ''Smyrna'' sepeti 90 YTL, ''Perge'' sepeti 95 YTL, ''Apollon'' ve ''Poseidon'' sepetleri 100 YTL, ''Ephesos'' ve ''Lydia'' sepetleri 130 YTL, ''Olympos'' sepeti 170 YTL ve ''Zeugma'' sepeti 280 YTL'ye sanal ortamdan sipariş edilebiliyor. 
     
</TEXT>
</DOC>
