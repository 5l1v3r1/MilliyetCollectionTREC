<DOC>
<DOCNO> 307096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/17/yazar/pulur.html </URL>
<DATE> 2005/01/17/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Tekrarında fayda var 
</HEADLINE>
<TEXT>


YIL 1939, İkinci Cihan Savaşı başlamıştır, Türkiye Alman malı 8 savaş uçağı satın alacaktır. 
Alman firmasının Türkiye mümessili emekli general Selahattin Adil Paşa'dır. İstanbul kumandanlığı sırasında, yabancı firma temsilcilerini tanımış, emekli olduktan sonra, onlarla birlikte çalışmış, temsilcilik almıştır, mümessillik gereği Türkiye'nin alacağı Alman uçaklarından Selahattin Adil Paşa'nın komisyon hakkı vardır. 

ALMAN firmasıyla yapılan görüşmeler bitip sözleşmenin imzasına bir gün kala, Milli Savunma Bakanı Naci Tınaz'ın yazdığı bir mektup Selahattin Adil Paşa'ya gelir 
"Alınmakta olan 8 Heinkel bombardıman uçağı için Alman firmalarından 25 bin lira komisyonculuk alacağınızı mevsuk olarak işittim. Hükümet komisyonculuğu 5.1.1939 tarihinde ilga etmişti. Vaktiyle 5 komisyon alırken bu sekiz uçaktan 1.6 komisyonculuk almak suretiyle kanaat gösterdiğiniz de hik ye olunuyor. Şu halde savaş uçağından 3 bin lira komisyon almak gibi devletin müdafaa kuvvetlerine suikastta bulunuyorsunuz. Eski bir generalin fakir milletin hazinesinden h l böyle para almak isteyişi beni çok müteessir etmiştir. 
Sizden ricam şudur 
Bu paradan vazgeçtiğinizi firmaya yazarak bizim pazarlık ettiğimiz yek ndan bu miktar tenzil edilmelidir. Eğer buna muvafakat etmezseniz ben de bu 8 bombardıman uçağının satın alınmasından vazgeçeceğim. Ordumuz dünyanın bu karışık durumu içinde bu harp silahlarından mahrum kalacaktır. Bunun bütün vebali sizin omuzlarınıza yüklenecektir. Çabuk cevap vermenizi rica ederim." 

ZEHİR zemberek bir mektuptur bu yenilir yutulur cinsi değil... 
Selahattin Adil Paşa, Başbakan Refik Saydam'a mektup yazar, bakanı şik yet eder, yasaların verdiği hakkın "tehditname" ile elinden alınmak istendiğini söyler "Bu saldırıyı kabul etmemeyi medeni terbiye gereği sayarım" der ve ekler 
"Eğer yanılıyorsam ticaret hayatımdan ayrılırım." 

BAŞBAKAN Refik Saydam'ın kendine ne cevap verdiğini bilmiyoruz ama, bilinen, Selahattin Adil Paşa'nın 1939 yılı sonunda ticari firmasını kapattığıdır. 
Selahattin Adil Paşa "Hayat Mücadeleleri" adlı kitabında bu olayı anlatır. 

BU köşenin okurları, bu olayı daha önce de yazdığımızı hatırlayabilir. 
Evet, doğrudur, daha önce de yazmıştık, örnek olsun diye yazmıştık, ama son gelişmeler bu olayın bazılarına örnek olmadığını gösterdi... 
Demek "Tarih tekerrürdür" diyenlere, şairin "Hiç ibret alınsaydı tekerrür eder miydi " sözü doğruymuş... 
Örnek alınsaydı, kıssadan hisse çıkarılsaydı, bir oramiral sanık sandalyesinde yargılanır mıydı, ya da bir orgeneral, müteahhitten borç alır mıydı 



</TEXT>
</DOC>
