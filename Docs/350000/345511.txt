<DOC>
<DOCNO> 345511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/25/ekonomi/eko08.html </URL>
<DATE> 2005/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
19.5 milyon kişi yoksulluk sınırı altında yaşıyor... 
</HEADLINE>
<TEXT>


2002'de yoksulluk sınırının altında yaşayanların oranı yüzde 26.96 iken, 2003'te yüzde 28.12'ye çıktı. Yoksul kişi sayısı ise 1 milyon kişi artarak 19.5 milyona yaklaştı 

EKONOMİ SERVİSİ 

Son iki yıldır ekonomide yüksek büyüme oranları yakalayan Türkiye'de işsizliğin yanı sıra yoksulluk da artıyor. Devlet İstatistik Enstitüsü'nün DİE 2003 yılı Hanehalkı Bütçe Anketi sonuçlarına göre 2002'de yüzde 26.96 olan yoksulların genel nüfusa oranı 2003'te yüzde 28.12'ye ulaştı. 2002'de 18 milyon 441 bin olan yoksul sayısı 1 milyon 17 bin kişi artarak 19 milyon 458 bin kişiye yükseldi. 
Açlık sınırının altında yaşayanların oranında ise düşüş oldu. DİE verilerine göre 2002'ye kıyasla 2003'te açlık sınırı altında yaşayanların oranı yüzde 1.35'ten yüzde 1.29'a, kişi bazında 926 binden 894 bin kişiye geriledi. Kentlerde yoksulluk sınırı altında yaşayan kişi sayısı 9 milyon 11 bin kişiden 9 milyon 377 bine, kırsal kesimdeki yoksulların sayısı ise 9 milyon 429 binden 10 milyon 81 bine kadar yükseldi. 

Harcamaları 1 doların altında 
DİE verilerine göre, Türkiye genelinde nüfusun yüzde 0.01'i 9 bin kişi satınalma gücü paritesine göre günlük bir doların altında harcama yapabiliyor. Nüfusun yüzde 2.39'u günlük 2.15 doların, yüzde 23.75'i ise 4.3 doların altında harcanabilir gelire sahip. 

Yoksul çocuk sayısı artıyor 
Toplam nüfus içinde ekonomik olarak aktif olmayanlardan sonra en büyük bölümü oluşturan 15 yaşından küçükler arasında yoksuluk oranı yüzde 34.55'ten yüzde 37.04'e çıktı. Kırsal kesimde yaşayan çocuklar arasındaki yoksulluk oranı ise yüzde 41.10'dan yüzde 46.44'e yükseldi. Toplam nüfusun yüzde 10.38'ini 7 milyon 182 bin kişi oluşturan 6 yaşın altındaki nüfusta da yoksulluk oranı da yüzde 33.12'den yüzde 37.75'e yükseldi. 

Ücretliler fakirleşti 
Son iki yılda reel ücretlerin gerilemesi ile ücretli - maaşlı kesimde yoksulluk oranı yüzde 13.64'ten yüzde 15.28'e yükseldi. Kendi hesabına çalışanlar içindeki yoksulluk oranı yüzde 29.91'den yüzde 32.38'e çıktı. 
Toplam nüfusun yüzde 7.29'unu oluşturan işverenler, yevmiyeli çalışanlar ve işsizlerin yoksulluk oranı ise azaldı. DİE hesaplamayı yaparken satınalma gücü paritesine göre dolar kurunu 2002 için 618 bin 281 bin, 2003 için de 732 bin 480 lira olarak esas aldı. 

Çekirdek de yoksul 
Toplam 16 milyon 744 bin aileden 3 milyon 693 bini yoksulluk sınırının altında. 11 milyon 966 binle en büyük grubu oluşturan çekirdek ailelerdeki yoksulların oranı 2002 yılındaki yüzde 20.55'ten, 2003'te yüzde 21.97'ye yükseldi. 1 - 2 kişilik ailelerde yoksulluk oranı yüzde 13.41 olarak ölçülürken 3 - 4 kişilik ailelerde yüzde 17.08, 5 - 6 kişilik ailelerde yüzde 31.67, 7 ve daha fazla kişiden oluşan ailelerde ise yüzde 48.01 oldu. 
Hane halkı büyüklüklerine göre yapılan sıralamada, 1 milyon 321 bin yoksul aile sayısıyla en büyük yoksul kesimi 3 - 4 kişilik aile grubu oluşturdu. 

Açlık sınırının altındakiler kırsal kesimde yükseliyor yüzde Türkiye Kent Kır 2002 2003 2002 2003 2002 2003 Gıda yoksulluğu açlık 1.35 1.29 0.92 0.74 2.01 2.15 Yoksulluk gıda gıda dışı 26.96 28.12 21.95 22.30 34.48 37.13 Kişi başı gün. 1 doların altı 0.20 0.01 0.03 0.01 0.46 0.01 Kişi başı gün. 2.15 doların altı 3.04 2.39 2.37 1.54 4.06 3.71 Kişi başı gün. 4.3 doların altı 30.30 23.75 24.62 18.31 38.82 32.18 Göreli yoksulluk 14.74 15.51 11.33 11.26 19.86 22.08 

Yoksulluk sınırının altında olanlar 1 milyon kişi arttı bin kişi Türkiye Kent Kır 2002 2003 2002 2003 2002 2003 Gıda yoksulluğu açlık 926 894 376 311 550 584 Yoksulluk gıda gıda dışı 18.441 19.458 9.011 9.377 9.429 10.081 Kişi başı gün.1 'ın altı 136 9 10 5 126 4 Kişi başı gün.2.15 'ın altı 2.082 1.655 971 648 1.111 1.007 Kişi başı gün.4.3 'ın altı 20.721 16.433 10.106 7.696 10.615 8.737 Göreli yoksulluk 10.080 10.730 4.651 4.734 5.430 5.996 


</TEXT>
</DOC>
