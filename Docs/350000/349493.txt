<DOC>
<DOCNO> 349493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/06/son/sonyas13.html </URL>
<DATE> 2005/06/06/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Yağmur yağması için iki dev kurbağa evlendirildi 
</HEADLINE>
<TEXT>

     Kuraklık çeken Hindistan'ın doğusundaki iki köy, yağmur tanrılarının yağmur yağdırmasını sağlamak için iki dev kara kurbağasını evlendirdi. 
     Geleneksel Hindu töreni olan yağmur için kurbağa evlendirme törenine katılan yaklaşık 400 kişi geleneksel şarkılar okurken, kadınlar dişi kurbağanın başının üstüne parlak kırmızı renkli zincifre serpilmiş dallar yerleştirdi. 
     Farklı havuzlardan seçilen dişi ve erkek kurbağalara parlak kırmızı renkli giysiler giydirildi ve iki kurbağa süslenmiş bir tahtırevanla evlilik töreninin yapıldığı alana getirildi. 
     Batı Bengal eyaletinin Khochakandar köyünde yapılan törende Hindu rahiplerin evlilik duaları eşliğinde evlendirilen kurbağalar, daha sonra bir havuza salındı. 
     44 derecelik sıcak bir havada evlenme törenini düzenleyenlerden Konica Mandal, ''Atalarımız yeterli yağmur yağması amacıyla kurbağaları evlendirirdi. Kısa süre içinde yağmur yağacağını umuyoruz'' dedi. 
     Hindistan, Nepal ve Bangladeş'te etkili olan sıcak havalarda geçen iki hafta içinde yaklaşık 100 kişi öldü. 
     
</TEXT>
</DOC>
