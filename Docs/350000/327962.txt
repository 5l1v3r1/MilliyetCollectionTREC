<DOC>
<DOCNO> 327962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/29/ekonomi/eko07.html </URL>
<DATE> 2005/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Petkim'in 'yenisi' 21 Nisan'da İMKB'de 
</HEADLINE>
<TEXT>


ANKARA Milliyet 

Özelleştirme İdaresi ÖİB Başkanı Metin Kilci, yüzde 30'u halka arz edilmesi öngörülen Petkim hisselerinin İMKB'de 20 - 21 Nisan'da işlem görmeye başlayabileceğini söyledi. Kilci, 28 Mart ile 8 Nisan arasında Petkim'in hisse birim fiyatının belirleneceğini kaydederken, "Halka arz sirküleri 10 Nisan'da yayınlanacak. Kesin talep 13 - 15 Nisan arasında toplanacak" dedi. Borsadaki düşüşün Petkim halka arzında ertelemeye neden olup olmayacağına ilişkin soru üzerine Kilci, "Şu an bunu gerektirecek bir durum söz konusu değil" dedi. 
ÖİB Başkan Yardımcısı Osman İlter de Petkim'deki yeni yatırımlar ile işçilik giderlerindeki azalmaya dikkat çekerek, "Yabancılar Petkim'in hik yesini tutuyor. Yurtdışından yoğun talep var" diye konuştu. Finans Yatırım Genel Müdürü Hüseyin Öztürk, Petkim'in halka arzı esnasında fiyatların düşmesini beklemediklerini belirtirken, gelecek haftadan itibaren yurtdışında tanıtım toplantıları yapılacağını söyledi. 
Öte yandan Tüpraş Genel Müdürü Hüsamettin Danış, şirketin yüzde 51'inin blok satışının nisan ayı içerisinde olmasının planlandığını söyledi. 


</TEXT>
</DOC>
