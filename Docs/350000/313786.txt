<DOC>
<DOCNO> 313786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/09/son/soneko09.html </URL>
<DATE> 2005/02/09/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Türkiye orta ölçekli büyüyen ülkeler arasında 
</HEADLINE>
<TEXT>

     Hilal YILMAZ LONDRA, DHA 

ABN AMRO Bank'ın, hisses senedi, tahvil bono ve kur uzun dönem performanslarının değerlendirildiği yıllık araştırmasının sonuçları açıklandı. İngiltere'nin başkenti Londra'da 'The Global Investment Returns' toplantısında sunulan araştırma sonuçlarına göre, Türkiye, son 5 yılda gayri safi milli hasılanın büyüdüğü orta ölçekli ülkeler arasında yer alıyor. Araştırma sonuçları, 2004 yılını küresel marketin geçirdiği en sakin yıl olduğunu da ortaya koydu. 
     London Business School tarafından yapılan ve Kuzey Amerika, Asya, Avrupa ve Afrika pazarlarını içeren araştırmada toplam 17 piyasa ve 100 yılı aşkın bir süreyi kapsayan yatırım getirileri verileri değerlendirildi. Buna göre, 2000 yılından bu yana yatırımların istikrarlı bir şekilde arttığı ve iyi kazanç sağladığı belirtildi. 
     Araştırma sonuçlarına göre Türkiye, Singapur,Brezilye, Sri Lanka, Polonya, ABD, Meksika, Endonezya, Avustralya ve Çek Cumhuriyeti orta ölçekli büyüyen ülkeler arasında gösterildi. Yüksek büyüme sağlayan ülkeler ise, Mısır, Malezya, Filipinler, Macaristan, Şili, Hindistan, Pakistan,Rusya, İrlanda, Tayland ve Çin oldu. Japonya, Belçika, İsviçre, Danimarka, Belçika, Hollanda, İsrail, Almanya, Portekiz ve Zimbave, en az gelişme gösteren ülkeler olarak açıklandı. 
     
</TEXT>
</DOC>
