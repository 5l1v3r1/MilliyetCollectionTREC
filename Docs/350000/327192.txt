<DOC>
<DOCNO> 327192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/26/guncel/gun04.html </URL>
<DATE> 2005/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Evcil ve Acar 'Lale'de 
</HEADLINE>
<TEXT>


16 kişinin tutuklandığı 'Lale' operasyonu kapsamında, soruşturmada ismi geçen Erol Evcil ve Erdal Acar'ın ifadelerine başvuruldu 

ERDAL KILINÇ İstanbul 

İstanbul Organize Suçlar Şube Müdürlüğü tarafından 'Lale' adıyla yürütülen, Sedat Şahin'in de aralarında bulunduğu 16 kişinin tutuklandığı soruşturma kapsamında Erol Evcil ile Erdal Acar'ın da ifadelerine başvuruldu. Organize suç örgütü kurduğu gerekçesiyle 15 adamıyla tutuklanan Sedat Şahin ve grubuna yönelik soruşturmaya Evcil ve Acar'ın da adı karıştı. Şahin'in, Alaattin Çakıcı ile arası bozulduğu öne sürülen Evcil'den 1 milyon dolar istediği iddia edildi. Bunun üzerine ifade vermeye davet edilen Evcil, önceki gün Organize Suçlar Şube Müdürlüğü'ne geldi. Evcil'in ifadesinde, aracıların kendisine böyle bir talep getirdiğini, ancak kimseye para vermediğini ve konuyla ilgili şik yetçi olmadığını söylediği öne sürüldü. 

Şik yetçi değil 
Bu grup tarafından tehdit edildiği öne sürülen Acar da, şubeye gelerek ifade verdi. Operasyonda gözaltına alınan ancak mahkemece serbest bırakılan Hasan Erdem ile korumalarında katıldığı bir tartışma yaşandığı, Şahin'in bu olayın ardından Acar'ı arayarak tartışmanın uzatılmamasını istediği öne sürüldü. 
Acar'ın ifadesinde, tehdit edilmediğini, ayrıca şik yetçi olmadığını söylediği öne sürüldü. 


</TEXT>
</DOC>
