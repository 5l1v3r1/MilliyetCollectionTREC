<DOC>
<DOCNO> 325313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/20/son/sonspo09.html </URL>
<DATE> 2005/03/20/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Akçaabat Sebat, Samsun'a fark attı 3-0 
</HEADLINE>
<TEXT>

     Birinci Süper Futbol Ligi'nde Akçaabat Sebatspor, Samsunspor'u 3-0 yendi. 
     Karşılaşma öncesi hafta içinde ölen Akçaabat Sebatspor'un eski futbolcusu İbrahim Ayvaz için saygı duruşunda bulunuldu. 
     3. dakikada Kaies'in soldan ortasında ceza alanı içinde Kenan'ın kafa vuruşunda top, kaleci Miloşevski'de kaldı. 
     4. dakikada ceza sahası içinde uygun durumda topla buluşan Serdal, kötü bir vuruşla meşin yuvarlağı kalenin üstünden dışarı gönderdi. 
     6. dakikada Ogün'ün sağdan ortasında kaleye yakın mesafede uygun durumdaki Yusuf'un şutunda top yandan auta gitti. 
     22. dakikada Bayram'ın pasında ceza alanı içinde topla buluşan Ogün'ün sert şutunda kaleci Shorunmu tehlikeyi önlemeyi başardı. 
     24. Ali Eren'in kafayla uzaklaştıramadığı topu İvanov altıpas içinde filelere göndermek istedi, ancak kaleci Miloşevski rakibine gol izni vermedi. 
     26. dakikada Serdal'ın sağdan ceza alanına çıkardığı topu savunmanın arkasında boş pozisyondaki Ali Şen kötü bir vuruşla auta gönderdi. 
     32. dakikada ceza alanı içi sağ çaprazında Ali Şen'in sert şutunda kaleci Shorunmu topu güçlükle kornere çeldi. 
     Bundan sonraki dakikalarda gol olmayınca karşılaşmanın ilk yarısı 0-0 berabere sona erdi. 
     
     İKİNCİ YARI 

     51. dakikada Ogün'ün sağdan ortasında ceza alanı içinde iyi yükselen Hasan Özer'in kafa vuruşunda üst direğe çarpan top filelere gitti 1-0 
     54. dakikada Yusuf'un ara pasında ceza alanı içindeki Hasan Özer'in şutunda top yandan auta gitti. 
     57. dakikada Yusuf'un ara pasında kaleci Kerem ile karşı karşıya kalan Ali Şen, kaleye şut çekmek yerine pas vermeyi tercih edince araya giren savunma oyuncuları tehlikeyi uzklaştırdı. 
     63. dakikada İvanov'un sağdan ortasında altıpas içindeki Kaies'in yere çarptırarak yaptığı kafa vuruşunda top auta gitti. 
     80. dakikada karşılaşmanın hakemi İsmet Arzuman'ı verdiği kararlar nedeniyle eleştiren Samsunspor Teknik Direktörü Ertuğrul Sağlam, hakem tarafından tribüne gönderildi. 
     81. dakikada Ogün'ün orta alana yakın yerden kullandığı serbest atışta ceza alanı içinde iyi yükselen Yusuf'un kafa vuruşunda top auta gitti. 
     89. dakikada Selahattin'in soldan pasında ceza alanı içindeki Yusuf'un şutunda top kaleci Kerem'den döndü. İkinci kez topla buluşan Yusuf, Kerem'den sıyrılarak topu yerden bir vuruşla filelere gönderdi 2-0. 
     Uzatma dakikalarında Hakan'ın sağdan pasında ceza alanı içinde topla buluşan Bayram sert bir vuruşla kalecinin sağından topu filelerle buluşturdu 3-0. 
     Karşılaşma da Akçaabat Sebatspor'un 3-0 üstünlüğüyle sona erdi. 
     
     KÜNYE 

     

Stat Fatih. Hakemler İsmet Arzuman xxx, Serkan Ok xxx, Ömer Altuntaş xxx. Akçaabat Sebatspor Miloşevski xxx, Serdal xxx, Hamza xxx, Ali Eren xxx, Anderson xx, Hakan xxx, Bayram xxx, Ali Şen xxx Dk. 60 Selahattin x , Ogun xxx, Hasan Özer xxx Dk. 77 Ekrem xx , Yusuf xxxx Dk. 90 Orhan Kaynak . Samsunspor Shorunmu x Dk. 53 Kerem x , Elyasa x, Kenan x, Petkov x, Muhammet x, Caner x Dk. 68 Erkan x , Kirita x, Kaies x, Celil xx, İvanov x, Serkan xx. Goller Dk. 51 Hasan Özer, Dk. 89 Yusuf, Dk. 90 Bayram. Sarı Kartlar Dk. 17 Serdal Akçaabat Sebatspor , Dk. 64 Petkov Samsunspor .      
     ''BU GALİBİYET LİGDE KALMA ADINA BİR BAŞLANGIÇ OLDU'' 

     Akçaabat Sebatspor Teknik Direktörü Güvenç Kurtar, Samsunspor galibiyetinin ligde kalmaları adına bir başlangıç olduğunu söyledi. 
     Kurtar, 3-0'lık galibiyetleriyle sona eren maçın ardından yaptığı değerlendirmede, Akçaabat Sebatspor'un çok iyi bir takım olduğunu savunarak, ''Son 2 maçta çok mucizevi kayıplar yaşadık. Bunlar anlatılmaz, yaşamak lazım. Biz iyi bir takımız, iyi bir takım olduğumuzu bu maçta ispatladık'' dedi. 
     Akçaabat Sebatspor'un her takımı yenecek güçte olduğunu ifade eden Kurtar, ''Samsunspor gibi iyi bir takımı yendik. Rakibimiz kim olursa olsun galibiyet için sahaya çıkıyoruz. Aldığımız galibiyet ligde kalma adına bir başlangıç oldu. Bunu sürdürmek istiyoruz. Futbolcularımı kutluyorum'' diye konuştu. 
     
     SAĞLAM ''SÜRPRİZ SONUÇ'' 

     Samsunspor Teknik Direktörü Ertuğrul Sağlam ise Akçaabat Sebatspor karşısında sürpriz bir sonuç aldıklarını söyledi. 
     Sağlam, bu tip maçlara futbolcuları konsantre etmekte güçlük çektiğini belirterek, ''İyi mücadele edemedik. Akçaabat Sebatspor hak ettiği bir galibiyet aldı. Bu sonuç bize ve sporcu arkadaşlarımıza yakışmadı'' dedi. 
     Ligin son 2 haftasında 4 puan yitirdiklerini ifade eden Sağlam, ''Futbolda yenilmekte var. Ancak mücadele etmeden teslim olmuş bir görüntü vermek bizi üzüyor. Bu mağlubiyetten dersler çıkarmak zorundayız. Bu konuda gerekeni yapacağız'' diye konuştu. 
     Sağlam, maçın hakemi İsmet Arzuman tarafından tribüne gönderilişiyle ilgili olarak da şunları söyledi 
     ''Ortadaki bir pozisyona Allah kahretmesin dedim. Ancak sanıyorum hakem bunu yanlış anladı. Bu ligde çok küfürlerin söylendiğini biliyoruz. Yine de böyle algılandıysa, hakemden ve hakem camiasından özür dilerim. Söylediğim söz pozisyonun kızgınlığıyla ortaya söylemiş bir sözdü.'' 
     
     10 HAFTA SONRA GALİBİYET 

     Akçaabat Sebatspor, ligde 10 haftalık bir aradan sonra sahadan galibiyetle ayrıldı. 
     Ligdeki ikinci galibiyetini alan kırmızı-beyazlı takım, bundan önceki tek galibiyetini ligin 14. haftasında Denizlispor'u 2-1 yenerek elde etmişti. 
     Devre arasında Güvenç Kurtar ile anlaşan Karadeniz ekibi, Kurtar yönetiminde de ilk defa bir maçtan galibiyetle ayrılmış oldu. 
     
</TEXT>
</DOC>
