<DOC>
<DOCNO> 315180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/14/son/sontur16.html </URL>
<DATE> 2005/02/14/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Özel okullara giriş sınavı başvuruları, 21 Şubat'ta başlayacak 
</HEADLINE>
<TEXT>

     Özel okullara giriş sınavı başvuruları, 21 Şubat'ta başlayacak. 
     Özel Okullar Birliği Sınav Yürütme Kurulu Başkanlığı'ndan yapılan yazılı açıklamada, 2005-2006 öğretim yılı özel okullara giriş sınavının, 5 Haziran 2005 Pazar günü gerçekleştirileceği bildirildi. 
     Sınav başvurularının, 21 Şubat Pazartesi günü başlayacağı ve 7 Mart 2005 Pazartesi günü saat 17.00'de sona ereceği belirtilen açıklamada, sınav kılavuzu ve başvuru formlarının, sınavla öğrenci alan özel okulların bulunduğu illerde bu okullardan temin edileceği ve okullardan birine teslim edileceği kaydedildi. 
     Bulunduğu ilde sınavla öğrenci alan özel okul olmayan öğrencilerin ise başvuru formlarını bulundukları ilin milli eğitim müdürlüklerinden alacağı ve doldurduktan sonra kılavuzda belirtilen Sınav Yürütme Kurulu adresine posta ile gönderecekleri ifade edilen açıklamada, 2005 yılı özel okullara giriş sınavına 15 ildeki 93 özel okulun katıldığı ve 3 bin 596 kontenjan bulunduğu bildirildi. 
     
</TEXT>
</DOC>
