<DOC>
<DOCNO> 339592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/04/son/sonspo03.html </URL>
<DATE> 2005/05/04/ </DATE>
<TIME> 08.20 </TIME>
<AUTHOR>  </AUTHOR>
<HEADLINE>
Fenerbahçe ve Galatasaray'da prim savaşları 
</HEADLINE>
<TEXT>

     Hem lig hem de kupa şampiyonluğu için kapışan Fenerbahçe ile Galatasaray'da yönetimler kesenin ağzını ardına kadar açtı. 
     
     Dertleri birbirleriyle 

     Ezeli rekabetin belki de en heyecanlı, en stresli sezonlarından biri yaşanıyor. Galatasaray 22 yıldır Türkiye Kupası’na hasret olan Fenerbahçe’yi finalde devirip, bu hasreti 23 yıla çıkarmayı planlarken, Sarı-Lacivertliler de 100. yılında Cim Bom’a şampiyonluk sevinci yaşatmayıp, rakibine unutulmaz bir darbe vurmak istiyor. Bu nedenle de devlerde hem manevi hem de maddi olarak çalışmalar devam ediyor 
     
     Yönetim-Daum aynı kafada 

     Galatasaray Yönetimi, Fenerbahçe ile oynanacak Türkiye Kupası Finali’nin primini adam başı 35 bin dolar olarak belirlerken, Sarı-Kırmızılılar’ın lig şampiyonluğu için de takıma açık çek vermeyi düşündüğü öğrenildi. Fener’de prim sistemini belirleyen teknik direktör Daum ise çifte şampiyonluk halinde yönetimden ekstra prim talep edecek. İşin ilginç yanı yönetim de aynı teklifi Daum’a yapmak üzere.. 
     
</TEXT>
</DOC>
