<DOC>
<DOCNO> 317850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/23/son/sondun49.html </URL>
<DATE> 2005/02/23/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Irak hükümeti sınırlarını açtı... 
</HEADLINE>
<TEXT>

     Irak hükümeti, Aşure Günü dolayısıyla kapattığı kara sınırlarını yenidan açtığını duyurdu. 
     Hükümetin açıklamasında, ''Bakanlar Kurulu, Salı'yı Çarşamba'ya bağlayan gece yarısından itibaren kara sınırlarını yeniden açmaya karar vermiştir'' denildi. 
     Irak hükümeti, 10 Şubat'ta yaptığı açıklamada, kara sınırlarının Aşure ayının başlaması dolayısıyla 17-22 Şubat arasında kapatılacağını duyurmuştu. 
     Hükümet sözcüsü Tahir Nakıb, sınırları kapatma kararının, yüksek düzeyde bir güvenlik toplantısında alındığını belirterek, ''Çok sayıda hacının gelmesini beklediğimiz için durumu kontrol etmek ve Irak'ı ziyaret edenleri korumak zor olacak, o nedenle bu karar alındı'' demişti. 
     Bu önlemlere rağmen geçen Cuma ve Cumartesi günü ülkenin çeşitli yerlerinde düzenlenen intihar ve diğer saldırılarda 70'ten fazla kişi hayatını kaybetmişti. 
     
</TEXT>
</DOC>
