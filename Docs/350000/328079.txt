<DOC>
<DOCNO> 328079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/29/son/sondun25.html </URL>
<DATE> 2005/03/29/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Le Figaro Yeni TCK, ifade özgürlüğü için endişe yaratıyor 
</HEADLINE>
<TEXT>

     Fransa'da yayımlanan Le Figaro gazetesi, ''yeni Türk Ceza Kanunu'nun TCK uygulanmasının ifade özgürlüğü açısından endişe yarattığını'' yazdı. 
     ''Yeni TCK'nın 1 Nisan'da yürürlüğe gireceği'' hatırlatılan haberde, ''ifade özgürlüğüne zarar vereceği gerekçesiyle, medyanın giderek artan oranda itirazda bulunduğu'' belirtildi. 
     Büyük basın kuruluşlarının Başbakan Recep Tayyip Erdoğan'a ortak mektup yazdıkları ifade edilen haberde, yeni yasaya ilişkin çekincelere dikkati çekildi. 
     Bu arada Le Figaro gazetesinde çıkan başka bir haberde, Mersin'deki Nevruz kutlamaları sırasında Türk Bayrağı'na yapılan saygısızlığa gösterilen tepkilere geniş yer verildi. 
     ''Sokaklarda binlerce Türk Bayrağı'' başlığıyla verilen haberde, vatandaşların evlerine, mağazalara ve işyerlerine Türk Bayrağı asarak ve gösteriler düzenleyerek tepkilerini gösterdikleri kaydedildi. 
     
</TEXT>
</DOC>
