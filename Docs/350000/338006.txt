<DOC>
<DOCNO> 338006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/yasam/yas03.html </URL>
<DATE> 2005/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
2. Çernobil uyarısı 
</HEADLINE>
<TEXT>


Rus bilim adamı Yablokov, Çernobil'de, tarihin en büyük felaketine yol açan reaktörü çevreleyen beton korumadan radyasyon sızdığını iddia etti 

DIŞ HABERLER SERVİSİ 

Ukrayna'nın Çernobil nükleer santralında, 1986'da meydana gelen kazanın neden olduğu radyasyon felaketinin bir benzerinin yine olabileceği uyarısı yapıldı. Rusya'nın önde gelen bilim adamlarından Profesör Aleksey Yablokov, arızalanıp felakete neden olan reaktörün kaplandığı beton ve metal korumada birçok çatlak oluştuğunu, bu çatlaklardan radyasyon sızdığını açıkladı. Yablokov, asıl felaketin ise, bu korumanın tamamen çökmesi durumunda yaşacağını söyledi. 
Yablokov, harap durumdaki korumanın çökmesi durumunda yaşanabilecekleri, "Çökerse patlama olmayacak, bu bir bomba değil. Ancak radyasyonlu zerreleri içeren bir toz sütunu havaya doğru 1.5 km yükselecek ve rüzg rla yayılacak" diyerek özetledi. Rus bilim adamı, radyasyonlu toz bulutunun etkileyeceği ülkeleri rüzg rın belirleyeceğini, risk altındaki ülkelerin Ukrayna, Rusya ve Belarus olduğunu söyledi. 
Koruma, 1986 Nisan'ında bir deneme sırasında meydana gelen kazadan sonra enkaza dönen reaktörün radyasyon sızdırmaması için yapılmıştı. Kazada, nükleer yakıtın çok azının sızdığı, yakıtın büyük bölümünün h l reaktörde olduğu sanılıyor. 




</TEXT>
</DOC>
