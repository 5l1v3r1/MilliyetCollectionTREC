<DOC>
<DOCNO> 320502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/son/sontur75.html </URL>
<DATE> 2005/03/03/ </DATE>
<TIME> 21.25 </TIME>
<AUTHOR>  </AUTHOR>
<HEADLINE>
Karabük Valisi Sevim, irtibat kesilen uçağa ulaşmaya çalışılıyor. 
</HEADLINE>
<TEXT>

     Karabük üzerinede irtibat kesilen F-16'yı arama çalışmaları sürdürülüyor. 
     Karabük Valisi Cemalettin Sevim, bölgede yoğun kar yağışının yanı sıra sis olmasına reğmen uçağa ulaşmaya çalıştıklarını bildirdi. 
     Vali Sevim, Karabük Orman İşletme Müdürlüğü'ne bağlı Çiğdemler Tomruk Deposu'nda oluşturduğu karargahta, gazetecilere yaptığı açıklamada, F-16'yı arama çalışmalarını sinyallerin gelmesi üzerine ilk etapta Karabük'ün Yenice ve Eskipazar ilçelerinde yaptıklarını, ancak bundan sonuç alamadıklarını söyledi. 
     Sinyallerin Gölören Köyü'nden de alınması üzerine Dede Yaylası Mevkii'ndeki arama çalışmalarına jandarma, sivil savunma, orman teşkilatı, amatör telsizciler ile gönüllü köylüler tarafından devam edildiğini anlatan Sevim, şöyle konuştu 
     ''Bölgede, yoğun kar yağışının yanı sıra sis olmasına rağmen uçağa ulaşmaya çalışıyoruz. Ancak burada 50-60 santimetre kar bulunuyor. Zor şartlar olmasına rağmen, herkes büyük bir özveriyle çalışmalara devam ediyor. 3 dakikada bir alınan sinyalin kesilmesi, düştüğü bildirilen uçağın yerini tespitte bizi zora sokuyor. Uçağa ulaşabilmek için belli yerlerdeki kısıtlı orman yollarından faydalanılıyor. Bazı iş makineleri de uçağa ulaşılabilmesi amacıyla yol açmak için bölgede hazır bekletiliyor.'' Ankara Akıncı 4'ncü Ana Jet Üs Komutanlığı'ndan eğitim uçuşu için kalkış yapan F-16 ile irtibat, Karabük'ün Yenice İlçesi semalarında kesilmişti. 
     
</TEXT>
</DOC>
