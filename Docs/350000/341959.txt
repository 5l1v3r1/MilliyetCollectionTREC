<DOC>
<DOCNO> 341959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/son/sonspo33.html </URL>
<DATE> 2005/05/12/ </DATE>
<TIME> 21.15 </TIME>
<AUTHOR>  </AUTHOR>
<HEADLINE>
Galatasaray'da kupa eğlencesi... 
</HEADLINE>
<TEXT>

     futbolcular, ezeli rakipleri Fenerbahçe’yi 5-1 mağlup ederek kazandıkları Türkiye Kupası’nın sevincini, 1 gün gecikmeyle de olsa doyasıya kutladı. Florya Kaşıbeyaz’da bulunan Sesto Senso Restaurant’ta, kulüp başkanı Özhan Canaydın ve futbol şube sorumlusu Fatih Gökşen’in de katıldığı bir eğlence düzenlenirken, tüm futbolcular ile teknik heyet gecede hazır bulundu. Akşam antrenmanı sonrası eşleriyle birlikte restauranda buluşan futbolcular, birlikte yemek yerken, ardından da Fenerbahçe Kulübü Başkanı Aziz Yıldırım’a tepki olarak bestelenen, "Sana göre tesadüftü, bize göre söke söke. Sen rüyanda göremezsin. Kupa bizim müzemizde" şarkısını hep birlikte söyledi. Geceye katılan başkan Özhan Canaydın, futbolcuların masalarına tek tek giderek, başarılarından ötürü kutladı. Gecede hazır bulundurulan Türkiye Kupası da uzun süre futbolcuların ellerinde dolaştı. 
     
</TEXT>
</DOC>
