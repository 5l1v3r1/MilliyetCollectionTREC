<DOC>
<DOCNO> 337076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/son/sonspo11.html </URL>
<DATE> 2005/04/26/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Fener-Trabzon maçı ligin en golcüleri Fatih ile Alex'i buluşturacak 
</HEADLINE>
<TEXT>

     Birinci Süper Futbol Ligi'nde hafta sonunda Fenerbahçe ile Trabzonspor arasında Fenerbahçe Şükrü Saraçoğlu Stadı'nda yapılacak karşılaşmada, ligin en golcü 2 futbolcusu yer alacak. 
     Karşılaşma, ligde 24 gol ile gol krallığında 1. sırada bulunan Trabzonspor'un kaptanı Fatih Tekke ile 23 gol ile 2. sırada yer alan Alex De Souza'yı karşı karşıya getirecek. 
     Şampiyonluk düğümünü çözme konusunda önemli bir yere sahip olan Fenerbahçe-Trabzonspor maçının, gol krallığı yarışında da önemli bir yeri bulunacak. 
     
     FATİH'İN GOL HASRETİ 
     Ligin gol kralı Fatih Tekke, bu sezon ''dört büyükler'' arasında yapılan karşılaşmalarda gol hasreti çekiyor. 
     Bordo-mavili futbolcu, bu sezon bordo-mavili takımın sözkonusu yaptığı 5 karşılaşmada da gol atma başarısı gösteremedi. 
     Fatih, Fenerbahçe'ye 1 gol atması halinde bordo-mavili takımın Lig tarihinde bir sezonda 25 golle en fazla gol atan oyuncusu Şota'yı yakalamış olacak. 
     
     ALEX'TEN 3 GOL 
     Alex De Souza ise ''dört büyükler'' arasında takımının yaptığı 4 karşılaşmada 2'si penaltıdan olmak üzere 3 gol attı. 
     Alex, söz konusu maçlarda 6 golü bulunan Fenerbahçe'de 3 gol atarak takımının en golcü oyuncusu oldu. 
     Trabzonspor'un 5 maçtaki 3 golünün 2'sini Gökdeniz, 1'ini ise Szmykowiak attı. 
     
     2 TAKIMIN SÖZ KONUSU MAÇLARI 
     Fenerbahçe ''dört büyükler'' arasında yaptığı 4 karşılaşmada 1 galibiyet, 3 yenilgi aldı. 
     Sarı-lacivertliler, sadece Trabzonspor'u yenerken, Beşiktaş'a 2, Galatasaray'a da 1 kez yenildi. 
     Trabzonspor ise 5 maçta, 2 galibiyet ve 3 yenilgi aldı. Galatasaray ve Beşiktaş maçlarında 1'er galibiyet ve mağlubiyet alan bordo-mavililer, Fenerbahçe'ye ise yenildi. 
     
     MAÇLAR 
     Fenerbahçe ve Trabzonspor'un ''dört büyükler'' arasında bu sezon ligde yaptığı maçlarda aldığı sonuçlar ve gol atan futbolcular şöyle 
     
     FENERBAHÇE 
     Beşiktaş-Fenerbahçe....... 2-1 Hooijdonk. 
     Trabzonspor-Fenerbahçe.... 0-2 Alex, Tuncay. 
     Galatasaray-Fenerbahçe.... 1-0 -. 
     Fenerbahçe-Beşiktaş....... 3-4 Alex 2 , Luciano. 
     
     TRABZONSPOR 
     Trabzonspor-Beşiktaş...... 1-0 Gökdeniz. 
     Trabzonspor-Galatasaray... 0-1 -. 
     Trabzonspor-Fenerbahçe.... 0-2 -. 
     Beşiktaş-Trabzonspor...... 1-0 -. 
     Galatasaray-Trabzonspor... 0-2 Gökdeniz, Szmykowiak. 
     
</TEXT>
</DOC>
