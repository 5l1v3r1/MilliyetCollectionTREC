<DOC>
<DOCNO> 339022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/02/son/sonyas16.html </URL>
<DATE> 2005/05/02/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
George Orwell'ın ünlü kitabı 1984 operaya uyarlandı 
</HEADLINE>
<TEXT>

     George Orwell’ın ünlü romanı 1984, sinemadan sonra operaya da uyarlandı. 
     Dünya prömiyeri geçen hafta sonu Londra’da Kraliyet Operası’nda yapılan 1984 operasının Amerikalı bestecisi ve orkestra şefi Lorin Maazel 75 , eserde anlatılan karanlık ve baskıcı dünyanın 5 yıl öncesine göre artık daha güncel hale geldiğini söyledi. 
     1984 operası üzerine 2000’de çalışmaya başladığını belirten 
     Maazel, siyasi bir tiyatro yapmak istemediğini belirterek, "Bu temalar çok güncel hale geldiler, ama bizim amacımız kesinlikle bu değildi" dedi. 
     Operada helikopter sesleri kullanılması, suçluların tulum giymesi ve Büyük Birader’in Amerikan İngiliz aksanıyla konuşması, sahneye konulan eserde günümüze göndermelerde bulunulmasının örneklerini oluştursa da operada romana büyük oranda bağlı kalındı. 
     Eser üzerinde 2000’de, dolayısıyla 11 Eylül saldırılarından önce çalışmaya başladıklarını söyleyen operanın Kanadalı yönetmeni Robert Lepage ise Orwell’ın eserinin güncelliğinden hiçbir şey kaybetmediğini belirtti. 
     
</TEXT>
</DOC>
