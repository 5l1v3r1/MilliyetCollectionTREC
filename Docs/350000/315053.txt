<DOC>
<DOCNO> 315053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/14/son/sondun29.html </URL>
<DATE> 2005/02/14/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
DİSİ heyeti Rum kesimine döndü 
</HEADLINE>
<TEXT>

     AK Parti'nin davetlisi olarak Türkiye'de temaslarda bulunan Güney Kıbrıs ana muhalefeti Demokratik Seferberlik Partisi'nin DİSİ Başkanı Nikos Anastasiadis ve beraberindeki heyet, Rum kesimine döndü. 
     Anastasiadis, yaptığı açıklamada, yarın Rum yönetimi lideri Tasos Papadopulos ile bir araya geleceğini ve Türkiye'de yaptığı temasları hakkında bilgilendireceğini söyledi. Anastasiadis, Rum Meclisi Başkanı Dimitris Hristofyas, Yunanistan'ın Güney Kıbrıs Büyükelçisi Hristos Panagopulos ve Ulusal Konsey üyelerini de Türkiye temasları hakkında bilgilendireceğini kaydetti. 
     ''Türkiye temaslarımız sırasında elde ettiğimiz deneyim, yaşadığımız yeni dönemde görüş ortaya koymamız ve haklı görüşleri savunmamız gerektiği yönündeki görüşümüzü doğruladı'' diyen Anastasiadis, ''İleri doğru hareketi biz yaratmalıyız, kararlı ve sonuç alıcı olmalıyız'' ifadesini kullandı. 
     Başbakan Recep Tayyip Erdoğan ile yaptığı görüşmenin ''yararlı'' olduğunu kaydeden DİSİ lideri, görüşme sırasında Kıbrıs sorunu, Türkiye-Yunanistan ilişkileri ve Avrupa Halk Partisi çerçevesinde DİSİ ve AK Parti ilişkilerinin ele alındığını belirtti. 
     
</TEXT>
</DOC>
