<DOC>
<DOCNO> 330190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/04/son/sonyas05.html </URL>
<DATE> 2005/04/04/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Kim iflastan kurtulmak ister 
</HEADLINE>
<TEXT>

     BBC 

      İngiliz The Times gazetesi, Tokyo kaynaklı haberinde, Japonya'da izlenme rekorları kıran bir yarışma programına yer veriyor. Türkiye'de de "Kim 500 milyar ister " adıyla gösterilen yarışmanın farklı bir versiyonu bu. Haber şöyle. 
     "Yarışmanın farkı, yarışmacıların derin bir borç batağında olan kişilerden seçilmesi. Yarışmanın başarısında zamanlamanın önemine dikkat çekiliyor. Zira, yaklaşık 10 yıllık bir ekonomik durgunluk döneminin ardından, kişisel iflaslar Japonya'da giderek artıyor. 
     "Yarışma başlamadan önce, yarışmacının içinde bulunduğu borç batağını ve kazanamazsa kendisini bekleyen zorlukları dramatik bir şekilde anlatan bir film gösteriliyor. 
     "Bu yarışmanın, Japonya'da çok önemli bir kültürel dönüşüme de işaret ettiği belirtiliyor. Artık insanların, içinde bulundukları umutsuz durumdan utanmadıklarına dikkat çekiliyor." 
     
</TEXT>
</DOC>
