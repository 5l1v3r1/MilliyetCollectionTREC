<DOC>
<DOCNO> 310366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/28/son/sontur45.html </URL>
<DATE> 2005/01/28/ </DATE>
<TIME> 17.05 </TIME>
<AUTHOR>  </AUTHOR>
<HEADLINE>
Mersin'de PKK üyesi 6 kişi yakalandı 
</HEADLINE>
<TEXT>

     Mersin'de, terör örgütü PKK Kongra-Gel'e yönelik yapılan operasyonlarda, örgüt üyesi 6 kişinin, çeşitli örgütsel içerikli dokümanlar ve örgütün propagandasını içeren video kaseti ile yakalandığı bildirildi. 
     Emniyet Müdürlüğü yetkililerinin yaptığı açıklamada, Terörle Mücadele Şube Müdürlüğü ekiplerince yapılan çalışmalar sonucu, örgütün yurtdışındaki kamplarında askeri, siyasi eğitim alarak, Mersin'de örgütsel faaliyette bulundukları belirlenen M.A, B.A ve B.A'nın yakalandığı belirtildi. 
     Ayrıca, Van'dan yasadışı yollarla yurtdışına çıkmak üzere Mersin'e gelen H.A, Z.K ve R.Ç'nin gözaltına alındığı belirtildi. 
     Şahıslarla birlikte çeşitli örgütsel içerikli dokümanlarla, örgütün propagandasını içeren bir video kaset ele geçirildiği ifade edildi. 
     Yakalanan 6 kişinin ''Terör örgütü üyesi olmak ve terör örgütü adına faaliyetlerde bulunmak'' suçundan adliyeye sevk edildiği kaydedildi. 
     
</TEXT>
</DOC>
