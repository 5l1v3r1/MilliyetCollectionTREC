<DOC>
<DOCNO> 300528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/24/son/sondun62.html </URL>
<DATE> 2004/12/24/ </DATE>
<TIME> 23.14 </TIME>
<AUTHOR>  </AUTHOR>
<HEADLINE>
Atina'da polis karakoluna saldırı... 
</HEADLINE>
<TEXT>

     Yunanistan'ın başkenti Atina'da, bir polis karakoluna yüzleri maskeli yaklaşık 40 kişilik bir grubun taşlı sopalı saldırı düzenlendiği bildirildi. 
     Atina haber ajansı ANA, Ayos Pandeleimonas karakoluna akşam saatlerinde düzenlenen saldırıda, bir polis arabasıyla çevrede bulunan 5 otomobilin tahrip edildiğini, polis karakolunda ciddi hasar meydana geldiğini duyurdu. 
     Polisin havaya ateş ederek kalabalığı dağıttığı, olayla ilgili bir kişinin gözaltına alındığı kaydedildi. 
     Ajans haberinde, bir süre önce Ayos Pandeleimonas karakolunda işkence gördükleri iddia edilen Afganistanlı mültecilere ait bazı fotoğrafların basında yeraldığını, saldırının bu olayla bağlantılı olabileceğini belirtti. 
     
</TEXT>
</DOC>
