<DOC>
<DOCNO> 335774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/22/spor/spo15.html </URL>
<DATE> 2005/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Chelsea garantileyebilir 
</HEADLINE>
<TEXT>


Hafta içi puanları paylaşarak birbirini üzmeyen zirve ikilisinden Chelsea şampiyonluğa, takipçisi Arsenal de Şampiyonlar Ligi'ne göz kırptı. Jose Mourinho'nun ekibi bu kez kazanıp şampiyonluğunu erken ilan edebilir 


Yeni yılda deplasmanlarda sadece 5 puan toplayabilen Fulham'ın Stamford Bridge'den puan çıkarması sürpriz olur. Chelsea kazanıp, şampiyonluğu erken ilan edebilir. 

Portsmouth-Southampton 
Kalan 4 haftada Portsmouth'un küme düşme korkusunu yaşamaması için puan çıkarması gerek. West Bromwich'le nefes nefese bir yarış içinde olan Southampton'ın da bir puan işine gelir. Önce beraberlik. 

Norwich-Charlton 
Hafta içinde Newcastle'ı da geçerek son 4 maçta 8 puan toplayan Norwich için artık Premier Lig'de kalmak hayal değil. İddiasız Charlton Athletic önünde de mutlak favoriler. 

Middlesbrough-W.Bromwich 
Fulham karşısında cömertçe kaybedilen puanlar, Mibrough'nun UEFA konusunda isteksizliğini gözler önüne serdi. West Bromwich'se kalan 4 haftada yerini koruyup ligde kalma telaşında. Önce beraberlik, ama W.Bromwich sürpriz yapabilir. 

M.United-Newcastle 
Önce Norwich, sonra Everton'a karşı alınan mağlubiyetler ikinci sıra umudunu bitme noktasına getirdi. Yine de formsuz Newcastle'a karşı kazanma ihtimalleri yüksek. Ferguson, kupada rahat geçtiği Souness'i bu kez de alt eder. 

Everton-Birmingham 
Şampiyonlar Ligi'ndeki Liverpool temsilcisi olma rekabetinde önde olan Everton kazanmak zorunda. İddiasız Birmingham'ın puan alması büyük sürpriz olur. 

C.Palace-Liverpool 
Belki de haftanın en zor maçı. İki takım için de kaybetmek yıkım olacak. Palace kaybederse Premier Lig'e Liverpool kaybederse Şampiyonlar Ligi hayallerine elveda diyebilir. Uzak durulması gerek. 

Arsenal-Tottenham 
Manchester United'la puan farkının açılması Arsenal'de rehavete neden olabilir. 5 maçtır kaybetmeyen Tottenham, yerini koruyarak UEFA'ya katılma uğraşında. Önce beraberlik. 



</TEXT>
</DOC>
