<DOC>
<DOCNO> 337074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/son/sonspo09.html </URL>
<DATE> 2005/04/26/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
50 milyon sterlinlik anlaşma... Chelsea küresel hakimiyet hedefliyor 
</HEADLINE>
<TEXT>

     BBC 

İngiltere Premier Ligi'nde şampiyonluğa koşan Chelsea, Güney Koreli elektronik devi Samsung'la 50 milyon sterlinlik sponsorluk anlaşması imzaladı. 
     İngiliz basını, dün Chelsea ve Samsung arasında imzalanan sponsorluk anlaşmasını konuşuyor. The Independent gazetesinin spor sayfasının manşeti, "Chelsea, en büyük sponsorluk anlaşmasıyla, küresel hakimiyeti amaçlıyor". 
     Haberde, İngiltere Premier Ligi lideri Chelsea'nin, ülkede futbol tarihinin en büyük sponsorluk anlaşmasına imza attığı belirtiliyor. Elektronik şirketi Samsung'la yapılan anlaşma karşılığı, Chelsea beş yılda tam 50 milyon sterlinin üzerinde para kazanacak. 
     Gazete, Chelsea'nin böylece, cep telefonu şirketi Vodafone'dan dört yılda 36 milyon sterlin alan Manchester United'ı geçtiğini belirtmiş. Chelsea yöneticisi Peter Kenyon'sa, hedeflerinin çok açık olduğunu söylüyor ve ekliyor 
     "10 yıllık bir vizyonumuz var. Bu vizyonun temeliyse, Chelsea'nin Avrupa'nın ve dünyanın en büyük futbol kulübü olması." 
İngiliz futbol tarihinin en büyük sponsorluk anlaşmasıyla, Chelsea futbol takımının ''Emirates'' olan göğüs reklamı, bu sezondan itibaren 5 yıllık süre için ''Samsung Mobile'' olarak değişecek. 

     
</TEXT>
</DOC>
