<DOC>
<DOCNO> 308174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/21/yasam/yas01.html </URL>
<DATE> 2005/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bilinçli' tüketici 
</HEADLINE>
<TEXT>


Tüketici derneklerine yapılan başvurular, fıkraları aratmıyor. Kimi kayınpederini şik yet ediyor, kimi komşusunun köpeğini 

GÜRKAN AKGÜNEŞ 

TÜKETİCİLERE, sorunlarının çözümünde ve haklarını aramada yardımcı olmak amacıyla kurulan tüketici dernekleri, akla hayale gelmeyecek şik yetlerle karşılaşıyor. Tüketiciler Birliği'ne geçen yıl gelen başvuruları değerlendirmek için kurulan Dernek Başvuru Merkezi'nin Başkanı Hatice Saadet Kalyoncu, bu şik yetlerden örnekler verdi 
Kayınpederinden şik yetçi olduğunu söyleyen bir vatandaşımız, eğer bir şey yapmazsak karısını alıp babasının evine geri götüreceğini söyledi.Bir vatandaş, zamanında bir dişçiye dişini yaptırmış, daha sonra aynı dişte problem yaşayınca dişçisini aramış, bulamamış. Bizi 'Onu bulun' diye aradı.Bir kadın, oğlunun Erzincan'da askerlik yaptığını, orada kaloriferlerin yanmadığını söyledi. Ve bizden sorunu çözmemizi istedi. Bir firmanın üst düzey yöneticilerinden birinin şik yeti, 4 yıllık ayakkabısının bir tekinin diğerinden ağır olmasıydı. Komşusunun köpeğinden yakınan biri, ondan nasıl kurtulacağını bize sordu. Bir şik yet de üretici firmadan geldi. Bir müşteri aldığı buzdolabını 'arıza yaptı' diye devamlı servise götürüyormuş. Bir gün servis müdürü, tüketicinin adresine gittiğinde, kadının avluda buzdolabının kapağını açıp karşısında oturarak serinlediğini görmüş. 


</TEXT>
</DOC>
