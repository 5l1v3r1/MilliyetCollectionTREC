<DOC>
<DOCNO> 318912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/26/son/sonyas01.html </URL>
<DATE> 2005/02/26/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Michael Jackson'un başı dertten kurtulmuyor... 
</HEADLINE>
<TEXT>

     Ünlü şarkıcı Michael Jackson'un yatırılabilmesi için hastanedeki odasından olan ve geçirdiği kalp krizi sonucu hayatını kaybeden kadının ailesi, Jackson'a ve hastaneye dava açmaya hazırlanıyor. 
     ABC televizyonunun ''Günaydın Amerika'' programına katılan aile, grip teşhisiyle 10 gün önce hastaneye kaldırılan Jackson'un ve hastane yönetiminin, kalp hastası Manuela Gomez Ruiz'in ölümünde payı olduğunu ileri sürdü. 
     Jackson'a ''daha geniş'' bir oda verebilmek için 74 yaşındaki Ruiz'in, Marian Tıp Merkezi'ndeki yoğun bakım odasından başka bir odaya nakledildiğini ifade eden aile, 15 Şubat'ta kalp krizi geçiren Ruiz'in, odası değiştirildikten sonra iki kriz daha geçirdiğini ve hayatını kaybettiğini anlattı. 
     Çocuklara cinsel tacizden yargılanan Jackson, grip teşhisiyle 15 Şubat'ta hastaneye kaldırılmış, ertesi gün taburcu edilmişti. Jackson'un duruşması, geçirdiği rahatsızlık nedeniyle bir hafta ertelenmişti. 
     10 ayrı suçlamayla karşı karşıya olan Jackson, suçlu bulunursa 20 yıla kadar ağır hapisle cezalandırılabilecek. 
     
</TEXT>
</DOC>
