<DOC>
<DOCNO> 300971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/26/ekonomi/eko03.html </URL>
<DATE> 2004/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
'Rakip olduk, 'satın' diyorlar' 
</HEADLINE>
<TEXT>


Ziraat Bankası Genel Müdürü Can Akın Çağlar, kamu bankalarının iki yıldır ciddi rekabet etmesiyle bir çok bankanın 'kamu bankaları satılsın' yaklaşımında bulunduğunu söyledi 


Ziraat Bankası Genel Müdürü Can Akın Çağlar, kamu bankalarının son iki yıldır ciddi rekabet etmeye başlayınca, birçok bankanın 'kamu bankaları satılsın' yaklaşımında bulunduğunu söyledi. Avrupa Asya Birliği Türk Ekonomik Araştırmalar Vakfı tarafından düzenlenen konferansta konuşan Çağlar, "2001 yılında biz günlük 13 katrilyon lira borçlanırken diğer bankalar topladığı parayı herhalde bize satıyorlardı. Hiç kimse kamu bankaları özelleşsin demiyordu o tarihte. Ama şu anda biz ciddi rakip haline geldik. Şu anda Niye h l kamu bankaları duruyor, haksız rekabet mi oluyor gibi algılamalar var" dedi. 
Türkiye'deki kamu bankalarının sektördeki payının yüzde 33 olduğunu, AB'de bu oranın yüzde 10'larda bulunduğunu belirten Çağlar, İspanya'da 1990'lı yıllarda 5 kamu bankası varken, 2000'de sektörde hiç kamu bankası kalmadığını, Türkiye'de de 1985'te 8 olan kamu bankası sayısının 3'e gerilediğini bildirdi. 
Çağlar, Ziraat Bankası'nın özelleştirilmesiyle ilgili olarak da şunları kaydetti "Üç yıllık sürede Ziraat Bankası'nın blok satış ile özelleştirilmesi yöntemi benimsendi. Bu süre içerisinde, bu büyüklükteki Ziraat Bankası'nın satılamayacağı görülünce, bu sefer biz danışmanlık firması Mc Kenzie'ye bir çalışma yaptırdık. Şu anda bu süreci bekliyoruz. Bu piyasaların derinliği, bu konuya ilgi duyanların ilgisiyle orantılı." 


</TEXT>
</DOC>
