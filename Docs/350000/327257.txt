<DOC>
<DOCNO> 327257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/26/yasam/yas02.html </URL>
<DATE> 2005/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Som'u kaçırıp işkence yaptılar 
</HEADLINE>
<TEXT>


Kredi vaadiyle GS ile yaptığı anlaşmayla tanınan işadamı, operasyonla kurtarıldı 

RAMAZAN ÇETİN Denizli DHA 

Ali Sami Yen Stadı projesine kredi bulacağı vaadiyle Galatasaray Kulubü'yle anlaşma yaparak gündeme gelen işadamı Sahip Som'u kaçırarak işkence yaptıkları öne sürülen 1'i kadın, 5 kişi gözaltına alındı. 
Denizli Emniyet Müdürlüğü'ne bağlı ekipler, Sanayi Sitesi'nde bir kişinin zorla alıkonulduğu ihbarı üzerine araştırma başlattı. Kuşadası'ndan 20 gün önce kaçırılan Som'un 51 , bir işyerinde zorla alıkonulduğu belirlendi. Som, önceki gün yapılan operasyonla kurtarıldı. 

Saçını kazıdılar 
Som'u, Kuşadası'nın Davutlar beldesinden kaçırıp Denizli'ye getirdikleri ve işkence yaptıkları ileri sürülen Sebahattin Sertçelik 37 , Yalçın Ertürk 58 , Şahin Çavuşoğlu 43 , Günay Uluş 32 ve Olcay Başar 25 gözaltına alındı. Kuşadası ve Ankara'da da bazı kişilerin yakalanması için operasyonlar sürüyor. 
Zorla tutulduğu işyerinin penceresinden kaçmaya kalkıştığı ve atlarken ayağını incitince, kendisini kaçıranların yeniden yakaladığı Sahip Som'un saçlarının da kendisini kaçıran kişilerce kazındığı öğrenildi. 


</TEXT>
</DOC>
