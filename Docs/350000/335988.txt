<DOC>
<DOCNO> 335988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/22/son/sontur22.html </URL>
<DATE> 2005/04/22/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
7 yaşındaki kıza tecavüzden tutuklandı 
</HEADLINE>
<TEXT>

     Şeyhmus ÇAKAN DHA 

      DİYARBAKIR'da 7 yaşındaki M.T. adlı kıza tecavüz ettikten sonra boynundan yaraladığı iddia edilen 2 kişiden 18 yaşındaki Tarık Kaplan tutuklandı, 17 yaşındaki R.K. serbest bırakıldı. 
     Kentte iki gün süreyle halkın yürüyüş yaparak protesto ettiği olayla ilgili Emniyet Müdürlüğü'nden yapılan açıklamada, saldırganı bulmak için araştırmaları sürdüren güvenlik güçleri tecavüze uğrayan M.K.'nın üzerindeki bazı parmak izlerinden yola çıkarak araştırmaları derinleştirdi. Polis, bu parmak izleriyle sabıka kayıtlarını karşılaştırdı. Yapılan intelemede, parmak izleri tutan hırsızlık, gasp ve çeşitli suçlardan sabıkalı Tarık Kaplan yakalandı. Kaplan, sorgulamasının ardından sevk edildiği mahkeme tarafından tutuklandı. Şüpheli olarak yakalanan bir kişi ise serbest bırakıldı. 
     Melihahmet semti Hasırlı mahallesi'nde oturan M.T. pazar akşamı evlerine yaklaşık 15 metre uzaklıkta bulunan ablasının evinde televizyon izledikten sonra dönerken iki kişinin tecavüzüne uğradı. Eve dönmediği için kızlarını komşuları ile birlikte aramaya çıkan aile fertleri, M.T.'yi gece yarısı çıplak vaziyette boynundan yaralı kanlar içerisinde aynı mahalledeki ara sokakta bulmuştu. Dicle Üniversitesi Tıp Fakültesi'nde tedavisi devam eden M.T'nin sağlık durumunun iyiye gittiği bildirildi. 
     
</TEXT>
</DOC>
