<DOC>
<DOCNO> 312196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/04/ekonomi/eko08.html </URL>
<DATE> 2005/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
'İhaleye milletvekili olarak bir dahlim olmamıştır' 
</HEADLINE>
<TEXT>



AKP İstanbul milletvekili Alaattin Büyükkaya, kardeşi ile birlikte ortak olduğu Büyükkaya Sigortacılık'ın İstanbul Büyükşehir Belediyesi'nden sigorta ihalesi alması konusunda bir açıklama yaptı. Büyükkaya ihalenin şeffaf bir şekilde gerçekleştiğini dile getirerek şunları söyledi "İhale İstanbul Büyükşehir Belediyesi'ne ait çok küçük bir sigorta işini kapsamakta olup, haberin içeriğinde de belirtildiği gibi ihale yasal bir şekilde gerçekleştirilerek, Güneş Sigorta Acentesi Büyükkaya Sigortacılık tarafından tamamen şeffaf şekilde alınmıştır. Büyükkaya Sigortacılık'ın kuruluşundan bu yana sorumluluğu Necati Büyükkaya'ya aittir. Şirketin iş ve işlemleri ile ilgili herhangi bir sorumluluğum mevcut değildir. Bu işle ilgili milletvekili olarak herhangi bir dahlim olmamıştır. Olması da söz konusu olamaz. Bu konudaki hassasiyetim ve dikkatim kamuoyunca malumdur." 


</TEXT>
</DOC>
