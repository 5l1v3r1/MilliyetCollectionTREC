<DOC>
<DOCNO> 331021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/07/son/sondun09.html </URL>
<DATE> 2005/04/07/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Bir okulda öğrenci ve öğretmenler rehin alındı .. 
</HEADLINE>
<TEXT>

     İran'ın başkenti Tahran'ın kuzeyindeki bir okulda öğrenci ve öğretmenlerin rehin alan kişinin kalaşnikoflu olduğu bildirildi. 
     Görgü tanıkları, Razi İlkokulu'ndaki rehin alma olayının sabah saatlerinde silah sesleri duyulmasıyla anlaşıldığını anlattı. Görgü tanıkları, öğrenci ve öğretmenleri rehin alan kişinin asker gibi göründüğünü de belirtti. 
     Bu arada, özel güvenlik güçlerinin sadece erkek öğrencilerin gittiği ilkokul binası etrafında mevzilendiği belirtildi. 
     
     Saldırgan teslim oldu 

     İran'ın başkenti Tahran'ın kuzeyinde bir ilkokulda öğrenci ve öğretmenleri rehin alan silahlı kişinin teslim olduğu bildirildi. 
     Okulun önündeki AFP muhabiri, silahlı kişinin güvenlik güçlerine teslim olduğunu ve rehinelerin serbest kaldığını aktardı. 
     Silahlı kişinin neden bu eylemi düzenlediği bilinmiyor. 
     
</TEXT>
</DOC>
