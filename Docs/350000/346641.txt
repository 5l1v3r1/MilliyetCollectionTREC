<DOC>
<DOCNO> 346641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/28/yazar/theper.html </URL>
<DATE> 2005/05/28/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Trafik cezası herkese verilir 
</HEADLINE>
<TEXT>


"Başbakan talimat verdi, trafikte imtiyaz kaldırılacak." 
Bu haber geçen hafta gazetelerde yer aldı ve Başbakan'ın talimatıyla yeni bir çalışma başlatıldığını duyurdu. 
Konu şu. 
Trafik cezası kesilen h kimlerden bir kısmı, kendilerine trafik cezası kesen polis hakkında dava açılmasını sağlamış ve bu davada polislerin altı aydan üç yıla kadar cezalandırılması isteniyormuş. Sebebi, bu polisler trafik suçu işleyen h kim ve savcılara ceza makbuzu kesmişler. 
Polisler hakkında dava açılmasına neden olan h kimlerin görüşü şu 
"H kimler ve Savcılar Kanunu'nun 88. maddesi diyor ki 
Ağır cezayı gerektiren suçüstü halleri dışında suç işlediği ileri sürülen h kim ve savcılar yakalanamaz, üzerleri ve konutları aranamaz, sorguya çekilemez." 
Tamam, güzel de trafik cezası yazmak bunlara girer mi 
Yakalama, Usul Kanunu'nda 127 ve 131. maddeleri arasında düzenlenmiş olup trafik suçunu tespit bir yakalama değildir. Keza üst ve konut araması zaten değildir. Sorguya çekilme hiç değildir. Öyleyse olayda yasanın 88. maddesinde belirtilen hususlar yoktur. 
Peki trafik cezası nedir 
Trafik cezası idari bir cezadır. İdari para cezası da yasada gösterdiği şartlar varsa, yine yasada gösterilen sınırlar içinde idare tarafından verilir. Burada meslek ayrımı da yoktur. 
Şimdi 
Başbakan'ın üzerinde durduğu gibi bir yasa değişikliğine gerek var mı, yok mu 
Bence yok, yasa yanlış yorumlanıyor, bugün trafik suçu işleyen kişiye trafik cezası verilebilir. Ancak konuya açıklık getirmek bakımından yeni bir çalışma yapılacaksa elbette Başbakan'ın duyarlılığı takdire değerdir ancak aynı duyarlılığı milletvekili dokunulmazlığında da göstermesi beklenir. 



</TEXT>
</DOC>
