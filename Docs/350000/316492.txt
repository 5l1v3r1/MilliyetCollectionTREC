<DOC>
<DOCNO> 316492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/18/son/sonspo21.html </URL>
<DATE> 2005/02/18/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Fenerbahçe'de neşeli idman... 
</HEADLINE>
<TEXT>

     UEFA Kupası 3. tur ilk maçında Real Zaragoza'ya evinde 1-0 yenilen Fenerbahçe, Birinci Süper Lig'de 20 Şubat Pazar günü Kayserispor ile yapacağı karşılaşmanın hazırlıklarına ara vermeden başladı. 
     Teknik Direktör Christoph Daum, Samandıra Tesisleri'nde gerçekleştirilen antrenman öncesi saha içinde futbolcularıyla toplantı yaptı. 
     Sarı-lacivertliler, koşu ve ısınma çalışmalarının ardından tesislerin önündeki sahada çift kale maç oynadı. 
     Volkan, Aurelio, Serkan, Servet, Nobre, Deniz, Mehmet, Anelka, Serhat, Semih ve Luciano'dan oluşan yeşil takım, diğer futbolculardan kurulu lacivert takımı 6-1 yendi. Kazanan takım, antrenman maçının bitimiyle birlikte saha içinde biraraya gelerek sevinç tablosu oluşturdu ve medyaya görüntü verdi. 
     Tesislerde tedavi olduğu bildirilen Alex antrenmana katılmadı. 
     Lig lideri Fenerbahçe, Kayserispor maçının hazırlıklarını yarın yapacağı idmanla tamamlayacak. 

     
</TEXT>
</DOC>
