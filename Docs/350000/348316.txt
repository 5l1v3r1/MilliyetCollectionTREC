<DOC>
<DOCNO> 348316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/02/son/sontur09.html </URL>
<DATE> 2005/06/02/ </DATE>
<TIME> 04.30 </TIME>
<AUTHOR>  </AUTHOR>
<HEADLINE>
Erzurum Müftüsü Chat yaparak evlenmeye, İslam sıcak bakmaz 
</HEADLINE>
<TEXT>

     Cem BAKIRCI DHA 

      ERZURUM Müftüsü Ahmet Aslantürk, son yıllarda internette chat yapılarak, birbirlerine fotoğraf gönderilerek yapılan evliliklere İslam dininin sıcak bakmayacağını söyledi. Müftü Aslantürk, sanal dünya sayesinde yapılan evliliğin de sanal olacağını öne sürdü. 
     Evliliğin kutsal bir müessese olduğunu vurgulayan Erzurum Müftü Ahmet Aslantürk, gençlerin bu konuda çok dikkatli olmalarını istedi. Müftü Aslantürk, Peygamber efendimizin hadislerinden anladığımıza göre, kişilerin birbirini önceden görüp, ahlaki, huyları konusunda ön bilgi edindikten sonra evlenmeye karar vermeleri tavsiye edilmektedir'' dedi. İslam dininin görücü usulü ile evlenmeyi de sağlıklı bulmadığını söyleyen Müftü Aslantürk, şöyle konuştu 
     İnternet yolu ile uzaktan uzağa chat yaparak yapılan evliliklerin sağlıklı olmadığını söylemek mümkündür. Kişilerin bir araraya gelerek yüz yüze kendilerini ifade etmeleri dışında uzaktan uzağa mailler atmak, resimlerini görmek suretiyle birleşmeyi, bir yerde sanal veya hayali bir evlilik gibi ben düşünüyorum. Herkes ekonomik, inanç, aile hayatı, gelenek-görenek yönünden kendilerine denk olan eşleri tercih etmelidir. Böyle evlilik kuranlar, hayatları boyunca birbirlerini aldatmadan bir yastıkca kocarlar.'' Aslantürk, Bir hanımla güzelliğinden, sahip olduğu soyundan, servetinden ve dindarlığından dolayı evlilik yapılıyor. Bu dört özellikten siz dini bütünü olanı, ahlaki güzel olanı tercih ediniz. Kalıcı olan budur'' diye konuştu. 
     
</TEXT>
</DOC>
