<DOC>
<DOCNO> 344035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/19/son/sontur08.html </URL>
<DATE> 2005/05/19/ </DATE>
<TIME> 03.30 </TIME>
<AUTHOR>  </AUTHOR>
<HEADLINE>
Babasının burnunu kırdı 
</HEADLINE>
<TEXT>

     Hakan TURHAN DHA 

      ADAPAZARI'nın Serdivan beldesinde 20 yaşındaki Ercan Tekerci, evlerinin satılmasına karşı çıkan babası 51 yaşındaki Yılmaz Tekerci’nin yumrukla burnunu kırdı. Hastanede tedavi altına alınan Yılmaz Tekerci, oğluna lanetler yağdırdı. 
     Yılmaz Tekerci ile oğlu Ercan Tekerci, dün akşam saatlerinde evlerinin satışı konusunda tartıştı. İddiaya göre Ercan Tekerci, tartışma sırasında babasına yumruklarla vurarak kaçtı. Burnu kırılan ve kanlar içinde kalan baba Devlet Hastanesi’ne kaldırıldı. Tedavi altına alınan Yılmaz Tekerci, Oğlum Ercan sürekli olarak evimizi satmamı istiyordu. Ancak ben buna karşı çıkıyordum. Oğlum, akşam annesinin de desteğini alarak yine evin satılmasını istedi. Ben karşı çıkınca, oğlum üzerime saldırıp beni yumrukladı. Yediğim yumruklarla kan revan içinde kaldım. Artık onu yanıma almayacağım. Ne hali varsa görsünö dedi Babanın şikayetçi olması üzerine Ercan Tekerci gözaltına alındı. 
     
</TEXT>
</DOC>
