<DOC>
<DOCNO> 348676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/03/son/sonspo53.html </URL>
<DATE> 2005/06/03/ </DATE>
<TIME> 18.35 </TIME>
<AUTHOR>  </AUTHOR>
<HEADLINE>
Denizlispor Giray Bulak hocamızla büyük ölçüde anlaştık... 
</HEADLINE>
<TEXT>

     Denizlispor Futbol Şubesi Sorumlusu Turgut Dalaman, Teknik Direktör Giray Bulak ile büyük ölçüde anlaştıklarını söyledi. 
     Dalaman, AA muhabirine yaptığı açıklamada, gönlünün Giray Bulak'ın Denizlispor'da kalmasından yana olduğunu belirterek, ''Kendisiyle görüşmeler yapıldı. Hocamızla büyük ölçüde anlaştık. Biz kalmasından yanayız, o da öyle. Pazartesi günü imzayı atabilir'' dedi. 
     Denizlispor'un transferde ne yapacağının teknik direktörle sözleşme yenilenmesinden sonra netlik kazanacağını ifade eden Dalaman, ''Uzun süredir yurtiçi ve yurtdışında izlediğimiz futbolcular var. Bunlar, hocamızın raporu doğrultusunda takıma kazandırılacak'' diye konuştu. 
     
</TEXT>
</DOC>
