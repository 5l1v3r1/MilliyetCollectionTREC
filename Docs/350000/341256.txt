<DOC>
<DOCNO> 341256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/10/son/sonspo04.html </URL>
<DATE> 2005/05/10/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Daum'a talip var... 
</HEADLINE>
<TEXT>

     İspanyol Deportivo La Coruna Sportif direktörü Ricardo Moar'ın, Daum ile görüşüp, takımın başına geçmesini istediği öğrenildi. 
     
     Harekete geçtiler 

     Fenerbahçe’de ilginç gelişme...Sezon sonu sözleşmesi sona ermesine rağmen bir türlü yeni sözleşmeye imza atmayan Christoph Daum’a İspanya’dan talip var. İspanya Ligi’nin ünlü ekiplerinden Deportivo La Coruna’nın, Alman teknik adamı yeni sezon takımın başına getirmek için harekete geçtiği öğrenildi. Mavi - Beyazlılar’ın sportif direktörü Ricardo Moar’ın, tecrübeli teknik adamla bir görüşme yaparak kendisine çok cazip bir teklif sunduğu belirtildi. Ricardo Moar’ın, Daum’u yakında tanıdığı hatta ikilinin tatilde Mallorca’da sık sık bir araya geldikleri ifade edildi. 
     
     Sık sık görüşüyor 

     Başarılı teknik adamla telefonda görüşen Moar’ın, önümüzdeki günlerde yanıt istediği belirtildi. Daum’un yeni bir maceraya sıcak baktığı, ancak kararını Fenerbahçe’de şampiyonluğun garanti edilmesinden sonra vereceği konuşuluyor. Bilindiği gibi Deportivo daha önce de Beşiktaş’ın eski hocası Vicente del Bosque’yi de istemişti. Bu arada Başkanvekili Nihat Özdemir, istikrar için Daum’la yola devam edeceklerini bir kez daha tekrarlayıp, Ligde ve kupada şampiyon olamasak bile bu kararımız değişmeyecekö açıklamasını yaptı. 

     
</TEXT>
</DOC>
