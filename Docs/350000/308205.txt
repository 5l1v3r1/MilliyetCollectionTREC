<DOC>
<DOCNO> 308205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/21/son/sondun13.html </URL>
<DATE> 2005/01/21/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Ermenistan'dan sözde soykırımı tanıtım atağı 
</HEADLINE>
<TEXT>

     Ermenistan hükümeti, sözde soykırımın ''90'ıncı yıldönümü'' nedeniyle geniş çaplı tanıtım girişimlerine hazırlanıyor. 
     Başbakan Andranik Margaryan, ''90'ıncı yıldönümü'' etkinliklerinin asıl amacının sözde soykırımın tanınması, kınanması ve gelecekte benzeri olayların gerçekleşmesinin önlenmesi olduğunu kaydetti. 
     Etkinlik programının bu konuyla ilgili oluşturulan özel komisyona sunulduğunu söyleyen Margaryan, sözde soykırım ve insan hakları gibi konuların işlendiği konferanslar düzenleneceğini, filmler hazırlanacağını belirterek, bu çalışmalar için gerekli finansmanın devlet bütçesinden karşılanmasının da onaylandığını belirtti. 
     Etkinliklerin, şubatın ikinci yarısında ülkedeki bilim ve eğitim kurumlarında başlaması planlanıyor. 
     
</TEXT>
</DOC>
