<DOC>
<DOCNO> 326853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/25/guncel/gun90.html </URL>
<DATE> 2005/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Tİplemeler .. 
Havuz tiplemeleri 

1 Zıpzıplar... Bunlar suyun kaldırma kuvvetinden ikna olmamış, yüzeyde kalmak için zıplamanın gerekliliğine inanan tiplerdir. Tanıması kolaydır, paso zıplarlar. Gülünesidirler... 
2 Yüzücü bozmaları... Havuza sadece yüzme amaçlı girerler. Bir o başa bir bu başa yüzdükten sonra çıkar kenarda otururlar. Çok girişkendirler, havuza yeni biri geldiğinde anında "Yarışalım mı " diye atlarlar. Garipsenesidirler... 
3 Soytarılar... Suda balıktan bile daha geniş insanlardır. Devamlı deve güresi gibi oyunlar oynar, arkadaşlarının kafalarını suya sokar, zaten suyun içinde olan insanları ıslatmak gibi önemli bir misyonu sahiplenirler. Sinir bozarlar. Uzak durulasıdırlar... 
4 Ödlekler... Bunlar yüzme bilmeyen ama havuzdan da geri durmayan tiplerdir. Havuzun en derin olmayan yerinde takılırlar, top, can simidi gibi hayati aksesuarlara oyun süsü vererek sıkı sıkıya sarılırlar. Korkuları yersiz değildir, gerçekten de bıraksanız 2 karış havuzda bile boğulurlar. Mutlaka göz kulak olunasıdırlar... 
5 Artistler... Çok iyi yüzen, kaslı vücutlu şahsiyetlerdir. Suya artistik atlayışlar yapar, yalnız takılır, kimseyle muhatap olmazlar. Şöyle bir iki yüzer çıkarlar. Kızlar hayranlıkla, erkekler kıskançlıkla izlerler. Mümkünse boğulasıdırlar... 

Engizisyon mahkemelerinde kıvırmamın sebebi hayatta kalma isteğimdi. 
Galileo 

Nevada araştırmaları 

Nevada'da yapılan bir araştırmaya göre Deneklerin 98'i cep telefonu ile birini çaldırmaktan hoşlanmadığını belirtiyor. Bu oran telefonu çaldırılınca cevap verenlerle eşit bulundu. Kızların 66,6 kadarı "manyetik alanı beynime fazladan dayamama sebep oluyor" dese de sürekli aranmak istiyor, 89,5'i beş dakikada bir çantasını kontrol ediyor. Erkeklerin cep telefonlarına olan bağlılıkları ise var olan rakamsal sistemle henüz çözümlenemiyor... 

Geçmişte gelecekte epey ilginç, bir o kadar da tuhaf kanıtlama yöntemi Top10 

1 Çayda radyasyon olmadığını kanıtlamak için, basın toplantısı yapıp ince belli bardakta çay içmek... Eylemi yapan Sanayi ve Ticaret Bakanı Cahit Aral 
2 Çilekte hormon olmadığını kanıtlamak için, yumruk kadar çileklerden 2-3 tane yemek... Eylemi yapan Tarım ve Köy İşleri Bakanı Yusuf Ziya Gökalp 
3 Ramazanda, canlı yayında "programı alkollü sunuyorsun" iddiası üzerine, bir hafta sonra "alkol ölçümü" yaptırarak "tertemiz" programa çıkmak... Eylemi yapan Reha Muhtar 
4 "Haliç mis gibi oldu, ister gir yüz, ister bardağa koy iç" diyerek, Haliç'te yüzmek... Eylemi yapan İstanbul Büyükşehir Belediye Başkanı Ali Müfit Gürtuna 
5 İstanbul'da musluktan akan suyun içilebilirliğini kanıtlamak adına "Ben suyumu musluktan içiyorum" kampanyası açıp basın toplantısında bir bardak su içmek... Eylemi yapan İSKİ Genel Müdürü Ali Çodur 
6 Suçsuz olduğunu kanıtlamak için bütün gazetecileri çağırıp kaza yaptığı arabayı gösterip inceletmek... Eylemi yapan İbrahim Tatlıses 
7 Şarbonun, "elle mektup açmaktan" bulaşmayacağını kanıtlamak için "Bakınız bana nasıl da bir şey olmuyor" diyerekten mektupları yalamak... Eylemi yapan Sağlık Bakanı Osman Durmuş 
8 Yuvarlanıp kafayı yarmak pahasına da olsa, sağlıklı olduğunu kanıtlamak için, Anıtkabir merdivenlerinden yardımcı olmadan inmeye çalışmak... Eylemi yapan Başbakan Bülent Ecevit 
9 Arkadaşının, gelecekte ünlü bir şarkıcı Gülben Hanım olacak kadınla sevişmesini kamerayla çekmediğini kanıtlamak için aksi ispatlanırsa "etek giyeceğini" beyan etmek... Eylemi yapacak olan Fedon 
10 Irak'ta kitle imha silahları olduğunu kanıtlamak için topluca bölgeyi talan etmek... Eylemine devam eden George W. Bush 

Höh 
"Selin seni yakalarsa tam 18 yerinden öldürür .." b b 
</TEXT>
</DOC>
