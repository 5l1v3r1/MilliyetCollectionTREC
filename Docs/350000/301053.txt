<DOC>
<DOCNO> 301053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/26/son/sondun06.html </URL>
<DATE> 2004/12/26/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
İngiltere'de muhafazakarlar milletvekili sayısını azaltacak... 
</HEADLINE>
<TEXT>

     İngiltere'de muhalefetteki Muhafazakar Parti'nin Genel Başkanı Michael Howard, iktidara geldiklerinde, Avam Kamarası'ndaki milletvekillerinin sayısını beşte bir oranında azaltacaklarını açıkladı. 
     Sunday Times gazetesine, iktidara gelmeleri halinde devlet yapısında öngördükleri değişiklikleri açıklayan Howard, bu değişiklikler içinde İşçi Partisi iktidarı döneminde açılan Galler bölge parlamentosunun kapatılması konusunun da bulunduğunu söyledi. 
     Bu konuda bir referandum yapılarak kararın buna göre verileceğini belirten Howard, halen hükümetin emrinde çalışan danışmanların sayısının da azaltılacağını ifade etti. 
     Avam Kamarası'ndaki milletvekillerinin sayısını beşte bir oranında azaltacaklarını bildiren Howard, bütün bu değişikliklerin iktidara gelmelerinden itibaren beş yıl içinde gerçekleştirileceğini belirtti. 
     İngiliz parlamentosunda halen 659 milletvekili görev yapıyor. 
     
</TEXT>
</DOC>
