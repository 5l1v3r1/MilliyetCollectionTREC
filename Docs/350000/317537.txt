<DOC>
<DOCNO> 317537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/22/son/soneko22.html </URL>
<DATE> 2005/02/22/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Genetiği değiştirilmiş ürün iddiası... 
</HEADLINE>
<TEXT>

     Köy-Koop Edirne Birliği Başkanı Mübeccet Güzey, Türkiye'ye kontrolsüz olarak, genetiği değiştirilmiş ürünlerin girdiğini ve tüketici tarafından bilinmeden tüketildiğini iddia etti. 
     Güzey, AA muhabirine yaptığı açıklamada, kaçak ve genetiği değiştirilmiş tohumların ülkede ekim alanı bulduğunu savundu. 
     Birleşmiş Milletler Çevre Programı tarafından desteklenen, ''Ulusal biyo güvenlik çerçevelerinin geliştirilmesi projesi'' kapsamında, Türk tarımının sosyoekonomik yapısı, biyolojik çeşitliliği, ekolojik geleceğinin tehdit altına olduğunu ifade eden Güzey, şunları kaydetti 
     ''Türkiye, dünyadaki genetiği değiştirilmiş ürün üretiminin yüzde 99'unu oluşturan soya, mısır, kolza ve pamukta kendine yeter bir ülke olma kapasitesine sahiptir. Sözü edilen ürünlerdeki verim değerlerimiz, genetiği değiştirilmiş tohumların vaat ettiğinden daha yüksektir. Üretim maliyetlerinin yüksekliği, tarım sektöründen kaynaklanmakta ve olumsuz ekonomik çerçevenin bir yansıması niteliğinde ortaya çıkmaktadır. Biyo çeşitliliğimiz, tüm Avrupa kıtasının değerleri ile karşılaştıralamayacak ölçüdedir. Gen kaynaklarımızı korumamız gerekiyor.'' Güzey, ülkeye kontrolsüz olarak genetiği değiştirilmiş ürünler girdiğini ve tüketici tarafından bilinmeden tüketildiğini savundu. 
     İnsan ve havyan sağlığının riske edilemeyeceğini ifade eden Güzey, genetiği değiştirilmiş ürünlere ''hayır'' demenin, ülkede yaşayan herkesin görevi olduğunu belirtti. 
     
</TEXT>
</DOC>
