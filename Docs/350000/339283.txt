<DOC>
<DOCNO> 339283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/03/son/sonspo24.html </URL>
<DATE> 2005/05/03/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Diyarbakırspor Fener'i yenmemiz için taraftar desteğine ihtiyacımız var 
</HEADLINE>
<TEXT>

     Diyarbakırspor Kulübü Menajeri İsmet Yılmaz, Fenerbahçe maçında galibiyet için taraftar desteğine ihtiyaçları olduğunu söyledi. 
     Yılmaz, yaptığı açıklamada, Feherbahçe’nin şampiyonluk, kendilerinin ise ligde kalma mücadelesi verdiğini belirterek, her iki takımın da maçtan galibiyetle ayrılmayı hedeflediğini söyledi. 
     Kendi sahalarında cumartesi günü yapacakları Fenerbahçe maçı hazırlıklarını sabah yaptıkları idmanla sürdürdüklerini ifade eden Yılmaz, şöyle konuştu 
     "Akşam bir idman daha yapacağız. Yarından itibaren idman sayısını bire indireceğiz. Takımdaki herkes bilinçli bir şekilde ligde kalmak için mücadele veriyor. Bu maçtan mutlak puanla ayrılmamız gerekiyor. 
     Fenerbahçe maçında galibiyet için taraftarımızın desteğine ihtiyacımız var. Geçmişi unutup bu maça konsantre oluyoruz. 
     Takımda sakat olan Recep dışında eksiğimiz yok. Ankaragücü maçında sakat olduğu için oynayamayan Sinan Demircioğlu bu maçta forma giyecek." 
     
</TEXT>
</DOC>
