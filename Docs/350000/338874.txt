<DOC>
<DOCNO> 338874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/02/son/soneko36.html </URL>
<DATE> 2005/05/02/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Yarınki FED toplantısında ''ölçülü'' faiz artırımı bekleniyor... 
</HEADLINE>
<TEXT>

     ABD Merkez Bankası FED’in yarınki toplantısında, "ölçülü" olarak nitelendirilen çeyrek puanlık faiz artırımı bekleniyor. 
     Böylece geçen yıl Haziran ayına kadar yüzde 1 seviyesinde tutulan ABD Doları’nın gösterge faizi, art arda yapılan çeyrek puanlık 8 artırımla, yüzde 3 seviyesine çıkarılmış olacak. 
     FED’in yaz aylarında ise faiz artırımlarına bir süreliğine de olsa ara vereceği tahmin ediliyor. 
     FED’in "ölçülü" faiz artırımlarıyla, özellikle petrol fiyatlarından kaynaklanan enflasyon baskısını kontrol altında tutarken, ani etkiler doğurmadan ekonomide güçlü büyümeyi sürdürmeyi hedeflediği ifade ediliyor. 
     Mart ayında ABD’de çekirdek enflasyon yüzde 0.4’le, son 2 yılın en yüksek seviyesine çıkmıştı. 
     ABD ekonomisinin yılın ilk çeyreğinde yüzde sadece 3.1 büyüme gerçekleştirmesi ise faizlerdeki yükselmeye bağlanıyor. 
     ABD geçen yıl, daha güçlü bir performansla yüzde 4.4 büyüme gerçekleştirmişti. Yıl sonuna doğru yavaşlamaya başlayan ekonomide son çeyrek büyümesi ise yüzde 3.8 olmuştu. 
     Bazı ekonomistler, faiz artırımlarının da etkisiyle ABD ekonomisinde yavaşlamanın süreceğini ve ikinci çeyrek rakamlarında bunun daha açık hissedileceğini vurguluyorlar. 

     
</TEXT>
</DOC>
