<DOC>
<DOCNO> 331663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/09/spor/spo20.html </URL>
<DATE> 2005/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Haydi halaya... 
</HEADLINE>
<TEXT>


YAKAN TOP Nilay YILMAZ 


Pierre Van Hooijdonk, Fenerbahçe'ye geldiği zaman birçok insan onun sonunun da, Ortega gibi olacağını düşünmüştü. En sorunlu futbolcular listesinde ilk 10'a girmeyi başarmıştı ve ülkesi dışında pek de uyumlu bir futbolcu olmadığı söyleniyordu kendilerinin. Ama o daha hazırlık maçlarında Fenerbahçelilerinin gönlünün sultanı olmayı başardı. Kısa zamanda takıma, hatta Türkiye'ye uyum sağladı. Biz Türkiye'ye gelen yabancı oyuncuların gol attıktan sonra kendi ülkelerinin danslarını yaptıklarını görmüştük de, Türkiye folklorundan kesitler sunanı o olmuştu. Attığı golden sonra takım arkadaşlarıyla beraber Harmandalı yapmıştı da, ne güzel olmuştu. Sadece Fenerbahçeliler değil, diğer renklere gönül verenler de sempatiyle izlemişti bu uçan Hollandalı'yı. Demek istediğimiz şu ki Aziz Pierre'e duyulan bu sempati de Harmandalı'nın etkisini es geçmemek lazım... 
Bir okurumuz da gol sevinci üzerine bir mail göndermiş bizlere, bağlantı kurmayı başarabildik mi bilemeyiz ama Ayhan Karakaş'ın mailini aynen yayımlıyoruz 
"Gürcistan - Türkiye maçını izlerken aklıma bir fikir geldi her golden sonra. Dikkat ettim de değişik bir sevinç gösterisi yapmıyoruz. Bence bu çok önemli bir ayrıntı. Neden her golden sonra futbolcular toplanıp halay çekmesin Hatta kaptan da maça cebinde mendille çıksın, halay başı olsun. Biraz komik gibi gelebilir ama bence çok iyi reklam olur. Samba, tango izleyeceğimize kendi folklorumuzu dünyaya tanıtalım. Halay olur, zeybek olur, çiftetelli olur bir farklılık olur. Bir hafta ders de alabilirler günde bir saatten. 2006'da bunu Almanya'da yapmalıyız bence. Bu dereyi görmeden paçaları sıvamak değil, çünkü adım gibi biliyorum ki biz o şampiyonada olacağız. Timsah yürüyüşü, Nihat'ın pozu, Kartal uçuşu, Bebeto-Romario ikilisinin bebek sallaması, Yattara'nın dansı, gol atanın ayakkabısının tozunun alınması aklıma ilk gelen, hafızalara kazınan sevinçler. Bence bu futbolu daha da enteresan hale getirir. İyi bir pazarlama ve reklam aracı da olabilir." 

Brezilya'da her çocuk futbolcu doğar. 
Ama kumlardan çimlere transfer olanlar meşhur olur. 
Pele 


Haberiniz var mı 

1950 Dünya Kupası Finalleri'ne katılan Yugoslavya'nın kaptanı Rajko Mitic, Brezilya'ya karşı oynayacakları maç öncesi soyunma odasından çıkarken kafasını demir krişe çarparak başından yaralanmıştı. Yaranın dikilmesi gerektiği için Yugoslavlar sahaya 10 kişi çıkmak zorunda kalmış Mitic başı sargılı olarak oyuna katıldığında ise Brezilya çoktan 2-0 öne geçmişti. 

Amuda kalksa... 
Hagi özür diledi. Olayın kapanması için ne yapsın, havada takla mı atsın 
Galatasaray Futbol Şubesi Sorumlusu Fatih Gökşen 

Kibar çocuklar 
Cem Yılmaz Kusura bakma, sözünü kesiyorum... 
Mehmet Demirkol Yok, önemli değil Çok konuştum zaten 
İleri 3'lü, CNN Türk 

Peki ya biz 
Ahmet Çakar Bu kadar köy takımı olan grubun içinde üçüncüyüz. 
İlker Yasin Köy takımı dediğin Avrupa şampiyonu Yunanistan 
Ahmet Çakar Yok abicim, köy takımı hepsi 
3. Devre, Kanal D 

Ne iş yapmalı 
Kimdi bu çocuk Sivriselvi... Hakkaten Allah boy vermiş, selvi gibi oğlan ama hakemlik zor zanaat... 
Erman Toroğlu Maraton, Lig TV 

Ruh gibi olmasın 
Yeni formaları giymişsin, 80 dakika hayalperest gibi sahada dolaşıyorsun, hayal- perest. 
Serhat Ulueren Telegol, Star 

Kanadı yolunmuş aslan 
80 dakika kanatları yolunmuş gibi hiçbir sarkma yapamadan ve son çizgiye inemeden oynadı G.Saray. 
Ümit Aktan - Türkiye 



</TEXT>
</DOC>
