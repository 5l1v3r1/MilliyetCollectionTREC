<DOC>
<DOCNO> 327258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/26/yasam/yas03.html </URL>
<DATE> 2005/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğrencisini hamile bıraktı 
</HEADLINE>
<TEXT>


15 yaşındaki öğrenci, kendisine 'Seninle evleneceğim' diyen, öğretmeninin bebeğini bekliyor 

DİYARBAKIR DHA 

Diyarbakır'da, ilköğretim okulu öğretmeni Adnan Filiz 34 , evlenme vaadiyle kandırarak ilişkiye girdiği 8. sınıf öğrencisi Ç.Ö.'yü 15 hamile bıraktığı iddiasıyla tutuklandı. 
Beşyüzevler semtindeki TOBB İlköğretim Okulu'nda sınıf öğretmeni olan, evli ve bir çocuk babası Filiz'in, Ç.Ö.'ye evlenme vaadinde bulunduğu ve 1 yıl önce aşk yaşamaya başladığı ileri sürüldü. Ancak Ç.Ö. hamile kalınca, kızlarının karnının büyüdüğünü gören ailesi durumu fark etti. 

Cezaevine konuldu 
Çocuğun Filiz'den olduğunu öğrenen aile, emniyete başvurdu. İl Milli Eğitim Müdürlüğü'nce görevden uzaklaştırılan Filiz, küçük yaştaki kızla cinsel ilişkiye girdiği gerekçesiyle gözaltına alındı. Adliyeye sevk edilen Filiz, nöbetçi mahkemece tutuklanarak cezaevine konuldu. 


</TEXT>
</DOC>
