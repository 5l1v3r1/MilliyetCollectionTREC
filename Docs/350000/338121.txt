<DOC>
<DOCNO> 338121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/son/soneko53.html </URL>
<DATE> 2005/04/29/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
ABD'de kişisel gelirler ve tüketim harcamaları beklenenin üzerinde arttı 
</HEADLINE>
<TEXT>

     ABD'de kişisel gelirler ve buna bağlı olarak tüketim harcamaları, Mart ayında piyasa beklentilerinin üzerinde artış gösterdi. 
     Ticaret bakanlığının raporuna göre, Mart ayında enflasyon ise piyasa beklentilerine uygun biçimde yüzde 0.5 arttı. 
     Raporda, ABD'de Mart ayında yüzde 0.5 artan kişisel gelirlerin tüketim harcamalarına yöneldiği ve aynı ayda tüketici harcamalarının da yüzde 0.6 ile piyasa tahminlerinin üzerinde gerçekleştiği belirtildi. 
     Tüketim ve gelirde görülen, beklenenden iyi performansın, enflasyon rakamlarının beklentiler doğrultusunda çıkmasıyla da desteklenmesi, piyasalarda memnuniyetle karşılandı. 
     ABD'de Mart ayı enlasyon artışı yüzde 0.5 olurken, pek çok faktöre bağlı olarak kısa sürede büyük oynamalar gösteren enerji ve gıda maddeleri fiyatlarının çıkarılmasıyla hesaplanan ''çekirdek enflasyonun'' yüzde 0.3 olduğu bildirildi. 
     
</TEXT>
</DOC>
