<DOC>
<DOCNO> 339858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/05/son/soneko31.html </URL>
<DATE> 2005/05/05/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Fitch, Türk bankalarının kredi notunu yükseltti... 
</HEADLINE>
<TEXT>

     Dünyanın önde gelen kredi derecelendirme kuruluşu Fitch, Finansbank ve Denizbank’ın kredi notunu yükseltti. 
     Fitch’den yapılan açıklamaya göre, Finasbank ve Denizbank’ın uzun vadeli döviz ve yerel para birimi cinsinden B olan kredi notu BB - ’ye yükseltildi. 
     Açıklamada, Fitch’in her iki bankanın bireysel notunu D’den C D’ye yükselttiği bildirilirken, genel görünümlerinin durağan olduğu belirtildi. 
     Her iki bankanın kredi notlarının yükseltilmesine neden olarak yapılarında görülen güçlenme gösterildi. 
     
     OYAKBANK'IN DA NOTU YÜKSELTİLDİ 

     Fitch, Oyak Bank’ın "B " olan notunu da "BB-"ye yükseltti. 
     Fitch’den yapılan açıklamada, Oyak Bank’ın "durağan" olan görünümünün ise değiştirilmediği bildirildi. 
     Not yükseltimine gerekçe olarak bankanın sermaye yapısının güçlendirilmesi, karlılığın artırılması ve aktif kalitesinin yükseltilmesi gösteren Fitch, 2003 yılında 46.9 milyon YTL kar açıklayan Oyak Bank’ın geçen yıl bu rakamı 131.3 milyon YTL’ye çıkardığını hatırlattı. 
     Fitch, Oyakbank’ın Almanya’daki iştiraki Oyak Anker Bank’ın satılmasını da, geri dönmeyen kredilerin yüksekliği nedeniyle olumlu karşıladı. 
     
</TEXT>
</DOC>
