<DOC>
<DOCNO> 337229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/siyaset/siy05.html </URL>
<DATE> 2005/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal Germeyin 
</HEADLINE>
<TEXT>


"Türban konusunu kaşımak istemiyoruz. Ama bunu öncelikle hükümet düşünmeli" diyen Deniz Baykal, Bumin'e destek verdi 

ANKARA Milliyet 


CHP Genel Başkanı Deniz Baykal, Başbakan Recep Tayyip Erdoğan'ı, türban konusunda gerginlik yaratmaması için uyardı. "Bu konuyu kaşımak istemiyoruz" diye konuşan ve hükümetten de bu doğrultuda hareket etmesini isteyen Baykal, şöyle konuştu 
"Hükümet, 'Artık zamanı geldi, düğmeye basalım, CHP de destek versin bu işi çıkaralım' açılımı yaptı. Bunu siyasi çekişme zeminine taşımamaya gayret ediyorum. Ama bunu öncelikle düşünmesi gereken hükümettir. Hükümetin toplumu gerginliklere sürükleyici yaklaşımlara sürüklenmemesi gerekiyor... Anayasamızın anlayışı ortada. Bunlara saygı göstermek gerekiyor." 

'Doğru değil' 
Baykal, AKP Grup Başkan Vekili İrfan Gündüz'ün, Anayasa Mahkemesi Başkanı Mustafa Bumin hakkındaki "Önüne konulanı okudu" sözlerini "yakışıksız" olarak nitelendirdi. Baykal, şunları söyledi "Polemik doğru değil. Hukuk kurumları ile hükümet yetkililerinin, yer yer suçlayıcı anlayışlara girmeleri doğru değil. Bu iktidarın, doğrultusunu koruyamadığının, sakıncalı açılımlara yönelme eğiliminin etkisi altına girdiğinin ifadesidir. " 


</TEXT>
</DOC>
