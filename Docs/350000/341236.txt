<DOC>
<DOCNO> 341236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/10/son/sonsiy05.html </URL>
<DATE> 2005/05/10/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Diyanet Gebeliğe ancak anne sağlığı tehlikede ise son verilebilir 
</HEADLINE>
<TEXT>

     Diyanet İşleri Başkanlığı, gebeliğe son verilmesinin, yalnızca, anne sağlığının tehlikede olduğu durumlarda son verilebileceği yönünde görüş bildirdi. 
     Tüp bebek yöntemiyle hamile kalan Sibel Deniz’in yediz bebekleri son haftalarda Türkiye’nin gündemine oturmuştu. 
     Ancak Deniz’in anneler gününden bir gün önce 7 bebeğini birden kaybetmesi "Bebeklerden birkaçı zamanında aldırılsaydı yine bu sonuç yaşanır mıydı " sorusunu akıllara getirdi. 
     Diyanet İşleri Başkanlığı ise annenin hayatının kurtarılması dışında herhangi bir nedenle gebeliğe son vermenin kürtaj haram ve cinayet hükmünde olduğunu savunurken, "Gebeliği önleyici tedbirlere başvurarak doğumu kontrol altında bulundurmak, istenmeyen gebeliğe engel olmak dinen caiz ise de gebelikten sonra, annenin hayati tehlikesi ve benzeri kesin ve meşru bir zaruret olmadıkça çocuğu düşürmek veya aldırmak kürtaj caiz değildir" görüşünü belirtti. 
     İlahiyatçıların bu konuda referans olarak aldığı İmam Gazali’ye göre de aile planlamasının kabul edilemeyeceği iki durum bulunuyor. Bunlardan ilkini kız çocuğu sahibi olmak istenmemesi, diğerini de kadının hamile kalmaktan ve süt emzirmekten hoşlanmaması oluşturuyor. 
     
</TEXT>
</DOC>
