<DOC>
<DOCNO> 324209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/ekonomi/aeko.html </URL>
<DATE> 2005/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Rekor cari açık borsaları salladı 
</HEADLINE>
<TEXT>


ABD'de rekor kıran son çeyrek cari açığı, bir süredir satış baskısı altında bulunan piyasaları vurdu. Havanın bozulması, gelişmekte olan ülke piyasalarına satış getirdi. İMKB'de hisse senetleri yüzde 4.58 değer yitirdi 

SONGÜL HATISARU Finans atölyesi 

IMF ve AB'nin beklediği reformlarda yaşanan gecikmelere tepki vermeyen borsa, dün dış piyasalardaki gelişmeleri sattı. ABD'de cari işlemler açığının yılın son çeyreğinde 187.9 milyar dolara, 2004 yılı verisinin de tüm zamanların en yüksek düzeyi olan 666 milyar dolara yükseldiğinin açıklanması, son günlerde para çıkışının yaşandığı gelişmekte olan ülke piyasalarında satışları hızlandırdı. 
Yabancı alımlarıyla yılbaşından bu yana en çok getiri sağlayan borsalardan biri olan İMKB de, günü yüzde 4.58'lik kayıpla 25.331 puandan tamamladı. Birikmiş olan k rlarının bir bölümünü realize etmek isteyenlerin satışlarıyla endeks 1.215 puan birden düştü. Dün gösterge faizde yüzde 16.75'e yükselirken, yabancıların döviz talebinin devam etmesi kuru 1.3233 seviyesine taşıdı. 

GM de düşüşte etkili oldu 
Rekor verinin açıklanmasıyla dolar dış piyasalarda değer yitirdi. 1.3380'de bulunan euro - dolar paritesi 1.3427'nin üstüne çıktı. ABD borsalarındaki düşüşte, dünyanın en büyük otomobil üreticisi General Motors'un 1992'den beri en yüksek çeyrek dönem zararını beklediğini açıklaması da etkili oldu. FED 22 Mart'taki toplantısında faizi 25 baz puan artırırken enflasyona kuvvetli bir vurgu yaparsa, gelişmekte olan piyasalardaki satış eğilimimin sürmesi beklenebilir. Enflasyona kuvvetli bir vurgu yapılmaması durumunda ise gelişmekte olan piyasalardaki çalkantının durulması muhtemel görünüyor. 

Dünya borsalarında satış vardı Borsalar Son kapanış Değer Değişimi Macaristan 16.908.36 -5.45 Rusya 1.046 -3.92 DAX Almanya 4.309,11 -1.79 FTSE İngiltere 4.937,6 -1.25 CAC 40 Fransa 4.019,4 -1.43 Meksika 761.79 -0.76 Dow Jones ABD 10.663,52 -0.94 NASDAQ 2.015,75 -0.94 Bovespa Brezilya 27.775 0.68 

Finansal kriz korkusu Yüksek cari açık rakamı ABD'nin zayıf dolar politikasıyla ihracatını artırarak açığını azaltma senaryosunun gerçekleşmediğini gösteriyor. ABD'nin zayıf dolarla ihracatını artırması, ithalatını ise azaltması bekleniyordu. 
Sürekli değer yitiren doları daha fazla taşımak istemeyen yabancıların satışlarını artırmaları durumunda ABD tahvillerinin faizlerinde yükseliş Amerikan borsasında ise düşüş yaşanmasından korkuluyor. 

Düşük dolar çare olmadı 
Dünyada iç talep artmadığı için düşük dolara karşın ABD ihracatını artıramıyor. Rekor cari açık ABD'de faiz hadlerinin yükselme beklentisini kuvvetlendirdi. Dolayısı ile bizim gibi gelişmekte olan ülkelere akan fonların, faizdeki yükselme potansiyeli nedeniyle ABD'ye yönelme ihtimalinin güçlenmesiyle gelişmekte olan ülke bonolarındaki satışlar hızlandı. Öte yandan ABD'de büyümenin motoru olan iç talepte daralma ve dünya piyasalarında finansal bir kriz yaşanmasından korkuluyor. ABD Merkez Bankası Başkanı Alan Greenspan bu endişeleri yersiz bulsa da 22 Mart'taki FED toplantısına kadar piyasalardaki dalgalanmanın sürmesi bekleniyor. 
Nitekim dünkü veri FED'in cari açığın finansmanı için sermaye girişini hızlandırmak amacıyla faiz artırımlarına devam edeceği beklentisini kuvvetlendirdiği için satışların hızlandığı görüldü. 

ABD tahvillerine gelen satışın gelişmekte olan ülkelere yansıması Rusya 2030 tahvilinde fiyat seyri 7 Mart 2005 106,06 8 Mart 105,68 9 Mart 104,75 10 Mart 104 11 Mart 103,50 14 Mart 103,37 15 Mart 102,80 16 Mart 102 

Brezilya 2030 tahvilinde fiyat seyri 7 Mart 2005 133,06 8 Mart 132,56 9 Mart 129,80 10 Mart 128 11 Mart 126,37 14 Mart 126,50 15 Mart 123,50 16 Mart 124 

Türkiye 2030 tahvilinde fiyat seyri 7 Mart 2005 145,75 8 Mart 145,45 9 Mart 142,75 10 Mart 141 11 Mart 140,38 14 Mart 138,75 15 Mart 137,44 16 Mart 136,75 

ABD 10 yıllık tahvilinde satış baskısı devam ediyor Şubat 2015 ABD tahvilinde faizin seyri 7 Mart 4,31 8 Mart 4,43 9 Mart 4,52 10 Mart 4,46 11 Mart 4,54 14 Mart 4,52 15 Mart 4,55 16 Mart 4,56 

Endeks bir haftada 2.458 düştü 28 Şubat 2005 28396 7 Mart 2005 27.789 9 mart 2005 27.746 11 Mart 2005 27.572 14 Mart 2005 26.936 15 Mart 26.547 16 mart 25.331 


</TEXT>
</DOC>
