<DOC>
<DOCNO> 325506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/21/son/sondun42.html </URL>
<DATE> 2005/03/21/ </DATE>
<TIME> 18.05 </TIME>
<AUTHOR>  </AUTHOR>
<HEADLINE>
Karolina'yı öldürmekle suçlanan Türk'e, 'ağır ruhi bozuk' raproru 
</HEADLINE>
<TEXT>

     Polonyalı sevgilisi Zaneta C'nin 3 yaşındaki kızı Karolina'yı döverek öldürmekle suçlanan Mehmet A'ya 31 , bilirkişi tarafından ''ağır ruhi bozukluğu'' olduğuna dair rapor verildi. 
     Mehmet A. hakkındaki bilirkişi raporunu hazırlayan psikiyatrist Prof. Dr. Norbert Nodobil, Memmingen Eyalet Mahkemesi'nde verdiği ifadede, Mehmet A'nın ağır ruhsal bozukluğu olduğunu belirterek, sanığın 15 yaşından bu yana çeşitli uyuşturucu maddelerin bağımlısı olduğunu ve büyük kişilik sorunları yaşadığını söyledi. 
     Mehmet A'nın bir psikiyatri kliniğine yatırılması gerektiğini savunan Nodobil, sanığın şu anda terapiye hazır olmadığını, bu nedenle öncelikle birkaç yıl hapiste kalmasının, daha sonra kliniğe yatırılmasının doğru olacağını kaydetti. 
     Başsavcı Johann Kreuzpointer ise bu konuda yaptığı açıklamada, bilirkişi raporunun suçu hafifletici etkisi olacağına işaret ederek, bu durumda sanık için ömür boyu hapis cezası verilmesinin söz konusu olamayacağını belirtti. 
     
</TEXT>
</DOC>
