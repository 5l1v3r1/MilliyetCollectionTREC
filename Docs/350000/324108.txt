<DOC>
<DOCNO> 324108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/16/son/sonspo34.html </URL>
<DATE> 2005/03/16/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Denizlispor Bütün hazırlıklarımızı kazanmak için yaptık... 
</HEADLINE>
<TEXT>

     Denizlispor Teknik Direktörü Giray Bulak, tüm hazırlıklarını Fenerbahçe maçını kazanmak üzere yaptıklarını söyledi. 
     Gümüşler'deki antrenman öncesinde açıklamalarda bulunan Giray Bulak, Denizlispor'un rahat, buna karşın şampiyonluk kovalayan rakiplerinin sahaya stresli çıkacağını, bundan da yararlanmak istediklerini bildirdi. 
     Fenerbahçe'yi yenmek için tüm güçlerini sahaya yansıtacaklarını kaydeden Bulak, ''Bütün hazırlıklarımızı kazanmak için yaptık. Hem iyi futbol oynayacağımıza, hem de Fenerbahnçe'yi yeneceğimize inanıyorum'' dedi. 
     Ersen Martin ise uzun süren galibiyet özlemini bu maçta dindirmek istediklerini ve camianın bu maça kilitlendiğini söyledi. 
     Kaptan Timuçin de 5 haftadır kazanamadıklarını hatırlatarak, ''2 yıldır böyle uzun süre bir kazanamama dönemi yaşamamıştık. Fenerbahçe maçında buna son vermek istiyoruz'' diye konuştu. 
     Yeşil-siyahlılar, yarın yapacakları son antrenmanın ardından Fenerbahçe maçı için kampa girecek. 
     
</TEXT>
</DOC>
