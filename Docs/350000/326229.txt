<DOC>
<DOCNO> 326229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/23/son/sondun58.html </URL>
<DATE> 2005/03/23/ </DATE>
<TIME> 19.53 </TIME>
<AUTHOR>  </AUTHOR>
<HEADLINE>
AB-İran toplantısı... Görüşme olumlu ve yapıcı bir havada geçti... 
</HEADLINE>
<TEXT>

     Fransa Dışişleri Bakanlığı sözcüsü Jean-Baptiste Mattei, AB ve İran arasında bugün yapılan görüşmelerin ''olumlu ve yapıcı bir havada'' geçtiğini söyledi. 
     Sözcü, taraflar arasında nükleer konulardaki görüşmelerin ileri bir tarihte tekrar devam edeceğini bildirdi. 
     Bu arada adının açıklanmasını istemeyen Avrupalı bir diplomat, görüşmelerin tarafların birbirlerine verecekleri garantiler konusunda yoğunlaştığını belirtti. 
     AB adına Fransa, İngiltere ve Almanya temsilcilerinin İran'ı nükleer silah üretmeme konusunda güvence vermesi için ikna etmeye çalıştığı toplantılarda, Tahran ile ticaret, siyaset ve güvenlik konuların da ele alındığı bildiriliyor. 
     İran, enerji sorununu çözmek için nükleer enerji reaktörlerini geliştirmek istediğini belirtirken, ABD ve bazı Batılı ülkeler Tahran'ın nükleer silah üretmeyi amaçladığından şüphe ediyor. 
     AB ülkeleri, nükleer enerji programından vazgeçmesi halinde İran'ın Dünya Ticaret Örgütü'ne DTÖ kabul edilmesini öneriyor. 
     
</TEXT>
</DOC>
