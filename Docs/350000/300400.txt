<DOC>
<DOCNO> 300400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/24/guncel/gun02.html </URL>
<DATE> 2004/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Çelik Kurt bile şehre iniyor 
</HEADLINE>
<TEXT>


ANKARA Milliyet 

Milli Eğitim Bakanı Hüseyin Çelik, Doğu ve Güneydoğu illerindeki öğrencilere yardım gönderilmesi töreninde "Zengin rahat etmek istiyorsa fakire el uzatmak zorundadır. Sosyalist değilim ama sosyal devlet ilkesinin mutlaka hayata geçirilmesi lazım" dedi. Türk Eğitim Derneği'nin "Küçük yardımlardan büyük başarılara var mısınız " sloganlı kampanyasında toplanan malzemeler, ilçelere gönderildi. 
Çelik, TED Ankara Koleji'nin eski binasında düzenlenen törende TED ve dağıtımı yapan MNG Kargo yetkililerine teşekkür etti. 
Hali vakti yerinde olanların, zor durumdakiler için yaptıkları yardımın anlamlı olduğunu ifade eden Çelik, "Birkaç gün önce Hakk ri'nin Yüksekova ilçesinde dağdaki kurtlar acıkınca Yüksekova'ya indi ve birçok insanımızı yaraladı, kuduz vakasına yol açtı. Dağdaki kurt bile acıktığında şehre iner, insanlara zarar verir" diye konuştu. 
Kapkaçca de işaret eden Çelik, kapkaçın bir sonuç olduğunu vurgulayarak, "Ne kadar tedbir alırsanız alın, suçlular olacaktır" dedi. 


</TEXT>
</DOC>
