<DOC>
<DOCNO> 346797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/28/son/sonyas09.html </URL>
<DATE> 2005/05/28/ </DATE>
<TIME> 21.30 </TIME>
<AUTHOR>  </AUTHOR>
<HEADLINE>
Kadınlar sevdikleri için kendi sağlıklarını feda ediyolar... 
</HEADLINE>
<TEXT>

     İngiltere’de yapılan bir araştırmada, kadınların sevdikleri için kendi sağlıklarını feda ettikleri ortaya çıktı. 
     İngiliz Sağlık Vakfı tarafından 1154 kadın arasında yapılan araştırmada, kadınların üçte ikisi, kendi sağlıklarından ziyade aile fertlerinin sağlıklarından kaygı duyduklarını söylediler. 
     Araştırmaya katılan kadınların beşte biri ise kendi sağlıkları konusunda hiç endişelenmediklerini belirttiler. 
     Vakıf uzmanlarından Belinda Linden, "Kendi sağlıkları söz konusu olduğunda kadınlar kendilerinin en büyük düşmanı olabiliyorlar. 
     Sevdiklerine bakmak için kendi ihtiyaçlarını ihmal ediyorlar" dedi. 
     Essex Üniversitesi psikologlarından Dr. Rick O’Gorman da, "Özellikle annelerin çocukları için kendilerini feda etmekle ünlü olduklarını" hatırlattı. 
     O’Gorman, kadınların önem verdikleri kişilerin sağlıkları konusunda daha çok kaygı duymaya eğilimli olmalarının nedenlerinden birinin, kadınlarla ilgili toplumsal normlar olabileceğini söyledi. 
     Araştırmada, kadınların çoğunun erkeklerde kalp hastalıkları riskinin daha yüksek olduğunu düşündüklerinin ortaya çıktığı, oysa kalp rahatsızlıklarından ölen kadın ve erkeklerin sayısının hemen hemen aynı olduğu kaydedildi. 
     Belinda Linden, binlerce kadının kalp hastalıklarından öldüğüne dikkat çekti. 
     
</TEXT>
</DOC>
