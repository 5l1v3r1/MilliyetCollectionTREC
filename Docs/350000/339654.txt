<DOC>
<DOCNO> 339654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/04/son/sontur17.html </URL>
<DATE> 2005/05/04/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Küfür etme’ diyen komşusunu tüfekle yaraladı 
</HEADLINE>
<TEXT>

     Yakup YILMAZ DHA 

      ADANA’da cep telefonuna gelen gizli numaralı cevapsız çağrıya sinirlenerek balkondan küfür eden eski sabıkalı 27 yaşındaki İbrahim Saran, kendisini Küfür etme’ diye uyaran komşusu 36 yaşındaki Hüseyin Taş'ı pompalı tüfekle yaraladı. 
     Olay, dün gece saat 22.30 sıralarında Mahfesığmaz Mahallesi'nde meydana geldi. 72'nci Sokak'taki Selin Apartmanı’nın ikinci katında oturan eski sabıkalı İbrahim Saran'ın cep telefonuna gizli bir numaradan cevapsız çağrı geldi. Bir süre ruhsal tedavi gören Saran, gelen cevapsız çağrıya sinirlenince balkona çıktı ve alkolün de etkisiyle rasgele küfür etmeye başladı. 
     Bu sırada sokaktan geçen komşusu Hüseyin Taş, Saran’ı Küfür etme ve içeri girö diye uyardı. Buna sinirlenen Saran, evinden pompalı tüfeği alıp, balkondan Taş’a bir el ateş etti. İsabet eden saçmalarla göğsünden ve kolundan yaralanan Taş, ambulansla Adana Numune Hastanesi’ne kaldırıldı. 
     Yaşadığı olay karşısında şaşkına döndüğünü söyleyen Taş, Ben ona sadece Küfür etme. Çevrede bir çok insan var, içeri gir’ dedim. O ise içeri gidip silah getirdi ve bana ateş ettiö dedi. Taş'ın hayati tehlikesinin bulunmadığı belirtildi. 
     Polis, ambulans gelene kadar balkonda elinde tüfeğiyle bağırmayı sürdüren Saran’ı ikna etmeye çalıştı. Apartman sakinleri ve polisin çabası sonucu Saran elindeki tüfeği polise verip, teslim oldu. Gözaltına alınan Saran’la ilgili soruşturma sürüyor. 
     
</TEXT>
</DOC>
