<DOC>
<DOCNO> 325384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/21/ekonomi/eko01.html </URL>
<DATE> 2005/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Fon'a alınabilecek ama istenirse tasfiye de var 
</HEADLINE>
<TEXT>


BDDK ile TMSF arasında tartışmaya Başbakan Yardımcısı Şener noktayı koydu. BDDK sorunlu bankanın tasfiyesini istemesine karşın finansal hizmetler yasasına 'Fon'a devir' seçeneği de eklendi 

EKONOMİ SERVİSİ 

Başbakan Yardımcısı Abdüllatif Şener Tasarruf Mevduatı Sigorta Fonu TMSF ile Bankacılık Düzenleme ve Denetleme Kurulu BDDK arasında finansal hizmetler yasası nedeniyle çıkan tartışmaya son noktayı koydu. BDDK'nın sorunlu banka tasfiyeye gitsin isteğine karşın 'Fona'a devir de olsun' seçeneğini savunan TMSF'nin isteği de yasa taslağına konuldu. Şener, taslakta Fon'a devirden sonra düzelme olmazsa tasfiye seçeneğinin de yer aldığını belirtti. 
Dün konuyla ilgili olarak CNN Türk'te Finans Analiz programında konuşan Ertürk de, BDDK'nın karşı çıktığı Fon'a devir seçeneğinin taslakta korunduğunu belirtti. İki haftadır Hazine, BDDK, Başbakanlık yetkilileri ile taslak üzerinde çalıştıklarını kaydeden Ertürk, BDDK'nin iki seçenek arasında tercih yapabileceğini söyledi. Tercihte ilk sorumluluğun BDDK'da olduğunu da hatırlatan Ertürk, BDDK Fon'a devir kararı alsa bile TMSF'nin tasfiyeye gidebileceği seçeneğinin de olduğuna dikkat çekti. 

9 3 ay seçeneği 
Bankaların Fon'da sınırsız süre kalamayacağını belirten Ertürk "Fon, satış, devir, birleştirme vs. hangi seçeneği tartışıyorsa bunu dokuz ayda tamamlamak zorunda. Eğer ciddi aşamaya gelmiş ama sonuçlanmamışsa BDDK'dan üç aylık ek süre talebi olabiliyor" dedi. Ertürk, taslakta 9 3 seçeneğinin korunduğunu kaydetti. Medya varlıklarının satışıyla ilgili olarak "En kısa sürede onlardan kurtulmak istiyoruz" diyen Ertürk yabancılara medya şirketlerinin yüzde 100'ünün satılmasına ilişkin düzenlemenin Cumhurbaşkanı'ndan geçmesi halinde bir hatfa on gün içinde satış ilanı vereceklerini söyledi. 




</TEXT>
</DOC>
