<DOC>
<DOCNO> 322928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/11/son/sonspo05.html </URL>
<DATE> 2005/03/11/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Daum'a kupa şartı... 
</HEADLINE>
<TEXT>

     2 yıl için 5 milyon Euro isteyen Daum’a yönetimden karşı teklif 3,5 milyon veririz. Avrupa’da kupayı getirirsen, 1 milyon daha alırsın. 
     
     Ödeme şekli önemli 
     Daum ile yönetim arasındaki pazarlıklar bütün hızıyla sürüyor, iki taraf da isteklerini masaya getirip, anlaşma zemini arıyor. Alman hocaya karşı bu kez Avrupa’da kupa’ şartını öne süren yönetim, hocadan cevap bekliyor. Deneyimli teknik direktörün bu sene ikinci şampiyonluğunu alacağına inanan Sarı-Lacivertliler, Alman teknik adamla yaptığı toplantılar sonunda büyük oranda anlaşmaya varırken, konuşmalar paranın ödeme şeklinde kilitlendi. 
     
     Teklif önce hocadan 
     Gelecek sezon Avrupa arenasında başarı için gereken adımların yönetim tarafından birer birer atılacağından emin olan Christoph Daum, Sarı-Lacivertli ekipten ayrılmak istemiyor. 2005 Mayısı’nda sözleşmesi sona erecek olan deneyimli hoca geçen sezon 2 sene için 3,5 milyon Euro’ya anlaşmıştı. Ödemelerinde bir aksaklık olmamasından duyduğu memnuniyeti de özellikle belirten hocanın, son pazarlıkta iki yıl için bu kez 5 milyon Euro istediği öğrenildi. 
     
     Yönetim çok iyimser 
     Alman teknik adamın bu isteğine cevap olarak Şimdilik yine 3,5 milyon Euro’yu al, artı olarak Avrupa’da başarı kazanır da kupayı getirirsen 1 milyon Euro prim daha veririzö dediği ifade edildi. Yöneticiler, bu teklif üzerinde düşünmek için süre isteyen Christoph Daum ile birkaç gün içinde anlaşma imzalanacağına kesin gözüyle bakarken, üç aşağı beş yukarı aynı fiyatla anlaşılacağına olan inançlarını da dile getiriyorlar. 
     
</TEXT>
</DOC>
