<DOC>
<DOCNO> 306044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/13/yazar/sazak.html </URL>
<DATE> 2005/01/13/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Kurultay savaşı 
</HEADLINE>
<TEXT>


Samsun'dan arıyor, CHP'li Ahmet Güryüz Ketenci. Sarıgül'ün konvoyunda kente doğru ilerlemenin güçlüğünü anlatıyor "Ben böyle şey görmedim, 1973'te Ecevit'in CHP mitinglerindekine benzer bir hava var Karadeniz'de. Halk, Mustafa Sarıgül'ün arkasında, delege bu baskıya dayanamaz. Göreceksiniz kurultayı alacağız." 
Ketenci, yılların CHP'lisi. Deniz Bey'e yakın olduğu dönemden tanırız. Meclis Grubu'ndaki muhalif isimlerin başında geliyor. Temmuz kurultayına yol açan 'tüzük değişikliği' girişimine öncülük etmişti. Yüksek Disiplin Kurulu kararıyla partiden ihraç edilen 3 kişi arasındaydı. Yargı yoluyla gruba döndü. Baykal'a karşı Sarıgül'ü destekliyor. 
CHP İstanbul Milletvekili Ketenci, deneyimli bir partili olarak 'kurultay tuzakları'nı bildiği için günlerdir yayımlanması beklenen 29-30 Ocak tarihli 13. Olağanüstü Kurultay çağrısına dikkat çekiyor. 
Sorun '13' sayısının adaylardan hangisine uğursuzluk getireceği değil. Genel merkezin hukuksuzluğuna tepki gösteriyor. 
Açılış, saygı duruşu -İstiklal Marşı-, Başkanlık Kurulu seçiminden sonra, Deniz Baykal'ın CHP'yi 'olağanüstü kurultay'a götürmesinin asıl nedeni olan 'yolsuzluklar meselesi'ne ilişkin bir gündem maddesi yok 
Genel başkanın açış konuşmasından sonra, 'genel başkan seçimi'ne geçilecek. 
Lider seçildikten sonra, 'rutin' bir işlem yapılıyormuş gibi 'Yüksek Disiplin Kurulu üyeleri' belirlenecek. 
Geçen temmuz ayında da aynı süreç işlemiş, Baykal'ın kurultaya sunduğu liste çerçevesinde Parti Meclisi ve Yüksek Disiplin Kurulu üyeleri seçilmişti. 
Baykal her defasında 'tek seçici' olarak CHP politbürosunu atıyor 
Parti şimdi 'rüşvet kurultay'ına gidiyor 
CHP, bu duruma nasıl sürüklendi Kimler tarafından 'akçalı' sorunların kucağına itildi Bu çöküşten nasıl kurtulacak 
Kurultay çağrısında CHP'nin sorunlarıyla ilgili gündem ve tartışma maddesi gözükmüyor. Ancak 'genel başkan seçimi'ne geçildikten sonra, adayların konuşmalarına 'sınırlı sürede' fırsat verilirse partiyi 'derinden sarsan', erozyona uğratan konulara girilebilecek. 
Ahmet Güryüz Ketenci, Samsun'dan asıl 'kurultay gündemi'ne dikkat çekmek için aradığını belirterek, 'Tartışma yok, müzakere yok, bu şekliyle tamamen faşizan bir kurultaya gidiliyor' diye tepki gösterdi. Bu gündemi salonda değiştirme olanağı yok 
Kurultayın 8-10 bin kişilik Atatürk Spor Salonu yerine, birkaç bin kişilik dar salonlara hapsedilmesine de itiraz ediliyor. 
Bu şartlarda o salonda 'savaş' çıkar 13. Kurultay'ın, demokratik şartlarda ve uzlaşma ortamında yapılması gerekiyor. Aksi halde parti bölünecek. 
Baykal'ın inadı karşısında, muhalefetin 'tek adayla' güç birliğine gitmesi halinde CHP'de değişim kaçınılmaz gözüküyor. 



</TEXT>
</DOC>
