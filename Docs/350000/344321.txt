<DOC>
<DOCNO> 344321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/20/son/sonspo14.html </URL>
<DATE> 2005/05/20/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Derbinin kaderini elleriyle belirleyecekler 
</HEADLINE>
<TEXT>

     Fenerbahçe ile Galatasaray arasında 22 Mayıs Pazar günü yapılacak Birinci Süper Futbol Ligi derbisi öncesi 
     ezeli rakiplerin kalecileri maçın sonucunda büyük pay sahibi olacaklar. Fenerbahçe’nin milli file bekçisi Rüştü Reçber ile Galatasaray’ın Kolombiyalı kalecisi Faryd Aly Camilo Mondragon, derbinin kaderini elleriyle belirleyecekler. Fenerbahçe ile yapılan Türkiye Kupası finalinde Atatürk Olimpiyat Stadı’nda yaptığı kurtarışlarla sarı-lacivertillere yalnızca 1 gol atma şansı tanıyan Mondragon, derbi öncesinde de takımının en büyük kozlarından olacak. Türkiye’deki 4. sezonunu geçiren 34 yaşandaki Mondragon, ligde de bu sezon 32 maçta kaleyi korurken, 24 gol yedi. Mondragon, bu sezon 1’i Türkiye Kupası 3’ü lig olmak üzere ezeli rakiplerine karşı bu sezon 4 kez kaleyi korurken, yalnızca 1 gol yedi. Fenerbahçe’nin milli file bekçisi Rüştü ise, 1 sezon ara verdiği Fenerbahçe’de 10. sezonunu geçiriyor. Rüştü, takımının bu sezon 28 lig maçında kalesini korurken 17 gol yedi. Son 2 derbi maçta kalesinde toplam 9 gol gören Rüştü, 1’i Türkiye Kupası, 3’ü lig maçı olmak üzere bu sezonki 4 derbide toplam 12 gol yedi. 
     
</TEXT>
</DOC>
