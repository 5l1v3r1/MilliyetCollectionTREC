<DOC>
<DOCNO> 325846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/22/son/sondun43.html </URL>
<DATE> 2005/03/22/ </DATE>
<TIME> 20.45 </TIME>
<AUTHOR>  </AUTHOR>
<HEADLINE>
AİHM, Meclis lojman cinayeti davasında Türkiye'yi haksız buldu 
</HEADLINE>
<TEXT>

     Avrupa İnsan Hakları Mahkemesi AİHM , eski milletvekili Erol Güngör'ün, oğlunun 1991 yılında TBMM lojmanlarında ölü bulunmasının ardından yaptığı şikayet başvurusunda Türkiye'yi haksız buldu. 
     Güngör'ün 1995 yılında yaptığı şikayeti bugün karara bağlayan AİHM, Türkiye'nin, yeterli soruşturma yapmayarak Avrupa İnsan Hakları Sözleşmesi'nin AİHS 2. maddesini, etkili başvuruda bulunma hakkını ihlal ettiği için 13. maddeyi ihlal ettiğine hükmetti. 
     Mahkeme, bununla birlikte Türkiye'nin, AİHS'nin kötü muamelenin yasaklanmasıyla ilgili 3. ve yaşama hakkıyla ilgili 2. maddesinin ihlal edildiği yolundaki şikayetleri ise reddetti. 
     Maddi tazminat cezasına gerek görmeyen AİHM, Türkiye'nin mahkeme masrafı olarak Güngör'e 2 bin avro ödemesini kararlaştırdı. 
     Bu arada Ali İhsan Ay isimli vatandaşın şikayetini karar bağlayan Strasbourg Mahkemesi, davayı açan şahsın gözaltında kötü muamele ve işkence gördüğü yolundaki iddiayı kabul etmedi. 
     
</TEXT>
</DOC>
