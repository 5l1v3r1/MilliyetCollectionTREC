<DOC>
<DOCNO> 307365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/18/siyaset/axsiy02.html </URL>
<DATE> 2005/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kırmızı pasaportta 'rütbe' tartışması 
</HEADLINE>
<TEXT>


Askeri Yargıtay savcılarına kırmızı pasaport verilmesine dair karar, rütbe tartışması yarattı. Askeri temsilci, bu durumun TSK'daki hiyerarşiye ters düşeceğini savundu 

Önder Yılmaz - Ankara 


TBMM İçişleri Alt Komisyonu, 12 Eylül anayasasını hazırlayan Danışma Meclisi üyelerine kırmızı pasaport verilmesini kararlaştırdı. 
Askeri Yargıtay savcılarına da kırmızı pasaport verilmesi, "rütbe" tartışmasına neden oldu. 

Tasarı yeniden düzenlendi 
Alt komisyon, Pasaport Kanunu'nda Değişiklik Yapılmasına Dair Kanun Tasarısı'nın "kırmızı ve yeşil pasaport alacaklar" bölümünü yeniden düzenledi. Bugüne kadar cumhuriyet başsavcılarına verilen kırmızı pasaportun Askeri Yargıtay, Askeri Yüksek İdare Mahkemesi başsavcılarına da verilmesinin öngörülmesi üzerine tartışma çıktı. Sadece orgeneral ve oramirallere kırmızı pasaport verildiğini anımsatan askeri temsilci, alt rütbedeki savcılara da verilmesinin, Türk Silahlı Kuvvetleri'ndeki hiyerarşiye ters düşeceğini savundu. 
Ancak askeri başsavcılar, bu uyarıya rağmen kırmızı pasaport kapsamından çıkarılmadı. Alt komisyon metnindeki değişiklikler şöyle 
Cumhurbaşkanlarına kırmızı pasaport verilmesi, kanunda ifade edilecek. Bugüne kadar cumhurbaşkanlarına sadece dışişleri bakanının imzasıyla kırmızı pasaport veriliyordu. Mevcut kanunda ve hükümetin gönderdiği tasarıda, cumhurbaşkanı yer almıyordu.12 Eylül anayasasını hazırlayan 160 kişilik Danışma Meclisi üyelerine kırmızı pasaport verilecek. Alt komisyon, bu düzenlemeden 5 veya 6 üyenin yararlanacağını, çoğunun yaşamını yitirdiğini, bazılarının da eski DYP Milletvekili Kamer Genç gibi milletvekili seçilerek kırmızı pasaport sahibi olduklarını belirledi.Avrupa İnsan Hakları Mahkemesi'nde AİHM Türkiye'yi temsil eden h kim gibi, uluslararası mahkemelerde seçimle görevlendirilen h kimler, uluslararası kuruluşlarda başkan, direktör, direktör birinci yardımcısı ve benzer görevde bulunan kişiler, Milli Güvenlik Kurulu Genel Sekreteri, AB Genel Sekreteri, TİKA yöneticileri de kırmızı pasaport alacak. 

</TEXT>
</DOC>
