<DOC>
<DOCNO> 331130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/07/son/sonsiy03.html </URL>
<DATE> 2005/04/07/ </DATE>
<TIME> 08.15 </TIME>
<AUTHOR>  </AUTHOR>
<HEADLINE>
Doğum ve hamilelikte skandal ölüm oranı 
</HEADLINE>
<TEXT>

     Dünyada her yıl 500 binden fazla anne hamilelik ya da doğum sırasında ölürken, 4 milyon yeni doğan bebek de yaşamını yitiriyor. 
     Dünya Sağlık Örgütü tarafından Cenevre'de yayımlanan yıllık raporda, 500 bin kadının doğum yaparken ya da hamilelik sırasında ölmesi skandal’ olarak nitelendirildi. Raporda, bu ölümlerin önlenmesi için çok ucuz ve basit çareler bulunabileceği belirtildi. 
     Dünya Sağlık Örgütü bünyesindeki aile sağlığı bölüm şefi Dr. Marie-Paule Kieny, ''bu duruma son verebilmek için yapılması gerekenler biliniyor. Çare aslında hem ucuz, hem de basit'' dedi. Kieny, hamile kadınların doğru beslenmeleri ve ağır işlerde çalışmamaları gerektiğini belirtti. 
     Rapora göre, dünyada yılda 136 milyon doğum oluyor. Gelişme yolundaki ülkelerde kadınların yaklaşık üçte ikisi doğumda uzman yardımı alıyor. Az gelişmiş ülkelerde, özellikle de Afrika kıtasının güney kesimlerinde bu oran üçte birin altına iniyor. Doğumdan sonra iki saat süren kanama, ölüme götürüyor. 
     
     4 milyon bebek de yaşamını kaybediyor 
     Dünya Sağlık Örgütü’nün raporuna göre, 0 bin annenin yanı sıra dünyada yılda 4 milyon yeni doğan bebek de hayatını kaybediyor. Bebek ölümlerinin çoğu, temizlik şartlarına uyulmamasından kaynaklanıyor. Dr. Kieny, bebeklerde ölümleri azaltmak için, ''bebekler yıkanmalı, sıcak ortama alınmalı ve doğumdan sonraki ilk saat içinde emzirilmeli'' dedi. 
     Raporda, üye ülkelerden, sağlık personelinin eğitimi konusunda da daha fazla yatırım yapmaları istendi. 
     
</TEXT>
</DOC>
