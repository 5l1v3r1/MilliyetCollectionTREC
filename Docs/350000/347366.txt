<DOC>
<DOCNO> 347366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/31/spor/spo20.html </URL>
<DATE> 2005/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaz gelirken 
</HEADLINE>
<TEXT>


YAKAN TOP Nilay YILMAZ 


Zalim Yorumcu Can Dark 

Dünya Kalite Ödülü adayı Mega ligimiz, nihayet sona erdi. Karşılıklı ikramlaşmalar sonunda şans kendisine gülen Christoph kardeşim, Fenerbahçe ile nikah tazeleyecek gibi görünüyor. Aziz ve Ulu Başkan Yıldırım'ın "istikrar" hikayelerini maalesef biz yemiyoruz ve soruyoruz acaba kupa ve Avrupa fiyaskolarından sonra bir de lig kaybedilseydi, Daum-Kadıköy hatlı seferler devam eder miydi O yüzden biz bu istikrar dolmalarını yemeyiz ama kimsenin de dolma yeme özgürlüğüne karışmayız. 
Bu köşeden 2 aydır yazdığımız gibi Hagi-Galatasaray aşkı ite-kaka buraya kadar geldi ve kaçınılmaz sonla nihayetlendi. Ancak şimdi de Galatasaray'ın Gerets'i alacağı yönünde haberler duyuyoruz. Cim-Bom yöneticilerine sormak lazım Gerets'te olup da Luce'de, Terim'de, Hagi'de olmayan hikmet nedir acaba 
Bu arada GS'nin akıllara zarar yenilgilerinden sonra Şampiyonlar Ligi'ne giden Trabzonspor'da da "Güneşli" günler yakınmış. Bekleyip göreceğiz ancak yukarıda da belirtmiştik, biz dolmayı, hele böyle dolmaları hiç sevmeyiz. 
Dünyayı gezip, 50'den fazla futbolcu bakan, hatta yardımcı antrenörlerine de yeterince güvenmediğinden olsa gerek, Sinan'ın "engin" futbolcu bilgisine başvuran Beşiktaş da, ala ala Youla'yı aldı. "Gez dünyayı, al Youla'yı" düsturuyla hareket etmişler anlaşılan. Yanına da üçüncü sınıf Hakan Şükür olan Ersen Martin'i aldılar mı, tamamdır. Her neyse, transfer mevsimi başladı, bu yaz sıcak olacak belli. 
İYİ HAFTALAR 

Roberto Carlos'un topa vuruş tarzı bir fenomen. Onun gibisi yok. 
David Beckham 


Haberiniz var mı 

Bazı futbolcular gol atmaktan başka bir şey düşünmez. Nat Lofthouse Bolton, 1950'ler İngiltere Milli Takımı'nda Avusturya'ya karşı oynarken, Avusturya kalecisiyle çarpışmış ama yine de topa vurmayı başarmıştı. Top ağlara takılınca, onu kutlamaya giden arkadaşları şaşkınlık içinde kalmıştı. Çünkü Lofthouse, bilincini yitirmişti. 



Doğru olan ne 
Kaiserslautern'i Gerets'in kurtardığı söyleniyor. Bu bir yalandır. Ben Almanya'da yaşıyorum. Bu da bir yalandır. 
Orhan Yılmaz - Futbol Zamanı, TGRT 

Diğer takımların canı yok mu 
Öncelikli hedefimiz Türkiye Ligi'nde her zaman şampiyon olmak. 
Tuncay Şanlı 

Trabzon Futbol San. LTD. Şti 
Her bölgenin bir sanayisi bulunur. Bizim sanayimiz de futboldur. 
Şenol Güneş 

Senin bakış açın daha ayıp 
Başkanlara küfür ne demek ya Tamam futbolcuya ediyorsun, ona ediyorsun, buna ediyorsun. Ama bu başkana küfürü kaldırmak lazım, çok ayıp. 
Adnan Menderes Aybaba - Telegol, Star 

1 gol atarsa... 
Fatih Tekke'nin 30 golü var. 3 gol atarsa 33 golü olacak, gol atamazsa 30 golde kalacak. 
Bilgehan Demir - Süper Lig'de Son Hafta, CNN Türk 

Kem gözlere dikkat 
Yeni sezon başlayana kadar Fenerbahçe'de şampiyonluk kutlamaları devam eder. 
Nihat Özdemir 

Biz de istemeyiz zaten 
Bundan sonraki dakikalarda neler olabilir, tabi ki size senet imzalayacak halim yok. 
Orhan Ayhan - Show TV 





Foto-jenerik 
Yağmurda-çamurda takımını destekleyenler, şampiyonluk kutlamalarını da hak ettiler. 





</TEXT>
</DOC>
