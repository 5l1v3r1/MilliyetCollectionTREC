<DOC>
<DOCNO> 300906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/25/son/sonspo08.html </URL>
<DATE> 2004/12/25/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Mustafa Çulcu İstenildiği an mal beyanı vermeye hazırız... 
</HEADLINE>
<TEXT>

     Türkiye Faal Futbol Hakemleri ve Gözlemcileri Derneği TFFHGD Genel Başkanı Mustafa Çulcu, istenildiği an mal beyanı verebileceklerini, bu konuda çok rahat ve açık olduklarını söyledi. 
     Çulcu, TFFHGD'nin aylık bölgesel toplantısının yapıldığı Haluk Ulusoy Kamp ve Eğitim Merkezi'nde yaptığı açıklamada, hakemlerin mal beyanı vermeye hazır olduklarını ifade ederek, ''Zaten çoğumuz devlet memurluğundan gelmeyiz ya da halen memurluk yapmaktayız. Devlet memurlarının da şahsi dosyalarında bu tür belgeler vardır'' dedi. 
     Bu konuda çok rahat ve açık olduklarını vurgulayan Çulcu, ''İstenildiği an mal beyanını verebiliriz. Hepimiz bu beyanı vermeye hazırız'' diye konuştu. 
     Çulcu, sporda, şiddete ve teröre, tüm hakemler olarak kırmızı kart gösterdiklerini de kaydetti. 
     Trabzon'da düzenlenen toplantıya Mustafa Çulcu'nun yanı sıra, Mustafa Selçuk Dereli, Bülent Uzun, Lale Orta, Süleyman Abay, Bülent Demirlek, Yıldıray Arslan, Mevlüt Yerli, Musa Eryılmaz, Metin Karaaslan, Dursun Cumali Sucu, Sadettin Gürer ve Hamza Mısır katıldı. 
     
</TEXT>
</DOC>
