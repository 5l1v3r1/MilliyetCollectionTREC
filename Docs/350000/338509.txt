<DOC>
<DOCNO> 338509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/30/son/sontur31.html </URL>
<DATE> 2005/04/30/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Sahte rakı zanlısı yakalandı 
</HEADLINE>
<TEXT>

     Bayrampaşa'da bir otoparkta sahte rakı üretilip piyasaya sürülmesi olayına ilişkin aranan bir kişi, İstanbul'da yakalandı. 
     Alınan bilgiye göre, Bayrampaşa'daki bir işyeri sahibinin tehdit edilerek 40 bin dolar istenmesi olayına ilişkin soruşturma yapan Asayiş Şube Müdürlüğü Gasp Büro Amirliği görevlileri, zanlılardan birinin sahte rakı olayına ilişkin aranan Cihan T. olduğunu belirledi. 
     İşyeri sahibinden yurtdışına kaçmak için istediği ileri sürülen parayı almak üzere Antalya'dan İstanbul'a dönen Cihan T, polisin düzenlediği operasyonda yakalandı. 
     Bu kişi ile birlikte tehdit ve haraç isteme olayına karıştıkları ileri sürülen Murat G, Şükrü H, Mehmet D. ve Gökhan T. de gözaltına alındı. 
     Zanlılar, emniyetteki işlemlerinin ardından adliyeye sevk edildi. 
     Polis yetkilileri, Bayrampaşa'da bir otoparkta sahte rakı üretilip piyasaya sürülerek zehirlenmelere neden olunmasına ilişkin, zanlılardan Ertan Ş'nin ise aranmasına devam edildiğini bildirdiler. 
     
</TEXT>
</DOC>
