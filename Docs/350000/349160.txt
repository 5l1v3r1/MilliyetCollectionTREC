<DOC>
<DOCNO> 349160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/05/son/sontur08.html </URL>
<DATE> 2005/06/05/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
İngiltere'yle akraba olduk 
</HEADLINE>
<TEXT>

     Mehmet Şirin AYDIN DHA 

      AYDIN'ın Didim İlçesi'nde, son üç yılda kıyılan nikahların yüzde 25'inde İngiliz gelinler, Türk erkekleriyle dünyaevine girdi. 
     Didim Belediyesi Evlendirme Memurluğu kayıtlarına göre, 2003 yılında 188 evliliğin 'ü, 2004 yılında 272 evliliğin 54'ün Türk-İngiliz evlilikleri oluşturdu. Bu yılın başından itibaren ise 87 çift nikah defterine imza atarken, bunun 10'unda masaya İngiliz gelinler oturdu. 
     Didim'in CHP'li Belediye Başkanı Mümin Kamacı, yabancı evlilikleri değerlendirdi. Başkan Kamacı, Bazı gençlerimiz burada turistlerle tanışıp evleniyorlar. Çoğu da Didim'e yerleşiyor. Bazı gençlerimizin ise kendilerinden yaşça büyük hanımlarla dünyaevine girdiğini görüyoruz. Onlar genellikle maddi durumu iyi olmayan gençlerimiz. Sonuçta her durumda İngilizler'le artık akraba oluyoruz ki, bu güzel birşey. Zaten yabancı dediğimiz bu insanlar tercihlerini yapmış. Ülkemizde kalmayı, burada bizimle yaşamayı tercih etmiş. Bizim onlarda, onların bizlerde çocukları, torunları var. Et tırnaktan ayrılmaz. Biz de İngilizler'le etle tırnak gibi olduk'' diye konuştu. 
     
     ONLAR DA BİZDEN 
     Öte yandan Türk gençleriyle evlenen, ya da Didim'i çok sevdikleri için ilçeye yerleşen İngilizler'in, yöre yaşamına kısa sürede uyum sağladığı dikkat çekti. İki yıl önce Altınkum'da ev alıp yerleşen Mark Holmes ve eşi Shelia Holmes, mutfak alış verişlerini semt pazarından yaptıklarını belirterek, Türk usulü alış veriş yapıyoruz ve bize keyifli geliyor. Üstelik büyük marketlere göre de daha ucuz. İki yıldır Didim'deyiz. Burada bol güneş, oksijen, temiz deniz, kumsal var. Ülkemize gitmeyi hiç istemiyoruz. Burayı 20 yıl önce keşfedebilmeyi isterdik'' dedi. 
     
</TEXT>
</DOC>
