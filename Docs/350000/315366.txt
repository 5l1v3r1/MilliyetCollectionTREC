<DOC>
<DOCNO> 315366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/15/son/sondun46.html </URL>
<DATE> 2005/02/15/ </DATE>
<TIME> 18.15 </TIME>
<AUTHOR>  </AUTHOR>
<HEADLINE>
Pakistan'da bir haftalık kar ve sel bilançosu 529 ölü 
</HEADLINE>
<TEXT>

     Pakistan'da bir haftadır süren yağışların yol açtığı seller ve kar fırtınasında 529 kişinin öldüğü bildirildi. 
     Yetkililer, kar ve toprak kaymalarının etkili olduğu bölgelerde yolları kapatması yüzünden, gıda, ilaç, çadır ve battaniye yardımlarının yapılmasını zorlaştırdığını kaydettiler. 
     Yetkililer, fırtınanın binlerce eve hasar verdiğini ve yüzlerce hayvanın telef olduğunu belirttiler. 
     Ülkenin güneybatısındaki Belucistan'da yardım çalışmalarının sürdüğü binlerce askerin yerlerinden olmuş köylülere yardım etmek için seferber edildiği bildirildi. BM'nin de gıda, barınak ve içme suyu için 100 bin dolar yardım taahhüt ettiği belirtildi. 
     Belucistan'ın başkenti Keta'daki yetkililer, önceki gün yaptıkları açıklamada, seller ve kar fırtınasında 200 kişinin öldüğünü kaydetmişti. Yetkililer, bölgede 1500'den fazla kişiden de hala haber alınamadığını belirtti. 
     Ancak hükümet yetkilileri, özelikle Belucistan'da olmak üzere can kaybına ilişkin rakamların abartıldığını bildirdi. 
     
</TEXT>
</DOC>
