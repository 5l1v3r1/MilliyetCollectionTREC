<DOC>
<DOCNO> 348472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/03/yasam/yas02.html </URL>
<DATE> 2005/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Yol vermedi, böyle oldu 
</HEADLINE>
<TEXT>


Milliyet gezi yazarı Nadir Elçi, önceki gün Halkalı'da kendisini sıkıştıran minibüs şoförüne yol vermeyince levyeli saldırıya uğradı. Şoför kaçtı 

HALUK ATALAY İstanbul 

Nadir Elçi, önceki gün Halkalı'da otomobiliyle kavşakta manevra yaptığı sırada 34 M 1150 plakalı minibüs tarafından sıkıştırıldı. Buna rağmen yola devam eden Elçi, kısa süre sonra trafik yoğunluğu nedeniyle durdu. Minibüsün sürücüsü, otomobilin durmasını fırsat bilerek, Elçi'nin yanına geldi ve 'Neden yol vermiyorsun ' deyip küfretmeye başladı. 
Elçi, sürücünün saldırgan üslubundan rahatsız olmasına rağmen, olayın daha da büyüyebileceği endişesiyle yanıt vermeyerek camını kapattı. 

Şik yetçi oldu 
Saldırgan bunun üzerine, minibüse giderek levyeyle geri döndü. Elçi'nin kapattığı cama vuran saldırgan, "Bu yollar benim" diye bağırdı. Patlayan cam nedeniyle Elçi yaralanırken, saldırgan, minibüsüne binip gitti. Elçi, tedavisini yaptırdıktan sonra Şehit Ahmet Zehir Karakolu'na giderek şik yetçi oldu. 



</TEXT>
</DOC>
