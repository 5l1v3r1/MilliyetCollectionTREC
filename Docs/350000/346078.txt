<DOC>
<DOCNO> 346078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/26/son/sonspo03.html </URL>
<DATE> 2005/05/26/ </DATE>
<TIME> 03.30 </TIME>
<AUTHOR>  </AUTHOR>
<HEADLINE>
Berlusconi ''Kimsenin işine son vermeyeceğim'' 
</HEADLINE>
<TEXT>

     Şampiyonlar Ligi finalinde İngiltere’nin Liverpool takımına penaltı atışlarıyla mağlup olarak kupayı rakibine kaptıran AC Milan’ın onursal başkanı ve İtalya Başbakanı Silvio Berlusconi, kimsenin işine son vermeyeceğini söyledi. 
     İtalyan haber ajansları, maçı şeref tribününden Başbakan Recep Tayyip Erdoğan ile birlikte izleyen Berlusconi’nin yenilgi sonrasında, "İnanılmaz bir şey ama, maalesef kaybettik" demekle yetindiğini yazdı. 
     Berlusconi’nin, Ancelotti hakkında kendisine yöneltilen bir soruya karşılık olarak da "Hiç kimsenin işine son vermeyeceğim" dediği belirtildi. 
     Liverpool’un, AC Milan’ı yenmesiyle sonuçlanan karşılaşmanın sonucunu, İtalyan haber ajansı ANSA, "Liverpool Avrupa tahtında, Milan penaltılarda mağlup oldu" başlığıyla duyururken, La Gazzetta dello Sport, internet sayfasında, "Avrupa Şampiyonu Liverpool" başlığını kullandı. 
     La Repubblica gazetesi de internet sayfasında maç sonucunu "Milan’dan intihar, Liverpool’dan şampiyonluk" başlığıyla özetlerken, Corriere della Sera ise "Liverpool Avrupa şampiyonu" demekle yetindi. 
     
</TEXT>
</DOC>
