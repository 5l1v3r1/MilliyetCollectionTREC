<DOC>
<DOCNO> 301836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/29/son/sondun32.html </URL>
<DATE> 2004/12/29/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Seçimlerde oy kullanacak herkes öldürülecek .. 
</HEADLINE>
<TEXT>

     Irak'ın Musul kentindeki Amerikan üssüne düzenlenen saldırının sorumluluğunu üstlenen Ensar El Sünnet örgütü, seçimlere katılan herkesi hedef alacağı tehdidinde bulundu. 
     Örgüt internet sitesindeki açıklamasında, ''Tüm oy verme merkezleri ve buradaki insanlar, cesur askerlerimizin hedefi olacaktır'' denildi. 
     Açıklamada insanların, ''ister üs, ister Amerikan Siyonist devriyeleri, isterse kafir koruma güçleri ve polis olsun, tüm askeri hedeflerden uzak durmaları'' istendi. 
     Örgüt, 3 günlük sokağa çıkma yasağı ilan ederek, sivillerin yarından pazar gününe kadar evlerinden çıkmamalarını da istedi. 
     Açıklamada, ''Bizimle işgalciler arasındaki çatışmalarda masum sivillerin zarar görmemesi için sokağa çıkma yasağı ilan ettik'' denildi. 
     Ensar El Sünnet, 21 Aralık'ta Musul'daki Amerikan üssüne düzenlenen, 22 kişinin öldüğü saldırının sorumluluğunu üstlenmişti. 
     
</TEXT>
</DOC>
