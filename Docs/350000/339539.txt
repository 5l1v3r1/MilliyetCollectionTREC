<DOC>
<DOCNO> 339539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/04/son/soneko32.html </URL>
<DATE> 2005/05/04/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Metro AG Türkiye'de satın alma politikası izlemiyoruz 
</HEADLINE>
<TEXT>

     Alman Metro AG Yönetim Kurulu Başkanı Hans Joachim Körber, sıfırdan mağaza kurma yöntemini benimseyen Metro’nun Türkiye’de satın alma politikası izlemediğini bildirdi. 
     Türk-Alman Ekonomi Kongresi’ne katılan Körber, gazetecilerin sorularını yanıtladı. Gima’nın satışyla ilgili olarak, "Fransızlar Türkiye’ye güvendikleri için Gima 132.5 milyon dolarlık yatırım yaptı. Bu Türkiye’deki olumlu gelişmelerin yabancı yatırımcılar tarafından algılandığını göstermektedir" değerlendirmesinde bulunan Körber, Metro’nun hipermarket sektöründe "cash and carr-öde ve götür" ile yer aldığını belirtti. Körber, organize perakende sektörünün, Türk ekonomisinde var olan yüzde 66’lık kayıt dışılığı daha aşağıya çekeceğini ifade etti. 
     "Başbakan Erdoğan size ucuz arsa sözü verdi mi " şeklindeki soruya "Biz ucuz arsa değil, işlerin hızlanmasını istiyoruz" sözleriyle yanıt veren Körber, böyle bir söz verilmediğini kaydetti. 
     Körber, Almanya Başbakanı Gerhard Schröder’in Türkiye’ye gelmesinin, iki ülke arasındaki ilişkilere verdiği önemin göstergesi olduğunu belirtti. 
     
</TEXT>
</DOC>
