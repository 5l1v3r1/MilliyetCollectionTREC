<DOC>
<DOCNO> 334781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/19/son/soneko15.html </URL>
<DATE> 2005/04/19/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Erdemir özelleştirmesinde rota belirlendi Blok satış yapılacak 
</HEADLINE>
<TEXT>

     Özelleştirme İdaresi Başkanlığı, özelleştirme kapsamında bulunan Ereğli Demir ve Çelik Fabrikaları T.A.Ş. Erdemir sermayesindeki yüzde 46,12 oranındaki İdare hissesinin satış yöntemiyle özelleştirmesinin blok satış yoluyla gerçekleştirilmesine karar verdi. 
     Başbakanlık Özelleştirme İdaresi Başkanı Metin Kilci imzasıyla İMKB'ye gönderilen yazıda, şöyle denildi 
     ''Özelleştirme Yüksek Kurulu'nun 06 Nisan 2005 tarih ve 2005 47 sayılı kararı ile özelleştirme kapsamında bulunan Ereğli Demir ve Çelik Fabrikaları T.A.Ş. Erdemir sermayesindeki yüzde 46,12 oranındaki İdare hissesinin satış yöntemiyle özelleştirmesinin blok satış yoluyla gerçekleştirilmesine, Erdemir sermayesindeki Türkiye Kalkınma Bankası A.Ş.'ye ait Banka hisselerinin İdare hisseleri ile birlikte ve aynı şartlarda satışına öncelik verilmesine ve bu konuda İdare ile Banka arasında protokol imzalanmasına karar verilmiştir.'' 
     
</TEXT>
</DOC>
