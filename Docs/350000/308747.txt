<DOC>
<DOCNO> 308747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/24/magazin/amag.html </URL>
<DATE> 2005/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Başrol için sıradışı bir kadını seçti 
</HEADLINE>
<TEXT>


Bu yıl 3 sinema filmi çekecek olan Mustafa Altıoklar, Liv Tyler için 'artık yaşlı' Tuba Ünsal için de 'çocuk oyuncu' dedi filminde şişme kadın oynatıyor .. 

BAYRAM KAYGUSUZ 

10 yıl önce çektiği 'İstanbul Kanatlarımın Altında' filmiyle durgun olan Türk sinemasına hareket getiren Mustafa Altıoklar, bu yıl 3 sinema filmi birden çekeceğini açıkladı. Filmlerini sektörel ortaklıkla çekeceğini belirten Altıoklar'la konuştuk... 

Bu yıl üzerinde çalıştığınız film projeleri neler 
'Banyo', 'Pisuvar Tedirginliği' ve 'Beyza'nın Kadınları' adlı 3 projenin çekim hazırlıklarına başladık. Filmlerimde Avrupa Yakası dizisindeki Şesu karakteriyle sevilen Bülent Polat'la çalışacağım. 'Pisuvar Tedirginliği' filminin başrol oyuncusu ise bir şişme kadın. Şişme kadına Marilyn Monroe ismini verdik. 

Neden bir şişme kadın 
Senaryosu bana ait olan film, İstanbul'da 1.5 saatte geçen bir arayış hik yesini konu alıyor. Hik yede erkek iç dünyasındaki en büyük çatışma işleniyor. Erkeklerin pornografik figür olarak gördükleri kadını filmde kutsal bir varlık olarak işliyorum. Yatak odamıza annemize benzeyen kadınları almaya çalışırız. Bu da en büyük çatışma meselimizdir. Bazen insanlarda bu hastalık seviyesine gelir ve tip olarak annesine benzeyen kadınlarla evlenir. Bunları işleyeceğiz. 

1998 yılında basın toplantısı yaparak duydurduğunuz "İstanbul İşgal Altında" filmini ne zaman çekmeyi planlıyorsunuz 
İstanbul İşgal Altında, dev bir proje olacak. Genelkurmay Başkanlığı ile görüştüm, destek verecekler. İşgal projesinde Türk futbol takımlarının İstanbul'un direnişinde önemli katkıları var. Profesyonel futbolcuları da filmde konuk oyuncu olarak oynatmak istiyorum. Bütçenin oluşmasına az bir zaman kaldı. Projeyi bekletmemdeki en önemli neden filmde 2 Hollywood oyuncusunu oynatmak istemem. Daha önceleri 'Ann Mary' karakteri için Liv Tyler, 'Yüzbaşı Benet' rolü için Jude Law istediğim oyunculardı. Liv Tyler, anne oldu. Yerine genç bir oyuncu düşünüyorum. 

Filmde Ann Mary rolü için Tuba Ünsal'ı düşündüğünüz konuşulmuştu 
Tuba'yı sarışın ve renkli gözlü olduğu için söyledim. Ama Tuba henüz oyuncu değil, çok çalışırsa olur. Doğru dürüst Amerikalı bir oyuncu oynatmak istiyorum. Türkiye'deki bir oyuncuyu bu rolde oynatmak istemiyorum. 

Şişme kadın, kutsal varlık olacak 


Pisuvar Tedirginliği'nin başrol oyuncusu olan şişme kadınla poz veren Altıoklar, "Bu filmde pornografik bir figür olarak görülen bir şeyi kutsal varlık olarak işleyeceğiz" dedi. 


</TEXT>
</DOC>
