<DOC>
<DOCNO> 315425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/15/son/sonsiy04.html </URL>
<DATE> 2005/02/15/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Enerji yolsuzluğunda 'takı' bilmecesi 
</HEADLINE>
<TEXT>

     
     Gökhan Bozkurt CNN TÜRK 

     
Enerji Bakanlığı'ndaki yolsuzluk iddiaları nedeniyle tutuklanan bürokratlara gözaltındayken ağırlıklı olarak telefon görüşmeleri soruldu. 
     Önder Piyade, odasında bulunan takılardan haberi olmadığını söyledi. Yardımcısı Servet Üst ise işadamı İbrahim Selçuk'tan bir düğün için takı istediğini, ancak sonra parasını ödediğini söyledi. 
     Enerji Bakanlığı’ndaki operasyonun, bir bürokratın bir ihaleyle ilgili olarak kendisine baskı yapıldığını Teftiş Kurulu'na bildirmesiyle başladığı belirtiliyor. Soruşturma kapsamında işadamı İbrahim Selçuk'un Enerji Bakanlığı müsteşarını iki kez makamında ziyaret ettiği, birçok kez de telefonla arayarak yemeğe davet ettiği anlaşıldı. 
     
     Selçuk Hiçbir bürokrata rüşvet vermedim" 

     Ancak müsteşarın bu davetleri reddettiği belirlendi. Selçuk'un müsteşardan bir bürokrat için talepte bulunurken, herhangi bir ihaleyle ilgili talebinin olmadığı ortaya çıktı. İfadelerle ilgili genel tablo, telefon görüşmeleri üzerine odaklanıyor. Soruşturmanın kilit ismi İbrahim Selçuk hakim karşısında verdiği ifadede, kendisine yöneltilen suçlamaların tamamını reddederken, hiçbir bürokrata rüşvet vermedimö dedi. 
     
     Piyade Takı ve hediyelerden haberim yok" 

     EÜAŞ Genel Müdür vekili Önder Piyade ise ifadesinde, kendisini milletvekilleri de dahil pek çok kişinin aradığını söyleyerek "milletvekillerinden arayan olabiliyor. Herkesi dinliyorsunuz. Sistem suistimale müsait olmadığı için arayan şahıslara laf anlatmaktansa tamam deyip geçiyorum. Bazen arayan şahıslar sarhoş da olabiliyor. Makam odasında bulunan takı ve hediyelerden haberim yok. Kutularını bile açmadım" dedi. 
     Piyade, İstanbul'a konferans için gittiğinde masraflarının şirketler tarafından karşılandığını doğrularken, bunun misafirperverlik olduğunu herhangi bir menfaat karşılığı olmadığını belirtti. 
     
     Üst Selçuk'un bürosuna haftada bir iki gittiğim doğru 

     Piyade'nin yardımcısı Servet Üst ise ifadesinde, otel masraflarını şirketlerin ödemesini "indirimden yararlanmak için böyle bir uygulamaya gittik" biçiminde açıkladı. Üst, Selçuk'la olan ilişkisinin ise çok eskiye dayandığını belirtti. 
     Üst "bir çeyrek ve bir yarım altın istediğim doğru. Düğüne gidecektim. Vaktim de yoktu. Selçuk'un da tanıdığı bir kuyumcu olduğunu bildiğimden ondan istedim. Sonra altınların parasını ona verdim. Selçuk'un bürosuna haftada bir iki gittiğim doğru. Genel olarak oraya miletvekilleri, bakanlar, işadamları gelir. Yemek yenir okey oynanır" şeklinde konuştu. 
     Servet Üst, kendisine hediye edilen Rolex sati kimin verdiğini polis karşısında hatırlamadı ama hakim karşısına çıkınca hatırladı. Tutuklanan diğer sanıklar da telefon görüşmelerini kabul ederken ortada bir usulsüzlük olmadığını savundular. Soruşturma kapsamında ihale dosyaları incelemeye alındı. 
     
</TEXT>
</DOC>
