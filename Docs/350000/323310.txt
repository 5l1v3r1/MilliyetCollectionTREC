<DOC>
<DOCNO> 323310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/13/guncel/gun03.html </URL>
<DATE> 2005/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İmamdan doktora, her şeyin 'sahtesi' var 
</HEADLINE>
<TEXT>


Ankara Ticaret Odası, sahte rakı iddialarıyla çalkalanan Türkiye'nin, tam bir "sahte" cenneti olduğunu ortaya çıkardı 

ANKARA Milliyet 

Ankara Ticaret Odası'nın ATO hazırladığı "Sahte Türkiye" raporunda ülkedeki sahteciliğe gösterilen çarpıcı örnekler şunlar 
Muayene açacak parası olmayan yeni mezun diş hekimlerinin diplomalarını kullanan 5 bin civarında sahte diş doktoru var. Kendisini "doktor" olarak tanıtıp Güreş Milli Takımı'nda 2 yıl çalışanlar bile var. Vatandaşların dini inançlarını sömüren sahtekarlara örnek olarak, mezarlıklarda para karşılığı Kuran okuyan "sahte hafızlar" ve camilerde fetva veren "sahte imamlar" gösteriliyor.Türkiye'de resmi nik h yerine imam nik hı isteyip evlendikten birkaç gün sonra paraları ve takıları alıp kaybolan "sahte gelinler" mevcut.Görev yerlerine gitmek istemeyen devlet memurları, tayin uğruna "sahte evlilik" yapıyor. Türk vatandaşlığına geçmek isteyen yabancı uyruklu kadınlar da Türk erkekleriyle para karşılığı evleniyor.Gazi derneklerinin adını kullanarak vatandaşlardan bağış toplayan "sahte gaziler" var.Sahte su faturası tahsilat büroları açılıyor.Yıllık cirosu 1 katrilyon liraya ulaşan sahte sigara üretimi için Çin'de fabrika kuranlar var. Antibiyotik, viagra, vitamin ve çok talep edilen ağrı kesicilerin sahteleri de üretiliyor. Eczanelerde satılamayan bu ilaçlar Anadolu'daki bakkallarda ya da pazarlarda satılıyor. 


</TEXT>
</DOC>
