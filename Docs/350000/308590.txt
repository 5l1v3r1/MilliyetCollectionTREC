<DOC>
<DOCNO> 308590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/23/yasam/axyas01.html </URL>
<DATE> 2005/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Fosil avcısı Türk profesör 
</HEADLINE>
<TEXT>


Prof. Okan Tüysüz'ün en büyük hobisi, milyonlarca yıl önce yaşamış canlıların fosillerini toplamak. En nadide fosili ise, tam 170 milyon yıllık 

ÖNAY YILMAZ İstanbul 

İTÜ Avrasya Yer Bilimleri Enstitüsü Müdürü Prof. Dr. Okan Tüysüz, dünyanın ilk canlılarından karındanbacaklılar ve kafadanbacaklıların koleksiyonunu yapıyor. 
Dünya'nın en eski sakinlerinin milyonlarca yıldır toprak altında bulunan fosillerini toplayan Prof. Tüysüz'ün koleksiyonundaki en nadide parça da, tam 170 milyon yıl öncesinden kalma. Birkaç yıldır fakültede ders programına koydukları Dünya'nın oluşum teorisinin en ilgi çekici derslerden biri olduğunu kaydeden Prof. Tüysüz, "Dünya bugünkü halini ve insanlık oluşumunu, 4.7 milyar yıl önce Mars büyüklüğünde bir göktaşının çarpmasına borçlu" diyor. 

'Dünya 4. dönemde' 
Yaklaşık 4.5 milyar yaşındaki Dünya gezegeninde 'canlı yaşamının' artık dördüncü döneme girdiğini belirten Tüysüz, şu bilgileri verdi 
"İlk dönem prekambriyon dönemiydi. Bu dönemde midye, solucan ve sünger, bitki gibi canlılar ortaya çıktı. İkinci dönem palezoik dönem. Bu dönemde de tribolit gibi küçük canlılar, ağaçlar, sürüngenler ve böcekler oluşmaya başladı. Bunu takip eden mesozoik dönemde ise mercan, uçan dinozorlar, kafadanbacaklılar, kuşlar, memeliler halen yaşadığımız dönem olan senozoik dönemde ise at, sığır, fil, köpek, ayı meydana geliyor. Bu dönemin sonlarında da insan ortaya çıkıyor. Bilindiği gibi üçüncü dönemde dinozorlar yok oldu." 



</TEXT>
</DOC>
