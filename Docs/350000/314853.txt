<DOC>
<DOCNO> 314853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/13/son/sondun08.html </URL>
<DATE> 2005/02/13/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
İsrail 500 Filistinli tutukluyu serbest bırakıyor... 
</HEADLINE>
<TEXT>

     İsrail hükümeti, önümüzdeki günlerde serbest bırakılması beklenen 500 Filistinli tutuklunun isim listesini onayladı. 
     Filistinli tutukluların serbest bırakılmasını dana önce onaylayan hükümet, bugünkü toplantısında, serbest bırakılacak isimlerin bulunduğu listeyi kabul edildi. 
     Filistin Devlet Başkanı Mahmud Abbas ile İsrail Başbakanı Ariel Şaron arasında Mısır'ın Şarm El Şeyh beldesindeki zirvede ateşkes konusunda uzlaşma sağlanmasından sonra, sürgüne gönderilen Filistinlilere dönüş izni ve Batı Şeria'daki 5 kentin denetiminin Filistinlilere verileceği açıklanmıştı. 
     
     200'DEN FAZLA FİLİSTİNLİ İŞÇİNİN GİRİŞİNE İZİN 

     Öte yandan, İsrail hükümeti, aylar sonra ilk kez 200'den fazla Filistinli işçinin Gazze'den İsrail'e girmesine izin verdi. 
     Yetkililer, 210 kadar işçinin 5 ay sonra Erez geçiş noktasından İsrail'e girdiğini bildirdi. 
     İşçilerin İsrail'e girişine, Filistin Devlet Başkanı Mahmud Abbas ile İsrail Başbakanı Ariel Şaron'un Mısır'ın Şarm El Şeyh beldesinde yaptığı zirvede alınan kararlar çerçevesinde izin verildiği belirtildi. 
     İsrail, aynı kararlar çerçevesinde Filistinli tutukluları da serbest bırakmaya başlayacak. 
     Erez geçiş noktası Filistinlilere geçen hafta açılmış, ancak bürokratik işlemler nedeniyle bugüne kadar hiçbir Filistinli İsrail'e girememişti 
     
</TEXT>
</DOC>
