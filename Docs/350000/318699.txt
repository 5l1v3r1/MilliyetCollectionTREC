<DOC>
<DOCNO> 318699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/26/ekonomi/eko01.html </URL>
<DATE> 2005/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Philip Morris de bireysele katıldı 
</HEADLINE>
<TEXT>


Philip Morris 1.444 çalışanını Ak Emeklilik ile bireysel emeklilik sistemine üye yaptı. Bu arada Ak Emeklilik, gruplar için iki yeni emeklilik fonu kurdu, plan oluşturdu 

Ayfer Yıldız 

Ak Emeklilik, dünyanın ve Türkiye'nin önde gelen kuruluşlarından Philip Morris Sabancı'nın 1.444 çalışanını bireysel emeklilik sistemine dahil etti. Yapılan açıklamada, herhangi bir kademe ayrımının yapılmadığı anlaşmayla Philip Morris Sabancı'nın altı ayını doldurmuş tüm çalışanlarına, ödedikleri katkı payı kadar ve brüt maaşlarının azami yüzde 2'si oranında katkıda bulunacağı ifade edildi. 
Bu arada Ak Emeklilik, Philip Morris Sabancı ve benzeri büyüklükte şirketler için kurumsal anlamda bir çalışma yaparak yeni fonlar ve planlar oluşturdu. Öncelikle Philip Morris Sabancı çalışanları eşleri ve 18 yaşından büyük çocuklarının faydalanma hakkının bulunduğu bu planla kişiler, şirketlerinden ayrılsalar dahi sistemde kalabilecekler. 
Ak Emeklilik Genel Müdürü Meral Ak Egemen, kurumsal alandaki çalışmalarının çokuluslu şirketler düzeyinde de hızla sürdüğünü belirterek, "Bireysel emeklilik sistemi, her geçen gün büyüyor. Bu büyüme içerisinde kurumsal katılımların büyük önemi var. Biz özellikle çokuluslu şirketlerin diğer ülkelerde yaşadıkları bireysel emeklilik tecrübelerinin Türkiye'ye de yansıması için çalışıyoruz. Philip Morris, çokuluslu bir şirket olarak Türkiye'de bireysel emeklilik sistemine katılan öncü şirketlerden biri oldu" dedi. 

49 bin üye sayısı 
Ak Emeklilik'in üyelerinin yüzde 25'ini kurumsal katılımlar oluşturuyor. Şirketin, grup katılımlarıyla ilgili 32 kurumla görüştüğü belirtildi. Bu arada, 21 Şubat itibariyle Ak Emekillik'in üye sayısı 49 bine, fon büyüklüğü ise 51 milyon YTL'ye ulaştı. 

Fon 348 milyon YTL 
2004 sonunda bireysel emeklilik sektöründeki fon büyüklüğünün 300 milyon YTL olduğunu hatırlatan Ak Emeklilik Genel Müdürü Meral Ak Egemen, şunları söyledi 
"Sektördeki katılımcı ve fon büyüklüğü katlanarak artıyor. Şu anda 363 bin üye sayısına, 348 milyon YTL fon büyüklüğü bulunuyor. Bu rakamlar içinde henüz kurumsal satışların oranı çok az. Kurumsalın da hareketlenmesiyle, yıl sonunda sektördeki fon büyüklüğü 1 milyar YTL'ye ulaşır. Sistem bu şekilde büyüdüğünde, Hazine de emeklilik fonları için 8 - 10 yıl vadeli k ğıtlar çıkarabilir. Böylece Hazine, hem düşük faizle, hem de orta ve uzun vadeli borçlanma imk nına kavuşacak." 

Üyelerin oynadığı reklam, satışları yüzde 50 artırdı Ak Emeklilik'in sözleşme alan üyelerinin rol aldığı reklamlar, şirketin müşteri hizmetlerine gelen satış taleplerini yüzde bin 300 oranında artırdı. Ak Emeklilik Genel Müdürü Meral Ak Egemen, reklam filminin etkisiyle satışların da yüzde 50 oranında arttığını belirtti. Ak Emeklilik'in reklamlarında bireysel emeklilik sözleşmesi alan ve sisteme hangi amaçla üye olduklarını anlatan kişilerin hik yeleri gerçek. Bu arada, reklam filminde oynayan kişilere Ak Emeklilik, hayat sigortası poliçesi hediye etmiş. 


</TEXT>
</DOC>
