<DOC>
<DOCNO> 303795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/05/son/sontur21.html </URL>
<DATE> 2005/01/05/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Bu ayıp bizim .. Asrın felaketi için sadece 250 milyar lira topladık 
</HEADLINE>
<TEXT>

     Marmara depremi sırasında, acıyı, gözyaşını tanıdık. Yardım için uzanan ellerin değerini bir kez daha anladık. 
     Dünya, bir kez daha ayakta. Uluslararası dayanışma bu kez Güney Asya'da deprem ve tsunaminin vurup savurduğu insanları sarmalıyor. Her ülke yardım kampanları düzenliyor, yapılan yardımlar acil bir şekilde bölgeye ulaştırılıyor. 
     Dünyada hükümetler ve sivil örgütler hatta kişiler kampanyaya on milyonlarca dolar ve Euro'luk katkıda bulunuyor. 
     Türkiye'de ise bugün itibarıyle toplanan para 250 bin YTL yani 250 milyar ile sınırlı kaldı. 
     
     ÜZÜLMEK YETERLİ Mİ 

     AK Parti Sakarya Milletvekili Süleyman Gündüz, Güney Asya'da meydana gelen felaketten etkilenen insanlar için Türkiye'de sadece 250 milyar lira toplanmasından üzüntü duyduğunu söyledi. 
     Gündüz, TBMM'de düzenlediği basın toplantısında, deprem ve tsunami felaketine uğrayan Güney Asya ülkeleri için açılan bağış hesaplarında yalnızca 250 bin YTL 250 milyar lira biriktiğini duyduğunda sarsıldığını anlatarak, bu durumu eleştirdi. 
     Gündüz, ''Ben diyorum ki 250 milyar lira için ihaleye girmeye bile tenezzül etmeyen binlerce işadamının bulunduğu bu ülkede Güney Asya'daki felaketzedeler için sadece bu kadar paranın toplanmış olması beni ziyadesiyle üzmüştür'' dedi. 

     
</TEXT>
</DOC>
