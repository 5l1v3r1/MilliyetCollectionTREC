<DOC>
<DOCNO> 330477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/05/son/sonspo41.html </URL>
<DATE> 2005/04/05/ </DATE>
<TIME> 19.14 </TIME>
<AUTHOR>  </AUTHOR>
<HEADLINE>
Beşiktaş'ta sakatlıkları süren 6 futbolcu antremana katılmadı 
</HEADLINE>
<TEXT>

     Beşiktaş, Ankaragücü ile yapacağı lig maçının hazırlıklarını sürdürdü. 
     Teknik direktör Rıza Çalımbay yönetiminde, BJK Nevzat Demir Tesisleri'nde gerçekleştirilen antrenmanda, siyah-beyazlı futbolcular kondisyon ve pas çalışmasının ardından, taktik ağırlıklı çift kale maç oynadı. 
     Sakatlıkları süren Berkant, Koray, Juanfran, İbrahim Akın, Fatih ve İbrahim Üzülmez antrenmana katılmadı. 
     Kulüp doktoru Ayhan Optur, Berkant, Koray ve Juanfran'ın Ankaragücü maçında forma giyemeyeceklerini, İbrahim Akın'ın ise yapılacak kontrollerden sonra durumunun netlik kazanacağını söyledi. 
     Siyah-beyazlılar, yarın yapacakları antrenmanla Ankaragücü maçının hazırlıklarını sürdürecek. 
     Bu arada, teknik direktör Çalımbay, yarın saat 13.00'te BJK Nevzat Demir Tesisleri'nde basın toplantısı düzenleyecek. Futbolculardan Carew, Çağdaş ve Koray'ın da yarın saat 13.00'te Beylikdüzü'ndeki Beykent Üniversitesi'nde panele katılacakları öğrenildi. 
     
</TEXT>
</DOC>
