<DOC>
<DOCNO> 302032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/30/ekonomi/eko02.html </URL>
<DATE> 2004/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Ekonomi gazeteciliğinin emektarlarına plaket 
</HEADLINE>
<TEXT>


Ekonomi Muhabirleri Derneği, kurumsallaşmasına katkı yapan gazetecilere ve eski başkanlara plaket verdi 


Ekonomi Muhabirleri Derneği'nin EMD yılbaşı buluşmasında iş ve ekonomi dünyası bir araya geldi. EMD üyeleri, işadamları, sendika ve meslek örgütlerinin temsilcilerin hazır bulunduğu geceye 350'yi aşkın katılım oldu. Toplantıda EMD İstanbul'da başkanlık yapmış İdris Adil, Bülent Yardımcı, Yalçın Şimşek, Osman Şenkul, Orhan Tekeoğlu, Ahmet Çelik ve İsmet Özkul'a derneğin bugünlere gelmesindeki katkılarından dolayı plaket takdim edildi. Dünya Gazetesi'nin kurucusu Nezih Demirkent anısına da kızı Didem Demirkent'e saygı plaketi sunuldu. 
EMD'nin kurumsallaşması aşamasında döviz kurlarının EMD İstanbul tarafından hazırlanması konusunda öneri ve öncülük yapan Milliyet Gazetesi Ekonomi Müdürü Murat Sabuncu, Hürriyet Gazetesi Ekonomi Müdürü Vahap Munyar, Star Gazetesi eski Ekonomi Müdürü Kadir Kılıçparlar ve Sabah Gazetesi Ekonomi Müdürü Yavuz Semerci'ye de kurumsallaşmaya katkı plaketi verildi. 

Başkan teşekkür etti 
Gecede kısa bir konuşma yapan EMD İstanbul Şube Başkanı Celal Toprak, 1989 yılında kurulan derneğe hizmeti geçen bütün üye ve eski yöneticilerine teşekkür etti. Toprak, EMD'nin gücünü üyelerinden aldığını ifade ederek, 'buluşmalar'ı daha sık yapacaklarını söyledi. 


</TEXT>
</DOC>
