<DOC>
<DOCNO> 348249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/02/son/soneko58.html </URL>
<DATE> 2005/06/02/ </DATE>
<TIME> 19.00 </TIME>
<AUTHOR>  </AUTHOR>
<HEADLINE>
TUSİAD'dan "Bilim ve Teknoloji" paneli... 
</HEADLINE>
<TEXT>

     Sanayicileri ve İşadamları Derneği TÜSİAD ile Türkiye Bilim Merkezleri Vakfı TBMV , 6 Haziran Pazartesi günü "Bilim ve Teknoloji" konulu bir seminer düzenleyecek. 
     TÜSİAD’dan yapılan açıklamaya göre, seminer, 2005’in Albert Einstein’ın buluşlarının 100. yılı olması ve fiziğin teknolojik gelişmedeki önemli rolü gözetilerek "Dünya Fizik Yılı" kabul edilmesi nedeniyle düzenlendi. 
     Şişli Belediyesi Bilim Merkezi Konferans Salonu’nda gerçekleştirilecek seminerin açılış konuşmalarını TÜSİAD Yönetim Kurulu Başkanı Ömer Sabancı, Türkiye Bilim Merkezleri Vakfı Yönetim Kurulu Başkanı Şerif Kaynar ve Şişli Belediye Başkanı Mustafa Sarıgül yapacak. 
     Seminerde, başkanlığını TÜSİAD-Sabancı Üniversitesi Rekabet Forumu Direktörü Prof. Dr. Gündüz Ulusoy’un yürüteceği bir panel de düzenlenecek. 
     Bilim ve teknoloji konusunun, ekonomik gelişme, fizik bilimi ve eğitim boyutları ile ele alınacağı seminerde, Albert Einstein Sergisi’nin açılışı da gerçekleştirilecek. 
     
</TEXT>
</DOC>
