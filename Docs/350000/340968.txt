<DOC>
<DOCNO> 340968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/09/son/sonspo22.html </URL>
<DATE> 2005/05/09/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Yıldıray Bana sokak futbolcusu denilebilir... 
</HEADLINE>
<TEXT>

     Almanya Birinci Ligi Bundesliga takımlarından Hertha BSC Berlinli milli futbolcu Yıldıray Baştürk, kendisinin "sokak futbolcusu" olarak nitelendirilebileceğini söyledi. 
     Berliner Morgenpost gazetesinde yer alan "Okul Gazetesi" adlı bölümde Türk öğrencisi Volkan Demirel’in sorularını cevaplandıran Yıldıray, "Yedi yaşında futbol oynamaya başladım. Bana sokak futbolcusu denilebilir" dedi. 
     Çocukken hayranlık duyduğu futbolcunun Diego Maradona olduğunu söyleyen Yıldıray, "Belki de benim gibi küçük olduğu için ona hayranlık duydum" dedi. Yıldıray, sakatlanmadığı sürece 6-7 yıl daha sahalarda kalmayı düşündüğünü, Hertha BSC Berlin ile 3 yıl daha anlaşması olduğunu ve daha sonrası için henüz karar vermediğini belirterek, "Belki gelecekte bir Türk takımına gidebilirim" diye konuştu. 
     Berlin’de kendisini çok iyi hissettiğini söyleyen Yıldıray, burada kendisine bir çok yeni dost edindiğini kaydetti. 
     
</TEXT>
</DOC>
