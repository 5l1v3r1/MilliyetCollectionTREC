<DOC>
<DOCNO> 325272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/20/son/sondun19.html </URL>
<DATE> 2005/03/20/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Wolfowitz yorumu Dünya Bankası'ndan nefret edilecek 
</HEADLINE>
<TEXT>

     Noel ödüllü ünlü ekonomist Joseph Stiglitz, Paul Wolfowitz'in Dünya Bankası başkanlığına aday gösterilmesinin ardından ilk kez konuştu. "Bu, ya Amerika'nın bir provokasyonu ya da da bir provokasyon gibi görünen bir duyarsızlık" diyen Stiglitz, Wolfowitz'in başkanlığında Dünya Bankası'nın Irak'ta öncü rolü üstleneceğini savundu. 
     Kalkınmakta olan ülkelerde Dünya Bankası'nın eskiden olduğu gibi sokaklarda protesto edileceği uyarısını yapan Stiglitz, Kemal Derviş'in başkan olması önerisini yineledi. 
     Bush Yönetiminin Dünya Bankası Başkanlığı'na "Irak savaşı mimarı" ve "şahin" Savunma Bakan Yardımcısı Paul Wolfowitz'i önerme kararına ilişkin yoğun tartışmalar sürüyor. 
     Tanınmış Nobel ödüllü ekonomisti Columbia Üniversitesi öğretim üyeerinden Prof Joseph Stiglitz, Wolfowitz'in önerilmesini sert bir dille eleştirerek, "Dünya Bankası yeniden nefret edilen bir kuruluş olacak" uyarısını yaptı. 
     Dünya Bankası'nın eski baş ekonomisti Stiglitz, Wolfowitz'in ABD'nin adayı olduğunun açıklanmasından sonra ilk kez konuştu. Daha önce Wolfowitz'in adaylığını karşı çıkarak aralarında eski Devlet Bakanı Kemal Derviş'in de bulunduğu üç tanınmış iktisatçıyı öneren Stiglitz, İngiliz The Telegraph gazetesinde yayımlanan söyleşide "Dünya Bankası'ndan nefret duyulacak" uyarısında bulundu. 
     Joseph Stiglitz "Bu, ya Amerika'nın bir provokasyonu yada da bir provokasyon gibi görünen bir duyarsızlık Dünya Bankası yeniden nefret edilen bir kuruluş haline gelecek. Bu, gelişmekte olan ülkelerde sokak protestoları ve şiddet yaratabilir" dedi. 
     
     DÜNYA BANKASI IRAK'TA ÖNCÜ ROL ÜSTLENECEK 
     ABD yönetiminin Ekonomik Danışmalar Konseyi eski başkanı Stiglitz, "Kaygım, Dünya Bankası yeniden ABD'nin dış politikasının belirgin bir aracı hale gelmesidir. Örneğin, Irak'ın yeniden inşaasının öncü bir rol alacak herhalde. Böyle bir şey, bankanın çok taraflı kalkınma organı rolünü ciddi bir biçimde zedeler" görüşünü dile getirdi. 
     Son yıllarda daha ılımlı politikaların benimsemesi ve yoksullukla mücadeleye odaklanmasının, kalkınmakta olan ülkelerde Dünya Bankası'na olan saygıyı artırdığına dikkat çeken Stiglitz, Wolfowitz'in başkanlığının Banka'nın kredibilitesini yok edeceğini savunarak "Gelişmekte olan ülkelerin hükümetleri, büyük bir baskı altına girecek. Seçimlerde mücadele, Dünya Bankası'nın ülkeden kovulup kovulmadığı konusunda verilecek" diye konuştu. 
     Stiglitz, yine Dünya Bankası başkanlığı için Kemal Derviş, Brazilya eski Merkez Bankası Başkanı Arminio Fraga ve Meksika eski Cumhurbaşkanı Ernesto Zedillo'yu önererek "Hepsi, dünya çapında saygı duyulan, birinci sınıf ekonomist" dedi ve "Başkan neden her zaman bir Amerikalı olsun " diye sordu. 
     ANKA 
     
</TEXT>
</DOC>
