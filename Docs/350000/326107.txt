<DOC>
<DOCNO> 326107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/23/siyaset/siy05.html </URL>
<DATE> 2005/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Havada Yunan tacizi 
</HEADLINE>
<TEXT>


Genelkurmay, eğitim uçuşu yapan 2 Türk uçağının, Ege'nin uluslararası hava sahasında Yunan F-16 savaş uçaklarının tacizine uğradığını açıkladı 

ANKARA Milliyet 


Genelkurmay Başkanlığı, önceki gün rutin eğitim uçuş görevi sırasında 2 Türk RF - 4 uçağının, Yunan F - 16 uçakları tarafından Rodos Adası'nın güneybatısında taciz edildiğini bildirdi. Genelkurmay Başkanlığı'ndan dün yapılan açıklamada, şöyle denildi 
"21 Mart 2005'te de rutin eğitim uçuş görevi icra eden 2 Türk RF - 4 uçağına, Yunanistan'ın Kastellion Meydanı'ndan kalkan 2 F - 16 uçağı tarafından saat 11.50'de Rodos Adası güneybatısında uluslararası hava sahasında, uçuş emniyetini tehlikeye düşürecek şekilde 1000 feet içine girmek suretiyle tacizde bulunulmuştur. Uluslararası hava sahasında askeri uçaklar dahil tüm devlet uçakları, izin almaksızın uçma özgürlüğüne sahiptir. Yunanistan çoğu zaman, uçuş planı doldurulmadığı ve FIR ihlali yapıldığı gerekçesiyle, Ege'nin uluslararası hava sahasında uçuş yapan silahsız Türk uçaklarını taciz etmekte ve uçuş emniyetini tehlikeye düşürecek şekilde engellemeyi silahlı uçaklarla yapmaktadır." 


</TEXT>
</DOC>
