<DOC>
<DOCNO> 346611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/28/spor/yaksoy.html </URL>
<DATE> 2005/05/28/ </DATE>
<TIME>  </TIME>
<AUTHOR> Fevzi AKSOY  </AUTHOR>
<HEADLINE>
Ders almak 
</HEADLINE>
<TEXT>



Acaba Liverpool ile Milan arasında oynanan maç bize bir şeyler öğretti mi Böyle diyenler çoğunlukta. Ne olur şimdi yazacaklarımıza kızmayın. 
Evet, nedir bu yabancı karşısındaki kompleksimiz. Her şeyin en iyisini yapabileceğimizden şüpheniz mi vardı Övünmekten herhalde çok hoşlanıyoruz. Niye elalemin adamına organizasyonu nasıl bulduklarını soruyoruz Adam misafir. Zaten aksini söyler mi Ayrıca maç içindeki ve sonrasındaki dostça davranışlar bir çoğumuzu şaşırttı. Hele hele her maçtan sonra hır çıkaran laflar söylemeyi adet edinmiş bir idarecimiz 'bunlardan ders çıkarmalıyız' demez mi... Güler misiniz, ağlar mısınız Doğrusu da haklı. Ders çıkarmalıyız. 
Öncelikle spor kültürümüzü geliştirmeliyiz. Bu, kültür sporun bir dostluk rekabeti olduğunu öğrenmekten geçmektedir. Havaya silah atmak, küfür etmek, hakeme saldırmak iptidai davranışlardır. Bunlar spor kültürünün olgunlaşmadığının işaretidir. Saha içinde ve dışında itişip kakışmaktan, rakiplerimizi adeta düşman gibi görmekten vaçgeçmeliyiz. Görülüyor ki, spor kültürümüzü hep beraber oturup tartışmamızın zamanı geldi, geçti bile. Sahada başarılı olmak istiyorsak bunu yapmak zorundayız. 


</TEXT>
</DOC>
