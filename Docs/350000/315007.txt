<DOC>
<DOCNO> 315007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/14/yasam/yas03.html </URL>
<DATE> 2005/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Sevgilinize sarı karanfil almayın 
</HEADLINE>
<TEXT>


Bugün sevgilinize pembe bir gül verip 'Gönlüm sende' diyebilir, kırmızı gülle aşkınızı anlatabilirsiniz. Ama sarı lale ve sarı karanfilden uzak durun... 


BU yıl da 14 Şubat Sevgililer Günü nedeniyle şıklara rehber olması için çiçeklerin anlamlarını gösteren broşürler hazırlandı. Sevgilinize çiçek almadan önce listeye bir göz atmanızda fayda var... 

Beyaz gül Masumiyet 
Kırmızı gül Aşk 
Pembe gül Gönlüm sende 
Sarı gül Sıcak sevgi 
Beyaz karanfil Saflık 
Kırmızı karanfil Sevgi 
Pembe karanfil İçtenlik 
Sarı karanfil Hüzün 
Orkide Gurur 
Beyaz lale Temizlik 
Kırmızı lale Seni seviyorum 
Pembe lale Anlayış 
Sarı lale Gerginlik 
Menekşe Alçak gönüllü 
Gerbera İyimser 
Beyaz krizantem Sadakat 
Kırmızı krizantem Sessiz istek 
Sarı krizantem Karşılıksız sevgi 

Suudi Arabistan'da kırmızı çiçek yasağı 

DIŞ HABERLER 
SUUDİ Arabistan ahlak polisi, "Sevgililer Günü" öncesinde kırmızı çiçek satışını yasakladı. Çiçekçiler, bu yasağın her yıl "Sevgililer Günü"nden önce uygulandığını söyledi. Ahlak polisinin günde iki üç kez dükk nların önünden geçerek kendilerini denetlediğini belirten bir çiçekçi, hapse girme pahasına el altından kırmızı çiçek sattıklarını, ancak fiyatı iki katına çıkardıklarını söyledi. 

Aşkın gözü gerçekten körmüş 

DIŞ HABERLER 
İNGİLTERE'DE yapılan bir araştırmaya göre, şıklar, kusuru veya potansiyel sorunları algılama güçlüğü çekiyor. University College of London'da yapılan araştırmada aşkın, beynin olumsuz yargılarla ilgili bölümlerindeki aktiviteyi azalttığı sonucuna varıldı. Araştırma ekibinin başı Prof. Semir Zeki, "Araştırmamız, aşkın, beynin sosyal değerlendirmelerle çözümlemeler yapan, olumsuz duygulara neden olan bölgesini devre dışı bıraktığını ortaya koyuyor" dedi. 


</TEXT>
</DOC>
