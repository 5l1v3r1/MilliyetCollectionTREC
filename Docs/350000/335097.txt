<DOC>
<DOCNO> 335097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/20/son/sondun31.html </URL>
<DATE> 2005/04/20/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Bush'un partisine W. davası 
</HEADLINE>
<TEXT>

     BBC 

Teksaslı bir işadamı, Cumhuriyetçi Parti hakkında, geçen yılki seçim sırasında George Bush'un kampanyada kullanılan ''W harfi, Amerikan bayrağı ve 43 rakamını'' içeren logo nedeniyle dava açtı. 
     ''W'' harfi George Walker Bush'un isminde yer alan ''Walker''ın kısaltması. 
     ''43 rakamı'', ise Bush'un 43'üncü ABD Başkanı olduğuna işaret ediyor. 
     Jerry Gossett adlı işadamı, 11 Eylül saldırılarının ardından sözkonusu logoya benzer bir logoyu kendisinin hazırladığını ve tescil ettirdiğini, sonra da Cumhuriyetçi Parti yöneticilerine önerdiğini anlattı. 
     Parti yetkililerinin, önerisini diğer kampanya şirketleriyle yaptıkları anlaşmaları gerekçe göstererek reddettiklerini aktaran Gossett, ancak daha sonra logoyu Bush'un seçim kampanyası sırasında her yerde gördüğünü söyledi. 
     Gossett, ilk anda kendisini parti yöneticilerine karşı çaresiz hissettiğini, ancak daha sonra dava açmaya karar verdiğini söyledi. 
     Avukatı Scott Hemingway, ''Biz Jerry Gossett'in bu fikri yarattığının kayıt altına alınmasını istiyoruz, tazminat miktarına ise jürinin kararına bağlı'' dedi. 
     Cumhuriyetçiler için kampanya malzemesi sağlayan Spalding Grup'un avukatı ise, Gossets'in logosunun, kampanyada kullanılanın, yasaların aradığı ölçütler çerçevesinde, aynı olduğu biçimde yorumlanamayacağını söyledi. 
     Dava tarihi henüz belirlenmedi, ancak Gossets, olayın kendisini Buhs'tan ya da Cumhuriyetçi partiden soğutmadığını da sözlerine ekledi. 
     ''Ben hala bir cumhuriyetçiyim'' görüşünü dile getiren Gossett, ''Eğer gerekirse yarın da Başkan Bush'a oy veririm'' dedi. 
     
</TEXT>
</DOC>
