<DOC>
<DOCNO> 336975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/son/soneko06.html </URL>
<DATE> 2005/04/26/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Türkiye, telekomünikasyon ve bilişimde cazip pazar 
</HEADLINE>
<TEXT>

     Türkiye, 70 milyon 712 bin kişilik nüfusuyla 208 ülke içinde 15'inci sırada yer alırken, 1000 kişiye 
     düşen sabit hat ve cep telefonu sayısında 137 ülke arasında ancak 125'inci olabildi. Bu durum, Türkiye'nin telekomünikasyon ve bilişim için hala cazip bir pazar konumunda olduğunu ortaya koydu. Dünya Bankası Kalkınma Göstergeleri 2005 raporundan derlenen verilere göre, Türkiye'de, 1999 yılında 407 olan bin kişi kişiye düşen sabit hat ve cep telefonu sayısı 2001'de 581'e, 2002'de 629'a ve 2003 yılında 662'ye yükseldi. 
     
     TÜRKİYE İNTERNET KULLANIMINDA 59'UNCU SIRADA 
     Türkiye'de 1999 yılında binde 23 olan internet kullancısı oranı ise 2001'de 51'e, 2002'de 62'ye ve 2003 yılında 85'e yükseldi. Dünya Bankası'nda 2003 yılı verileri yer alan 134 ülke içinde Türkiye 1000 kişi başına düşen internet kullanıcısı açısından 59'uncu sıraya yerleşti. 
     Dünya Bankası verilerine göre 1999 yılında 34 olan in kişi başına düşen bilgisayar sayısı, 2001'de 41 ve 2002'de 45 oldu. Türkiye'nin 2002 yılı itibarıyla bin kişi kişi 
     başına düşen bilgisayar açısından 182 ülke arasında 89'uncu olabildi. 
     
     YÜKSEK TEKNOLOJİ İHRACATINDA GERİLEDİ 
     Türkiye yüksek teknoloji ürünleri ihracatının toplam imalat sanayi ihracatında aldığı pay açısından yapılan ülke sıralamasında ise geriledi. Dünya Bankası verilerine göre 2001 yılında toplam imalat sanayi ürünleri ihracatı içinde 
     yüksek teknoloji ihracatının payı açısından 81'inci sırada yer alan Türkiye, 2003 yılında 113 ülke arasında 90'ıncı sıraya düştü. Türkiye'nin toplam imalat sanayi ihracatının 1999 ve 2001 yıllarında yüzde 4'ü yüksek teknoloji ürünü ihracatından oluşurken, bu oran 2002 ve 2003 yıllarında yüzde 2'ye geriledi. 
     
</TEXT>
</DOC>
