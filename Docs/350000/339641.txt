<DOC>
<DOCNO> 339641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/04/son/sontur04.html </URL>
<DATE> 2005/05/04/ </DATE>
<TIME> 07.00 </TIME>
<AUTHOR>  </AUTHOR>
<HEADLINE>
Üniversite şenliğinde 'sarkıntılık' kavgası 15 yaralı 
</HEADLINE>
<TEXT>

     DHA 

      KOCAELİ Üniversitesi'n kampusunda düzenlenen bahar şenliğinde üniversitelilerle, dışarıdan gelen gençler arasında kız öğrencilere sözlü sarkıntılık nedeniyle çıkan kavgada 15 kişi yaralandı. 
     Üniversite'nin Umuttepe Kampusu'nda bu akşam düzenen ve halka açık olan bahar şenliğine, çok sayıda genç de katıldı. Aşırı derecede alkolün tüketildiği eğlencede saat 23.30 sıralarında bir grup gencin, kız öğrencilere sözlü sarkıntılıkta bulunmaları tartışmaya neden oldu. Alkolün de etkisiyle tartışma, kısa sürede taş, sopa ve şişelerin kullanıldığı kavgaya dönüştü. Şenlik alanı bir anda arenaya döndü. Polisin müdahalesiyle güçlükle yatıştırılan kavgada aralarında öğrencilerin de bulunduğu 15 kişi yaralandı. 
     Yaralılar ambülanslarla Kocaeli Devlet Hastanesi'ne kaldırıldı. Tüm yaralılar yapılan ilk müdahalenin ardından taburcu edilirken, polis olayla ilgili soruşturma başlattı. 

     
</TEXT>
</DOC>
