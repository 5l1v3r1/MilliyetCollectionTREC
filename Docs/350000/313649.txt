<DOC>
<DOCNO> 313649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/09/magazin/amag.html </URL>
<DATE> 2005/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'Sibel Can da boşanıyormuş' 
</HEADLINE>
<TEXT>


Seda Sayan'a, Gökhan Şükür'le günler önce boşandığı halde niçin ısrarla 'Evliliğim sürüyor' dediğini sorduk. Sayan, bizi böyle yanıtladı 

MAGAZİN SERVİSİ 

Seda Sayan, Gökhan Şükür'le evliliğini noktaladığı ortaya çıktıktan sonra Milliyet'e konuştu. 2003'ün son aylarında yaptığı gizli evliliği 2005'in ilk günlerinde aynı gizlilikle noktaladığı anlaşılan Seda Sayan, meslektaşı Sibel Can'ın da Sülhi Aksüt'ten boşanacağını iddia etti. 
Sayan, şubat ayının ilk günlerinde çıkan 'boşanıyor' söylentilerine, 'Evliliğim sürüyor' yanıtını vermişti. Ancak Sayan'ın 25 Ocak'ta Gökhan Şükür'den gizlice boşandığı ortaya çıkınca, durumu kendisine sorduk. Seda Sayan, "Boşanmanıza rağmen evliliğinizin sürdüğünü açıklamanızın sebebi neydi " sorumuza şu yanıtı verdi 

'Ailesiyle tanıştırmadı' 
"Özel hayatımın özel kalmasını istedim. Gökhan'la evlenirken nasıl bunu gizli yaptıysak, boşanırken de öyle olsun istedim. İnsanlar bu tür olayları reklam gibi görüyor. Benim reklama ihtiyacım yok. Sibel Can'ın da boşanacağını duydum, üzüldüm. Ama Sibel kapalı kutu." Artık evliliğe tövbe ettiğini söyleyen Sayan, Şükür'ün 13 ay boyunca kendisini Şükür Ailesi'yle tanıştırmadığını da sözlerine ekledi. 




</TEXT>
</DOC>
