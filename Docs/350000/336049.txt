<DOC>
<DOCNO> 336049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/22/son/sonyas21.html </URL>
<DATE> 2005/04/22/ </DATE>
<TIME> 19.00 </TIME>
<AUTHOR>  </AUTHOR>
<HEADLINE>
Araştırmaya göre 2025'te kadınlar erkeklerden daha zengin olacak 
</HEADLINE>
<TEXT>

     İngiltere'de yapılan bir araştırmada, 2025 yılında kadınların erkeklerden daha zengin olacağı sonucu ortaya çıktı. 
     Bir mali hizmet kuruluşu tarafından yapılan araştırmada, kadınların şu an ülkedeki mal ve mülkün yüzde 48'ini elinde bulundurduğu, bu oranın 2025'te yüzde 60'a çıkmasının beklendiği belirtildi. 
     Araştırmada, kadınların okulda erkeklerden daha başarılı oldukları, genellikle mal ve mülkleriyle daha iyi ilgilendikleri ve yaşam sürelerinin daha uzun olduğu kaydedildi. 
     2025'te kadınların erkeklerden daha çok para kazanacağı belirtilen araştırmada, 20 yıl sonra kadın milyonerlerin sayısının erkek milyonerlerinkinden fazla olacağı ortaya çıktı. 
     İngiltere'de 1971'de 16-64 yaşları arasındaki çalışan kadınların oranının yüzde 56 olduğu, bugün bu oranın yüzde 70'e çıktığı kaydedildi. 1971'de yüzde 92 olan aynı yaştaki çalışan erkeklerin oranı ise yüzde 80'e düştü. 
     
</TEXT>
</DOC>
