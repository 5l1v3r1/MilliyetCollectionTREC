<DOC>
<DOCNO> 324549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/son/sontur45.html </URL>
<DATE> 2005/03/17/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Öğretmen olan eşini okulun önünde öldürdü 
</HEADLINE>
<TEXT>

     Afyonkarahisar'da, malulen emekli astsubay, öğretmen olan eşini, görev yaptığı okulun önünde av tüfeğiyle vurarak öldürdü. 
     AA muhabirinin edindiği bilgiye göre, Afyonkarahisar'ın Dinar İlçesi Fatih İlköğretim Okulu'nda görevli öğretmen Sultan Salkım ile emekli astsubay Şenel Salkım, dün akşam evlerinde tartıştı. 
     Tartışmanın etkisinden kurtulamayan Şenel Salkım, öğleden sonra eşinin ders verdiği sınıfa gelerek, konuşmak istedi. 
     Sultan Salkım'ı okulun önüne kadar getiren ve bu arada tartışmaya devam eden Şenel Salkım, yanında taşıdığı ve ceketinin altına sakladığı otomatik av tüfeğiyle eşine ateş etmeye başladı. 
     Öğrencilerin gözü önünde av tüfeğinden çıkan 5 kurşunun isabet ettiği öğretmen Sultan Salkım 39 , olay yerinde hayatını kaybetti. 
     Sultan Salkım'ın, daha önce Cumhuriyet Savcılığı'na başvurarak, eşinin kendisini ölümle tehdit ettiğini belirttiği ve korunmak istediği öğrenildi. 
     Şenel Salkım'ın, gözaltına alındığı bildirildi. 
     
</TEXT>
</DOC>
