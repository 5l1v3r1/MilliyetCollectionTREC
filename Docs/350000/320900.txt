<DOC>
<DOCNO> 320900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/05/ekonomi/eko03.html </URL>
<DATE> 2005/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakkal Amca'ya AB düzeni geliyor 
</HEADLINE>
<TEXT>


ANKARA Milliyet 

AB'ye üyelik sürecinde bakkalların uyacağı standartlar da belirlendi. Buna göre, Meslek Odası'na kayıtlı, en aza 3 yıl kalfa olarak çalışmış kişiler, sertifika aldıktan sonra bakkallık yapabilecek. 
Bakkallar ve Bayiiler Federasyonu Genel Başkanı Bendevi Palandöken'in yaptığı açıklamaya göre, bakkallar bundan sonra eğitim seminerlerine katılacak, faks ve bilgisayar kullanmayı öğrenecek. Bakkallık yapmaya sınavla hak kazanılacak. 
Yeni standartlara göre 3 yıl kalfa olarak çalıştıktan sonra sertifika alacak olan bakkallarda şu şartlar aranacak 
Hesap makinesi, faks, fotokopi makinesi ve bilgisayar kullanabilecek.İnsan ve müşteri ilişkileri konusunda seminer alacak.Ambalajlama ve etiketleme tekniklerini bilmesi, hijyen kurallarına uyacak.Meslek Odası'na üye olacak. Fatura, irsaliye kesecek, yazarkasa kullanabilecek.Türkçe, matematik, muhasebe, ekonomi, ticaret bilgisi, toplam kalite yönetimi, kooperatifçilik, iş güvenliği ve meslek dersleri almış olacak.İş hijyeni, müşteri iletişim becerisi, tüketici davranış bilgisi, satış yöntemleri, ticari ve temel matematik, şarküteri, tezgahtarlık, bilgisayar okur yazarlığı ile işletmecilik konularında bilgisi olacak. 
Açıklamada bakkalların bu özelliklerinin ölçülmesi ve değerlendirilmesi açısından bir sınava tabi tutulacağı, yapılacak sınavdan en az 50 puan alınması gerektiği bildirildi. 
Yapılan düzenlemeyle bakkal çıraklarına da, 19 yaşından küçük ve en az ilköğretim mezunu olmak ile kalfa olabilmek için 3 yıl çalışma şartı getirildi. 


</TEXT>
</DOC>
