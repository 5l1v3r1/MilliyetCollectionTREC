<DOC>
<DOCNO> 303140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/03/son/sontur08.html </URL>
<DATE> 2005/01/03/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
'Biz bu acıyı iyi biliriz' Haydi Türkiye, deprem mağdurlarına yardıma... 
</HEADLINE>
<TEXT>

     Deprem ve tsunami'yle sarsılan Güney Asya ülkelerinde yaklaşık 5 milyon kişi aç susuz yardım bekliyor. Tüm dünya adeta bir insanlık yarışına girdi. Yapılan bağışlar sürekli artıyor. Deprem acısını en derinden hisseden Türkiye de felaket bölgesine yardım eli uzatmak için büyük bir kampanya başlattı. Türkiye Kızılay Derneği'nden bir ekip bugün deprem ve tsunami felaketinin yaşandığı Güney Asya ülkelerine gidiyor. 10 kişilik Türk Kızılay ekibi, saat 23.10'da İstanbul'dan bölgeye hareket edecek. Yardım malzemelerini çevre ülkelerden satın alacak olan Kızılay, 1 milyon dolardan fazla malzeme satın almayı planlıyor. Türkiye Kızılay Derneği'nin, Güney Asya'daki felaketin yaralarının sarılması amacıyla başlattığı yardım kampanyasında iki günde 250 milyar lira toplandı. 

     
</TEXT>
</DOC>
