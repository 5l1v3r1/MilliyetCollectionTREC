<DOC>
<DOCNO> 301704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/28/son/sontur40.html </URL>
<DATE> 2004/12/28/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
İstanbul'da yılbaşı önlemleri... 
</HEADLINE>
<TEXT>

     İstanbul Valiliği, vatandaşların yılbaşı günü ve gecesini huzur ve güvenli ortamda geçirmelerini sağlamak amacıyla önlemler aldı. 
     Valilik'ten yapılan yazılı açıklamaya göre, yılbaşı nedeniyle alınan önlemler şöyle 
     ''Vatandaşların yoğun olarak bulunduğu alışveriş merkezlerinde, otogar ve toplu taşıma araçlarına ait istasyonlarda, eğlence yerlerinde, güvenlik birimlerince gerekli emniyet tedbirleri alınacak ve istihbarata azami önem verilecek. Zorunlu haller dışında Emniyet ve Jandarma personeline izin kullandırılmayacak. 
     Trafik, belediye zabıta ve vergi denetim elemanları, ekipler halinde denetim ve kontrollerini sıklaştıracak. 
     Sağlıkla ilgili konularda ve yangın tehlikelerine karşı gerekli tedbirler alınacak, görevlendirilecek ekipler her an müdahaleye hazır vaziyette bulundurulacak. 
     Telefon arızaları ile elektrik, su, doğalgaz kesinti ve arızalarına karşı ilgili kurumlarca göreve hazır ekipler oluşturulacak. Nöbet hizmetleri aksatılmadan yürütülecek ve herhangi bir aksaklığa mahal verilmeyecektir.'' Açıklamada, vatandaşların acil durumlarda başvuracakları telefon numaraları da şöyle sıralandı 
     
     ASAYİŞ... 
     
</TEXT>
</DOC>
