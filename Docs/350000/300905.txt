<DOC>
<DOCNO> 300905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/25/son/sonspo07.html </URL>
<DATE> 2004/12/25/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Baliç şaştı bu işe 
</HEADLINE>
<TEXT>

     Galatasaray ın kiralamak istediği Boşnak futbolcu Elvir Baliç, kulübünün böyle bir karar almasını beklemediğini ifade ederek, Şaşkınlık içindeyim dedi.Kulüp futbol şube sorumlusu Fatih Gökşen in kendisine kararı bildirdiğini kaydeden Baliç, Birden bire böyle karar alındı. Açıkçası şaşırdım. Ama sonuçta saygı duyuyorum. 10 günlük tatilde bunu değerlendireceğim diye konuştu. 
     Eşi ve çocuğuyla birlikte devre arası tatili için İstanbul dan ayrılan Baliç, ligin son 4 haftasında sakatlığı nedeniyle oynamadığını, bunun 2 haftasında kondisyon eksikliği nedeniyle forma şansı bulamadığını düşündüğünü kaydederek, teknik direktör Gheorghe Hagi nin kendisine hiçbir şey söylemediğini dile getirdi. 
     Ben de ne olduğunu anlamıyorum ve bilmiyorum. Kötü mü oynadık, bir şey mi yaptık Bütün antrenmanlara çıktım, çalıştım diyen Elvir Baliç, sözlerini şöyle sürdürdü Sözleşmem devam ediyor, alacaklarım var. Bizi istemiyorlarsa yapacak bir şey yok. Bu 10 gün içinde belki teklifler gelirse değerlendireceğim. Baliç, Galatasaray a geldiğinden beri medyada sürekli gönderileceği şeklinde haberler çıktığını belirterek, Türkiye de kalacağını ve neler olacağını zamanın göstereceğini sözlerine ekledi. 
     
</TEXT>
</DOC>
