<DOC>
<DOCNO> 339634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/04/son/sonspo45.html </URL>
<DATE> 2005/05/04/ </DATE>
<TIME> 22.50 </TIME>
<AUTHOR>  </AUTHOR>
<HEADLINE>
Türkiye Kupasının sahibi Ülkerspor 
</HEADLINE>
<TEXT>

     Basketbolda 20. Erkekler Türkiye Kupası’nın sahibi, finalde Pınar Karşıyaka’yı 73-41 yenen Ülkerspor oldu. 
     Karşılaşmaya her iki takımda alan savunmasıyla başlarken ilk dakikalarda Ülkerspor daha etkili göründü. Turuncu-yeşilli takım, Zukauskas ve Praskevicius’un sayılarıyla 2. dakikayı 7-4 önde geçerken, 5. dakikada 9 sayılık fark yakaladı 14-5. Ülkerspor’un iki uzunu Zukauskas ve Praskevicius’u pota altında aşma başarısı gösteremeyen Pınar Karşıyaka, dışardan kullandığı şutlarda da fazla isabet kaydedemeyince, İstanbul ekibi periyot sonunda 11 sayılık farka ulaştı 21-10. 
     2. periyotta taraflar yaklaşık 3 dakika sayı bulamadı. Sessizliği 
     Stombergas 3 sayılık basketiyle bozarken, pota altından Kerem Gönlüm ve Ersan ile sayılar bulan Ülkerspor, 15. daikkada skoru 28-13 yaparak 15 sayılık farka ulaştı. Pınar Karşıyaka, 9 dakikada rakip potaya sadece 4 sayı atma başarısı gösterirken, Kerem Gönlüm ile pota altında sayılar Bulan Ülkerspor, 19. dakikada farkı 21 sayıya çıkardı 35-14. Bu dakikalarda Pınar Karşıyaka tribünlerinden sahaya yabancı cisim atılması nedeniyle maça kısa bir süre ara verildi. Ülkerspor, devreyi 35-17 önde bitirdi. Maçın devde arasında Bursa Büyükşehir Belediyesi Genel Sekreteri Hüseyin Konçak, Basketbol Federasyonu Başkanı Turgay Demirel’e plaket verdi. Bu sırada Pınar Karşıyakalı taraftarların bulunduğu tribünden sahaya bozuk para ve yabancı cisimler atıldı. Atılan cisimlerden bir gazeteci de hafif yaralandı. Bu tribünden protokol tribününe de çok sayıda cisim atıldı. 3. periyotta maça gerginlik hakimdi. Pınar Karşıyakalı taraftarların bulunduğu tribünlerden sahaya atılan su dolu pet şişeler, maçın sık sık duraklamasına neden oldu. Bu bölümde Muratcan ve Holman ile sayılar bulan İzmir ekibi, 24. dakikada skoru 39-23 yaparak farkı 16 sayıya indirdi. Savunmasını iyice sertleştiren Ülkerspor, 25. dakikayı 41-25 önde geçerken 28. dakikada farkı 22’ye 47-25 çıkardı ve periyotu da 47-26 üstün tamamladı. Son periyota Kerem Gönlüm’ün 3 sayılık basketiyle başlayan Ülkerspor, 35. dakikayı 57-28 önde geçip sahadan da 73-41 galip ayrıldı ve tarihinde 3. kez Türkiye Kupası’nın sahibi oldu. Ülkerspor, kupayı Basketbol Fedarasyonu Başkanı Turgay Demirel’in elinden alırken, Pınar Karşıyaka’nın ikincilik şildi ve madalyalarını ise Bursa Gençlik ve Spor İl Müdürü Ömer Gümüş verdi. Gazetecilerin oylarıyla en değerli oyuncu MVP seçilen Kerem Gönlüm’e ödülünü, A Milli Takım Başantrenörü Bogdan Tanjeviç verdi. 
     
     KÜNYE 

     

Salon Atatürk Hakemler Engin Kennerman xx, Mehmet Keseratar xx, Serhat Büker xx Ülkerspor Serkan xx 2, Stombergas xxx 10, Zukauskas xxx 14, Kerem Tunçeri xx 2, Praskevicius xxx 12, Kerem Gönlüm xxx 8, Oğuz xx 4,Vouktsevitsxx 8, Caner xx 3, Umut xx 4, Ersan xx 6 Pınar Karşıyaka Muratcan xxx 8, İnanç x 4, Holman xxx 11, Lloreda x 3, Braswell x, Faruk x 3, Onur x 3, Ümit xx 6, Mehmet x 3 1. periyot 21-10 Devre 35-17 Ülkerspor lehine 3. periyot 47-26      
</TEXT>
</DOC>
