<DOC>
<DOCNO> 345815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/25/son/sontur58.html </URL>
<DATE> 2005/05/25/ </DATE>
<TIME> 22.55 </TIME>
<AUTHOR>  </AUTHOR>
<HEADLINE>
Akparti "Bahara Merhaba" yemeğinde 800 yaşlıya yemek verdi... 
</HEADLINE>
<TEXT>

     AK Parti İstanbul İl Başkanlığı Sosyal İşler Birimi Yaşlılar Koordinasyon Merkezi, 800 yaşlıya "Bahara Merhaba" yemeği verdi. 
     Büyükşehir Belediyesi’nin Sosyal Tesisleri’ndeki yemekte konuşan Beyoğlu Belediye Başkanı Ahmet Misbah Demircan, gençlere önem verilmesi, ancak yaşlıların da unutulmaması gerektiğini söyledi. 
     Yaşlıların daha fazla ilgi ve şefkat beklediklerini, bunun onların hakkı olduğunu ifade eden Demircan, bu tür sosyal etkinliklerle yaşlılarla daha fazla bir araya geleceklerini kaydetti. 
     Yaşlılar Koordinasyon Merkezi Başkanı Ceyhan Eroğlu da merkezin, 1994’te, yaşlılara yönelik sosyal politikalar geliştirmek, onların istek ve talepleri doğrultusunda etkinlikler düzenlemek amacıyla kurulduğunu ve bugün de İstanbul’un tüm ilçelerinden 800 yaşlıyla birlikte "Bahara Merhaba" yemeğinde bir araya geldiklerini söyledi. 
     Yaşlıların her türlü taleplerini yerine getirmenin görevleri olduğunu ifade eden Eroğlu, onlardan tek dileklerinin "duaları" olduğunu kaydetti. 
     Gecede, Erzurum yöresi halk oyunları ekiplerinin gösterilerinin ardından sanatçı Hüner Coşkuner konser verdi. 
     Yaşlıların istediği şarkıları da seslendiren sanatçı, bazı şarkılarını onlarla birlikte söyledi. 
     
</TEXT>
</DOC>
