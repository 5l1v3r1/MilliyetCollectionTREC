<DOC>
<DOCNO> 349254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/06/yasam/ayas.html </URL>
<DATE> 2005/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Merzifonlu Paşa'nın başı ortada kaldı 
</HEADLINE>
<TEXT>


Avusturya, Merzifonlu Kara Mustafa Paşa'ya ait olduğunu iddia ettiği kafatasını, Türkiye kesik baş hakkında hiçbir hak talep etmediği için defnedemedi 

FRANKFURT Milliyet 

Avusturya'da, Viyana Müzesi'nin deposunda bulunduğu iddia edilen 'Merzifonlu Kara Mustafa Paşa'nın kafatasının defni tartışma başlattı II. Viyana kuşatmasını gerçekleştiren ve başarısız olması üzerine idam edilen Merzifonlu Kara Mustafa Paşa'ya ait olduğu sürülen kafatasının defnedilmesi gündeme geldi. 

Gerçek mi, belli değil 
Avusturya Haber Ajansı APA , kurukafa halindeki kesik başın eksik ölüm belgesi nedeniyle gerçek olduğunun teyit edilemediğini ifade etti. APA, Osmanlı Büyük Veziri Kara Mustafa Paşa'nın II. Viyana Kuşatması bozgunu nedeniyle, Belgrad'da idam edildiğini ve başının kesildiğini yazdı. 

Türkiye kuşkuyla baktı 
Ajans, Habsburg Hanedanı'nın Belgrad'ı ele geçirmesi sonrasında Merzifonlu Kara Mustafa Paşa'nın kesik başını Viyana'ya getirttiğini yazdı. 
O dönem Viyana'da Kara Mustafa Paşa'nın kesik başının zafer ganimeti olarak sergilendiğini ifade eden APA, Türkiye'nin kesik başın Paşa'ya ait olduğuna kuşkuyla baktığı için ilgilenmediğini ve geri almak için girişimde bulunmadığını kaydetti. 

Hak iddia eden var mı 
Viyana Mailath-Pokorny Şehir Kültürleri Konseyi Bürosu'nun sözcüsü Saskia Schwaiger, APA'ya yaptığı açıklamada, Viyana Müzesi'nin deposunda bulunan kafatasının gömülmeden önce bir kimsenin hak iddia edip edemeyeceği konusunun kesinlik kazanması gerektiğini dile getirdi. 
Schwaiger, ölüye saygı nedeniyle kesik başın sergilenmeyeceği ve fotoğrafının yayımlanmayacağını garanti ettiklerini de sözlerine ekledi. 

KİMDİR 
II. Viyana Kuşatması sonu oldu 
Merzifonlu Kara Mustafa Paşa, 1634'te Merzifon'un Marınca köyünde doğdu. Babasının yakın arkadaşı Köprülü Mehmet Paşa tarafından korunup yetiştirildi. Medrese eğitimi gördü. Üstün zek sı ve yetenekleri sayesinde hızla yükseldi. Köprülü Mehmet Paşa'ya damat oldu. Yıllarca vek let ettiği Fazıl Ahmet Paşa'nın ölümü üzerine, 41 yaşında sadrazam oldu. Merzifonlu Kara Mustafa Paşa, zamansız giriştiği ve sorumluluğunu tek başına yüklendiği II. Viyana Kuşatması'nda büyük bir bozguna uğrayınca 1683'te idam edildi. 

'Bu iddialar saçma' 

İSTANBUL Milliyet 
Prof. Dr. İlber Ortaylı Tarihçi "Birileri böyle saçma sapan şeyler söylüyor. Yıllardır söylenen bir saçmalık. Zaten bunu onların uzmanları da reddediyor. Ne işi var Paşa'nın kellesinin Viyana'da .. Böyle her iddiayı ciddiye almamak lazım. Ciddiye alınacak şeyler değil bunlar." 
Prof. Dr. Yusuf Halaçoğlu Türk Tarih Kurumu Başkanı "Bu iddia yıllardır vardır. Paşa, Belgrad'da padişah tarafından öldürtülmüş cenazesi de Edirne'ye getirilmiştir. Bir insan öldürülecek, başı bırakılacak, olur mu öyle şey Zaten başı gövdesinden ayrılmamıştır. Bostancıbaşı tarafından kementle boğularak öldürülmüştür. Avusturyalılar zaferlerinin bir simgesi olarak bunu yıllardır söyleyip duruyorlar. Doğru değildir." 


</TEXT>
</DOC>
