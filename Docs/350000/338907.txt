<DOC>
<DOCNO> 338907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/02/son/sonsiy22.html </URL>
<DATE> 2005/05/02/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Erdoğan'ın Filistin ziyareti 1,5 saat kayınca Filistinliler kızdı 
</HEADLINE>
<TEXT>

     Başbakan Erdoğan’ın programı, bu sabah İsrail Dışişleri Bakanı Silvan Şalom ve ABD senatosu çoğunluk lideri Bill Frisk ile görüşmesi dolayısıyla yaklaşık 1,5 saat kaydı. Erdoğan, Filistin Yönetimi’nin karargahı Mukata’ya gecikerek gelince Filistin yönetimini üzdü. 
     Başbakan Erdoğan, karargahta Filistin Ulusal Yönetimi Başkanı Mahmud Abbas ve Başbakanı Ahmed Kurey tarafından törenle karşılandı. 
     Filistin lideri Yaser Arafat’ın mezarını ziyaret ederek mezara çelenk koyan ve dua eden Başbakan Erdoğan, daha sonra karargahta Filistin Yönetimi liderleri Abbas ve Kurey ile görüşmeye geçti. 
     Başbakan Erdoğan’ın programı, bu sabah İsrail Dışişleri Bakanı Silvan Şalom ve ABD senatosu çoğunluk lideri Bill Frisk ile görüşmesi dolayısıyla yaklaşık 1,5 saat kaydı. Daha önceki programda iki başbakan arasında Ramallah’taki başbakanlıkta yapılması öngörülen görüşmeler de Mukata’daki karargaha taşındı. 

     
</TEXT>
</DOC>
