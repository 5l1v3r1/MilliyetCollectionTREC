<DOC>
<DOCNO> 345887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/26/magazin/mag03.html </URL>
<DATE> 2005/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Minogue pembe renkle iyileşecek 
</HEADLINE>
<TEXT>


DIŞ HABERLER SERVİSİ 

MEME kanseri teşhisiyle hastaneye yatırılan ve geçen cuma başarılı bir operasyon geçiren Avustralyalı pop şarkıcısı Kylie Minogue'un, ameliyat öncesinde yattığı hastane odasını pembeye boyattığı öğrenildi. The Sun gazetesi, 36 yaşındaki şarkıcının renk terapisinin faydalarına inandığını yazdı. 
GAZETE, sanatçının Cabrini Hastanesi'nde kaldığı odayı, iyileştirici gücü olduğu öne sürülen pembe renge boyattığını belirtti. Haberde, halen ailesinin Melbourne'deki evinde dinlenen Minogue'un sürekli pembe giysiler giydiği de bildirildi. 

Renk terapisi 

Son yıllarda Batılı ülkelerde de yaygınlaşan renk terapisi "metabolizmada sağlıklı denge sağlamak için renk enerjilerinden faydalanma işlemi" olarak tanımlanıyor. 


</TEXT>
</DOC>
