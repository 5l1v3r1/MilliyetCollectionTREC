<DOC>
<DOCNO> 331506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/08/son/sonspo15.html </URL>
<DATE> 2005/04/08/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Ve İspanya'da düğüm çözülüyor Real Madrid-Barcelona 
</HEADLINE>
<TEXT>

     İspanya'da düğüm bu hafta çözülüyor... Tüm dünyadaki futbolseverlerin gözünü diktiği randevuda Real Madrid ve Barcelona kapışıyor. Bu sezon Şampiyonlar Ligi'nden erkenden elenerek Avrupa'ya veda eden iki ekipten lider Barcelona maçı alırsa bitime 7 hafta kala puan farkını 12'ye çıkaracak... 
     Ve günlerdir beklenen karşılaşma için geri sayım başladı. Ronaldo, Ronaldinho, Raul, Eto'o, Beckham, Deco, Zidane, Giuly ve Owen... Futbol dünyasının en büyük yıldızları pazar akşamı Santiego Bernabeu'da sahaya çıkıyor, Real Madrid ilk yarıda 3-0 yenildiği Barcelona'yı ağırlıyor. 
     Pazar günü saat 20 00'de oynanacak karşılaşma İspanya'da bu yılın şampiyonunu da büyük oranda tayin edecek. 30 hafta sonunda 69 puanla liderlik koltuğunda oturan Barcelona, 60 puanlı en yakın takipçisi Real Madrid'i mağlup ederse bitime 7 hafta kala 12 puan öne geçecek ve şampiyonluk şarkıları söylemeye başlayacak. Frank Rijkaard'ın öğrencileri, ilk yarıda 20 Kasım 2004 tarihinde oynanan maçta Samuel Eto'o, van Bronckhorst ve Ronaldinho'nun golleriyle ezeli rakibini 3-0 yenerek sahadan silmişti. Bu sezonun en flaş ekiplerinden Barcelona, Şampiyonlar Ligi'nde unutulmayacak maçlar sonunda Chelsea'ye elenmişti. Katalanlar, son lig karşılaşmasında Real Betis'le 3-3 berabere kaldı. 
     'Yıldızlar topluluğu' yerine 'fiyasko topluluğu' olarak adlandırılmaya başlanan Real Madrid ise, 9 puan geriden takip ettiği Barcelona'yı devirip şampiyonluk yarışını son 7 hafta sürdürmeyi hedefliyor. Şampiyonlar Ligi'e Juventus'a elenerek veda eden beyaz-şimşekler, eğer lig şampiyonluğunu da kaybederse büyük bir fiyasko yaşayacak... Real Madrid, geçtiğimiz hafta Albecete'yi deplasmanda 2-1 yenmişti. 
     İspanya La Liga'da 31. haftanın programı şöyle 
     

CUMARTESİ 21 00 Numancia-Atletico Madrid 23 00 Athletic Bilbao-Real Sociedad PAZAR 18 00 Espanyol-Sevilla 18 00 Getafe-Albacete 18 00 Mallorca-Zaragoza 18 00 Osasuna-Racing Santander 18 00 Real Betis-Levante 18 00 Valencia-Malaga 20 00 Real Madrid-Barcelona 22 00 Deportivo La Coruna-Villarreal      
</TEXT>
</DOC>
