<DOC>
<DOCNO> 302905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/03/siyaset/axsiy02.html </URL>
<DATE> 2005/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
'Takkenin üzerine haç geliyor' 
</HEADLINE>
<TEXT>


Rahşan Ecevit, "Dinimiz elden gidiyor. Müslümanlığın gerilemesine razı olamam" diye konuştu 

ANKARA Milliyet 


Türkiye'deki misyonerlik faaliyetlerine tepki gösteren eski DSP Genel Başkan Yardımcısı Rahşan Ecevit, "AB'ye gireceğiz derken, dinimiz elden gidiyor. Takkenin üzerine haç geliyor" dedi. 
Rahşan Ecevit yaptığı yazılı açıklamada, bir Müslüman olduğunu vurgulayarak, "Ülkemde Müslümanlığın gerilemesine razı olamam. Ülkemde hurafelerden uzak, din sömürüsünden uzak, Sünnisiyle Alevisiyle sağlıklı bir İslamı yaşamak istiyorum" ifadesine yer verdi. Rahşan Ecevit, açıklamasında şunları kaydetti 
"Türkiye'nin başına sarıkları, türbanları doladılar. Sırtına cübbeleri, çarşafları giydirdiler. Onu, çağdışı İslam ülkeleri arasına atmak istediler. Derken AB modası çıktı. Şimdi ülkemizde kiliseler yer yer apartman katlarına kadar yayıldı. 
Kimi vatandaşlarımız k h ikna yoluyla, k h çıkar sağlanarak Hıristiyan yapılıyor. Takkenin üzerine haç geliyor. İnsan inançsız olmaya görsün, her hareketi takiye olur. Takiyelerle yönetilmek istemiyorum, ülkemi geri istiyorum." 


</TEXT>
</DOC>
