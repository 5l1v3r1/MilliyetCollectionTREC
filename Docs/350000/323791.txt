<DOC>
<DOCNO> 323791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/14/son/sontur37.html </URL>
<DATE> 2005/03/14/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
14 Mart Tıp Bayramı'ndı bir Türkiye fotoğrafı 
</HEADLINE>
<TEXT>

     Hakkari'nin Üzümcü Köyü'nde sağlık taramasına giden sağlık ekibi, çetin şartlara rağmen Tıp Bayramı'nda da görevini sürdürdü. 
     Sağlık Bakanlığı tarafından başlatılan ''Evde Bakım Hizmeti'' uygulaması çerçevesinde, 112 Acil Servis'te görevli doktor Uğur Karabay ile sağlık teknisyenleri Zehra Demir ve Sami Kansu, Üzümcü Köyü'ne gitti. 
     Kara ulaşımının olmadığı Derav Mahallesi'ndeki hastaları kontrol etmek için Zap Suyu'nun üzerine kurulu ilkel teleferikle karşıya geçen sağlık ekibi, taramanın ardından paçalarını sıvayarak Ceylanlı Deresi'ni aştı. 
     Doktor Karabay, şunları söyledi 
     ''Evde Bakım Hizmeti'' uygulamasının ilkini, Üzümcü Köyü'nde gerçekleştirdik. Bugün Dünya Tıp Bayramı ama biz yine de görevimizin başındayız. Yağmur çamur demeden ulaşımın sağlanamadığı yerlere dahi ulaşarak vatandaşları sağlık taramasından geçirdik.'' Sağlık ekibi, yol üzerindeki tarlalarda çalışan çiftçileri de sağlık taramasından geçirdi. 
     
</TEXT>
</DOC>
