<DOC>
<DOCNO> 311980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/03/son/sondun36.html </URL>
<DATE> 2005/02/03/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
AKEL, Annan Planı'nda 8 değişiklik istiyor 
</HEADLINE>
<TEXT>

     Güney Kıbrıs'ın en büyük partisi olan ve 24 Nisan referandumunda Annan Planı'nın Rum tarafında reddedilesinde önemli rol oynayan komünist AKEL partisi, Annan Planı'nda yapılmasını istediği değişikleri açıkladı. 
     Rum basınında yer alan haberlere göre, Rum Meclis Başkanı ve AKEL Genel Sekreteri Dimitris Hristofyas, 8 maddeden oluşan değişiklik önerilerini dünkü Rum Ulusal Konseyi toplantısına sundu. 
     Hristofyas'ın Ulusal Konsey'de açıkladığı AKEL'in Annan Planı'nda istediği değişiklikler şöyle 
     ''1- Çözümün Hayata Geçirilmesi Çözümün Türkiye tarafından hayata geçirileceği inancını sağlayacak gerekli mekanizmaların güvence altına alınması. 
     2- Güvenlik Garantör ülkelerin tek yanlı müdahale haklarının kaldırılması. 
     3- Asker Bütün askerlerin yani Türkiye'nin ve Yunanistan'ın adadaki kontenjanlarının bir takvim temelinde veya Türkiye'nin AB'ye girişiyle tamamen çekilmesi 
     4- Türkiye Kökenli KKTC Vatandaşları Rumlar 'yerleşik' diyor Kıbrıs'ta kalacak 'yerleşiklerin' sayısının somut olarak belirlenmesi ve geriye kalanların tümünün gitmesinin güvence altına alınması. 'Yerleşiklerin' gelecekte akışı meselesinin düzenlenmesi. 
     5- Toprakların İadesi Kıbrıs Rum tarafına iade edilecek topraklarla ve Kıbrıs Türk idaresi altında yaşayacak Kıbrıslı Rumlarla ilgili takvimlerin daraltılması. 
     6- Mülkler Annan Planı'nın 5. versiyonunun değiştirilmesi ve hemen hemen 3. versiyonun içerdikleriyle uyumlu hale getirilmesi. 
     7- Ekonomi Üniter ekonomi ve üniter para politikasının güvence altına alınması. 
     8- Yetki Yapıları Federal hükümetin çeşitli birimlerinin idari sisteminin değiştirilmesi.'' 
     
</TEXT>
</DOC>
