<DOC>
<DOCNO> 324476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/son/sonspo14.html </URL>
<DATE> 2005/03/17/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Mehmet Okur, 16 sayıyla takımının en skoreri oldu 
</HEADLINE>
<TEXT>

     ABD Profesyonel Basketbol Ligi'ne NBA 11 maçla devam edildi. 
     Batı Konferansı'nın zayıf takımlarından Utah Jazz, deplasmanda Indiana Pacers'e 103-84 yenildi. 
     Jazz'da Mehmet Okur, yedekler arasında başladığı maçta 29 dakika forma giyerek, 16 sayı, 1 ribaunt ve 2 asistlik performansıyla takımının en skoreri oldu. Okur, 2 sayılık atışlarda 9'da 6, serbest atışlarda ise 6'da 4 isabet buldu, ancak takımının yenilgisini engelleyemedi. 
     Jazz'ın Rus forveti Andrei Kirilenko attığı 15 sayıyla, Gordan Gricek ise 12 sayıyla skora katkı sağlamasına karşın takımına galibiyeti getiremedi. 
     Indiana Pacers'ta Stephen Jackson, 28 sayılık performansıyla maçın en skoreri olurken, 15 sayıyla oynayan Reggie Miller ve 12 sayıyla maçı tamamlayan Anthony Johnson göz doldurdu. 
     
     HİDAYET 1 SAYIYLA OYNADI, MAGIC 110-102 KAYBETTİ 
     Doğu Konferansı Güneydoğu Grubu'nun iddialı takımlarından Orlando Magic, deplasmanda Los Angeles Clippers'a 110-102 yenildi. 
     Magic'in etkili oyuncularından Hidayet Türkoğlu, yedek kulübesinden katıldığı maçta başarısız bir performans sergiledi ve karşılaşmayı 1 sayıyla tamamladı. Hidayet, 15 dakika forma giydiği karşılaşmada 2 ribaunt, 2 de asist almayı başardı. 
     Magic'te 29 sayı ve 12 ribauntla ''double double'' yapan Dwight Howard, takımının en skorer oyuncusuydu. 22 sayıyla oynayan Jameer Nelson ve 19 sayılık performans gösteren Grant Hill'in çabaları Magic'in galibiyeti için yeterli olmadı. 
     Los Angeles Clippers'ta 5 oyuncu çift haneli rakamlara ulaşırken, Corey Maggette 31 sayıyla maçın en skoreri oldu. 16'şar sayıyla oynayan Elton Brand ve Bobby Simmons galibiyette etkiliydi. 
     Ligde diğer karşılaşmalarda alınan sonuçlar şöyle 
     Boston Celtics-Toronto Raptors 110-109 . 
     New Jersey Nets-Chicago Bulls 100-84 . 
     Washington Wizards-Atlanta Hawks 122-93 . 
     Detroit Pistons-Seattle Supersonics 102-95 . 
     Milwaukee Bucks-Cleveland Cavaliers 96-88 . 
     Memphis Grizzlies-New Orleans Hornets 88-82 . 
     Houston Rockets-Portland Trail Blazers 108-77 . 
     San Antonio Spurs-Minnesota Timberwolves 89-73 . 
     Denver Nuggets-120 Charlotte Bobcats 120-101. 
     
</TEXT>
</DOC>
