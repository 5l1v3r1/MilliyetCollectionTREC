<DOC>
<DOCNO> 337721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/son/sondun45.html </URL>
<DATE> 2005/04/28/ </DATE>
<TIME> 21.15 </TIME>
<AUTHOR>  </AUTHOR>
<HEADLINE>
Türkiye BM Uyuşturucu maddeler komisyonuna seçildi... 
</HEADLINE>
<TEXT>

     Türkiye, 2006-2009 dönemi için Birleşmiş Milletler BM Uyuşturucu Maddeler Komisyonu üyeliğine seçildi. 
     BM Daimi Temsilciliği'nden yapılan açıklamada, BM Ekonomik ve Sosyal Konsey'in ECOSOC oturumunda yapılan seçimlerde, Türkiye'nin 41 oyla BM Uyuşturucu Maddeler Komisyonu üyeliğine seçildiği kaydedildi. 
     Açıklamada, ''Transit ülke konumuyla dünyada uyuşturucuyla mücadele alanında önemli bir role sahip olan Türkiye, bu mücadeleyi kararlı bir şekilde sürdürmektedir. Türkiye, bu alandaki çalışmaları çerçevesinde BM Uyuşturucu Maddeler Komisyonu üyeliğine büyük önem atfetmektedir'' denildi. 
     2006-2009 dönemi Uyuşturucu Maddeler Komisyonu üyeliği için Batı Avrupa ve Diğerleri Grubu'ndan boşalan beş yere Türkiye'nin yanı sıra İngiltere, Belçika, Avustralya, Kanada ve İspanya da adaylıklarını açıklamışlardı. 
     Türkiye'nin 1946-89, 1992-95 ve 1997-2005 yılları arasında da anılan Komisyon'un üyesi olarak görev yaptığı belirtilen açıklamada, ''Söz konusu seçimler neticesinde Türkiye'nin yanı sıra Avustralya, Kanada, Belçika ve İngiltere de adı geçen Komisyon'un üyeliğine seçilmişlerdir'' denildi. 
     
</TEXT>
</DOC>
