<DOC>
<DOCNO> 309941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/27/son/sonspo04.html </URL>
<DATE> 2005/01/27/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Beşiktaş'a üç süper oyuncudan biri gelecek 
</HEADLINE>
<TEXT>

     Beşiktaş’ın Kleberson’la pazarlıklarının devam ettiği öğrenildi. Gündemde Van Bommel ile Panathinaikos’da forma giyen Basinas da var. 
     
     Sorun kontenjanda 

     Manchester United’ın Brezilyalı orta saha oyuncusunu almak için iki ay önce düğmeye basan ancak o dönem İngiliz kulübünün vetosuyla karşılaşan Siyah - Beyazlılar, 2. girişimde hedefe çok yaklaştı. Beşiktaş’ın United ile prensipte anlaştığı, Kleberson’la da pazarlıkların devam ettiği bildirildi. Kulübe yakın çevrelerden alınan bilgiye göre, yabancı kontenjanının boşaltılması halinde Sambacı’nın transferi için engel kalmayacak. 
     
     Ferguson açıkladı 

     Ayak bileğindeki sakatlık nedeniyle ülkesinde tedavi gören Kleberson’u gözden çıkardıklarını M.United Menaceri Alex Ferguson da geçtiğimiz hafta içinde resmen açıkladı. Kleberson için, United kalitesinde bir oyuncu olmadığını anladıkö diyen kurt hoca, şu ana kadar parayı masaya koyan tek ekibin ise Benfica olduğunu ifade etti. Kleberson dışında Kartal’ın gündeminde Van Bommel ile Basinas da var. 
     
     Üçünden biri gelecek 

     PSV’nin orta sahasında oynayan Van Bommel’i izleyen Ulvi Güveneroğlu yönetime, Çok iyi oyuncu. Bize de faydalı olurö şeklinde rapor verirken, yönetim de fiyat araştırmalarına başladı. Yunanistan’ın Panathinaikos takımında forma giyen Basinas’la da teması kesmeyen Siyah-Beyazlılar’ın 31 Ocak’a kadar bu üç yıldızdan biriyle sözleşme imzalaması bekleniyor. 
     
</TEXT>
</DOC>
