<DOC>
<DOCNO> 347983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/01/son/sontur41.html </URL>
<DATE> 2005/06/01/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Trende şüpheli ölüm... 
</HEADLINE>
<TEXT>

     Konya’da, Toros Ekspresi’nin durduğu sırada bir kişi ölürken, ölümün şüpheli bulunması üzerine kompartımanda yapılan incelemede, hırsızlık suçundan aranan bir zanlı gözaltına alındı. 
     Alınan bilgiye göre Muhittin Eşlik 40 , Gaziantep-Haydarpaşa seferini yapan Toros Ekspresi’nin Konya’da durduğu sırada fenalaştı. 
     112 Hızır Acil Servis ekipleri geldiğinde Eşlik’in öldüğü anlaşıldı. 
     Olay yerine gelen polis, inceleme yaparken, Eşlik ile aynı kompartımanda bulunanların ifadelerini aldı. Polisin araştırmasında ifadesi alınan Tevfik K’nin 33 Nizip İlçe Emniyet Müdürlüğü’nce hırsızlık suçundan arandığı belirlendi. 
     K. gözaltına alınırken, Eşlik’in cesedi de otopsi için morga kaldırıldı. Tren ise yaklaşık bir saat rötarlı olarak yoluna devam edebildi. 
     
</TEXT>
</DOC>
