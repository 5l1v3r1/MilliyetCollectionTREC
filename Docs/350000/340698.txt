<DOC>
<DOCNO> 340698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/08/son/sonspo06.html </URL>
<DATE> 2005/05/08/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
NBA'de play-off serisi tamamlandı... 
</HEADLINE>
<TEXT>

     ABD Profesyonel Basketbol Ligi’nde NBA , play-off serisi, TSİ bu sabaha karşı yapılan 2 maçla tamamlandı. 
     Dallas Mavericks, sahasında Houston Rockets’ı 116-79 açık farkla yenerek, seriyi 4-3 önde tamamladı ve çeyrek finale adını yazdırdı. 
     Mavericks, Jason Terry’nin, 31 sayısı ile double-double yapan Josh Howard’ın 21 sayı, 11 ribaunt ve 4 blokluk performansları sayesinde galibiyete ulaştı. Soğuk algınlığı nedeniyle bir hayli zorlanan Dirk Nowitzki ise hastalığına rağmen 14 sayı ve 14 ribauntla double-double yaparak takım arkadaşlarına destek oldu. 
     Öte yandan, double-double yapan Çinli pivot Yao Ming’in, 33 sayı, 10 ribaunt ve 5 blokluk göz dolduran performansı ile Tracy 
     McGrady’nin, 27 sayı, 7 ribaunt ve 7 asisti, Rockets’ı yenilgiden kurtaramadı. 
     Dallas Mavericks, çeyrek final mücadelesinde Phoenix Suns ile karşılaşacak. 
     
     BOSTON’I 97-70 YENEN PACERS, ÇEYREK FİNALDE 
     Günün diğer maçında, deplasmanda Boston Celtics’i 97-70 yenerek seriyi 4-3 önde bitiren Indiana Pacers, çeyrek finale yükselen son takım oldu. 
     Pacers’da, Stephen Jackson’ın 24 sayı, 4 asist ve 5 top çalma, Jermaine O’Neil’ın 15 sayı, 7 ribaunt ve 6 asist, Fred Jones’un 16 sayısı ile Jeff Foster’ın 9 sayı ve 12 ribauntu, galibiyeti getiren performanslar oldu. 
     Öte yandan, 18 yıllık NBA kariyerini bu sezon sonunda noktamalayı planlayan Reggie Miller, 5 sayı ve 4 ribauntluk performansıyla, hayal kırıklığı yarattı. 
     Ev sahibi ekip Boston’da, Antoine Walker’ın 20 sayı ve 5 ribauntu, Paul Pierce’ın 19 sayı, 7 ribaunt ve 3 asisti, galibiyet için tek başına yeterli olmadı. 
     Indiana Pacers, çeyrek final mücadelesinde geçen yılın şampiyonu Detroit Pistons ile karşılaşacak. 
     Ligde yarın, TSİ sabaha karşı, Washington Wizards ile Miami Heat, Seattle Supersonics ile de San Antonio Spurs, çeyrek final maçında karşı karşıya gelecek. 
     
</TEXT>
</DOC>
