<DOC>
<DOCNO> 342896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/16/yazar/akyol.html </URL>
<DATE> 2005/05/16/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Edebiyatta portreler 
</HEADLINE>
<TEXT>


DOĞAN Hızlan eleştirmen ve yazar olarak edeb kültürümüzün yaşayan en büyük birkaç isminden biridir. Son olarak Hızlan, Abdülhak Şinasi Hisar'ın çeşitli edebiyatçılarımız hakkında yazdığı makaleleri topladı, "Geçmiş Zaman Edipleri" adıyla yayımladı. www.seliskitaplar.com 
Kitapta Ziya Paşa'dan Ziya Osman Saba'ya 35 şair ve yazarımız yer alıyor. 
Doğu ve Batı medeniyetlerine v kıf bir kültür adamı olan Abdülhak Şinasi'nin çizdiği edeb portreler, aynı zamanda kültür ve fikir tarihimizi de yansıtıyor... İşte Abdülhak Şinasi'nin analiz metodu 
"Fikirlerimiz hayatımızın geçtiği zamanların ve yerlerin mahsulüdürler." Sf. 160 
Kitap bütün edebi portreleri "geçtiği zamanların ve yerlerin", yani tarihin ürünü olarak ele alıyor. 

TEVFİK Fikret kültür tarihimizde acılı, sancılı bir kırılmalar döneminin şairidir. Abdülhak Şinasi'nin çizdiği şu muhteşem Fikret portresine bakın 
"Düşünceli, hassas, muhabbetli, müstağni, titiz, münzevi, mükedder, kibar, mağrur, zarif, muztarip ve mal l adam..." Sf. 153 
Fikret çok okuyan bir kimse değildi, ona Recaizade gibi "üstad" da denilmedi. 
"Fikret ismi, üstad kelimesinin delalet ettiği mefhumu da tamamiyle dolduramıyordu." Sf. 164 
Fikret'in mensup olduğu Serveti Fünun nesli, yaşadığı "zamanların ve yerlerin" ürünü idi 
"Fikret zamanında din ve mill bir aşk yok ve ruhlar için heyecan verici bir mabed yoktu. Ancak garptan doğduğu rivayet edilen bir nevi medeniyet güneşine tapılırdı ki onu en teş n müridleri bile iyice teşhis edemez ve altundan akisleri karşısında gözleri kamaşırdı. Medeniyet hakkında beslenen bu garp meftunluğu memleketimizdeki misyonerlerin propagandalarına bizim mağlup oluşumuz ve onların tevakkuflarını üstünlüklerini kabul ve tasdik edişimiz demek değil midir " Sf. 149 
Bunun sebepleri de var İstibdat, toplumsal çöküntü ve cehalet... Fikret öfke ve tepkiyle bizi çok yaralayan bazı şiirler yazdı Ama "Millet Şarkısı"nı da o yazdı. Zaafları, Fikret'in şairliğini, yüksek ferd ahlakını ve eğitimci yönünü unutturmamalıdır. Sf. 163 vd. 

PEKİ Cenab Şahabettin 
"Şiirimizin şarktan garba geçişinde, zevkimizin bu değişmesinde Cenab'ın kuvvetli tesiri olmuştur. 
Şiirinde samimiyet ve derinlikten ziyade, henk ve hüner vardır. Ve hatta bu oynak şiir biraz oyuncaklıdır." Sf. 235 
Ziya Gökalp "Beyni düşünen, hüküm veren, tasnif eden, netice ve düstur çıkaran kuvvetli bir makine idi." Sf. 268 
Ve elbette Yahya Kemal "Bizim mill havamız içinde Avrupa'yı bir an unutmamış olduğu gibi, Paris'te dokuz senelik ihtiraslı hayatı içinde Türkiye'yi, Türkçeyi ve Türklüğü bir an unutmuş değildir. İşte bunun için bize hem mill hem Avrupav ri şiirleri o vermiştir." Sf. 285 
Ziya Osman Saba'yı anlatırken Abdülhak Şinasi, nostalji duygusunun tabii bir his olduğunu, bunu "irtica vehmiyle" karşılanmasının "gayritabii ve haksız" bir hareket olacağını belirtiyor. Sf. 356 
Hızlan, derlediği makalelerin diline dokunmamış, sadeleştirme diye yazarın kavramlar dünyasını ve üslubunu tahrip etmemiş ama anlamlarını dipnotlarında vermiş. Bir kültür adamı kelimelere, kavramlara kıyabilir miydi 
Bu kitabı ve Hızlan'ın kitaba yazdığı "Takriz"i mutlaka okumak lazım. 



</TEXT>
</DOC>
