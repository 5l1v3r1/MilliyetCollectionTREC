<DOC>
<DOCNO> 301019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/26/spor/spo09.html </URL>
<DATE> 2004/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Mal beyanı verebiliriz 
</HEADLINE>
<TEXT>


TFFHGD Genel Başkanı Mustafa Çulcu, tüm hakemlerin varlıklarının araştırılabileceğini söyledi, "Çoğumuz devlet memuruyuz. Belgelerimiz kolaylıkla bulunabilir" dedi 


Çulcu'dan mesaj var 
TÜRKİYE Faal Futbol Hakemleri ve Gözlemcileri Derneği TFFHGD Genel Başkanı Mustafa Çulcu, istenildiği an mal beyanı vermeye hazır olduklarını açıkladı. Çulcu, "Zaten çoğumuz devlet memurluğundan gelmeyiz ya da halen memurluk yapmaktayız. Devlet memurlarının da şahsi dosyalarında bu tür belgeler vardır. Bu konuda çok rahat ve açığız" yorumunu yaptı. 

'Şiddete kırmızı kart' 
ÇULCU sporda, şiddete ve teröre, tüm hakemler olarak kırmızı kart gösterdiklerini de kaydetti. TFFHGD Başkanı, "Futbolun güzelliğini ailelerimizle maça giderek yaşamalıyız. Sinema, tiyatroya gider gibi huzur içinde maça gitmeliyiz. Geçmişte yaşanan olayların tekrarlanmamasını arzu ediyoruz. Türk sporseverine yakışan budur" ifadelerini kullandı. 

'TV'ler yozlaştırıyor' 
KÜÇÜK kaoslardan uzak durup, ileriye bakmaları gerektiğini de hatırlatan Mustafa Çulcu, "Biz hakem olarak görsel ve yazılı basında yeterince tartışılıyoruz. Kararlarımız TV'lerde 2.5-3 saat tartışılıyor. Bunları istiyor muyuz Hayır. Böyle programların yapılması Türk futbolunu yozlaştırıyor" dedi. Çulcu gecenin sonunda hakemlerle birlikte eğlenerek stres attı. 


</TEXT>
</DOC>
