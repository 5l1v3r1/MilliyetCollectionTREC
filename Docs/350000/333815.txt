<DOC>
<DOCNO> 333815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/15/son/sonyas05.html </URL>
<DATE> 2005/04/15/ </DATE>
<TIME> 02.30 </TIME>
<AUTHOR>  </AUTHOR>
<HEADLINE>
''Altın Objektif'' ödülleri sahiplerini buldu... 
</HEADLINE>
<TEXT>

     Magazin Gazetecileri Derneği'nce MGD bu yıl 12'ncisi düzenlenen ''Altın Objektif'' ödülleri, törenle sahiplerine verildi. 
     My Showland'deki törende, Yılın En İyi Magazin Haberi Çetin Emeç Altın Objektif Ödülü, Fısıltı gazetesinden Bediz Doğan ile Türkiye gazetesinden Muammer Yaşar'a, Yılın En İyi Magazin Haber Fotoğrafı Cengiz Polatkan Altın Objektif Ödülü Star gazetesinden Eren Abdullahoğlu'na, Yılın En İyi Magazin Röportajı Sami Başaran Altın Objektif Ödülü Hürriyet gazetesinden Dilek Dallıağ ve Star gazetesinden Olcay Ünal Sert'e, Yılın En İyi Estetik Magazin Fotoğrafı Erol Dernek Altın Objektif Ödülü ise Gala dergisinden Erol Işık'a verildi. 
     Yılın En İyi İnternet Magazin Haberi Haluk Aktar Altın Objektif Ödülü'nü www.kamerazzi.tv'den Cenk Şefik, Yılın En İyi Serbest Yazısı Sadık Mantık Altın Objektif Ödülü'nü www.magazinci.com'dan Özlem Süyev Zat, Yılın En İyi TV Magazin Haberi Ali Öztürk Altın Objektif Ödülü'nü Star TV Renkli Hayatlar'dan Mustafa Gülnahar, Kanal D'den Mete Aktuğ ve ATV Özel Hat'tan Mutlu Şimşek aldı. 
     Yılın En İyi TV Magazin Röportajı Anuş Bakış Altın Objektif Ödülü'ne Elmavizyon'dan Önder Çorlu ve ATV Özel Hat'tan Murat Öztütüncü, Yılın En İyi TV Magazin Haber Görüntüsü Sabit Arı Altın Objektif Ödülü'ne Show TV Pazar Sürprizi'nden Seyhan Erdağ, Yılın En İyi TV Magazin Kurgusu Samim Değer Altın Objektif Ödülü'ne ise Show TV'den İlke Uğurlu Gürman layık görüldü. 
     Basın Meslek Teşvik Ödülü Fazıl Durukan Altın Objektif Ödülü Fısıltı gazetesine, Jüri Özel Ödülü de TRT'den Berrin Kara'ya verilirken, Orhan Olcay Basın Meslek Onur Ödülleri'ni Birgül Köseoğlu, Erkan Özmen, D. Özer Ahıska, Dursun Karadağ, Ferit Sayman, Hakkı Yalçın, Hüseyin Başusta, Kenan Erçetingöz, Nurcan Sabur, Nurettin Soydan ve Vehbi Dinçcan aldı. 
     Yaşam Boyu Meslek Onur Ödülleri ise Erkin Koray, Erol Günaydın, Filiz Akın, Necati Akpınar, Nuri Sesigüzel, Osman Yağmurdereli, Şansal Büyüka ve Selçuk Alagöz'e değer görüldü. 
     Törende, MGD Özel Ödülleri de SKY Türk, Damat Tween, Özge Özsağman ve Elli Kokkinou'ya verildi. 
     
     MÜZİK 
     Müzik dalında, Yılın En İyi Pop Sanatçısı Ödülü'ne Serdar Ortaç, Yılın En İyi Türk Müziği Sanatçısı Ödülü'ne Safiye Soyman, Yılın En İyi Halk Müziği Sanatçısı Ödülü'ne Volkan Konak, Yılın En İyi Fantezi Müzik Sanatçısı Ödülü'ne Emrah, Yılın En İyi Arabesk Müzik Sanatçısı Ödülü'ne Ferdi Tayfur, Yılın En İyi Müzik Grubu Ödülü'ne Mor ve Ötesi, Yılın En İyi Rock Müzik Sanatçısı Ödülü'ne Haluk Levent, Yılın Şarkısı Ödülü'ne söz-müziği Nazan Öncel'e ait, yorumcu Gülşen'in ''Of Of'' şarkısı, Yılın Albümü Ödülü'ne Rafet El Roman'ın ''Sürgün'' albümü, Yılın Çıkış Yapan Sanatçısı Ödülü'ne Yalın, Yılın Klibi Ödülü'ne de Gülşen'in ''Of Of'' adlı parçasının klibi değer görüldü. 
     
     SİNEMA, TİYATRO, MODA 
     Sinema dalında, Yılın Sinema Sanatçısı Ödülü'nü Cem Yılmaz, Yılın Sinema Filmi Ödülü'nü G.O.R.A, Yılın Yönetmeni Ödülü'nü Ömer Faruk Sorak alırken, tiyatro dalında Yılın Tiyatro Oyunu Ödülü ''Ağır Roman''a, Yılın Tiyatro Oyuncusu Ödülü ise Nihat Nikerel'e verildi. 
     Moda dalında Yılın Modacısı Ödülü'ne Faruk Saraç, Yılın Mankeni Ödülü'ne de Aysun Kayacı layık görüldü. 
     Televizyon dalında, Yılın Haber Spikeri Ödülü'nü Show TV'den Saba Tümer, Yılın TV Magazin Programı Ödülü'nü Show TV'den Elifname, Yılın TV Kuşak Programı Ödülü'nü TV8 Yeni Vizyon, Yılın TV Sunucusu Ödülü'nü Ebru Akel, Yılın TV Yıldızı Ödülü'nü Ata Demirer, Yılın TV Müzik Eğlence Şov Programı Ödülü'nü TRT4 Türkü Şöleni, Yılın TV Dizisi Ödülü'nü Kurtlar Vadisi, Yılın TV Haber Tartışma Programı Ödülü'nü Arena, Yılın TV Yarışma Programı Ödülü'nü Akademi Türkiye, Yılın TV Dizi Oyuncusu Ödülü'nü Oktay Kaynarca, Yılın En İyi Yerel Televizyonu Ödülü'nü Olay TV ve Yılın TV Eleştirmeni Ödülü'nü Vatan gazetesinden Yüksel Aytuğ aldı. 
     
     RADYO, İNTERNET 
     Radyo dalında, Yılın Radyo DJ'i Ödülü'ne Zeki Kayahan Coşkun, Yılın Radyo Programı Ödülü'ne Best FM Gazoz Ağacı, Yılın Radyosu Türkçe Müzik Ödülü'ne Best FM, Yılın Radyosu Yabancı Müzik Ödülü'ne Power FM, Yılın En İyi Yerel Radyosu Ödülü'ne ise Radyo Muba değer görüldü. 
     İnternet dalında, Yılın En İyi Haber Medya Portalı Ödülü'nü www.haberturk.com, Yılın En İyi Magazin Portalı Ödülü'nü de www.gecce.com aldı. 
     Törende, Yaşam Boyu Onur ve Minnet Ödülü'ne ise Alaaddin Yavaşça değer görüldü. 
     Geceye konuk sanatçı olarak katılan, Türkiye'de yapılan Eurovision Şarkı Yarışması'nın birincisi Ruslana, ilginç şovuyla dikkatleri üzerine çekti. 
     Ödül törenine, İstanbul Valisi Muammer Güler, sanatçılar ve çok sayıda davetli katıldı. 
     
</TEXT>
</DOC>
