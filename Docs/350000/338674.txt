<DOC>
<DOCNO> 338674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/01/son/sonspo01.html </URL>
<DATE> 2005/05/01/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Bayern şampiyon, Yıldıray Hertha'nın en iyisi... 
</HEADLINE>
<TEXT>

     Bundesliga’da bitime üç hafta kala Bayern Münih krallığını ilan etti. Kaiserslautern’i deplasmanda 4-0 yenen Kırmızı-Beyazlılar, tarihindeki 19. lig kupasına ulaştı. 
     
     Makaay’dan 3 gol 
     Ve Bayern Münih, Almanya Ligi’nde mutlu sona ulaştı. Son üç haftada Schalke’nin yaşadığı puan kayıplarıyla zirvede yalnız kalan Kırmızı - Beyazlılar, Kaiserslautern’i 4-0 yenerek şampiyonluğunu ilan etti. Tarihindeki 19. şampiyonluğu kazanan Bayern, son yedi sezonda da beş kez ligi kazanma başarısını gösterdi. Ayrıca Bayern’in yeni hocası Magath da yeni takımıyla ilk kupa sevincini yaşadı. 
     
     Yıldıray yetmedi 
     Son haftalardaki performansıyla Şampiyonlar Ligi’ne katılma şansı yakalayan Hertha Berlin, Hansa Rostock’a 2-1 mağlup olmaktan kurtulamadı. Karşılaşmada konuk ekibin tek golünü kaydeden temsilcimiz, Hertha’nın en iyisi olarak göze çarptı. Hamit Altıntop’un takımı Schalke ise 3-1 öne geçtiği maçta Leverkusen’le 3-3 berabere kalarak şampiyonluk umudunu yitirdi. 
     
     Diğer sonuçlar 
     Bochum-Mainz 2-6. 
     Freiburg 2-2. 
     M’Gladbach-Stuttgart 2-0. 
     W.Bremen-A.Bielefeld 3-0. 
     Southampton son anda 4-3. 
     
     Ada’da ligde kalma savaşı kızıştı. 
     Puan cetvelinin alt bölümünde yer alan iki takım, Southampton-Norwich karşılaşmasından ev sahibi ekip galip ayrıldı. Oldukça çekişmeli geçen mücadelenin 88. dakikasında sahneye çıkan Camara, Southampton’a galibiyeti getirdi. Norwich bu yenilgiyle ligde kalma yolunda büyük yara aldı. 
     
     Diğer sonuçlar 
     Birmingham-Blackburn 2-1. 
     Fulham-Everton 2-0. 
     Liverpool-Middlesbrough 1-1. 
     M.City-Portsmouth 2-0. 
     Newcastle-Crystal 0-0. 
     
</TEXT>
</DOC>
