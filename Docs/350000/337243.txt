<DOC>
<DOCNO> 337243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/spor/spo06.html </URL>
<DATE> 2005/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'İnanan başarır' 
</HEADLINE>
<TEXT>


Şaban Yıldırım, sıradışı, okuyan, okuduğunu uygulayan bir çalıştırıcı. Sakaryaspor Teknik Direktörü, çalışmayı gerçekten keşfetmiş ve bunu takımına uygulamayı bilmiş, ardından da istediği başarı gelmiş 

ÖZEL RÖPORTAJ HAKAN DİLEK 


Depremden çıkan bir kentin takımında üst düzey motivasyon gerektiren bir görev aldınız. Neler düşündünüz o zaman 
Çok etkilendim deprem olduğunda. Bursaspor'da oynuyordum. Bıraktım futbolu bir ara. Sonra arkadaşlarım, sevdiklerim burada, Sakarya'da olmalıyım diye düşünüp Sakarya'ya döndüm. Hani 'mekanı mekan yapan mekkindir' diye bir söz vardır ya... 

Siz de defter kitap alır, bölüp çarparak çalışır mısınız 
Hayır, hayır böyle bir durum yok. Ama benim futbolla ilgili -ya da değil- bir arkadaş çevrem var. Oturur onlarla tartışır, konuşuruz. Zaten insanın belli bir entelektüel düzeyi varsa her konuda olduğu gibi futbol için de konuşabilirsiniz. 

Nasıl kuruyorsunuz insanlarla ilişkilerinizi Örneğin futbolcularınız bunu bir zayıflık olarak algılamıyorlar mı 
Öncelikle hayata bir bakışınız olmalı insan yanılmaz değildir. Ve kimden gelirse gelsin doğruyu kabul etmek gerekir. Bunu söyleyen futbolcu arkadaşlarımdan biri de olabilir. 

Neyi hesaplıyorsunuz o zamanlar 
Bizim oynadığımız sistemin zaafı nerededir Peki zaafı olmayan sistem var mıdır Zaafı olmayan sistem yoksa bu zaafı nerede kabul etmeniz gerekir Nasıl önlem almanız gerekir gibi... İnsan ilişkileri, psikolojisi var işin içinde. Okursanız, düşünürseniz, bunları bir kenarda tutmaz hayatın mihenk taşına vurursanız çokça bir birikim elde etmiş olursunuz zaten. Bir de etrafınızda söylenenleri ihmal etmezseniz... 

Neler okuyorsunuz 
Örneğin röportaj okumayı, insan hayatlarının içine girmeyi seviyorum. Mesela bende çığır açan yazı, Rıza Çalımbay'ın bir röportajıdır. Sivaslı bir ailenin, kapıcı bir babanın oğlu. Nasıl başardınız sorusuna 'çok çalıştım' diyerek yanıt veriyor. Herkes çok çalışmak gerekir der ama ağızdan söyler. Birilerine yanmayı anlatın dersiniz dışarıdan gözlemleyen farklı yanan kişi farklı anlatır. 
Sizi böyle etkileyen başka yazılar, kitaplar var mı 
Dostoyevsky'nin Karamazof Kardeşleri'ni söyleyebilirim hemen. Benim mesleğime çok katkıları olmuştur Dostoyevsky'nin. 

Nasıl bir katkı bu .. 
Psikologlar da Dostoyevsky'nin insanı kavramakta önemli katkılarının olduğunu söyler. Kaldı ki sadece o değil başka birçok kitap ve kaynak insanın birikimini artırıyor. 

Yani farklı kaynaklardan beslenerek ve bunları yaşama uygulamaya çalışmak da insanın kendini bulma sürecini hızlandırıyor değil mi 
Çok doğru. Farklı bakışlar insanı zenginleştirir. Burada bir problemimiz var ben biliyorum düşüncesi insanı sınırlandırır. Egosundan sıyrılmalı insan. 

Hırslarından arınmış bir teknik adam ne yapar 
-gülüyor- İşleriniz kolaylaşıyor o zaman. Daha mantıklı davranıyorsunuz. 

Sartre bir çalışmasında bir psikiyatr ile hastasını konuşturuyor. Hasta tedavinin bir döneminde doktoruna şöyle bir şey söylüyor Bize ne gerekiyor biliyor musunuz doktor Deprem, esaslı bir deprem... 
-gülüyor- Biz göreve geldiğimizde şunu istemiştik "Genellikle kazanan istisnai olarak kaybeden bir takım olmak istiyoruz " Psikolojiyi, taktik hazırlık gibi bazı durumları genç takımda çalışırken test etmiştim zaten. Süper Gençler Ligi'nde 18 maçın 17'sini kazanmış, birinde berabere kalmıştık. İyi bir takım nasıl olunur sorusuna cevap aradım. Doğru yanıtlar aldık A takımda da. 

Siz nasıl kurguladınız takımı Önce gençler ve aralara serpiştirilmiş tecrübeliler gibi mi 
Önce kulüp olarak bir vizyonunuz olmalı. Görüşünüz olmazsa hedefiniz olmaz. Kulüp konusunda bir mesafe kat ettik. Bir Gençlerbirliği, bir Gaziantepspor gibi hem alt yapı hem de kendi üst düzey organizasyonunu tamamlamış firma anlamında problemlerini çözmüş bir takım - kulüp olmak istiyoruz. 

Peki bundan sonrası ne olacak 
Bakın NLP'den bahsettik. Yapabileceğinizin en iyisini yapın ve sonucu düşünmeyin. Evrendeki kanunları asla ihmal edemezsiniz. Bu ihlal sonucu zekanız anında çöker. Suya giren ıslanır, ateşe giren yanar. Psikolojinin, antrenman biliminin kanunları var. Bunlara uyacaksınız. Bize düşen bunları ihmal etmemektir. Biz yapabileceklerimizi yapacağız. Sonuca etki edemezsiniz. O tarafı yaratıcıya bırakıyoruz. 

Başarabileceğinize inanıyor musunuz 
- Bundan yirmi sene önce herkes Avrupa'dan hayranlıkla bahsederdi ama uygulamaların h y l olduğunu düşünürdü. Birçok şey yakalandı ve uygulandı. Sahalar düzeldi. Antrenman olarak ilerledik. Birleşik Kaplar Kanunu'nda olduğu gibi. Kulüp organizasyonlarına bakışta da bir farklılaşma var. Geleceğe bu yüzden çok ümitli bakıyorum. 


</TEXT>
</DOC>
