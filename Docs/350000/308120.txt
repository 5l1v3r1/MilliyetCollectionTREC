<DOC>
<DOCNO> 308120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/20/son/sonyas10.html </URL>
<DATE> 2005/01/20/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Fazla kilolu insanlar daha az uyuyor... 
</HEADLINE>
<TEXT>

     Almanya'da yapılan bir araştırma, fazla kilolu insanların normal kilolu insanlara göre daha az bir süre uyuduklarını ortaya koydu. 
     Alman Focus dergisinin internet sayfasında yayınlanan araştırma sonuçlarına göre, fazla kilolu insanlar normal kilolu insanlara göre günde 16 dakika daha az uyuyor. 
     Bilim adamlarının fazla kilolarla yetersiz uyku arasında bağlantı kurduğu ifade edilen haberde, yetersiz uykunun fazla kiloya yol açma olasılığının yüksek olduğu belirtildi. 
     ABD'de geçen yıl 1800 kişi üzerinde yapılan diğer bir araştırmada da, günde 4 saatten az uyuyan insanların fazla kilo alma risklerinin yüksek olduğunun tespit edildiği kaydedildi. 
     Uzmanlar, uykusuzluktan dolayı fazla kilo alınmasının, uykusuz kalan insanların televizyon karşısında hareketsiz bir şekilde yemek yemesinden kaynaklanabileceğini belirtiyorlar. 
     
</TEXT>
</DOC>
