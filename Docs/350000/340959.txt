<DOC>
<DOCNO> 340959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/09/son/sonspo13.html </URL>
<DATE> 2005/05/09/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Ezeli rakiplerin kulüp başkanlarının derbi karnesi... 
</HEADLINE>
<TEXT>

     Türkiye Kupası finalinde Galatasaray ile Fenerbahçe arasında 11 Mayıs Çarşamba günü yapılacak derbi maç ile sarı-kırmızılı takım, Özhan Canaydın’ın kulüp başkanlığı döneminde, sarı-lacivertli rakibiyle 6. kez karşılaşacak. 
     Galatasaray Kulübü Başkanlığı görevine 23 Mart 2002’de seçilen Özhan Canaydın, başkan sıfatıyla Fenerbahçe’ye karşı ilk derbi maçını 6 Kasım 2002’de Kadıköy’de izledi. Derbi tarihine geçen bu maçı 6-0 
     yitiren sarı-kırmızılı ekip, ezeli rakibi karşısında tarihi bir hezimet yaşamıştı. Özhan Canaydın’ın başkanlığı dönemindeki ikinci derbi maçta Galatasaray, Fenerbahçe’yi 2-0 yendi. Canaydın döneminde ezeli rakiplerin geçen sezonun ilk yarısındaki maçı ise 2-2 berabere sonuçlandı, rövanşta ise gülen taraf 2-1’lik skorla Fenerbahçe oldu. Son randevuda ise Galatasaray 1-0 kazandı. 
     
     YILDIRIM’IN GALATASARAY KARNESİ 
     Aziz Yıldırım ise, Fenerbahçe Kulübü Başkanlığı’na ilk kez 15 Şubat 1998 tarihinde seçildi. 
     Fenerbahçe, Aziz Yıldırım’ın kulüp başkanlığına seçildiği gün Galatasaray ile yaptığı maçtan 2-2 beraberlikle ayrıldı. 
     Aziz Yıldırım döneminde Fenerbahçe, Galatasaray ile 17 kez karşı karşıya gelirken, bu karşılaşmalardan yalnızca 5’ini kazanabildi. 
     Fenerbahçe 17 maçta, 5 galibiyet, 6 yenilgi ve 6 beraberlik alırken, toplam 24 gol atıp, 26 gol yedi. 
     Aziz Yıldırım’ın kulüp başkanlığı döneminde Fenerbahçe ile Galatasaray arasında yapılan maçlarda alınan sonuçlar şöyle 
     
     
Tarih Stat Organizasyon Sonuç GS-FB 15.02.1998 Ali Sami Yen Lig 2 - 2 26.07.1998 Fenerbahçe TSYD Kupası 4 - 1 21.09.1998 Fenerbahçe Lig 2 - 2 07.03.1999 Ali Sami Yen Lig 2 - 0 24.07.1999 Fenerbahçe TSYD Kupası 1 - 1 22.12.1999 Fenerbahçe Lig 2 - 1 26.03.2000 Ali Sami Yen Lig 0 - 1 26.11.2000 Ali Sami Yen Lig 0 - 0 07.02.2001 Fenerbahçe Türkiye Kupası 4 - 4 6-7 Pen 06.05.2001 Fenerbahçe Lig 1 - 2 22.09.2001 Ali Sami Yen Lig 2 - 0 16.02.2002 Fenerbahçe Lig 0 - 1 06.11.2002 Fenerbahçe Lig 0 - 6 08.03.2003 Ali Sami Yen Lig 2 - 0 21.09.2003 A. Olimpiyat Lig 2 - 2 29.02.2004 Fenerbahçe Lig 1 - 2 12.12.2004 Ali Sami Yen Lig 1 - 0 
     
</TEXT>
</DOC>
