<DOC>
<DOCNO> 326377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/23/son/sontur12.html </URL>
<DATE> 2005/03/23/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Kontör için annesine bıçak çekti 
</HEADLINE>
<TEXT>

     Onur BAYRAM AFYONKARAHİSAR, DHA 

      AFYONKARAHİSAR'da, askerden geldiğinden beri işsiz olduğu öğrenilen 23 yaşındaki Rüştü Akyayla, telefonuna kontör almak için bıçak zoruyla annesinin 2 bileziğini çalarak kayıplara karıştı. 
     Olay, bu akşam 19.00 sıralarında Sinan Hanifi Mahallesi Bademli Caddesi'nde yaşandı. Rüştü Akyayla, Şanlıurfa'da bulunan kız arkadaşıyla görüşmek için cep telefonuna kontör almak istediğini belirterek, babası Nezir Akyayla'dan 150 YTL istedi. Babasından Param yok' yanıtı alan genç, evden ayrıldı. Bir süre sonra elinde bıçakla tekrar eve gelen Rüştü Akyayla, babasına bıçağı doğrultarak yeniden para istedi. Babasından aynı yanıtı alan Rüştü Akyayla, bu kez annesi Havva Akyayla'dan para istedi. Yaşanan tartışma sonrasında Rüştü Akyayla, annesinin kolundaki 2 bileziği bıçak tehdidiyle alarak kayıplara karıştı. 
     Baba Akyayla oğlundan davacı olacağını belirtirken, polis Rüştü Akyayla'nın yakalanması için çalışma başlattı. 
     
</TEXT>
</DOC>
