<DOC>
<DOCNO> 306274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/13/son/sonyas20.html </URL>
<DATE> 2005/01/13/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Jean pantolonda scanner devrimi... 
</HEADLINE>
<TEXT>

     Modanın vazgeçilmez bir parçası olabilecek, vücudun en uygun haritasını çıkaran Bodymetrics" Vücutölçer herkesi sevindirecek gibi görünüyor. CNN'nin haberine göre, Bodymetric’ler tasarımcıların mükemmel giysiler yaratmasına olanak sağlıyor... 
     Teknolojiyi yaratan Suran Goonatilake bu makinenin vücudu tarama yoluyla en mükemmel ölçüleri hesapladığını ve vücuda ışığın nasıl yansıyacağını gösterdiğini söylüyor ve sözlerine şöyle devam ediyor 
     Özellikle, tarama makinesine giren müşterinin üzerinde hangi pırıltıların uygun düşeceğine karar veriyor. Bu makine, kişinin belinden basen ölçülerine kadar tepeden tırnağa vücut ölçülerini hesaplayarak gerekli bütün bilgileri oluşturuyor ve kullanıma hazır hale getiriyor." 
     
     GÖĞÜS VE KARIN ARASI 16,5 CM GENİŞLEDİ 

     İngiltere’deki Ulusal Ölçüm Araştırmaları’nın Britanyalıların vücut biçimleri ve ölçüleri üzerinde yaptığı gözlemlerin sonucunda, kadınların göğüsleriyle karınları arasında kalan kısmın son 50 yıl içinde 16,5 cm genişlediği tespit edildi. Böylece mağaza sahiplerinin giysi ölçülerindeki bu değişikliği yansıtma konusunda başarısız oldukları ortaya çıktı. 
     
     KABİNE GİR-ÇIK, ÖLÇÜLER HAZIR 

     İngiliz Modacı Tristan Webber, Bodymetric’lerin yardımıyla Dijital Terzilik" yöntemlerini kullanarak yeni bir blucin kumaşı üzerinde çalışıyor. Webber Giysi parçalarının tasarımında, bilgisayar ortamında oluşturulmuş bol bol resim ve program kullanıyorum ama özellikle bugünlerde vücudun haritasını çıkaran ve bu dijital ölçüleri giysi modellerinde kullanabileceğimiz ölçülere dönüştüren yeni yöntemleri kullanamaya başladım" diyor. 
     İngiliz model Jodie Kidd bu sistemin hayranı olduğunu söylüyor ve ekliyor 
     Bu teknoloji o kadar kolay ki. Sadece Bodymetric kabinine giriyorsunuz ve vücudunuzun bütün ölçüleri ortaya çıkana kadar bekliyorsunuz. Bu teknolojinin modada bir devrim yaratacağına inanıyorum". 
     
</TEXT>
</DOC>
