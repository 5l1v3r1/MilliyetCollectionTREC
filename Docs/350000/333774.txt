<DOC>
<DOCNO> 333774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/15/son/sontur23.html </URL>
<DATE> 2005/04/15/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Cinayet gibi ihmal .. 3 yaşındaki İsmail, vestiyerdeki tabanca kurbanı... 
</HEADLINE>
<TEXT>

     Yakup YILMAZ ADANA, DHA 

      ADANA'da 3 yaşındaki İsmail Kaya, halde kabzımallık yapan babası 35 yaşındaki Mehmet Kaya'nın evde vestiyer üzerine açıkta bıraktığı ruhsatlı tabancasıyla oynarken tetiği çekince alnına isabet eden tek kurşunla öldü. 
     Olay, Gülbahçe Mahallesi Obalar Caddesi 410 numaralı 3 katlı evin 2'nci katındaki 3 çocuklu Kaya ailesine ait evde bugün saat 13.00 sıralarında meydana geldi. Sebze ve Meyve Hali'nde kabzımallık yapan Mehmet Kaya, işe gitti. Ailenin en küçük çocuğu İsmail Kaya, ablaları 9 yaşındaki Hülya ve 6 yaşındaki Gurbet ile oyun oynarken, babasının vestiyerde açıkta bıraktığı 7.65 milimetre çapındaki tabancasını alıp oynamaya başladı. Namluyu kendisine çeviren İsmail, tetiğe dokununca başından vuruldu. 
     Balkonda temizlik yapan annesi 28 yaşındaki anne Besiye Kaya, silah sesini duyup, içeri koştuğunda oğlunu kanlar içinde yerde buldu. Anne Kaya, kucakladığı oğlunu komşuların yardımıyla Adana Devlet Hastanesi'ne götürdü. Acil Servis'te doktorlar minik İsmail'in öldüğünü söyledi. 
     Olayı haber alıp, hastaneye gelen baba Mehmet Kaya, hastane odasında sinir krizi geçirdi. Gözyaşları döken Besiye Kaya, balkonu temizlediği sırada silah sesi duyduğunu belirterek, "İçeri koştuğumda oğlumu kanlar içinde yerde buldum. Hastaneye götürdük, ama, öldüğünü söylediler'' dedi. 
     Açıkta bırakılan silahla oynarken vurulup ölen İsmail Kaya'nın cesedi otopsi yapılmak üzere morga konurken, olayla ilgili 
     
</TEXT>
</DOC>
