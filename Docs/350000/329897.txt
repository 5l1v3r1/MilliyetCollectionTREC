<DOC>
<DOCNO> 329897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/03/son/sonsiy01.html </URL>
<DATE> 2005/04/03/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Eski Enerji Bakanı İhsan Topaloğlu vefat etti... 
</HEADLINE>
<TEXT>

     Eski Enerji ve Tabii Kaynaklar Bakanı İhsan Topaloğlu, vefat etti. 
     Kalp yetmezliği sonucu Ankara'da ölen Topaloğlu için 5 Nisan Salı günü TBMM'de tören düzenlenecek. 
     Topaloğlu'nun cenazesi, Kocatepe Camii'nde öğle namazı sonrası kılınacak cenaze namazının ardından Cebeci Asri Mezarlığı'nda toprağa verilecek. 
     İhsan Topaloğlu, 1915 yılında Kilis'te doğdu. İlköğrenimini Kilis ve Halep'te, ortaöğrenimini ise Galatasaray Lisesi'nde tamamlayan Topaloğlu, Berlin Teknik Üniversitesi'nde kimya mühendisliği okumak için Almanya'ya gitti. 
     1939'da İkinci Dünya Savaşı başladığında Türkiye'ye tatile gelen Topaloğlu, öğrencilerin dış ülkelere gitmesine izin verilmemesi üzerine Almanya'ya dönemedi, ancak öğrenimine Zürih Teknik Üniversitesi'nde devam etti ve aynı üniversitede doktora yaptı. 
     İhsan Topaloğlu, sırasıyla Karabük Demir Çelik, MTA, Sümerbank ve Ankara Çimento Fabrikaları gibi kuruluşlarda çalıştı. MTA Enstitüsü Genel Direktörlüğü, TPAO Genel Müdürlüğü görevlerinde bulunan Topaloğlu, CHP Giresun Senatörlüğü 1965-1972 , Enerji ve Tabii Kaynaklar Bakanlığı 1971 yaptı. 
     
</TEXT>
</DOC>
