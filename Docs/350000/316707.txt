<DOC>
<DOCNO> 316707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/19/son/soneko01.html </URL>
<DATE> 2005/02/19/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Mercedes-Benz Türk, yeni otobüsünü bayilere tanıttı... 
</HEADLINE>
<TEXT>

     Mercedes-Benz Türk, yeni şehirlerarası otobüsü ''Travego''yu bayilerine tanıttı. 
     Mercedes-Benz Türk Pazarlama ve Satış Direktörü Eşref Biryıldız, CNR Expo'da düzenlenen tanıtımdaki konuşmasında, yeni Travego otobüsünün Mercedes Benz'in amiral gemisi olacağını belirterek, yalnızca Türkiye'de üretilecek otobüsün tüm dünyaya ihraç edileceğini söyledi. 
     Türkiye'de en büyük otobüs ihracatçısı olmaları ve vergi listelerinin başında yer almalarında bayilerinin büyük payı bulunduğunu belirten Biryıldız, ''38 yıldır olduğu gibi kazandığımız her kuruşu bu ülkeye yatırmaya devam edeceğiz. Yine en iyisi olmak için yollara çıktık'' diye konuştu. 
     Tanıtıma, Sanayi ve Ticaret Bakanlığı Müsteşarı Adem Şahin'in yanı sıra Mercedes-Benz Türk'ün bayileri ve otobüs firmalarından çok sayıda davetli katıldı. 
     
</TEXT>
</DOC>
