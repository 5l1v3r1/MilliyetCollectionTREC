<DOC>
<DOCNO> 308852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/24/son/soneko01.html </URL>
<DATE> 2005/01/24/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Kredi kartına taksit pahalıya patlıyor 
</HEADLINE>
<TEXT>

     Ankara Ticaret Odası ATO , kredi kartıyla yapılan alışverişlerde, taksitlendirilmeye gidilmesinin tüketiciye daha pahalıya mal olduğunu belirledi. 
     ATO, 'tüketici Remzi Bey' adıyla kredi kartında taksitli ödemeleri araştırdı. 
     Araştırmaya göre, geçtiğimiz yıl bayramda kredi kartıyla alışveriş yapan Remzi Bey, 12 ay boyunca bankasına hep asgari ödeme tutarında ödemede bulundu. 
     Remzi Bey, bu bayram da geçtiğimiz yıl aldığı 1 milyar liralık borcunu bitiremedi ve üstelik 357 milyon 999 bin 500 lira da fazladan ödeme yapmış oldu. 
     
     Asgari ödeme maliyeti artırıyor 

     Araştırmada, Remzi Bey'in listesinde yer alan ürünlerin fiyatları hakkında da bilgi verildi. Buna göre, Remzi Bey'in aldığı ürünlerin fiyatları, asgari ödeme yapıldığı gözönüne alınırsa, şu oranlarda yükseldi 
     225 milyon liralık cep telefonu 305 milyon 550 bin lira . 
     175 milyon liralık takım elbise 237 milyon 650 bin lira . 
     300 milyon liralık kurbanlık 407 milyon 400 bin lira . 
     250 bin liralık ekmek, 339 bin 500 lira. 
     6 milyon liralık peynir 8 milyon 148 bin lira . 
     20 milyon liralık temizlik malzemesi 27 milyon 160 bin lira . 
     Araştırmada, bankaların kredi kartlarına uyguladıkları faiz oranlarının yüzde 4.44 ile yüzde 8.95 arasında değişen oranlarda seyrettiği ifade edilerek, bankaların bileşik faiz oranlarının da yüzde 67.6'dan, yüzde 179.7'ye uzanan yelpaze içinde seyrettiği belirtildi. Araştırmaya göre 
     
     Kredi kartı sayısı 26 milyonu aştı 

     Kredi kartıyla yapılan harcamalar 2004 yılında, bir önceki yıla göre yüzde 63 oranında artış göstererek 66.7 milyon liraya ulaştı Kara liste büyüyor. Listedekilerin toplam sayısı 500 bine, ödenemeyen kredi kartı borcu rakamı 593 trilyon liraya ulaşmış durumda. Bir önceki yıla göre, bu oran yüzde 92 artış gösterdi Sadece 2004 yılında kara listeye alınanlar 130 bin kişiyi buldu 
     
     150 milletvekilinin kartları iptal 

     ATO Başkanı Sinan Aygün, kredi kartı borcunu ödeyemedikleri için Meclis'te 150 milletvekilinin kartlarının iptal edildiğini belirtti. 
     Aygün, ''7.7 milyar lira maaş alan milletvekili kredi kartı borcunu ödemekte zorlanıyorsa, 1 milyar lira maaş alan vatandaş çoktan havlu atmış demektir'' dedi. 
     Kredi kartına taksit uygulamasının dünyanın hiçbir yerinde rastlanamayacağını belirten Aygün, 'beş günde bitecek kurban etine, altı taksit, soğana, patatese, domatese üç taksit yapılmasının tüketiciyi iflasa sürüklediğini' kaydetti. 

     
</TEXT>
</DOC>
