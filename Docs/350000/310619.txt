<DOC>
<DOCNO> 310619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/30/dunya/axdun01.html </URL>
<DATE> 2005/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kürtler 10 yılda Türkiye'ye yapışır 
</HEADLINE>
<TEXT>


Kendi Kürt azınlığıyla iyi geçinen demokratik bir Türkiye, Irak'taki Kürtlerden kendisine yönelik bir tehdit algılamamalı 

Kadri Gürsel 


George W. Bush'un kafasında ne var Bundan sonraki savaş İran'da mı olacak 
Frum Washington'ın İran'la ilgili hedefinin bir savaş olmadığının anlaşılması lazım. George W. Bush her sabah uyanıp, "Bugün nerede savaş başlatsam " diyen biri değil. Irak Savaşı, ABD ve müttefiklerinin çok sayıda çözüm yolunu denedikleri 12 yıllık bir sürecin sonunda olmuştur. 
İran konusunda yönetim, sorunu topyek n bir savaşa gitmeden çözmek için var gücüyle çalışıyor. Burada diplomatik sürecin çerçevesi İran'ın da imzalamış olduğu "Nükleer Silahların Yayılmasını Önleme Anlaşması"yla çiziliyor. Ve bu süreç, dünyadaki diğer devletleri, bu anlaşmayı ihlal ettiği için İran'a yaptırım uygulamaya mecbur kılıyor. Çok daha sert yaptırımlar düşünebilirsiniz. Örneğin İran'ı ekonomik olarak izole edecek bir deniz ablukası... Bu sürecin sonunda ABD'nin İran'ın nükleer programını durdurmak için askeri yollara başvurması mümkündür. Bu, iyi belirlenmiş hedeflere karşı bir operasyon şeklinde olabilir. 

ABD, İran'ı nükleer programından vazgeçirmek için Avrupa'nın başlattığı inisiyatifin neden dışında kaldı 
Frum Avrupa inisiyatifi İran'ın davranışını değiştirebilecek bazı özendirici faktörler olduğu fikrine dayanıyor. ABD'de buna inanan çok sayıda insan olduğunu sanmıyorum. Ama, "Bırakalım da Avrupalılar bir denesin" diyorlar. Avrupalılar başarılı olursa, "Siz haklıymışsınız, biz yanıldık" der ve onlara teşekkür ederiz. Amerikalılar, bu inisiyatif başarılı olmaz ise, İran dünya ile işbirliği yapmaz ise omuz silkerek geçiştirmeyeceğimizi, ABD'nin kendi bağımsız politikaları ve başka seçenekleri olduğunu bilmelerinin, İran'ın yararına olacağını düşünüyorlar. Bu inisiyatife katılsaydı, ABD kendi hareket alanını sınırlardı. Dışında kalarak opsiyonlarını açık tutuyor bu da İranlıları daha sorumlu bir davranışa yöneltebilir. 
İranlılar herhalde herkesin bu inisiyatife katılmasını ve onları verecekleri sahte sözlerle oyalamayı ve böylece nükleer programlarını tamamlamak için 2 - 3 yıl kazanmayı isterlerdi... ABD'nin geçen zamanın farkında olduğunu bilmeleri, İranlıların yararınadır. 
İran çok tehlikeli bir rejimdir. Bush yönetimini eyleme geçirecek olan soru şudur "Nükleer bir İran'ı kabul etmeye hazır mıyız " Kimsenin buna evet diyeceğini sanmıyorum. 

Türkiye'de Irak Kürtlerinin ABD tarafından fazlaca ödüllendirildiğini düşünenler var. Son örnek ise Kerkük'te yaşananlar... Frum Burada önce söylenmesi gereken bir şey var Bush yönetiminin en üst düzeyi ve Amerikan güvenlik sistemi içindeki insanlar, Türkiye ile ilişkilerinin ne kadar önemli olduğunun farkında. Türkiye'nin çok önemli bir demokratik dönüşüm geçirmekte olduğunu da görüyorlar. Ve bu demokrasisini sağlamlaştırmış yeni Türkiye'nin, geçmişte olduğu gibi ABD ile ilişkilerine bağlı kalmasında ABD'nin yüksek çıkarı var. ABD bu bölgede yaptığı her şeyi Türkiye ile ilişkilerine verdiği yüksek önem anlayışı çerçevesinde yapıyor. 
90'lı yılların ortalarında Kuzey Irak Kürtlerine önemli garantiler verildi ve ABD bugün de verdiği bu garantilere sadıktır. Geçmişte çektikleri acıların benzerini tekrar yaşamayacaklar... Ama bu, ABD'yi, Kürdistan için global sonuçlar içeren bir yükümlülük altına sokmuyor. Yani, oradaki insanların gerçek insani korkuları var. Korunmaları gerek. İnsan hakları ilkelerine bağlı, kendi sınırları içindeki Kürt azınlıkla iyi geçinen demokratik bir Türkiye, burada kendisine yönelik bir tehdit görmemelidir. Türkiye geleceğinden endişelenmesin. Türkiye'deki azınlıklar, 5, 8, 10 yıl sonra, "Burası çok başarılı bir ülke, biz de onun parçasıyız. Kendi dilimizde yayın ve eğitim yapabiliyor ve dilimizi konuşabiliyorsak, bu büyüyen demokratik ülkeden neden ayrılmak isteyelim ki " diyecekler. 

Condoleezza Rice geliyor. Kendisinde tarz olarak farklı olan nedir Türklere İran ve Irak konusunda neler söyleyecek 
Frum Sanırım Türk muhataplarıyla Irak konusunu görüşecek ve şimdi konuştuğumuz tarzda güvenceler verecektir. Daha derin düzeyde ise, ABD demokratik Türkiye ile ve demokratik Türkiye'nin bütün siyasi partileri ile geçmişteki Türkiye ile olan tarzda yakın ilişkiler kurmak istiyor. Geçmişte Türkler, nasıl yönetimde Cumhuriyetçiler veya Demokratlar olduğuna bakmaksızın ABD ile hep iyi ilişkiler kurmuşlarsa, şimdi Amerikalılar da Türkiye'deki iktidar değişikliğinden sonra Türkiye ile aynı güven duygusuna sahip olmak istiyorlar. Rice bunun için çok çalışacak. 
Vurgulanması gereken önemli hususlardan biri de, Rice ve Başkan'ın görüş ve yaklaşımlarının örtüşmesidir. Rice ile konuştuğunuzda aslında direkt olarak Başkan'la konuşuyorsunuz demektir. 

'Şer ekseni'nin isim babası 

ABD'de "yeni muhafazak rlığın" önde gelen beyinlerinden olan David Frum, Irak Savaşı'nın ideolojik mimarlarından. "Kötülüğün Sonu Teröre Karşı Savaşta Sırada Ne Var" An End To Evil What's Next in The War on Terror adlı son kitabını Richard Perle ile yazdı. Sağcı think tank American Enterprise Institute'un önemli ismi Frum, Başkan Bush'un kullandığı 'Şer Ekseni' kavramını da yaratan kişi. Frum, 2001 - 2002 arasında Başkan Bush'un ekonomik içerikli konuşmalarını da yazdı. 


</TEXT>
</DOC>
