<DOC>
<DOCNO> 336036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/22/son/sonyas08.html </URL>
<DATE> 2005/04/22/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
İşte rehber... Formüle bak, kilolu olup olmadığını öğren... 
</HEADLINE>
<TEXT>

     BBC 

Amerika Birleşik Devletleri'nde yapılan bir araştırmada, şişman kategorisine girmeden fazla kilo sahibi olmanın, gerçekte insanların yararına olabileceği ortaya çıktı. 
     Amerikan Hastalık Kontrol Merkezi'nce yapılan araştırmada bu kişilerin zayıf, normal kilolu, şişman ya da ileri derecede şişman kişilerden muhtemelen daha uzun yaşayacakları ortaya çıktı. 
     Araştırmanın sonuçlarıysa, Amerikan Tıp Birliği'nce yayımlanan derginin son sayısında yer aldı. 
     

BEDEN KÜTLE ENDEKSİ kg boy BKE 18,5'tan küçük Zayıf 18,5-25 arası Normal 25-30 arası Fazla kilolu 30-40 arası Şişman 40'tan büyük Aşırı şişman      
Ağırlığınız kilogram cinsinden boyunuz ise metre cinsinden yazılmalıdır Ör Ağırlık 70kg, boy 1,70m 

Amerikalı bilim adamları 1970, 80 ve 90'lı yıllarda yapılan üç farklı araştırmanın sonuçlarını derledi. 
     Bu noktada, bir insanın kilogram cinsinden ağırlığının, boyunun karesinin metre cinsinden değerine bölünmesiyle hesaplanan 'Beden Kütle Endeksi'nden BKE yararlanıldı. 
     Endeksi 18,5'tan aşağı olanlar zayıf 18,5-25 arasında olanlar normal kilolu, 25-30 arası olanlar fazla kilolu, 30-40 arası olanlar şişman, 40'ın üzerinde olanlar da ileri derecede şişman olarak nitelendirildi. 
     Araştırmacılar, endeksleri 25 ila 30 arasında değişen 'fazla kilolu' kişilerin ömürlerinde azalma olmadığını tespit etti. 
     Dahası en uzun yaşayan kişilerin de, 'Beden Kütle Endeksi' 25 olan, yani normal kiloyla fazla kilo sınırında bulunanlar olduğu ortaya çıktı. 
     Bilim adamları temkinli Amerikalı bilim adamları araştırmalarında 30 yıllık bir süreci ele almalarına rağmen, zaman içinde şişmanlıkla bağlantılı ölüm riskinin azaldığını tespit etti. 
     Bilim adamlarına göre, insanların daha sağlıklı olmaları ve kalp hastalığı gibi şişmanlıkla bağlantılı hastalılarla ilgili olarak tedavi görmeye başlamaları, bu durumun nedenleri olabilir. 
     Amerikalı bilim adamları daha önce yaptıkları bir araştırmada da, şişmanlık sorununun mevcut düzeyde seyri halinde, ortalama ömrün 4 ila 9 aya arasında azalabileceğini hesaplamışlardı. 
     Gerek 1980, gerekse de 1990'lı yıllarda, Amerika Birleşik Devletleri'nde, şişmanların oranı yüzde 50 arttı. 
     Bilim adamları bu trendin devamı halindeyse, ortalama ömrün bir süre sonra 2 ila 5 yıl arasında azalabileceğini vurguluyor. 
     Pensilvanya'daki Geisinger Sağlık Sistemi adlı kuruluştan Doktor William Cochran, 'fazla kilolu kişilerin daha uzun yaşayabileceğini belirten yeni araştırmanın sonuçlarının kafaları karıştırabileceğini söyledi. 
     William Cochran "Bence birçok şeyde olduğu gibi araştırmanın sonuçları karışık. Doğru da her zaman, siyah ya da beyaz değil." dedi. 
     Cochran sözlerini şöyle sürdürdü "Ancak şu konuda herhangi bir sorun yok Şişmanlık sizin için iyi değil." İngiltere'de erkeklerin beşte birinin ve kadınların dörtte birinin şişman oldukları sanılıyor. 
     Ulusal Şişmanlık Forumu'ndan doktor David Haslam, "Son araştırmanın sonuçları üzerinde düşünmek gerekir" diyor ve ekliyor 
     "Her ne kadar daha fazla şişmanlasak da, sağlıklı yaşama daha fazla önem verilen bir toplumda, şişmanlığın etkisi azalabilir." 

     
</TEXT>
</DOC>
