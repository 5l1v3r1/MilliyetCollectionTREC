<DOC>
<DOCNO> 349730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/07/son/sonspo08.html </URL>
<DATE> 2005/06/07/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Gençlerbirliği, Göteborg'un stoperini transfer etti 
</HEADLINE>
<TEXT>

     Gençlerbirliği, dış transferde İsveç ekibi Göteborg'dan Fredrik Risp ile bir yılı opsiyonlu 4 yıllığına anlaştı. 
     Göteborg'un takım kaptanı olan Risp, 25 yaşında ve stoper mevkiinde oynuyor. İsveçli defans oyuncusunun kulübüne 300 bin Avro ödenirken, kendisine verilecek ücret ise futbolcuyla Ankara'da yapılacak görüşmelerde belirlenecek. Fredrick Risp'i, İtalya'nın AC Milan ekibinin istediği de öğrenildi. 
     Gençlerlirliği Kulüp Başkanı İlhan Cavcav ve genel menajer Hasan Çetinkaya, 3 Haziran Cuma günüden bu yana İsveç A ve ümit milli takımlarının Dünya Kupası Eleme Grubu karşılaşmalarını izlemek için bu ülkede bulunuyordu. 
     
     RİSP KİMDİR 

     Teknik direktör Ziya Doğan'ın istediği futbolcular arasında yer alan Risp, daha önce İsveç'in Lysekils ve İtalya'nın Chievo takımlarında forma giydi. 
     Göteborg takımına 1998 yılında gelen Risp, takımının 164 resmi maçında yer aldı. Bu karşılaşmalarda toplam 5 gol atan İsveçli oyuncu, 1.86 metre boyunda ve 81 kilo. A Milli formayı 1 kez giyen Risp, ayrıca 21 yaş altı milli takımda da 15 kez oynadı. 

     
</TEXT>
</DOC>
