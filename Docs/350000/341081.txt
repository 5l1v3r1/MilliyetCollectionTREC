<DOC>
<DOCNO> 341081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/10/siyaset/siy02.html </URL>
<DATE> 2005/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
TCK'da yine kriz çıktı 
</HEADLINE>
<TEXT>


ÖNDER YILMAZ Ankara 


TBMM Adalet Alt Komisyonu'nda 1 Haziran'da yürürlüğe girecek Türk Ceza Kununu'nda Değişikilik Öngören Yasa Teklifi görüşülürken, kaçak Kuran kursları ve tarikat okulları açanlara verilecek cezanın 3 yıldan 2 yıla indirilmesi düzenlemesi krize neden oldu. 
CHP'li Orhan Eraslan, "Bu maddeyi niye sokuşturmak istiyorsunuz Daha önce cezanın 3 yıl olmasında mutabakat sağladık, şimdi niye bozuyorsunuz Niye laikliği kaşıyorsunuz. Kaşımadan ne fayda umuyorsunuz " dedi. AKP'li Bekir Bozdağ, değişiklikle eski uygulamaya dönüldüğünü belirtirken, AKP'li Hasan Kara, "Kaşınıyorsan seni de kaşırım" karşılığını verdi. 

Ortam gerildi 
Gerilen ortam üzerine komisyon başkanı Hakkı Köylü, görüşmeye ara verdi. CHP ve AKP milletvekilleri kendi aralarında yaptıkları değerlendirmenin ardından yeniden bir araya gelirken, Eraslan, "Bu madde ile laikliğe karşı eğitimin cezasını 2 yıla çekerek ertelemek istiyorsunuz. Doğrudan doğruya tarikatların öğretim birliğini delmesine yarayan madde. Buna sıcak bakmayız" diye konuştu. 

Rest çekti 
AKP'lilerin "Bu maddeyi sonraya bırakalım veya üst komisyonda görüşelim" önerisine Eraslan "Şimdi görüşmezsek değişikliğin 1 Haziran'a yetişmesini engelleriz, her maddeye muhalefet ederiz" diye rest çekti. Krizin çözülememesi üzerine 26 maddesine gelinen teklifin görüşmelerine bugün devam edilmesi kararlaştırıldı. 


</TEXT>
</DOC>
