<DOC>
<DOCNO> 345271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/24/yazar/sazak.html </URL>
<DATE> 2005/05/24/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Kenya olamadık 
</HEADLINE>
<TEXT>


Soykırım ve insanlığa karşı işlenen suçları, 1 Haziran'da yürürlüğe girecek yeni TCK ile hukuk düzenine alan Türkiye, Uluslararası Ceza Mahkemesi UCM Roma Statüsü'nü nedense imzalamıyor Sözleşmeyi tanıyan 139 ülke arasına son olarak Kenya da katıldı. Başbakan Erdoğan'ın Avrupa Konseyi'nde geçen yıl yaptığı açıklama sözde kaldı. 
İzmir Barosu avukatlarından Noyan Özkan, UCM statüsünün sıkı bir takipçisi, iki yıldır, Almanya'da 'Savunma Avukatları Perspektifi Açısından Uluslararası Ceza Mahkemesi' seminerlerine katılıyor. Barodan meslektaşları, Nilgün Tortop, Serkan Cengiz, Orhan Kemal Cengiz ve Mehmet Nur Terzi ile birlikte sürdürdükleri çalışmaları içeren bir not göndermiş. Mahkemenin iki yıldır faaliyette olduğunu, 2005 Nisan itibarıyla, Türkiye'nin sözleşmeyi h l imzalamadığını belirterek, 'Acaba derin devlet mi önlüyor ' diye soruyor. 
Mahkeme UCM statüsünün yürürlüğe girmesinden sonra 1 Temmuz 2002 işlenen soykırım, insanlığa karşı suçlar, savaş ve saldırganlık suçlarına bakıyor. 98 ülke mahkemeyi onayladı. 2004 Nisan itibarıyla, UCM Savcılık Bürosu'na 500 dolayında başvuru yapılmış. Ancak, özellikle Irak işgalinde, statüye taraf İngiltere yöneticileri ve Başbakan Tony Blair hakkında yapılan çok sayıda şik yet bulunmasına karşın, soruşturma açılmamış. Kongo ve Uganda hakkındaki suçlamalar gündeme alınmış. 
Ayrıca BM Güvenlik Konseyi kararıyla Sudan Darfur katliamıyla ilgili soruşturma bekleniyormuş. 
Noyan Özkan bu bilgileri verdikten sonra, Türkiye'nin durumuna geliyor "Yeni TCK 76. madde ile soykırım suçları, 77. madde ile insanlığa karşı diğer suçlar UCM statüsünün 6. ve 7. maddelerine uygun olarak düzenlenmiştir. Elbette yasa koyucunun bu suç ve cezaları yeni TCK ile hukuk yaşamımıza sokması önemli bir gelişmedir. Aslında, Türkiye'nin, UCM sözleşmesini bugüne kadar imzalamaktan ve onaylamaktan kaçınmasının nedenlerini izah etmek güçtür. ABD'nin engeli yüzünden Uluslararası Ceza Mahkemesi'nin sakat doğacağını öne süren çevreler yanılgıya uğramışlardır. UCM, umulanın ötesinde destek görmüş ve Avrupa Birliği'nin sistemli kampanyası ile çalışmaya başlamıştır. 
Mahkeme belgeleri, hümanist ceza hukuku açısından önemli başvuru kaynaklarıdır. En kısa zamanda Türkçeye çevrilmeleri beklenmektedir. 
Uluslararası insan hakları ve insancıl hukuk alanında çok ciddi bir enstrüman olan sözleşmeyi imzalamak ve onaylamak için daha ne kadar bekleyeceğiz " 
İzmir Barosu avukatları uyarmakta haklılar. Kenya olamadık 



</TEXT>
</DOC>
