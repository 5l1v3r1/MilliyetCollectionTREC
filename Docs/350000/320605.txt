<DOC>
<DOCNO> 320605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/04/yazar/asik.html </URL>
<DATE> 2005/03/04/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Cemiyet uyumadı... 
</HEADLINE>
<TEXT>


Adalet Bakanı Cemil Çiçek, basına ağır cezalar getiren yeni TCK ile ilgili Gözcü gazetesinde Saygı Öztürk'e şunları söyledi 
- Basın meslek örgütleri kalkıp da şurasını beğenmiyoruz, burasına karşı çıkıyoruz demediler, toplantılara katılmadılar. Müzakereler sırasında kadın dernekleri, ilgi duyan kuruluşlar, dernekler geldi ama basın meslek örgütlerinden ne gelen oldu ne de "şurasını beğenmiyoruz" diyen oldu... 

Türkiye Gazeteciler Cemiyeti Başkanı Orhan Erinç, Adalet Bakanı'nın bu değerlendirmesine karşı dün bir açıklama yaptı. Ve özetle dedi ki 
- 25 - 26 - 27 Mayıs 2004 tarihlerinde Türkiye Gazeteciler Cemiyeti Yönetim Kurulu topluca Ankara'da Başbakan Recep Tayyip Erdoğan, Devlet Bakanı Beşir Atalay, Adalet Bakanı Cemil Çiçek başta olmak üzere bakanlara TCK'nin hem basın özgürlüğüne hem de Avrupa ölçütlerine aykırı olan maddelerini anlatmıştır. Erdoğan ve Çiçek, gerekli değişikliklerin yapılabileceği sözünü vermişlerdir. 
2 Temmuz 2004 tarihinde TGC'nin görüşleri TBMM Adalet Komisyonu'na gönderilmiştir.13 Eylül 2004 TGC'nin görüşleri 37 sayfa Devlet Bakanı Beşir Atalay, Adalet Bakanı Cemil Çicek, Adalet Komisyonu Başkanı Köksal Toptan, AKP Grup Başkan Vekili Salih Kapusuz ve CHP Genel Sekreteri Önder Sav'a iletildi... 

Kanun önünde herkes eşittir. Köprü altında yatmak, fakirler gibi zenginlere de yasaktır. 
Anatole France 

Basın özgürlüğü Cumhuriyet gazetesinde Hikmet Çetinkaya'nın kaleminden yayımlanan "Fethullah Gülen'in 40 yıllık arkadaşı Nurettin Veren anlatıyor" adlı yazı dizisi, 3. gün mahkeme tarafından durduruldu. Dizide, Gülen okulları ve şirketlerinin denetlenmediğini anlatan eski dostu Nurettin Veren, olayın üzerine gidince ölüm tehdidi aldığını, kendisine koruma verildiğini, ancak tehditlerin sürdüğünü anlatıyor. Hikmet Çetinkaya, karar üzerine "Fethullah Gülen'i övmek serbest, eleştirmek yasak" diye acı acı gülümsüyor. 

Etiyopya Başbakanı Zenawi, Başbakan Erdoğan'a, "Bize balık göndermeyin, balık tutmayı öğretin" demiş. 
Gariban bilmiyor ki, biz IMF'nin ağına düşmüşüz... 
Haldun Ertem 

Tatsız hatırlatma Başbakan Erdoğan, 2 yıl içindeki 57. dış gezisini sürdürürken Ankara'da oturmaktan kaçtığı iyice ortaya çıktı. Peki Ankara'da kalmamak için başka yol yok mu Cumhuriyet'te Mustafa Balbay anımsatıyor 
"Şöyle bir İzmit'e uğrayıp SEKA işçilerinin sorunlarını dinlese... Şöyle bir Ege'ye uğrayıp pamuktaki yamuk nedir diye sorsa... Şöyle bir SSK hastanesine uğrayıp bu kuyruklar nedir diye araştırsa..." 

Kürt kapanı DEHAP İl Başkanları toplantısından sonra yayımlanan bildiride, "Kerkük, Kürt şehri kabul edilmeli" deniyor... "Anti Amerikancılığın yapay gündem olduğu... Ve özünde Kürt karşıtlığı barındırdığı" iddia ediliyor. 
Kürtler, saf saf Amerika'nın onların kara kaşına, kara gözüne kurban olduğunu ve bir devlet kurmalarını içtenlikle istediğini düşünüyor gibiler. 
Oysa "sağır sultan" dahil herkes biliyor ki, ABD'nin amacı Kürtleri kullanarak Irak'a h kim olmak, bölge petrolüne el koyup İsrail'i güvenceye almaktır... 
Amerika desteğinde "bağımsız" devlet kurulmaz, olsa olsa "uydu" devlet kurulur. 
Bu uydu devletin yaşamı da Amerikan çıkarları doğrultusunda vuruşmakla, kan ve can kaybetmekle geçer. 
Türkiye'deki Amerikan karşıtları aynı zamanda Kürt karşıtı değil. 
Ama Kürtler onları da karşılarına alıyor. 
Aynen Türkmenleri, Şiileri, Sünnileri, İran'ı, Suriye'yi, Türkiye'yi karşılarına aldıkları gibi. 
Yarın rüzg r tersten eser, Amerika onları satar. Yalnız kalıverirler. 
Kürtlerin bölgede ezilen halk olmaları, onların Amerikan işbirlikçiliği yapmalarını haklı göstermez. Akılcı da değildir. Kürtler yüz yıllardır bağımsız politikalar geliştiremedikleri için varlık olamıyorlar... Bunu h l fark etmediler mi 
Ortadoğu'da Amerika ile iş tutanlar kısa vadede kazançlı çıksalar da, uzun vadede kaybedeceklerdir. Bunu da görmeleri gerekir. 

Bizim de sonunda kimyasal silahımız oldu Metil alkollü rakı... 



</TEXT>
</DOC>
