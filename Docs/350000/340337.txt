<DOC>
<DOCNO> 340337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/07/guncel/gun05.html </URL>
<DATE> 2005/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Taksici öfkesi 
</HEADLINE>
<TEXT>


Belediyenin ana arterlerdeki durakların kaldırılması kararına taksiciler büyük tepki gösterdi 


İstanbul Büyükşehir Belediyesi'nin ana arterler üzerindeki tüm taksi duraklarını kaldırma kararına taksiciler tepki gösterdi. Kararın, İstanbul'da helikopterle inceleme gezisi yapan Başbakan Recep Tayyip Erdoğan'ın isteği üzerine alındığı öne sürüldü. 
Ana arterler üzerindeki sayıları 40'ı aşan taksi durakları kademeli olarak kaldırılacak. İstanbullular, taksilere yol üzerinde binecek. Uygulamayla Emirgan, İstinye, Bebek, Yeniköy ve Tarabya taksi durakları kapatılacak. 

Yeniden inceleme sözü 
Durak Başkanı İhsan Parlak, "Bir hafta önce Boğaziçi İmar Müdürlüğü elemanları geldi. 'Boğaziçi'ni güzelleştireceğiz. Durağınızı kaldırıyoruz' dediler. Bebek insanlarıyla kaynaşmış, çocuğunu ve ailesini teslim ettiği taksicilere 'artık yollara çıkın' diyorlar" diye tepki gösterdi. Kaçanoğlu, Başkan Kadir Topbaş'tan kararı yeniden inceleme sözü aldığını da belirtti. Büyükşehir Belediyesi'nden yapılan yazılı açıklamada, "Taksi durağı kurulabilmesine dair Ulaşım Trafik Komisyonu UTK kararı ve diğer yasal prosedürün yerine getirilmesi gerekmektedir" denildi. 


</TEXT>
</DOC>
