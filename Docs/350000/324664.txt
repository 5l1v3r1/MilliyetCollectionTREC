<DOC>
<DOCNO> 324664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/18/yazar/guclu.html </URL>
<DATE> 2005/03/18/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Mumcu, hükümet ve Boğaziçi 
</HEADLINE>
<TEXT>


Erkan Mumcu, önceki gece, Genç Bakış'ta konuğumuzdu. Hükümete verdi veriştirdi. Sanki birkaç ay önce aynı Bakanlar Kurulu'nun bir üyesi değildi. 
Öğrenciler bu derin çelişkinin gerekçelerini sordular. Hem de defalarca... 
ANAP Genel Başkanlığı'na aday olacağını resmen açıkladı. Muhtemelen bir süre sonra da resmen oturacak. 
Zaten şimdiden genel başkan gibi kabul görüyor, genel başkan gibi konuşuyor. 
Bitmiş tükenmiş bir partinin başında ne yapabilir Bitkisel hayattaki ANAP'ı yeniden yaşama döndürebilir mi Genel kanı, döndüremez yönünde. Ama o bu konuda kararlı. "Sadece döndürmekle kalmayacağım, eski görkemli günlerine de yeniden getireceğim" diyor. 
Sıkı bir muhalelefet lideri olacağı kesin. Ağzı iyi laf yapıyor. Gözünü budaktan esirgemiyor. Başbakan Erdoğan'a ve AKP'ye karşı çok sert sözleri var. Yalan, ahlaki eksiklik, sözünün eri olmama, riyak rlık, rant paylaşımı ve çok daha ağırları. Umarım, Başbakan Erdoğan ve yakın çevresinin sinirleri sağlamdır. Yoksa bu eleştirilere dayanmak çok kolay değil. 
"Bakanlar Kurulu tutanakları açıklansın, kim haklı kim haksız, kim yalan söylüyor, kim doğru söylüyor, her şey ortaya çıkar" diyor. 
Her şeyi açık. Bu haliyle gençlerden büyük ilgi görüyor. Ama samimiyet konusunda h l ufak da olsa tereddütler var. Onları da aşarsa, çevresinde çok büyük bir kitle yaratması işten bile değil. 
Reytingler bizim için önemli bir gösterge. Daha önce Sabancı Üniversitesi'nin aynı salonunda Erdoğan da konuğumuz olmuştu. Gelişte ve gidişte öğrencilerin ilgisi ve ertesi gün yayımlanan reyting raporlarından sonra, AKP'nin sadece tek başına iktidara gelmekle kalmayıp, anayasal çoğunluğu sağlayacağının sinyallerini verdiğini seçimden çok önce dile getirmiştik. 
Mumcu da gençlerden, Erdoğan'a gösterilen ilgiye yakın bir ilgi gördü ve onunkine yakın bir reyting aldı. İşte bu yüzden, bundan böyle Mumcu'nun da ciddiye alınması gereken bir lider olarak izlenmesinde yarar var. Mumcu'ya boş ver diyenler, yarın Tayyip Bey'e boş ver diyenlerin durumuna düşebilir. Bizden hatırlatması... 

Boğaziçi Üniversitesi 
Milliyet'ten bazı arkadaşlarla birlikte, dün, Boğaziçi Üniversitesi'nin konuğuyduk. Rektör Ayşe Soysal ve yardımcıları, koltuklarına iyice ısındıktan sonra dışa açılma kararı almışlar ki bu sevindirici bir durum. 
Bir tanışma toplantısıydı. Yaptıklarını, yapacaklarını, beklentilerini anlattılar. Bazen onlar bizden, bazen de biz onlardan şik yetçi olduk. Ama dostane bir şekilde en kısa zamanda yeniden bir araya gelmenin planlarını yaptık. 
Genç ve dinamik bir yönetim izlenimini verdiler. Diğer bazı üniversitelerin yaptığı gibi, olanaklarımız çok sınırlı, elimiz kolumuz bağlı, ne olacak bu memleketin hali diye ağlamadılar, umut dağıttılar. Zor koşullarda büyük işler başarmanın ve bunları duyurabilmenin heyecanı içerisindeydiler. 
Kendilerine kolaylıklar diledik. Boğaziçi'nin Türkiye'nin yüz akı olduğunu, gençlerin hayallerini süslediğini söyledik. Ama bu kadarının yetmediğini, kendilerini dünyanın en iyi 500 üniversitesi içerisinde görme dileğimizi hatırlattık. 
Bunun ne kadar zor olduğunu elbette biliyoruz. Batılı üniversite bütçeleri ile bizimkiler kıyaslandığında ne durumda olduğumuzun fazlasıyla farkındayız. Ama yine de Nobel olmasa da ilk 500'e girmenin keyfini yaşamak istiyoruz. Çünkü hak ettiğimize inanıyorum. 
Özetin özeti Yeni isimler yeni heyecanlar getiriyor. Erkan Mumcu ve Ayşe Soysal'ı dinlerken pek çok konudaki karamsarlığın yerini umut aldı. Yeni isimlere, yeni girişimlere, yeni heyecanlara açık olmalıyız... 



</TEXT>
</DOC>
