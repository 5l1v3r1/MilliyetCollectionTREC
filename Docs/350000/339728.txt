<DOC>
<DOCNO> 339728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/05/magazin/axmag02.html </URL>
<DATE> 2005/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Süperstar Kanal D'de 
</HEADLINE>
<TEXT>


İLKNUR GÜLMEZ 

Uzun zamandır ortalıklarda görünmediğini ve kameralardan çok uzak kaldığını belirten Ajda Pekkan, 10 Mayıs Salı günü Kanal D'de ekrana gelecek olan 'Süperstar Ajda' adlı şov programı sayesinde ikinci kuşakla tanışma fırsatı bulacağını söyledi. Televizyon programlarıyla kitlelere hitap edildiğini vurgulayan Pekkan, "Böyle güzel bir ekibe ve konsepte 'Evet' dememek olmazdı. Benden ne bekleniyor, bunu hissediyorum ve bunu vermek istiyorum. Diğer talk showlar arasındaki yerimi zaman gösterecek" dedi. Kanal D Genel Müdürü Murat Saygı da, Pekkan'a reyting için değil, prestij için program yaptırdıklarını vurguladı. Çekimler sırasında çok heyecanlandığını ifade eden Pekkan'ın ilk programında Cem Yılmaz, Yalın, Özge Özberk, Selim İleri ve Nil Karaibrahimgil olacak. 



</TEXT>
</DOC>
