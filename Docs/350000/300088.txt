<DOC>
<DOCNO> 300088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/23/guncel/gun17.html </URL>
<DATE> 2004/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Öldüren mühür 
</HEADLINE>
<TEXT>


Musul'da şehit olan özel harek tçılar, silahları peşmergelerce toplanarak mühürlendiği için teröristlere karşılık veremedi 

ŞEYHMUS ÇAKAN Diyarbakır DHA 

Musul yakınlarında silahlı saldırıya uğrayan Emniyet Genel Müdürlüğü'ne bağlı Özel Harek t Timi'nin silahlarının, Habur'daki Halil İbrahim Sınır Kapısı'nda peşmergeler tarafından bir kutuya konularak mühürlendiği iddia edildi. 
Bölgedeki üst düzey güvenlik yetkililerinden alınan bilgiye göre, 8 kişilik ekip, 17 Aralık'ta Irak Kürdistan Demokrat Partisi lideri Mesud Barzani'ye bağlı peşmergelerin kontrolündeki Habur Gümrük Kapısı'nda Irak'a giriş işlemlerini yaptırdı. Sınır kapısında görevli peşmergeler, polislerin ellerindeki silahları topladı ve bir kutuya koyup mühürledi. Peşmergeler, Bağdat'a ulaşıncaya kadar mührün açılmamasını istedi. 
Silahlar mühürlü kutularda olduğu için, güvenlik görevlileri saldırganlara karşılık veremedi. 

Yine şoför öldürüldü 
Batman Şoförler ve Otomobilciler Derneği Başkanı Şükrü Uzunboylu, üyeleri olan Batmanlı TIR şoförü Şaban Özsağır'ın 30 , 2 gün önce Musul yakınlarında kimliği belirsiz kişilerin silahlı saldırısı sonucu yaşamını yitirdiğini söyledi. 



</TEXT>
</DOC>
