<DOC>
<DOCNO> 305991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/13/siyaset/siy01.html </URL>
<DATE> 2005/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
N zım için dua 
</HEADLINE>
<TEXT>


AKP'li Çömez ve Varan, N zım Hikmet'in mezarını ziyaret ederek naaşının Türkiye'ye getirilmesi için dua etti. AKP'liler, "N zım, Türkiye'nin şairidir. Mezarı, nerede istiyorsa orada olmalıdır" dedi 

Abdullah Karakuş 


AKP Balıkesir Milletvekili Turhan Çömez ile AKP Gümüşhane Milletvekili Sabri Varan, dün Moskova'da şair N zım Hikmet'in mezarını ziyaret etti. Mezarın başında şairin ünlü "Vasiyet" adlı şiirini okuyan AKP'liler, "Mezarı bir an önce Türkiye'ye gelsin" diye dua etti. 
Şiirleri ve yazıları nedeniyle uzun yıllar hapiste yattıktan sonra Moskova'ya giden ve 15 Ağustos 1951'de Bakanlar Kurulu kararıyla vatandaşlıktan çıkarılan şair, Moskova'da 3 Haziran 1963'te vatan hasretiyle hayata veda etmişti. Çömez ve Varan, dün Başbakan Recep Tayyip Erdoğan'ın Rusya Federasyonu Odalar Birliği'ndeki programına katılmayarak Hikmet'in mezarını ziyaret etti. 

CHP'liler gelmedi 
İki milletvekilinin bir gece önce heyetteki CHP'li milletvekillerine, "Haydi gelin N zım Hikmet'e gidelim" dedikleri, ancak CHP'lilerin, AKP'lilerle birlikte bu ziyareti yapmak istemedikleri için teklifi kabul etmedikleri belirtildi. 
Tüm özgürlüklerin önünün açılması için Hikmet'in mezarını ziyaret ettiklerini belirten Çömez, şunları kaydetti "Başörtüsü özgürlüğü, inanç özgürlüğü ve düşüncenin önündeki engeller kalkmalı. N zım, Türkiye'nin şairidir. Nerede istiyorsa orada olmalıdır. Türkiye tabularını aşmıştır ve aşmalıdır. Yıllar önce 'Komünistler Moskova'ya' denilen yılları yaşadık. Ama bugün bin kişilik heyetle Moskova'ya çıkarma yapıyoruz. Yeni dünya düzeninde edebiyatçılar, şairler politik malzeme yapılmamalı. Bu doğru değil." 
Varan da, "AB kapısında 'ideolojik devlet' görüntüsü değil, 'özgür devlet' görüntüsü olmalıdır. N zım'ın mezarının Türkiye'ye getirilmesi için elimizden gelen desteği vereceğiz" dedi. 
Dönem dönem mezarının Türkiye'ye getirilmesi tartışmalarıyla gündeme gelen N zım Hikmet, bu isteğini "Vasiyet" adlı şiirinde dile getirmişti. 

İşte 'Vasiyet'i 

... 
Yoldaşlar, ölürsem o günden önce yani, 
- öyle gibi de görünüyor - 

Anadolu'da bir köy mezarlığına gömün beni 
ve de uyarına gelirse, 
tepemde bir de çınar olursa 
taş maş da istemez hani... 

Barviha Sanatoryumu - 27.04.1953 


</TEXT>
</DOC>
