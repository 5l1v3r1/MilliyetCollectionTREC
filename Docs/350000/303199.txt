<DOC>
<DOCNO> 303199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/03/son/sonyas18.html </URL>
<DATE> 2005/01/03/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Heidi Klum keşfedecek 
</HEADLINE>
<TEXT>

     Dünyanın en iyi modelleri arasında gösterilen Alman Heidi Klum'un sunacağı 'Project Runway' isimli yarışmaya 12 moda tasarımcısı katılacak. 
     Kazanan yarışmacıya, kendi moda markasını yaratması için 100 bin dolar ödül verilecek. 
     Moda dünyasının en iyi modelleri arasında gösterilen Klum, yarışma programını ABD'li tanınmış moda tasarımcısı Michael Kors'la birlikte sunacak. 
     Yarışmanın jüri üyeliği görevlerini de üstlenen ikili, moda dünyasına yeni isimler kazandıracak. 
     
     Yarışmacılar Genç tasırımcılar ya da moda öğrencileri 
     ABD televizyon kanalı Bravo'da yayınlanacak yarışmaya genç tasırımcılar ya da moda öğrencileri katılabilecek. 
     Klum, "yarışmayı kazanan katılımcıya kendi markasını yaratabilmek için 100 bin dolar ödül verilecek. Para ödülünün yanısıra Elle dergisi genç modacının tasarımlarına geniş yer verecek" dedi. 
     
     12 finalist belirlendi 
     Ön elemeleri tamamlanan yarışmaya yüzlerce kişinin başvurduğunu söyleyen Klum, 12 finalistin belirlendiğini de belirtti. 
     Önümüzdeki şubat ayında başlayacak şovun kaç hafta süreceği ise henüz belli değil. Yarışmaya hak kazanan genç tasarımcılar, şov süresince elenecek. 
     Yarışmayı kazanan katılımcı, ödüllerin yanısıra önümüzdeki sonbahar New York'ta düzenlenencek moda haftası için özel bir kolleksiyon hazırlayacak. 
     
</TEXT>
</DOC>
