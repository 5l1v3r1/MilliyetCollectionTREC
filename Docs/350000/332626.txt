<DOC>
<DOCNO> 332626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/son/sonspo10.html </URL>
<DATE> 2005/04/12/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
NBA'de, Pistons Merkez Grubu liderliğini garantiledi... 
</HEADLINE>
<TEXT>

     ABD Profesyonel Basketbol Ligi'ne NBA bu sabaha karşı yapılan 9 maçla devam edildi. 
     Doğu Konferansı Merkez Grubu'nda yer alan geçen yılın şampiyonu Detroit Pistons, deplasmanda Chicago Bulls'u uzatmalar sonunda 85-84 yenerek, grubunda liderliği garantiledi. 
     Bu galibiyetle son 4 sezonda üçüncü kez merkez grubu liderliğini alan Pistons'ta Chauncey Billups 28 sayı, 6 ribaunt ve 3 asistle takımının en skoreri olmayı başardı. 
     Rasheed Wallace'ın 14 sayıyla oynadığı karşılaşmada Ben Wallace 12 sayı ve 13 ribauntla ''double double'' yaptı ve takımının galibiyetine katkı sağladı. 
     Merkez Grubu'nda Pistons'ın ardından 2. sırada bulunan ve Play-Off'lara kalmayı garantileyen Chicago Bulls'ta Kirk Hinrich, 15 sayı, 7 ribaunt ve 5 asistle maçı tamamladı. 
     Tyson Chandler, 14 sayı ve 16 ribauntluk performansıyla ''double double'' yapmasına ve Ben Gordon, takımı adına 14 sayı kaydetmesine karşın yenilgiyi engelleyemedi. 
     
     MAGIC ÜST ÜSTE 4. YENİLGİSİNİ ALDI 

     Doğu Konferansı'nda Play-Off'lara kalma mücedelesi veren 2 takımın mücadelesinde Orlando Magic, sahasında Cleveland Cavaliers'a 114-106 yenildi. 
     Ligde çıktığı son 4 maçı kaybeden Magic, Doğu Konferansı'nda Play-Off'lara çıkma şansını iyice zora sokarken, en yakın rakipleri Philedelphia 76ers ve Indiana Pacers'ten geriye düştü. 
     Hidayet Türkoğlu'dan yoksun kadrosuyla maça çıkan Magic'te Steve Francis'in 23 sayı, 6 ribaunt ve 7 asistlik performansı ve Dwight Howard'ın yine 23 sayı ve 10 ribauntluk oyunu takımına galibiyeti getirmedi. Deshawn Stevenson maçı 21 sayıyla tamamlarken, Jameer Nelson 17 sayı kaydetmeyi başardı ancak yenilgiyi engelleyemedi. 
     Merkez Grubu'nda bir üst tura çıkma mücadelesi veren Cleveland Cavaliers'te yıldız oyuncu LeBron James 33 sayı, 7 ribaunt ve 6 asistle takımının en skorer oyuncusu oldu. 
     Takımı adına 27 sayı atan Drew Gooden ve rakip potaya 20 sayı gönderen Robert Traylor takımlarına galibiyeti getiren oyunculardandı. 
     Öte yandan Pasifik Grubu'nda liderliği garantileyen Phoenix Suns, deplasmanda Los Angeles Lakers'ı 108-97 yenmeyi başardı. Suns'ta Joe Johnson 26 sayıyla, Lakers'ta ise Kobe Bryant 20 sayıyla takımının en skorer oyuncusu oldu. 
     
     Ligde diğer maçlarda sonuçlar şöyle 

     Denver Nuggets-Golden State Warriors 122-106. 
     Houston Rockets-Seattle Supersonics 90-78. 
     Indiana Pacers Toronto Raptors 94-90. 
     Washington Wizards-Milwaukee Bucks 119-112. 
     Charlotte Bobcats-Atlanta Hawks 110-105. 
     Dallas Mavericks-Memphis Grizzlies 110-89. 
     
</TEXT>
</DOC>
