<DOC>
<DOCNO> 324763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/18/son/soneko39.html </URL>
<DATE> 2005/03/18/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
BKM Yönetim Kurulu Başkanlığı'na Nazan Somer seçildi... 
</HEADLINE>
<TEXT>

     Bankalararası Kart Merkezi'nin BKM Yönetim Kurulu Başkanlığına Nazan Somer seçildi. 
     BKM'nin 15. Olağan Genel Kurul Toplantısı'nda yapılan seçimde, Yönetim Kurulu Başkanı Erhan Şahinkaya, görevini Nazan Somer'e devretti. 
     BKM Yönetim Kurulu Başkan Vekilliğine Tosun Karay, yönetim kurulu üyeliklerine Erhan Şahinkaya, Soner Canko, Selma Saka, Kubilay Güler, Mehmet Sezgin, Uğur Çelebioğlu, denetim kurulu üyeliklerine Nihat Karadağ ve Ziya Alpman getirildi. 
     
     NAZAN SOMER 
     1963 yılında İstanbul'da doğan Somer, iş yaşamına 1988 yılında Arthur Andersen'de başladı. Arthur Andersen'deki iş yaşamı boyunca finans sektörü mali ve yönetim danışmanlığı projelerinin yönetiminde yer alan Somer, Ağustos 1999'da Arthur Andersen'in Türkiye ve Balkanlar finans sektöründen sorumlu ortağı oldu. 
     Eylül 2000'de Yapı ve Kredi Bankası'na geçen ve halen Bireysel Bankacılıktan Sorumlu Genel Müdür Yardımcılığı görevini yürüten Somer, Visa AB Bölgesi Yönetim Kurulu'nda da Türkiye'yi temsil ediyor. 
     
</TEXT>
</DOC>
