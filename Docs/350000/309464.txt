<DOC>
<DOCNO> 309464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/26/son/sondun17.html </URL>
<DATE> 2005/01/26/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Malezya Başbakanı, ABD'yi İran'a saldırmaması konusunda uyardı 
</HEADLINE>
<TEXT>

     Malezya Başbakanı Abdullah Ahmed Bedevi, ABD'yi, İran'a saldırmaması konusunda uyardı. 
     İslam Konferansı Örgütü'nün dönem başkanlığını yürüten Malezya'nın Başbakanı Abdullah, ABD'nin, İran'a saldırı konusunda destek bulamayacağını ve en yakın müttefiklerinin bile bu fikre karşı çıktığını söyledi. 
     Abdullah, ''Avrupa ve Washington'ın yakın müttefiki olan İngiltere, İran'a saldırı fikrine karşı. İslam dünyası da, ABD'nin İran'a saldırmasına kesinlikle karşı çıkıyor'' dedi. 
     ABD Başkanı George Bush, nükleer silah programı olduğundan şüphelenilen İran daha açık davranmazsa, bu ülkeye askeri eylem yapmanın masadaki seçeneklerden biri olduğunu açıklamıştı. 
     ABD'de yayımlanan ''The New Yorker'' dergisi, ABD'nin İran'da örtülü bir operasyon yürüterek, potansiyel nükleer, kimyasal ve füze hedeflerini tespit etmek üzere bu ülkede gizli keşif çalışmaları yaptığını öne sürmüştü. 
     
</TEXT>
</DOC>
