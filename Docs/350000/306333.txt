<DOC>
<DOCNO> 306333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/14/siyaset/siy09.html </URL>
<DATE> 2005/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Güneş Karar vermiş değilim 
</HEADLINE>
<TEXT>


ANKARA Milliyet 


Kurultay sürecinde CHP kulislerinde dile getirilen "ağabey formülü" için adı geçen İstanbul Milletvekili Hasan Fehmi Güneş, kendisine aday olması yönünde bazı milletvekillerinden öneri geldiğini, ancak karar aşamasına gelen bir projenin söz konusu olmadığını söyledi. Güneş, "Ayaküstü aday olmam, kimse benden olumsuz sürece katkıda bulunmamı beklemesin" dedi. "Örgüt isterse adayım" diyen Zülfü Livaneli de, milletvekilleri ve il başkanları arasında nabız yoklamaya devam ediyor. Muhalif grupların tek isim üzerinde uzlaşması yönünde görüşmeler yapan Livaneli, Güneş'le de bir araya geldi. Güneş, Livaneli'ye "Karar vermek için erken. CHP'nin genel başkanı olmak sorumluluk ister" yanıtını verdi. 


</TEXT>
</DOC>
