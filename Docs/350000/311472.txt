<DOC>
<DOCNO> 311472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/01/son/sontur48.html </URL>
<DATE> 2005/02/01/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Sözlüsünü kaçıran genç teslim oldu 
</HEADLINE>
<TEXT>

     Samsun'da, sözlüsünü silah zoruyla evinden kaçırdığı iddia edilen genç ve yakınlarının, mağdurla birlikte teslim olduğu bildirildi. 
     Edinilen bilgiye göre, geçen Cuma günü, Cumhuriyet Mahallesi'nde yaşanan tartışma sonucu sözlüsü Huriye Yıldız'ı 19 silah zoruyla evinden kaçırdığı iddia edilen Hasan Koloğlu 22 ile olaya karıştıkları gerekçesiyle aranan ağabeyi Hüseyin ve babası Mithat Koloğlu, Bafra İlçesi'nde Emniyet Müdürlüğü ekiplerine teslim oldu. 
     Yetkililer, genç kızın, Samsun'a getirilerek ailesine teslim edileceğini kaydetti. 
     Geçen Cuma günü, genç kızın yakınları ile damat adayının ailesi arasında çıkan tartışma sonucu, Huriye Yılmaz silah zoruyla kaçırılmış, olay sırasında evde misafir olarak bulunan Songül Avcı 48 , ateş açılması sonucu yaralanmıştı. 
     
</TEXT>
</DOC>
