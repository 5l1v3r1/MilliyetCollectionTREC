<DOC>
<DOCNO> 314420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/11/son/soneko16.html </URL>
<DATE> 2005/02/11/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Şener Bankacılık Kanunu Taslağı Pazartesi imzaya açılacak... 
</HEADLINE>
<TEXT>

     Devlet Bakanı ve Başbakan Yardımcısı Abdüllatif Şener, Bankacılık Kanunu Tasarısı Taslağı'nın Pazartesi günü imzaya açılacağını düşündüğünü söyledi. 
     Şener, A.A muhabirine yaptığı açıklamada, Gelir İdaresi Yasa Tasarısı Taslağını, kendisinin de imzaladığını hatırlatarak, Bankacılık Yasası ile ilgili taslağın da Pazartesi günü imzaya açılacağını düşündüğünü söyledi. 
     Şener, IMF Türkiye Temsilcisi Bredenkamp'ın, teşvik verilecek illerin sayısının artırılması kararının gözden geçirilmesi konusundaki görüşlerinin hatırlatılması üzerine de şunları kaydetti 
     ''Temel önceliğimiz bütçe disiplinidir, istikrardır, güvendir. Bu önceliklerden vazgeçemeyiz. Güven ortamı, bütçe disiplini neyi gerektiriyorsa onu yaparız.'' 
     
</TEXT>
</DOC>
