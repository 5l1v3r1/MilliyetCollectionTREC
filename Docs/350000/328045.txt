<DOC>
<DOCNO> 328045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/29/yazar/civaoglu.html </URL>
<DATE> 2005/03/29/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Ben İncirlik'teyken 
</HEADLINE>
<TEXT>


İncirlik üssüne konuk olmuştum. Önce şu izlenimi yansıtayım 
"TÜRK KOMUTAN, K ĞIT ÜZERİNDE -TAM- YETKİLİ GÖRÜNÜYORDU. 
ANCAK ABD'NİN ÇEYREK OTONOM ALANI GİBİYDİ İNCİRLİK..." 
Bu izlenimi açayım. 
Sıradan tüm operasyonlar Türk tarafının bilgisi dahilinde. 
Örneğin.... 
Kuzey Irak'a keşif uçuşları ayrıntılarıyla Türk komutanın denetiminde. 
Uçuş öncesi bilgi ve onay aşamasından başlayarak, tüm operasyon Türk tarafının gözetiminde gerçekleşiyor. ABD uluslarına sadece 100 metrelik bir koridor veriliyor. 
Irak üzerinde, radar kitlenmesi ya da aşağıdan taciz atışında, ABD pilotu anında karşılık veriyor, füze atarak hedefi yok edebiliyor. 
Böyle bir durum "meşru savunmaya" girdiği için ABD pilotları inisiyatif kullanmakta özgür. Ancak İncirlik'e, Türk komutana bildiriliyor. Dönüşte raporlar Türk komutanlığıyla paylaşılıyor. 
................. 
Gözetleme merkezleri var. 
İleri teknoloji ile bütün bölgeyi gözlüyor. 
Orada Türk ve ABD teknik subay ve astsubayları birlikte çalışıyorlar. 
Merkezdeki 10'larca ekran iki tarafa da açık. 
................ 
Genel fotoğraf ve film merkezleri de iki tarafa açık. Yeraltında çok büyük bir film ve fotoğraf merkezi var. 
O gün yörede ve Kuzey Irak'ta uçuş yapılmış ve aşağıdan görüntüler alınmışsa, bunları Türk ve ABD tarafı birlikte görüyor, yorumluyorlar. 
................ 
Bazı eğitim çalışmaları da Türk komutanlığının izlemesine açık. 
Sözgelişi, SAR komandolarından oluşan "kurtarıcı ekip" eğitimleri bunlardan biri. 
ABD'li bir pilotun, yerden açılan ateş ya da havada çatışma sonrası paraşütle zorunlu atlayış yapması halinde saklandığı yerden birkaç saat içinde kurtarılması için her gün çok sıkı eğitim var. Arazi tatbikatları için helikopter uçuşları da Türk komutanın bilgisi dahilinde yapılıyor. 
Bunları izledim. 
Gerçekten ilginç. 
ABD'li pilotun, karşı tarafın eline düşmemesi, işkence görmemesi, hele kafasının kesilmesi gibi durumlar olmaması için en fazla önem verilen çalışmalardan biri de bu. 
Yahut... 
Jetlerin Tanker uçaklarla havadan yakıt ikmali... Bunlarda da Türk havacı personeli yer alabiliyor. 
................. 
Ancak bazı özel mek nlar da var. 
Görüntü, bilgi değirlendirmelerinin yapıldığını dinlediğim ayrı bir merkez bunlardan biri. 
"Tepegöz" de denilen AWACS gözlem uçaklarının içine yabancının girmesi kesinlikle yasaktı. Yanında fotoğraf dahi çektirmemize - ABD'li eş komutan tarafından - onay verilmedi. 
................ 
Bunun dışında mesafeli bir dostluk... Mesafeli birlikte yaşam var. 
ABD'nin her an kurallar dışına çıkma olasılığına karşı Türk komutan yüz göz olmamayı yeğliyordu. Ağırlığını koruyordu. 
ABD tarafı da nazik ve askeri hiyerarşiye uyan bir çizgideydi ama kendi "çok özel" mek n ve konumlarında bir bakıma "otonom" tavırdaydılar. 
............... 
Bu ince ayar yasayla belirlenmişti. 
Şimdi ise ABD çok farklı bir İncirlik statüsü için bastırıyor. 
"Yasa ile olmasın. 
Hükümet izniyle olsun ve bir kere için değil, sürekli operasyon için geçerliliği sürsün. Uçuşlar, lojistik birikim, kuvvet nakliyesi için yol haritası ya da başka kısıtlamalar konulmasın..." 
İsmet Paşa'yı analım bir kez daha 
"Büyük devletle yakınlık, ayıyla aynı yatağı paylaşmak gibidir." 
Türkiye'nin işi zor. 



</TEXT>
</DOC>
