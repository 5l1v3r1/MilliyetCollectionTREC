<DOC>
<DOCNO> 324713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/18/son/sondun41.html </URL>
<DATE> 2005/03/18/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Mussolini'nin torununa adaylık izni çıkmadı .. 
</HEADLINE>
<TEXT>

     Daha önce çektirdiği erotik fotoğraflarla da gündeme gelen İtalyan diktatör Benito Mussolini'nin torunu Alessandra Mussolini, bölgesel seçimlere adaylığının engellenmesinin ardından başvurduğu yüksek mahkemeden olumlu yanıt alamadı. 
     Gelecek ay yapılacak bölgesel seçimlere adaylığı, imza sahtekarlığı yaptığı gerekçesiyle engellendiği için pazartesi günü açlık grevine başlayan Alessandra Mussolini, tekrar üst mahkemeye gideceğini söyledi. 
     Karara tepkisini mahkemenin önünde cep telefonunu fırlatarak gösteren Alessandra Mussolini, 5. günündeki açlık grevini mahkeme kararı açıklanana kadar sürdüreceğini söylemişti. 
     İtalyan yasalarına göre, bölge başkanlığına aday olanlar, o bölge nüfusunun belli bir oranının desteğini alması gerekiyor. 
     Lazio bölgesi için 3500 kişinin desteği gerekirken, Mussolini, adaylığını destekleyen 4300 kişilik imza listesi sunmuştu. 
     Bu imzaların 800'den fazlasının sahte olduğu, imza sahiplerinin bir kısmının öldüğü, aralarında ünlü sanatçı Ornella Mutti'nin de bulunduğu, bir kısmınınsa Mussolini'nin dilekçesini imzalamadığı açıklanmıştı. 
     Bu gelişmenin ardından Alessandra Mussolini'nin adaylığı iptal edilmişti. 
     

     
</TEXT>
</DOC>
