<DOC>
<DOCNO> 348983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/04/son/sonyas02.html </URL>
<DATE> 2005/06/04/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Annelik çok yakıştı 
</HEADLINE>
<TEXT>

     
     Değişim geçirdi 

     Uzun yıllar bir kadın olarak özgürlüğün tadını çıkarıp, kariyerinde ilerlemeyi tercih eden Monica Bellucci ansızın büyük bir değişim içine girmişti. Çocuk doğurma kararından sonra hayatının tümüyle farklılaştığını itiraf eden seksi yıldız, "Oysa eskiden anne olmadan da mutlu bir kadın olabileceğime inanıyordum" sözleriyle kendini eleştiriyor. 
     
     Aylarca emzirdi 

     Geçtiğimiz yaz, 'Vanity Fair' dergisine yapay döllenmeye karşı olanları protesto etmek amacıyla çıplak poz veren Bellucci, 'bedeninin kendisine ait' olduğunun altını her fırsatta çizdi Monica'nın 'doğallık' yanlısı fikirleri, adı 'ilahi canlı' anlamına gelen Deva doğduktan sonra da aynen devam etti. Bebeğinin tüm ihtiyaçlarını karşılayan, onu aylarca emziren güzel oyuncu, vücudunun bozulma riskini bile önemsemedi. 
     
     Yakında yine beyazperdede 

     Monica Bellucci, 'Malena' ve 'Irreversible-Dönüş Yok' adlı filmlerle şöhret olup 'The Matrix' serisinin güzel Persephone'si rolüyle de tüm dünyayı etkisi altına almıştı. Bellucci, sonra 'The Passion of the Christ'taki 'Mecdelli Meryem' tiplemesiyle oyunculuğunda yeni bir sayfa açtı. Yakın gelecekte, Jean-Christophe Grange'nin romanından sinemaya aktarılan 'Le Concile de Pierre' adlı filmde oynayacak. 
     
</TEXT>
</DOC>
