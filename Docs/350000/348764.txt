<DOC>
<DOCNO> 348764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/04/ekonomi/eko03.html </URL>
<DATE> 2005/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Medina Her markanın bir kahramanı vardır 
</HEADLINE>
<TEXT>



Toplantıda konuşan Reklamcılar Derneği Başkanı Jeffi Medina, markanın aslında canlı olduğunu ve her markanın bir hikayesi olduğunu belirterek, "Her markanın da ayrıca bir kahramanı vardır. Biz kendi hikayemizin kahramanı olmalıyız. Markalar ülkelerin zenginliğidir" dedi. 
Marka denilince akla ilk olarak fason üretimin geldiğini, fason üretimin aslında dublörlük olduğunu söyleyen Jeffi Medina, üreticinin enerji ve birikimini sayısal değil, nitelik kazanç sağlanması için harcaması gerektiğini söyledi. 
Başarının her zaman en büyüğe ve güçlüye gitmeyeceğini, başarının yolunun kolay adapte olmaktan geçtiğini vurgulayan Jeffi Medina, "Her markanın değeri, o ülkenin gücü haline gelir. Marka kopyalanamaz" dedi. 


</TEXT>
</DOC>
