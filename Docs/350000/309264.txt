<DOC>
<DOCNO> 309264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/25/son/sonspo26.html </URL>
<DATE> 2005/01/25/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Galatasaray'a Hasan Şaş'tan kötü haber 
</HEADLINE>
<TEXT>

     Galatasaray'da, 28 Ocak Cuma günü Konyaspor ile yapılacak lig maçı öncesi sakat futbolcuların çokluğu sıkıntı yaratırken, bugün antrenmanda sakatlanan Hasan Şaş'ın bu karşılaşmaya yetişme şansının çok düşük olduğu açıklandı. 
     Kulüp doktoru Murat Çevik, A.A muhabirine yaptığı açıklamada, Özel Bakırköy Acıbadem Hastanesi'nde Hasan'ın MR'ının çekildiğini kaydederek, ''Üst adelesinde bir yırtık belirledik. Bu hafta kadrodaki yerini alma şansı çok düşük. Biz yine de 27 Ocak Perşembe günü Hasan'ı yeniden kontrol edeceğiz. Bana göre yüzde 95 oynayamaz'' dedi. 
     Çevik, yine bugünkü antrenmanda sakatlan Orhan'ın ise dizinde darbeye bağlı ezik olduğunu, ancak durumunu çok ciddi olmadığını belirterek, ''Tedavisine hemen başlandı. Yarın dinlendireceğiz, Perşembe günü ağrıları geçmiş olursa takıma vereceğiz. Orhan'ın düzeleceğine inanıyoruz'' diye konuştu. 
     Ayrıca, aşil tendonundan sakatlığı bulunan Tomas ile ayağında ödem olan Song'un durumları için de Çevik, ''Tedavileri tüm hızıyla sürüyor. Konyaspor maçına yatişebilmeleri için çalışıyoruz. Orhan, Song ve Tomas için son kararımızı 27 Ocak Perşembe günü vereceğiz'' dedi. 
     
</TEXT>
</DOC>
