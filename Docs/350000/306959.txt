<DOC>
<DOCNO> 306959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/16/son/sonsiy07.html </URL>
<DATE> 2005/01/16/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
AKP'li Soydan Ulla gemisinin çıkarılması çalışmaları son aşamada 
</HEADLINE>
<TEXT>

     AK Parti Hatay Milletvekili Mehmet Soydan, İskenderun Körfezi'nde batan atık yüklü MV Ulla gemisinin çıkarılması yönündeki çalışmaların son aşamaya geldiğini söyledi. 
     Soydan, yaptığı açıklamada, Çevre ve Orman Bakanı Osman Pepe ile yaptığı görüşmede, geminin çıkarılması yönündeki çalışmaların son aşamaya geldiğini öğrendiğini belirtti. 
     Açılacak ihale ile çıkarma işinin kazanacak olan firmaya verileceğini ifade eden Soydan, ''İçindeki atığın zehirli olup olmadığı artık çok önemli değil. Önemli olan, bunu söz verildiği gibi çıkarmamız. Şubat ayı içerisinde de bu operasyonun tamamlanacağına inanıyorum'' dedi. 
     Soydan, vatandaşların ve sivil toplum kuruluşlarının bu işe sahip çıkmalarından dolayı memnun olduğunu kaydetti. 
     
</TEXT>
</DOC>
