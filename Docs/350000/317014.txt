<DOC>
<DOCNO> 317014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/20/son/sontur18.html </URL>
<DATE> 2005/02/20/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Polise kurusıkı tabancayla ateşeden 5 kişi yakalandı... 
</HEADLINE>
<TEXT>

     Eskişehir'de bıçakla yaralama olayının şüphelisini gözaltına almak isteyen polis ekibine kurusıkı tabancayla ateş eden 5 kişi yakalandı. 
     Alınan bilgiye göre, bıçakla yaralama suçunun firari şüphelisini arayan emniyet güçleri, Şarhöyük Mahallesi Akkaya Sokak'ta şüphe üzerine 7-8 kişilik bir grupta kimlik kontrolü yaptı. 
     Kontrol sırasında, bıçaklama olayının firari şüphelisi olduğu belirtilen M.G. tespit edildi. 
     Polis ekiplerinin bu kişiyi gözaltına almak istemesi üzerine, gruptakiler karşı çıkarak, kurusıkı tabancayla polislere ateş etmeye başladı. 
     Kargaşadan yararlanarak kaçan Tarık T, Ali K, Z.Ö, Ali A. ve E. T, daha sonra yakalandı. Olayla ilgili soruşturmanın sürdürüldüğü bildirildi. 
     
</TEXT>
</DOC>
