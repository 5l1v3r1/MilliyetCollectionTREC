<DOC>
<DOCNO> 348398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/03/ekonomi/eko04.html </URL>
<DATE> 2005/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
FT HSBC Kıbrıs'ta mülk savaşı kurbanı 
</HEADLINE>
<TEXT>


Financial Times gazetesi önce Demirbank'ın, 2003'ten bu yana ise HSBC'nin kullandığı binanın Rum sahibinin de bankadan kira istediğini yazdı 

EKONOMİ SERVİSİ 

İngiliz Financial Times FT gazetesi HSBC Bank'ın Kuzey Kıbrıs'taki binasının Kıbrıs'taki mülk savaşlarından birinin içinde olduğunu yazdı. Gazetenin haberine göre HSBC Bankası'nın Kuzey Kıbrıs'taki bulunduğu binanın Rum sahibi bankadan kira ödemesini talep etti. 
'Banka Kıbrıs'taki mülk savaşlarına yakalandı' başlığıyla verilen haberde HSBC'nin bulunduğu kirasız binanın Rum sahibinin kendisine aylık kira ödemesini istediğini yazdı. 
Bina 2003'e kadar Demirbank binası olarak kullanılıyordu. Demirbank'ın HSBC'ye satılmasıyla bankanın kullanımına açılmıştı. Haberde "Küresel banka HSBC, bölünmüş Kıbrıs'ta çözüm şansını daha da tehlikeye sokan, mülk tartışmalarının kurbanlarından biri oldu" denildi. 
Kuzey Kıbrıs'ta emlak talebinin arttığı belirtilen haberde Rumların bu duruma tepki gösterdikleri ifade edildi. Çoğu İngiliz vatandaşı 6 bin yabancının Kuzey Kıbrıs'ta mülk sahibi olduğunu yazan gazete, Eupro isimli lobi grubunun üyelerinden Ian Betts'in, "Kıbrıs'taki yabancılar olarak hakkımızı yasal yollarla arayacağız" şeklindeki sözlerine yer verdi. 


</TEXT>
</DOC>
