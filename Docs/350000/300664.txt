<DOC>
<DOCNO> 300664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/24/son/sontur17.html </URL>
<DATE> 2004/12/24/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Kapkaçcı sevgilisini affetmedi 
</HEADLINE>
<TEXT>

     İsmail AKDUMAN SAMSUN, DHA 

SAMSUN'da, 15 yaşındaki H.K.'yı kaçırdığı için tutuklanan, ancak genç kızın ailesinin evlenmelerine razı olarak şikayetini geri alması nedeniyle tutuksuz yargılanmak üzere serbest bırakılan 21 yaşındaki Murat Türe, cezaevinden çıktıktan sonra kapkaç yapınca 16 yıl hapis cezasına çarptırıldı. Bu gelişme üzerine H.K.'nın ailesinin yeniden şikayetçi olması üzerine Murat Türe'ye, 18 yaşından küçük kızı alıykolmak ve tecavüz' suçuyla yargılandığı Samsun 2'nci Ağır Ceza Mahkemesi'nde, 6 yıl 11 ay hapis cezası verildi. 
     Samsun'da, yaklaşık 1.5 yıl önce meydana gelen olayda, Murat Türe, H.K.'yı evlenmek amacıyla kaçırıp cinsel ilişkiye girdi. H.K.'nın ailesinin şikayeti üzerine tutuklandı. Ancak H.K.'nın, ailesinin daha sonra evlenmelerine izin vermesi üzerine 2 ay tutuklu kaldığı cezaevinden, tutuksuz yargılanmak üzere serbest bırakıldı. Murat Türe, cezaevinden çıktıktan 6 ay sonra Elif Ercan ve Göze Arpacıoğlu'nun çantalarını kapkaç yöntemiyle çalarken yakalandı. Samsun 2'nci Ağır Ceza Mahkemesi'nde yargılanan Türe'ye, her iki kapkaç suçundan toplam 16 yıl hapis cezası verildi. 
     Kapkaçtan tutuklanan Murat Türe, dün de H.K.'yı kaçırdığı için 18 yaşından küçük kızı alıykolmak ve tecavüz' suçundan 7 yıl hapis cezası istemiyle yargılandığı Samsun 2'inci Ağır Ceza Mahkemesi'ndeki duruşmada hakim karşısına çıktı. 
     Murat Türe, duruşmada, "H.K. ile kendi isteğiyle cinsel ilişkiye girdim. Zaten cezaevinden çıktıktan sonra evleneceğiz'' derken, H.K. sevgilisinin kapkaç yapıp hapse girmesi üzerine evlenmekten vazgeçtiğini söyledi. H.K. "Ailemin de rızasını alıp, 2 yıl sonra evlenme kararı almıştık. Ailem şikayetinden vazgeçince Murat serbest bırakılmıştı. Ancak, geleceğimizi düşünmeyip kapkaç suçu işledi. Ceza alınca, onun uslanmayacağına karar verdim ve evlenmekten vazgeçtim. Artık bu adamla evlenmem mümkün değil. Kendisinden şikayetçiyim'' dedi. 
     H.K.'nın evlenme teklifini kabul etmemesi ve ailesinin şikayeti üzerine Mahkeme Heyeti, Murat Türe'ye 6 yıl 11 ay hapis cezası verdi. 

     
</TEXT>
</DOC>
