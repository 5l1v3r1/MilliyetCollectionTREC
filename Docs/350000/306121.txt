<DOC>
<DOCNO> 306121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/13/son/soneko25.html </URL>
<DATE> 2005/01/13/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Koç'tan Babacan'a destek Baş müzakereciliği layıkıyla yapar 
</HEADLINE>
<TEXT>

     Koç Holding Yönetim Kurulu Başkanı Mustafa Koç, başkanlık sistemini düşünmeden önce, siyasi sistemin yanlışlarını gidermek gerektiğini söyledi. 
     Koç, TÜSİAD Genel Kurulu sırasında, basın mensuplarının ''Baş müzakereci kim olmalı '' sorusu üzerine, burada isim vermenin doğru olmayacağını, bunun hükümetin takdirinde bulunduğunu bildirdi. 
     Bir gazetecinin, ''Ali Babacan'ın adı geçiyor'' demesi üzerine Koç, şunları kaydetti 
     ''Sayın Babacan, bunu baş müzakereci layıkı ile yapabilecek bir şahıs. O bakımdan eğer olursa, bir özel sektör ve sivil toplum örgütü olarak elimizden gelen yardımı gösteririz, yani dışarıda saygınlığı olan enternasyonel kimliği olan, iyi müzakere yapan biri olması lazım. Sayın Babacan, bunu yerine getirir diye düşünüyorum. Tecrübesi yeter.'' Koç ''Ekonomi bu durumda ne olur, dengeler oturdu mu '' sorusu üzerine, ''bence dengeler oturdu. Bu en az ekonomi kadar önemli bir konu, dolayısıyla ben ikisini beraber götürebileceğini tahmin ediyorum. Kurmay kadrosu var. Uygun görürlerse bence yapabilecek durumda'' diye konuştu. 
     Mustafa Koç, başkanlık sistemine ilişkin bir soru üzerine, parlementer, demokratik sistemi değiştirmenin ne kadar doğru olacağının tartışılacağını ifade ederek, şöyle dedi 
     ''Başkanlık sistemini düşünmeden evvel, siyasi sistemin yanlışlarını gidermek lazım. Zaten Türkiye için erken olduğu gibi, ne kadar uyar o da tartışılır. Bunu dünyada bir tek ABD başarmış, onun dışında bir örneği yok.'' 
     
</TEXT>
</DOC>
