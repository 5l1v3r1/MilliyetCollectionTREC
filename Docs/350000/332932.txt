<DOC>
<DOCNO> 332932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/13/son/soneko29.html </URL>
<DATE> 2005/04/13/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Türkiye, AB'de GSSO fiyat düzeyi açısından ucuz ülkeler arasında... 
</HEADLINE>
<TEXT>

     Avrupa Karşılaştırma Programı'na katılan 31 ülke içinde Türkiye, gayri safi sabit sermaye oluşumu GSSO fiyat düzeyi açısından Avrupa'nın ucuz ülkeleri arasında yer aldı. Türkiye, GSSO fiyat düzeyinde 25 üyeli AB ortalamasının yüzde 67'sinde kaldı. 
     Devlet İstatistik Enstitüsü DİE , Eurostat ve Ekonomik İşbirliği ve Kalkınma Teşkilatı OECD işbirliği ile yürütülen satınalma gücü paritesi çalışmaları çerçevesinde Avrupa Karşılaştırma Programı'na katılan 31 ülke için GSSO ve alt gruplarına ilişkin 2003 yılı fiyat düzeylerini açıkladı. 
     Açıklamada, sonuçların 2003 yılı için geçici, 2001 ve 2002 yılları için ise nihai olduğu belirtilirken, gayrisafi yurtiçi hasılanın GSYH ana gruplarından olan GSSO inşaat ve makine ve techizat olarak iki alt gruptan oluştuğu hatırlatıldı. 
     25 üyeli AB'nin GSSO ortalama fiyat düzeyi 100 olarak kabul edildiğinde en pahalı ülke 128 ile İsviçre olurken, bu ülkeyi 125 ile Norveç, 122 ile Danimarka izledi. Lüksemburg ve Hollanda'da 117 olan fiyat düzeyi, İsveç'te 116 olarak gerçekleşti. Büyük ülkeler içinde en pahalı ülke 114 ile Fransa olurken, Fransa'yı 112 ile İngiltere, 107 ile Almanya, 96 ile İspanya izlerken, büyük ülkelerden İtalya 86 ile bu ülkelerin ardında yer aldı. 
     Türkiye, Letonya ile birlikte 31 ülke içinde pahalılıkta 26'ıncı sırada yer alırken, Çek Cumhuriyeti, Polonya, Romanya ve Bulgaristan, GSSO açısından Avrupa'nın en ucuz ülkeleri oldular. Çek Cumhuriyeti, 100 olan AB GSSO fiyat ortalamasının yüzde 66'sında, Polonya yüzde 62'sinde, Romanya yüzde 55'inde, Bulgaristan ise yüzde 51'inde kaldılar. Buna göre 31 ülke içinde en ucuz ülke 51 puanla Bulgaristan oldu. 
     
     TÜRKİYE'DE, 2003'DE FİYAT DÜZEYİ DÜŞTÜ... 
     Türkiye'de, 2003'de, 2002'ye göre fiyat düzeyi düştü. Buna göre, AB'ye üye 25 ülkede ortalama 100 olan GSSO fiyat düzeyi Türkiye'de 2001 yılında 60, 2002 yılında 71 olurken geçici sonuçlara göre 2003 yılında 67'ye geriledi. 
     Yine 2003 geçici sonuçlarına göre, Türkiye'nin GSSO'nun iki alt grubundan inşaat fiyat düzeyi 47, makine ve techizat da ise 98 olarak belirlendi. 
     Türkiye, inşaat fiyat düzeyi ile Bulgaristan, Romanya ve Polanya'nın önünde yeri alırken, makine ve techizatta 100 olan AB ortalamasına yakın bir düzeyde yer aldı. 
     Aynı dönemde, Türkiye'de inşaat grubunda fiyat düzeyinin en yüksek olduğu alt grup 55 ile ''konut dışı bina'' iken, en düşük olduğu grup 40 ile ''konut türü bina'' grubu olurken fiyat düzeyi ''diğer inşaatta'' 50 olarak belirlendi. 
     Makine ve techizat grubunda ise fiyat düzeyinin en yüksek olduğu alt grup 109 ile ''elektrikli ve optik araçlar'' iken, en düşük olduğu alt grup 74 ile ''diğer ürünler'' oldu. Fiyat düzeyleri ''metal ürünler ve makinelerde'' 96, ''ulaşım araçlarında'' 104 olarak tespit edildi. 
     
</TEXT>
</DOC>
