<DOC>
<DOCNO> 332763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/13/dunya/dun04.html </URL>
<DATE> 2005/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni papanın kıyafeti hazır 
</HEADLINE>
<TEXT>


DIŞ HABERLER SERVİSİ 


Papa Jean Paul II'nin ölümünün ardından yeni papayı belirlemek için hummalı bir çalışma içine giren Vatikan'da, Kardinaller Kurulu'nun seçeceği yeni papanın kamuoyunun önüne ilk çıkışında giyeceği elbise şimdiden hazırlandı, hem de 3 ayrı bedende. 1798 yılından bu yana papaların giysilerini hazırlayan terzi Gamarelli ailesinin 5. kuşak temsilcisi Filippo Gamarelli, kardinallerin toplantısı öncesinde giysilerin hazırlandığını belirtti. Gamarelli, yeni papanın kim olacağı konusunda herhangi bir bilgi olmaması nedeniyle, önlem olarak 3 farklı bedende giysiler hazırladıklarını söyledi. Kardinaller Kurulu'nun seçeceği yeni papa, adının açıklanmasının ardından yeni giysisiyle San Pietro Meydanı'nda halkı selamlayacak. 


</TEXT>
</DOC>
