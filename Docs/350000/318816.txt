<DOC>
<DOCNO> 318816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/26/son/sondun22.html </URL>
<DATE> 2005/02/26/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Filistinli güvenlik kaynağı İlk incelemeler Hizbullah'ı gösteriyor... 
</HEADLINE>
<TEXT>

     Filistinli üst düzey bir güvenlik kaynağı, ilk incelemelerin, Tel Aviv'deki saldırının arkasında Hizbullah'ın olduğunu gösterdiğini söyledi. 
     Tel Aviv'deki saldırıyla ilgili soruşturmaya yakın Filistinli yetkili, ''Sorgulamalardan şimdiye kadar aldığımız tüm bilgiler, Hizbullah'ın bu operasyona dahil olduğunu gösteriyor'' diye konuştu. 
     Filistinli güvenlik yetkilileri ve militanlar, dün yaptıkları açıklamalarda, intihar saldırısının arkasında Hizbullah örgütünün bulunduğunu ileri sürmüştü. 
     Bu arada Lübnanlı Şii örgütü Hizbullah, dün Tel Aviv'de düzenlenen saldırıya karıştığı iddialarını bir kez daha redetti. 
     Örgütün bugün yayımladığı bildiride, ''Hizbullah, Tel Aviv'deki operasyonda hareketimize isnat edilen rolü kesin şekilde yalanlamaktadır. Bu iddialar tamamen asılsızdır. Bu suçlamalar, Yahudi devleti tarafından Hizbullah'a karşı yürütülen kışkırtma kampanyasının bir parçasıdır'' ifadesi kullanıldı. 
     Örgütün sözcüsü, dün Beyrut'ta yaptığı açıklamada da saldırıya Hizbullah'ın karıştığı iddialarını yalanlamıştı. 
     
</TEXT>
</DOC>
