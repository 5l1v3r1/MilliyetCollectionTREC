<DOC>
<DOCNO> 344750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/22/spor/spo09.html </URL>
<DATE> 2005/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Sivas'a çok yakıştı 2-0 
</HEADLINE>
<TEXT>


Süper Lig'i 3 hafta önce garantileyen Kırmızı-Beyazlı takım, Karagümrük'ü Ufuk ve Çetin'in golleriyle yenerek 2. Lig A Kategorisi'ni zirvede tamamladı. Futbolcular ve teknik heyet mücadeleden sonra şampiyonluk turu attı 


Lider Sivasspor son maçta Karagümrük'ü mağlup etti ve Süper Lig'e şampiyon olarak yükseldi. Kırmızı - Beyazlı taraftarlar sahasındaki son maçını oynayan takımlarına büyük destek verirken statta karnaval havası estirdi. 24. dakikada konuk ekipten Şener'in sert şutunda top direkten döndü. 
Sivas ikinci yarıya golle başladı. 46. dakikada Ufuk'un vuruşunda top ağlarla buluştu. 58'de Çetin kafa vuruşuyla meşin yuvarlağı filelere göndererek skoru 2-0 olarak belirledi. 80'de Karagümrük'ten Mehmet ikinci sarıdan kırmızı kartla oyun dışı kaldı. 

Maçın karnesi 
Halife YALÇINKAYA DHA 

HAKEMLER Abdullah Yılmaz, Mehmet Metin, Hasan Kaba 
SİVASSPOR Vedat 7 - Murat 6 , Timur 6 , Hakan 6 , Hayrettin 7 - Serkan 7 , Yusuf 5 Dk.46 Ertuğrul 6 , Serdar 7 Dk.74 Gökhan 6 , Ufuk Ateş 8 - Mohamed Ali 4 Dk.40 Mahmut 6 , Çetin 8 
KARAGÜMRÜK Volkan 5 Dk.32 Emrah 4 - Süleyman 5 , Emre 5 , Mehmet 5 , Erdinç 6 - Salim 6 , Mithat 5 , Şener 5 Dk.60 Orhan 5 , İsmail 5 - Hasan 6 , Gökhan 6 Dk.74 Ali 3 
GOLLER Ufuk Dk.46 , Çetin Dk.58 
SARI KARTLAR Şener, Mehmet Karagümrük 
KIRMIZI KART Mehmet Dk.80 - Karagümrük 

Vestel'e tatsız şaka 2-1 

Süper Lig'e yükselen Siyah-Beyazlılar, İzmir'de Karşıyaka'ya boyun eğdi, ligi ikinci sırada bitirdi. Konuk ekibin tek golünü Mehmet, ev sahibinin sayılarını Kemal ve Tayfun kaydetti 


Yeni sezonda Süper Lig'de mücadele edecek olan Vestel Manisaspor, izmir'de Karşıyaka'ya 2-1 mağlup oldu. Ev sahibi ekip 7 hafta sonra puan ve galibiyet yüzü görürken, konuk Siyah - Beyazlı takım ligi ikinci sırada noktaladı. 
Vestel Manisa, Mehmet Akdemir'in henüz 5. dakikada attığı golle öne geçti. 35'te Karşıyaka penaltı kazandı. Eren'in vuruşunda kaleci Oğuzhan gole izin vermedi. 44'te Kemal kafa vuruşuyla skora denge getirdi. İlk yarı bu skorla kapanırken 62'de sahneye çıkan Tayfun topu ağlara yollayarak Karşıyaka'yı galibiyete taşıdı. 

Maçın karnesi 
Ergin KARATAŞ DHA 

HAKEMLER Sinan Baş, Onur Kambirimer, Ali Osman Karaçor 
KARŞIYAKA Onur 5 - Emrah 5 , Kemal 6 , Ulaş Meyan 6 , Ufuk 7 - Olgay 5 , Yiğit 7 Dk.79 Remzi 5 , Eren 6 , Cüneyt 6 - Uğur 5 Dk.22 Nedim 6 , Tayfun 6 Dk.82 Göksel 
VESTEL MANİSASPOR Oğuzhan 5 - Nezir 6 , Yunus 4 , Özgür 5 , Eray 6 - Hüseyin 4 , Soner Sakarya 6 Dk.46 Murat Özkan 5 , Kenan 5 Dk.89 Serkan , Hüseyin 4 - Mehmet Akdemir 6 , Sercan 5 Dk.54 İzzet 4 
GOLLER Mehmet Akdemir Dk.5 , Kemal Dk.44 , Tayfun Dk.62 
SARI KARTLAR Nezir, Özgür V.Manisa , Kemal Karşıyaka 

Kader günü 

İkinci Lig B Kategorisi'nde sezonun son maçları bugün oynanacak. B Grubu'nda Gençlerbirliği ASAŞ'ın ardından ikinci sırada yer alan Orduspor deplasmanda Zonguldakspor ile karşılaşacak. Geçen hafta Eskişehirspor'la kendi sahasında oynadığı maç devre arasında çıkan olaylar yüzünden yarıda kalan Karadeniz ekibi, kritik mücadeleden galibiyetle ayrılırsa şampiyonluk için Futbol Federasyonu'nun kararını bekleyecek. Federasyon, güvenliğin sağlanmasına rağmen ikinci yarıya çıkmadığı görüşünde birleşip konuk Eskişehir'i 3-0 hükmen yenik ilan ederse Orduspor, A Kategorisi'ne yükselecek. 70 puana sahip olan Mor - Beyazlı takımın, Zonguldak'ta puan kaybetmesi halinde ise sezonu 75 puanla bitiren Gençlerbirliği ASAŞ şampiyon olacak. 

Erciyes'ten süper şölen 

Süper Lig'e yükselen Erciyesspor bugün Telekom'la oynayacağı maçtan önce şampiyonluk şöleni düzenleyecek. Atatürk Stadı'nda saat 17.00'de başlayacak olan kutlamalarda Ebru Gündeş'in konser vereceği açıklanırken, Mehter Takımı da gösteri yapacak. 



</TEXT>
</DOC>
