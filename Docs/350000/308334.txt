<DOC>
<DOCNO> 308334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/22/ekonomi/eko08.html </URL>
<DATE> 2005/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İşçi verimliliğinde Türkiye ilk sırada 
</HEADLINE>
<TEXT>


NEVSAL ELEVLİ Londra 

Amerikan Araştırma Merkezi Conference Board'un yayımladığı "Avrupa'da verimlilik" raporuna göre AB nin yeni ve eski üye ülkelerinde ekonomik verimlilik artıyor. İşçi verimliliğindeki artışta ise Türkiye yüzde 9.1 ile ilk sırada yer aldı. 
Avrupa'da verimlilik hacminin artış hızının ABD ve İngiltere'ye oranla çok düşük olduğunu kaydeden araştırma, 2004'te ABD'de yüzde 3.1, İngiltere'de yüzde 2.3 olan verimlilik artışlarının AB ülkelerinde yüzde 1.6 olduğu kaydedildi. AB'de 2003'te yüzde 1.3 olan verimliliğin 2004'te yüzde 1.6'ya çıkmasında Mayıs 2004'te AB'ye 10 genç ekonominin katılmış olmasının etkili olduğu belirtilen araştırmada eski 15 üyenin ortalama verimlilik artışının yüzde 1.3 olduğuna dikkat çekildi. 
Türkiye'nin yüzde 9.1'lik verimlilik artışını yakaladığı 2004'te İzlanda yüzde 5.9 ile Türkiye'nin en yakın takipçisi oldu. Verimlilik artışı Japonya'da yüzde 3.6, İrlanda'da yüzde 3.2, Fransa'da yüzde 2.1, Almanya'da yüzde 1 açıklandı. 


</TEXT>
</DOC>
