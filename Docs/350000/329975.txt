<DOC>
<DOCNO> 329975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/04/guncel/gun01.html </URL>
<DATE> 2005/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
'Dev' tablolar görücüye çıkıyor 
</HEADLINE>
<TEXT>


Antik A.Ş.'nin 10 Nisan'daki 231. müzayedesinde ünlü Türk ressamlarının anıtsal boyutlardaki tabloları satışa çıkarılacak 

SERHAT OĞUZ İstanbul 

Antik A.Ş.'nin 10 Nisan'da Swissotel'de düzenleyeceği 231. müzayedesinde değerli Osmanlı eserleri, antikalar ve tablolar satışa çıkarılacak. Antik A.Ş. Yönetim Kurulu Başkanı Turgay Artam, müzayedenin özelliğinin, ünlü Türk ressamlarının anıtsal boyutlardaki tablolarına yer verilmesi olduğunu söyledi. 

338 parçanın satışa çıkarılacağı müzayedenin en değerli eseri olarak 19. yüzyıl Türk ressamı Hüseyin Zek i Paşa'nın natürmortu gösteriliyor. Müzayedede ayrıca, Bülent Ecevit'in annesi Nazlı Ecevit'in "Çiçekçi Kız" adlı tablosu da satışa sunulacak. Osmanlı Sarayı'nın başarı nişanıyla ödüllendirdiği İtalyan ressam Alberto Passini'nin İstanbul konulu yağlıboya ve Fransız ressam François Prieur Bardin'in Eminönü konulu tabloları da ilginç eserler arasında yer alıyor. 



</TEXT>
</DOC>
