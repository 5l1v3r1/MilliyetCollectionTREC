<DOC>
<DOCNO> 342845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/16/guncel/gun01.html </URL>
<DATE> 2005/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya bu maçı izledi 
</HEADLINE>
<TEXT>


ABD'li Williams ve Şenoğlu'nun Boğaziçi Köprüsü'nde yaptığı tarihi tenis maçına medya ordusu tanıklık etti 

İSTANBUL Milliyet 

Türkiye'de ilk kez düzenlenen 2005 WTA İstanbul Cup Tenis Turnuvası'nda ana tablo maçlarının başlamasından önce dünyaca ünlü ABD'li tenisçi Venus Williams ile milli tenisçimiz İpek Şenoğlu, Boğaziçi Köprüsü'nde gösteri maçı yaptı. 
Saat 07.00 - 07.45 arasında gerçekleştirilen maç nedeniyle köprünün Asya'dan Avrupa'ya gidiş yönü trafiğe kapatıldı. 

'Heyecanlandım' 

Top toplayıcı çocuklar tarafından köprünün Avrupa-Asya sınırı olan noktasına yapışkan bantlarla tenis kortu çizildi, file gerildi, iki sahada Türk bayrağı açıldı. 
Williams ve Şenoğlu, köprüye limuzinlerle geldi. Williams'a annesi eşlik etti. Sempatik hareketleriyle dikkati çeken Williams, mini kot etek ve bluz ile yaptığı gösteri maçının ardından 2 kıtada aynı anda tenis oynamanın inanılmaz olduğunu belirterek, "Rüyamda görsem inanmazdım. Çok heyecanlandım" dedi. 

Maçtan önce kalkan ziyafeti 

DENİZ ALTUNTAŞ 
Williams, önceki akşam İstanbul Cup'un Başkanı Ahmet Kurtuluş Birader ve organizasyon yetkilileriyle Boğaz'daki Park Fora Balıkçısı'nda kalkan ve levrek ızgara yedi. Tatlı olarak sufle şokolayı tercih eden Williams, "Boğaz müthiş bir yer. Ayrıca mezelerinizi sevdim" dedi solda . Williams, gösteri maçının ardından da hayranlarına top imzaladı. 


</TEXT>
</DOC>
