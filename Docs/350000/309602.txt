<DOC>
<DOCNO> 309602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/26/son/sonspo17.html </URL>
<DATE> 2005/01/26/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Bulak Beşiktaş teknik direktörlügü için teklif almadım... 
</HEADLINE>
<TEXT>

     Denizlispor Teknik Direktörü Giray Bulak, Gaziantep deplasmanında kazanan taraf olmak istediklerini belirtirken, Beşiktaş'tan herhangi bir teklif almadığını bildirdi. 
     İkinci yarının ilk maçı için hazırlıklarını sürdürdüklerini kaydeden Bulak, Gaziantepspor'un ligin iyi takımlarından olduğunu ve devre arasında yaptığı takviyelerle güç kazandığını söyledi. 
     Zorlu bir rakibe karşı puan mücadelesi vereceklerini ifade eden Bulak, ''Takımlar, yaptıkları takviyelerle güçlendiler. Biz ise tam tersini yaparak oyuncu verdik. Ancak, biz iyi bir takımız. Türkiye Kupası'nda tur atlamanın da verdiği moralle bu maça çıkacağız. Gaziantep'te kazanmak istiyoruz'' dedi. 
     Adının Beşiktaş teknik direktör adayları arasında geçmesiyle ilgili soruyu da yanıtlayan Bulak, ''Bundan mutluluk ve onur duydum. Ancak, Beşiktaş teknik direktörlüğü için bir teklif almadım'' diye konuştu. 
     
</TEXT>
</DOC>
