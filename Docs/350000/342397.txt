<DOC>
<DOCNO> 342397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/14/siyaset/asiy.html </URL>
<DATE> 2005/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
'İhlal var ama adil yargılandı' 
</HEADLINE>
<TEXT>


Yargıç Türmen, "Öcalan'ın gereğinden fazla gözaltında tutulduğu" iddiasına katıldı. Ancak, "Öcalan'ın adil yargılanmadığı" görüşüne ise karşı oy kullandı 

Güven Özalp - Brüksel 


AİHM Büyük Dairesi'nde Abdullah Öcalan'ın "adil yargılanmadığı" görüşüyle sonuçlanan oylamalara katılan Türk yargıç Rıza Türmen, Türkiye'nin Avrupa İnsan Hakları Sözleşmesi'ni AİHS ihlal ettiği iddialarına 3 noktada katıldı. Türmen, "Öcalan'ın gereğinden fazla gözaltında tutulduğu", "yargıç karşısına geç çıkarıldığı" ve "savunmanın hazırlanması için yeterli sürenin verilmediği" iddiaları konusunda Türkiye'nin sözleşmeyi ihlal ettiği yönünde oy kullandı. 
Türmen, Türkiye'nin mahk m edildiği "DGM'nin bağımsız ve tarafsız olmaması nedeniyle Öcalan'ın adil yargılanmadığı, DGM tarafından verilen ölüm cezasının kötü muamele olduğu" konularındaki çoğunluk görüşüne ise karşı çıktı. 
AİHM'deki 17 yargıcın, oylamalarda maddelere ilişkin oyları şöyle oldu 
Adil yargılamayı düzenleyen 6. maddenin 1. fıkrası bağlamında Öcalan'ı yargılayan DGM'nin bağımsız ve tarafsız olup olmadığı konusundaki oy dağılımı 

Adil yargılandı diyenler 
AİHM Başkanı Luzius Wildhaber, Fransız yargıç Jean Paul Costa, Türk yargıç Rıza Türmen, Polonyalı yargıç Lech Garlicki, İspanyol yargıç Javier Borrego Borrego, İsviçreli yargıç Lucius Caflisch. 

Adil yargılanmadı diyenler 
Yunan yargıç Christos Rozakis, Alman yargıç Georg Ress, İngiliz yargıç Nicolas Bratza, İsveçli yargıç Elisabeth Palm, Rum yargıç Loukis Loucaides, Slovak yargıç Viera Straznicka, Danimarkalı yargıç Peer Lorenzen, Ukraynalı yargıç Volodymyr Butkevych, İrlandalı yargıç John Hedigan, Gürcü yargıç Mindia Ugrekhelidze, Ermeni yargıç Alvina Gyulumyan. 
İşkence ve kötü muameleyi yasaklayan 3. madde bağlamında, Öcalan'a DGM'ce idam cezası verilmiş olmasının "kötü muamele" olup olmadığı konusunda oy dağılımı 

Kötü muamele değil diyenler 
Fransız yargıç Jean Paul Costa, Türk yargıç Rıza Türmen, İspanyol yargıç Javier Borrego Borrego, İsviçreli yargıç Lucius Caflisch. 

Kötü muamele diyenler 
AİHM Başkanı Luzius Wildhaber, Polonyalı yargıç Lech Garlicki, Yunan yargıç Christos Rozakis, Alman yargıç Georg Ress, İngiliz yargıç Nicolas Bratza, İsveçli yargıç Elisabeth Palm, Rum yargıç Loukis Loucaides, Slovak yargıç Viera Straznicka, Danimarkalı yargıç Peer Lorenzen, Ukraynalı yargıç Volodymyr Butkevych, İrlandalı yargıç John Hedigan, Gürcü yargıç Mindia Ugrekhelidze, Ermeni yargıç Alvina Gyulumyan. 
Türkiye'nin AİHS'yi ihlal etmediğine oybirliğiyle karar verilen maddeler ise şunlar Yaşam hakkını garanti altına alan 2. madde, ayrımcılığı yasaklayan 14. madde, bireysel başvuru hakkını düzenleyen 34. madde. 
İncelemeye gerek görülmeyen maddeler de şunlar 
Cezaların yasallığını düzenleyen 7. madde, özel hayatın ve aile hayatının korunmasını amaçlayan 8. madde, düşünce, vicdan ve din özgürlüğünü garanti altına alan 9. madde, ifade özgürlüğünü düzenleyen 10. madde, etkili başvuru hakkını düzenleyen 13. madde, hakların kısıtlanmasının sınırlarını belirleyen 18. madde. 


</TEXT>
</DOC>
