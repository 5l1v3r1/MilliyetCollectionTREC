<DOC>
<DOCNO> 344693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/22/ekonomi/eko06.html </URL>
<DATE> 2005/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin, dünya turizminde gözünü ilk üçe dikti 
</HEADLINE>
<TEXT>


EKONOMİ SERVİSİ 

Dünya ticaretini tehdit ettiği yolundaki iddialarla gündemde olan Çin, şimdi de turizmde Avrupa ülkelerini zorlamaya başladı. En çok turist çeken ülkeleri arasında gelen İtalya dünya turizmindeki dördüncülük sıralamasını bu yıl Çin'e kaptırdı. Çin'deki Çin Seddi İtalya'daki Pisa Kulesinden daha fazla turist çekince "Çin, dünya turizminde de iddialı" yorumlarına neden oldu. 
Dünya Turizm Örgütü'nün yaptığı araştırmaya göre, geçen yıl en çok turisti 75 milyon ziyaretçiyle Fransa çekti. İspanya 53 milyon turistle ikinci olurken ABD 46 miyon turistle üçüncü oldu. İtalya geçen yıl 37 milyon turistle dördüncülüğü 41 milyon turist çeken Çin'e bıraktı. Bu arada Dünya Turizm Örgütü seyahat trendlerinin çoğu Avrupalı ve Amerikalı turist tarafından Asya ülkelerine kaydığını da açıkladı. Örgüt, Asya ülkelerinde 1995 yılından bu yana yaşanan yüzde 9 oranındaki büyümeye dikkat çekti. Çin'e gelen turist sayısında 2003'teda yüzde 27 artış yaşanmıştı. 

Yatırımla büyüdü 
Dünya Turizm Örgütü, Çin'de yakın zamanda yaşanan turist artışının nedenini ise daha fazla batılı yatırımı çekmeye başlamasıyla batılıların kendilerini daha rahat hissetmelerinde buldu. Bu arada Çin'e Hong Kong ve Tayvan gibi diğer Asya ülkelerinden gelen turist sayısındaki artış da dikkati çekti. 
Dünya Turizm Örgütü turizmde uzun dönem tahminlerini de açıkladı. Buna göre Avrupa ülkeleri önümüzdeki yıllarda sadece yüzde 3 turist atışı yaşayacak. Başta ABD'li olmak üzere pek çok turist Asya ülkelerini tercih edecek. Turist artışı yaşayan diğer Asya ülkeleri arasınad Hong Kong geçen 22 milyon turist ile dünyanın 8'inci en çok turist çeken ülkesi oldu. Türkiye ise en çok turist çeken ilk 10 ülke arasında yer almadı. 

2004'te en çok turist çeken 10 ülke Sıra Ülke Turist sayısı 1. Fransa 75 milyon 2. İspanya 53 milyon 3. ABD 46 milyon 4. Çin 41 milyon 5. İtalya 37 milyon 6. İngiltere 27 milyon 7. Hong Kong 21 milyon 8. Meksika 20 milyon 9. Almanya 20 milyon 10. Avusturya 19 milyon 

</TEXT>
</DOC>
