<DOC>
<DOCNO> 307167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/17/son/soneko16.html </URL>
<DATE> 2005/01/17/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
JCR Baş Analisti Türkiye'nin kredisini yükseltecek şartlar oluşuyor 
</HEADLINE>
<TEXT>

     Japon Kredi derecelendirme kuruluşu JCR baş analisti Yoshihiko Tamura, Türkiye ekonomisinde, kredi notunun yükseltilmesini destekleyecek şartların oluşmaya başladığını söyledi. 
     Yoshihiko Tamura, Türkiye ekonomisindeki gelişmeleri yakından görmek ve bilgi toplamak amacıyla, İstanbul ve Ankara'da ziyaretlerde bulunduklarını söyledi. 
     İstanbul'da özel sektör temsilcileri ve finans kuruluşlarını yetkilileriyle görüştüklerini belirten Tamura, Ankara'da ise Devlet Bakanı Ali Babacan başta olmak üzere, Hazine, Maliye, Merkez Bankası, Özelleştirme İdaresi yetkilileriyle görüşerek bilgi topladıklarını kaydetti. 
     Tamura, Ankara'da Avrupa Birliği, Dünya Bankası ve IMF yetkilileriyle görüşmelerde bulunduklarını ifade etti. 
     Türkiye'nin kısa ve orta vadeli makro ekonomik istikrarı açısından Uluslararası Para Fonu IMF ile yapılan stand-by anlaşmasının önemli olduğunu belirten Tamura, stand-by ile Türkiye'nin kararlılığını gösterdiğini kaydetti. 
     Tamura, Türkiye ekonomisindeki gelişmeleri destekleyen diğer bir unsurun AB olduğunu vurgularken, AB'nin, uzun vadeli istikrarın sağlanması ve dolaylı-doğrudan yatırımların artması açısından önem taşıdığını bildirdi. 
     
     YAPISAL REFORMLARIN GEREKLİLİĞİ... 

     Tamura, gerek yapısal refromların bir an önce yasalaşması, gerekse cari işlemler açığının daha sağlam temellerde finanse edilmesi gibi konuların yakından takip ettiklerini de vurguladı. 
     JCR, en son geçen yıl Mart ayında, Türkiye'nin B olan notunu teyit ederken, görünümü pozitife çevirmişti. 

     
</TEXT>
</DOC>
