<DOC>
<DOCNO> 333755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/15/son/sontur04.html </URL>
<DATE> 2005/04/15/ </DATE>
<TIME> 08.50 </TIME>
<AUTHOR>  </AUTHOR>
<HEADLINE>
Annenin dramı 
</HEADLINE>
<TEXT>

     Gaziantep'te bir anne, zorla fuhuş yaptırıldığını iddia ettiği kızının yetiştirme yurduna yerleştirilmesine karar verilince adliyede fenalık geçirdi. 
     Selvi Z, 25 gündür haber alamadığı kızı Z.Z'nin 17 yerini tespit ederek, buraya polisle birlikte gidip kızını teslim aldı. Nöbetçi cumhuriyet savcısınca ifadesi alınan Z.Z, annesinin yanında değil yetiştirme yurdunda kalmak isteğini söyledi. Cumhuriyet savcılığının, Z.Z'nin Kilis Kız Yetiştirme Yurdu'na yerleştirilmesine karar vermesi üzerine, anne Selvi Z, adliye binasında fenalık geçirdi. 
     Kızının kendisine 2 aylık hamile olduğunu söylediğini öne süren Selvi Z. "Kızımın birlikte yaşadığı kişi, madde bağımlısı ve bir suçtan dolayı cezaevine girdi. Kızıma bu kişi zorla fuhuş yaptırıyordu. Madde bağımlıları kızımı korumak istediğim için sürekli tehdit ediyor. Çocuklarımı can güvenlikleri olmadığı için okula gönderemiyorum. Bu konuda yetkililerden yardım bekliyorum" diye konuştu. 
     
</TEXT>
</DOC>
