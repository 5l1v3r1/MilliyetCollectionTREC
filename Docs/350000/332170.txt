<DOC>
<DOCNO> 332170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/11/son/sondun66.html </URL>
<DATE> 2005/04/11/ </DATE>
<TIME> 23.10 </TIME>
<AUTHOR>  </AUTHOR>
<HEADLINE>
Angola'daki Marburg salgınında ölü sayısı 203'e yükseldi 
</HEADLINE>
<TEXT>

     Angola'da Marburg virüsü yüzünden ölenlerin sayısının 203'e yükseldiği bildirildi. 
     Angola Sağlık Bakanlığı yetkilileri ile Dünya Sağlık Örgütü DSÖ , en çok ölünün ülkenin kuzeyindeki Uige'de kaydedildiği, bu bölgede toplam 184 kişinin hayatını kaybettiğini açıkladı. 
     DSÖ, Angola'da Marburg virüsü yüzünden ölenlerin son haftalarda hızla artması üzerine ülkeye sınırı olan ülkeleri uyarmış, DSÖ yetkilileri, herkesin dikkatli olması gerektiğini belirterek, sadece Angola'nın değil Namibiya, Kongo, Demokratik Kongo Cumhuriyeti ve Zambiya gibi, bu ülkeye sınırı olan tüm ülkelerin de dikkatli olması gerektiğini söylemişti. 
     Ebola'ya benzer bir virüs olan öldürücü Marburg virüsü ilk defa 1967 yılında Uganda'dan Almanya ve Yugoslavya'ya ithal edilen hastalıklı maymunlardan insanlara bulaşmasıyla ortaya çıkmıştı. 
     
</TEXT>
</DOC>
