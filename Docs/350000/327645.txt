<DOC>
<DOCNO> 327645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/28/ekonomi/eko04.html </URL>
<DATE> 2005/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir kişiye iş yaratma maliyeti 83 bin YTL 
</HEADLINE>
<TEXT>



Türkiye'de bir kişiye iş yaratmanın maliyeti ortalama 82.5 bin YTL oldu. Bir kişiye istihdam sağlayacak yatırım için yapılması gereken ortalama makine ve teçhizat ithalatı ise ise 29.9 bin doları buldu. 
Hazine'nin ocakşubat döneminde teşvik belgesine bağladığı yatırımların tutarı 2 milyar 600.2 milyon YTL düzeyinde oluşurken, bu yatı rımlar kapsamında öngörülen istihdam ise 31 bin 535 kişi oldu. Sözkonusu projeler kapsamında yaratılacak her bir kişilik istihdamın maliyeti ortalama 82.5 bin YTL olarak gerçekleşti. Sermaye yoğun bir sektör olan enerji kapsama dahil edilmediğinde ise bu yıl bir kişilik iş için gereken ortalama yatırım tutarı 74.5 bin YTL'ye denk geldi. 

Sektörel maliyet 
Ağırlıklı olarak teknoloji yoğun nitelikteki yatırımları içeren enerji sektöründe, bir kişilik istihdam için yapılması gereken ortalama yatırım tutarı 2 milyon 694.8 bin YTL oldu. 
Bir kişilik istihdam için ortalama yatırım tutarı imalat sektöründe 91 bin YTL, hizmetler sektöründe 55.8 bin YTL, madencilikte 55.3 bin YTL, tarımda ise 115.8 bin YTL düzeyinde hesaplandı. 




</TEXT>
</DOC>
