<DOC>
<DOCNO> 337136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/son/sontur28.html </URL>
<DATE> 2005/04/26/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Canakkale'ye törenler için gelen 10 bin kişi ülkelerine dönmeye başladı 
</HEADLINE>
<TEXT>

     Çanakkale Kara Savaşları ve Anzak Çıkarması'nın 90. yıldönümü dolayısıyla Avustralya ve Yeni Zelanda'dan gelen yaklaşık 10 bin kişi, törenlerin ardından ülkelerine dönmeye başladı. 
     Anzak Koyu'nda gerçekleştirilen Şafak Ayini'nin ardından son gecelerini de Çanakkale'de geçiren Anzaklar, Türkiye'ye gelmekten ve atalarının savaştığı alanları görmekten çok mutlu olduklarını söylediler. 
     Avustralya'nın Melbourne kentinde tezgahtarlık yapan Aleksander Pinot, ''Buraya gelmeden önce Türkiye ile ilgili basında spekülasyon haberler yer aldı. Buna rağmen biz ülkenize geldik. İyi ki gelmişiz. Tüm insanların bu ülkeye gelmesini tavsiye ediyorum. Türk insanı, gerçekten misafirperver ve dostluğa önem veren bir yapıya sahip. Çok mutluyuz'' diye konuştu. 
     Bu arada, törenlere katılmak üzere gelen Anzaklardan bazılarının bir süre daha Türkiye'de kalarak çeşitli illeri gezecekleri öğrenildi. 
     
</TEXT>
</DOC>
