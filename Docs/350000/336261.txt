<DOC>
<DOCNO> 336261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/23/son/sontur11.html </URL>
<DATE> 2005/04/23/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
İstanbul'da bazı yollar yarın trafiğe kapalı 
</HEADLINE>
<TEXT>

     İstanbul Valiliği Gençlik ve Spor İl Müdürlüğü'nce düzenlenen '35'inci Valilik Kupası' ve 'Pertevniyal Koşusu' nedeniyle yarın bazı yollar trafiğe kapatılacak. 
     İstanbul Emniyet Müdürlüğü'nden yapılan yazılı açıklamada, 24 nisan pazar günü saat 10.00'da, Taksim Cumhuriyet Anıtı önünden başlayıp, Gümüşsuyu, Tophane, Karaköy, Galata Köprüsü, Eminönü, Sirkeci, Gülhane ve Cağaloğlu güzergahında devam edecek Valilik Kupası koşusu, Vilayet binasında sona erecek. 
     Açıklamada, Reşadiye, Ankara ve Alayköşkü caddeleri ile Taksim çiçekçi ışıklar, Dünya Sağlık Sokak çıkışı, Nilüfer Seyahat çıkışı, Gümüşsuyu park çıkışı ve Askeri Hastane girişi, Miralay Şefikbey sokak girişi, Tarık Zafer Tunaya sokak çıkışı, MKE çıkışı, Mete kavşağı, Kadırgalar, Fındıklı, Dolmabahçe, Tophane ve Salıpazarı ışıklar, Tophane Sanatçılar sokak inişi, Lüleci Hendek sokak, Revani sokak inişi, Kemeraltı ışıklar, Bankalar caddesinden iniş, Karaköy meydanı ve perşembe pazarı ışıkların, yarışın yapılacağı gün saat 09.00'dan itibaren trafiğe kapatılacağı duyuruldu. 
     Bu arada, Ragıp Gümüşpala Caddesi'nden gelip Sirkeci yönüne giden akımın, eski Ticaret Odası önünden Unkapanı ve Yenikapı'ya yönlendirileceği, kullanılacak diğer alternatif yolların ise İnönü Stadı arkası, Mete ve Divan kavşakları ile Tarlabaşı Bulvarı ve Unkapanı olduğu açıklandı. 
     Öte yandan, yine aynı gün ve saatte yapılacak 'Pertevniyal Koşusu' nedeniyle Vatan caddesinin, Aksaray'dan Lahor meydanına kadar her iki yönden trafiğe kapatılacağı duyuruldu. Bu yolu kullanacak sürücülerin, alternatif güzergah olarak Fevzipaşa ve Millet caddelerinden geçebilecekleri belirtildi. 
     
</TEXT>
</DOC>
