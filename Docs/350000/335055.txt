<DOC>
<DOCNO> 335055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/20/yazar/cemal.html </URL>
<DATE> 2005/04/20/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Erdoğan ile AB yolu 
</HEADLINE>
<TEXT>


Bir yandan Türkiye'nin Avrupa Birliği yolu... Öte yandan ekonomide aşla iş ve bu çerçevede Türkiye'nin IMF ile üç yıllık yeni anlaşması... 
Bu ikisi iç içe. 
Bu ikisi aynı zamanda Başbakan Erdoğan hükümetinin yol haritası... 
Türkiye AB yolunda tökezlerse, ekonomi olumsuz etkilenir. Türkiye'nin AB ile ilişkilerinin kötüye gitmesi, IMF ile anlaşmayı da zora sokar. 
Çünkü, ekonomiye ilişkin olumlu beklentilerde AB'nin yeri hayati 
AB'den müzakere tarihi alındığı içindir ki Türkiye'deki yatırım ortamıyla ilgili hava gitgide düzeliyor. Geleceğe ilişkin ekonomik öngörü ve beklentiler iyiye gidiyor. 
Ama AB ile ilişkiler bozulmaya yüz tutarsa, iç ve dış ekonomik çevrelerde soru işaretleri çoğalır. AKP hükümetinin Avrupa'yla ilgili niyeti konusunda kuşkular su yüzüne çıkarsa, yatırımcı çevreler frene basabilir. 
Oysa, Türkiye'nin ekonomisini düze çıkarması için yabancı sermayeye kesin ihtiyacı var. Bu alanda maalesef nal topluyoruz. BM Ticaret ve Kalkınma Konferansı raporuna göre Türkiye, yabancı sermaye çekme açısından 140 ülke arasında 110. sırada yer alıyor. Ve AB bu bakımdan Türkiye için bir kalite belgesi oluyor. 
Bir başka deyişle 
Ekonomiye dikiş tutturmak için AB'ye uyumun devam etmesi lazım. Unutmayın, ekonomi dikiş tutmazsa siyasetin de, AKP'nin de dikişleri atar. 
Niye böyle bir yazı girişi 
Bunun altında, Erdoğan'ın son zamanlardaki bazı açıklamaları yatıyor. 
AB ve bölücülük 
Erdoğan bu konuyu bu yakınlarda birkaç kez gündeme getirdi. Bazen açık, bazen üstü örtülü bir dille, AB'de Türkiye'yi bölmeye, karıştırmaya yönelik niyetlerin varlığından söz etti. 
Neydi bunlar 
Erdoğan ne demek istiyordu 
Bilmediğimiz yeni gelişmeler mi vardı 
Yoksa Erdoğan, kafasında AB ile ilgili h l netleşmemiş bir şeyler olduğu için mi böyle konuşuyordu 
Ya da AKP tabanındaki rahatsızlıkları hedef alan, onları yatıştırmaya çalışan, daha çok iç tüketime yönelik politik açıklamalar mıydı bunlar 
Şu da olabilirdi 
Erdoğan'ın bu tepkilerinde, 17 Aralık'ta müzakere tarihi alırken, Brüksel'de yaşamış olduğu bazı hayal kırıklıkları rol oynadı belki de. AKP liderinin duygusal yapısı, bunları iç dünyasında saklı tutamamış olabilirdi. 
Ali Bulaç'a da kulak verilebilir 
"AK Parti, Türkiye'yi AB sürecine intibak ettirecek bir fikri altyapıya sahip değil ... Kendi geleceğini AB'ye bağladı ama, ne AB'yi doğru dürüst analiz edebildi, ne Türkiye'deki çeşitli toplumsal kesimlerin beklentilerini hesaplayabildi." Neşe Düzel röportajı, Radikal, 18 Nisan 05, s. 6 
Bunun da payı olabilir Erdoğan'ın son dönemdeki açıklamalarında... 
Dikkat çekici nokta şu 
Başbakan Erdoğan'ın bu çıkışları, AB karşıtı çevreleri sevindirdi. Hiç olmayacak kalemlerden Erdoğan'a destek geldi. 
Önemli olan nokta bu. 
Erdoğan neyle oynadığını biliyor mu sorusu ister istemez zihinlere takılıyor. 
AKP hükümetinin mutabık kaldığı ve iki yıldır üstlendiği yol haritası, yazımın başında da belirttiğim 'iki çapa'dan oluşuyor 
AB ile IMF programı. 
İkisi iç içe bunların. 
AB ile sorun çıkarsa, ekonomik gidişin belkemiğini oluşturan mali disiplin ve yapısal reform anlaşmasını sürdürmek de çok zorlaşır. 
AB ile sorun var mı 
Başbakan Erdoğan dün partisinin Meclis grup toplantısında AB ile sorun yok dedi. 
Dileriz öyledir. 
Çünkü Türkiye'nin AB yolu, hükümette siyasal irade ve kararlılığının devamını gerektiriyor Sayın Erdoğan... 



</TEXT>
</DOC>
