<DOC>
<DOCNO> 311843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/03/dunya/axdun02.html </URL>
<DATE> 2005/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk sınavı Türkiye'de 
</HEADLINE>
<TEXT>


ANKARA Milliyet 


International Herald Tribune gazetesi, ABD'nin yeni Dışişleri Bakanı Condoleezza Rice'nin hafta sonunda Ankara'ya yapacağı ziyaret sırasında Türkiye ile ilişkileri onarmada "kilit bir test" ile karşı karşıya kalacağını belirtti. Gazete, "Türkiye'nin ekimde AB ile üyelik müzakerelerine başladığında ABD ile ilişkilerinin yeni gerginliklerle karşı karşıya kalabileceği" yorumunu yaptı. 
Bu arada Başbakan Recep Tayyip Erdoğan, Güney Asya gezisi ve Rice'ın Türkiye'ye geç gelmesi nedeniyle ABD Dışişleri Bakanı ile 5 Şubat'ta Esenboğa Havalimanı VIP Salonu'nda görüşecek. 5 Şubat'ta saat 18.00'de Güney Asya'ya hareket etmeyi planlayan Erdoğan, Rice'ın Türkiye ziyareti nedeniyle programını değiştirdi. Uçuşunu 2 saat erteleyen Erdoğan, saat 18.00'de Türkiye'ye gelecek olan Rice ile havalimanında görüşüp saat 20.00'de Güney Asya'ya gidecek. 


</TEXT>
</DOC>
