<DOC>
<DOCNO> 318501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/25/son/sondun43.html </URL>
<DATE> 2005/02/25/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Rusya'da terörle mücadelede Türk yöntemi önerisi 
</HEADLINE>
<TEXT>

     Rusya Başsavcısı Vladimir Ustinov, terörist eylem düzenleyenlerin yakınlarının rehinelerin bırakılması sürecine katılması gerektiğini söyledi. 
     Ustinov, Moskovskiy Komsomolets gazetesine yaptığı açıklamada, ''Yakınları, düzenlenen terör eyleminden sorumlu tutmaktan söz etmiyorum. Ama pazarlık sürecine onların da katılması zorunlu. Rehineleri kurtarmak için elimizden gelen her şeyi yapmak zorundayız'' dedi. 
     Devletin vatandaşlarına karşı sorumlu olduğunu ifade eden Ustinov, ''Ama vatandaşlar da devlete ve topluma karşı sorumluluk hissetmeli diye konuştu. 
     Ustinov, bu yöntemin geçmişte Türk yetkililer tarafından kullanıldığını belirterek, ''Avrasya feribotu kaçırıldığında teröristlerin yakınları olay yerine getirilmiş, böylece rehinelerin hemen bırakılması sağlanmıştı. Kafkas kökenli insanlar için ailelerinin olay yerine getirilmesi çok önemli'' dedi. 
     Rusya Başsavcısı Ustinov, geçen yıl teröristlerin yakınlarının rehin alınmasını önererek büyük olay yaratmıştı. 
     
</TEXT>
</DOC>
