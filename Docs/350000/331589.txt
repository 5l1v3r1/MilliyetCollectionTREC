<DOC>
<DOCNO> 331589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/09/dunya/dun01.html </URL>
<DATE> 2005/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Törende Bush ve AB liderleriyle görüştüm 
</HEADLINE>
<TEXT>



Başbakan Recep Tayyip Erdoğan, dün Papa Jean Paul II'nin cenaze törenine katılmasının ardından yaptığı açıklamada, törende başta ABD Başkanı George W. Bush ve AB üyesi ülkelerin temsilcileri olmak üzere birçok liderle görüşme imk nı bulduğunu söyledi. 

Papadopulos ile ayaküstü 
Başbakan Erdoğan, Başkan Bush'un yanı sıra Dışişleri Bakanı Condoleezza Rice, eski ABD Başkanı Bill Clinton ile de görüştüğünü belirtti. Erdoğan, AB liderlerinden de, İngiltere Başbakanı Tony Blair, Almanya Başbakanı Gerhard Schröder ve İtalya Başbakanı Silvio Berlusconi ile görüştüğünü belirtti. 
Erdoğan, bir soru üzerine, Yunanistan Başbakanı Kostas Karamanlis ile görüşme imk nı olmadığını belirterek, "Ama Kıbrıs Rum Kesimi'nden Sayın Papadopulos ile ayaküzeri görüştüm" dedi. 
Erdoğan, Bush ve Rice'la yaptığı görüşmelerin içeriği ile ilgili şöyle dedi "Biliyorsunuz, bu ay sonu veya haziran başı bir Amerika seyahatimiz var. Gerek Sayın Bush, gerek Bayan Rice ile bu konuyu merasim vesilesiyle tekrar görüşme imkanımız oldu. Onlar da program dahilinde hazırlıkların yapılmakta olduğunu belirterek, tarih bildireceklerini söylediler." 
Erdoğan, yeni seçilecek Papa'yla birlikte Vatikan'ın izleyeceği çizgi konusundaki beklenti ve dileğiniyse, "Bizim temennimiz, Roma Katolik Kilisesi'ndeki özgürlük, hoşgörü, uzlaşma ve barış anlayışının bundan sonra da devam etmesidir" cümlesiyle özetledi. 


</TEXT>
</DOC>
