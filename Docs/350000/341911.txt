<DOC>
<DOCNO> 341911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/son/sonsiy42.html </URL>
<DATE> 2005/05/12/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Yüzüncü Yıl Üniversitesi bahar şenliğinde gerginlik 
</HEADLINE>
<TEXT>

     Yüzüncü Yıl Üniversitesi’nce YYÜ 
     düzenlenen bahar şenliklerinde, arkadaşlarının gözaltına alınmasına tepki gösteren öğrencilerden 4’ü daha jandarma tarafından gözaltına alındı. AA muhabirinin aldığı bilgiye göre, 2 gün önce YYÜ Öğrenci Derneği YÖDER üyesi 58 öğrencinin jandarma tarafından gözaltına alınması protesto etmek isteyen grup, şenlik alanında toplandı. Grubun halay çekip, Kürtçe şarkılar söylemesi üzerine jandarma, öğrencilere dağılmaları yönünde uyarılarda bulundu. Uyarılara rağmen grubun dağılmaması üzerine yaklaşık 60 öğrenci ile jandarma arasında arbede yaşandı. Jandarma ekipleri, bu gruptan 4 öğrenciyi gözaltına aldı. Olayın ardından yürüyüş yapmak isteyen gruba jandarma yeniden uyarıda bulununca, öğrenciler olaysız şekilde dağıldı. Gözaltına alınan 4 öğrencinin, sorgularının ardından adliyeye sevk edileceği bildirildi. Yüzüncü Yıl Üniversitesi YYÜ 8. Bahar ve Spor Şenlikleri’nde, YYÜ Öğrenci Derneği’nden YÖDER 58 öğrenci, kendilerine tanıtım platformu verilmediği gerekçesiyle şenlik alanında oturma eylemi yapmaları üzerine gözaltına alınmıştı. 
     
</TEXT>
</DOC>
