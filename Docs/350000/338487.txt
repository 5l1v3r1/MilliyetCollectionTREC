<DOC>
<DOCNO> 338487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/30/son/sontur09.html </URL>
<DATE> 2005/04/30/ </DATE>
<TIME> 07.50 </TIME>
<AUTHOR>  </AUTHOR>
<HEADLINE>
Beşiktaş'ta kamyon, otomobili altına alıp sürükledi 3 ölü 
</HEADLINE>
<TEXT>

     Beşiktaş'ta bir kamyonun arkadan çarpıp altına alarak uzun süre sürüklediği otomobilde sıkışan 3 kişi hayatını kaybetti. 
     Fatih Sultan Mehmet Köprüsü yönüne giden ve sürücüsü henüz belirlenemeyen 34 VTB plakalı kamyon, saat 03.00 sıralarında TEM Otoyolu'nun Maslak Mevkii'ndeki tünelde, Durmuş Arslan'ın 37 kullandığı 34 TA 1491 plakalı otomobile arkadan çarptı. 
     Otomobili motor kısmı hariç tamamen altına alıp emniyet şeridi kenarında bulunan refüje çarptırarak uzun süre sürükleyen kamyon bir süre sonra durdu. 
     Kazayı görenlerin durumu bildirmesi üzerine otomobildekilerin kurtarılması için tünele ambulans, itfaiye ve polis ekipleri ile kurtarıcı araç çağırıldı. Gelen itfaiye görevlileri, kamyonun altında kaldığı için otomobildekileri sıkıştıkları yerden çıkaramayınca, kurtarıcı araç yardımıyla bir çelik halat bağladıkları otomobili kamyonun altından çektiler. 
     İtfaiye ekiplerince üst bölümleri kesilen otomobilden çıkarılan sürücü Durmuş Arslan 37 ile yanındaki Engin Duman 29 ve Seyithan Enci'nin 27 cesetleri Adli Tıp Kurumu morguna kaldırılırken, kazadan sonra kaçtığı belirtilen kamyon sürücüsünün yakalanması için çalışma başlatıldı. 
     Kaza nedeniyle karayolunda bir süre kısmen aksayan trafik araçların çekilmesinden sonra normale döndü. 
     
</TEXT>
</DOC>
