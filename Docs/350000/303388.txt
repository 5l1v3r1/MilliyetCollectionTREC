<DOC>
<DOCNO> 303388 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/04/son/sonsiy05.html </URL>
<DATE> 2005/01/04/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Baykal'ı ''yakan'' üye 
</HEADLINE>
<TEXT>

     Yönetimi şaşırtan red kararında Baykal'cı olarak bilinen YDK üyesi Alper Karcıoğlu'nun son anda Sarıgül lehine oy vermesi etkili oldu. 
     Baykal ekibi son güne kadar "en azından 8'e karşı 7 oyla ihraç kararı" bekliyordu ancak Karcıoğlu'nun oylama anında, Sarıgül lehine oy kullanması dengeleri değiştirdi. 
     YDK'da Sarıgül'cüleri kızdıran isim ise üye Veli Ağbaba oldu. Malatya'dan Ankara'ya Gaziantep aktarmalı gelen Ağbaba'nın 3 saat gecikmesi nedeniyle oylamaya geçilmedi. Ağbaba, "çekimser" oy kullanmak istedi ancak YDK Başkanı, "çekimser" oy kullanılamayacağını söyleyerek Ağbaba'yı red oyu kullananların arasında saydı. 
     Ağbaba'nın, oylamadan sonra "Sarıgül'ün ihracından yana değilim" demesi Sarıgül'cülerin tepkisine neden oldu. Sarıgül lehine oy kullanan üyeler, bu nedenle basın mensuplarına "ihraç kararı 9'a karşı 6 oyla reddedildi" dedi. 

     
</TEXT>
</DOC>
