<DOC>
<DOCNO> 348254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/02/son/sonsiy05.html </URL>
<DATE> 2005/06/02/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Kandoğan yeniden DYP'de 
</HEADLINE>
<TEXT>

     DYP’nin Büyük Kongre’de istifa eden milletvekillerini ikna girişimi sonuç verdi. 
     Önceki gün 81 il başkanının yeniden partiye davet ettiği istifacı dört milletvekilinden biri olan Denizli milletvekili Ümmet Kandoğan, DYP’ye geri döndü. 
     Genel Başkan Mehmet Ağar imzasıyla bugün parti birimlerine gönderilen yazıda, "Parlemento ile İlişkilerden Sorumlu Genel Başkan Yardımcılığı görevini yürütmeye memur edilmiştir" denildi. 
     Ümmet Kandoğan, genel başkan yardımcılığı görevini gazetecilerden öğrendi. ANKA’nın sorularını yanıtlayan Kandoğan, "İnsanlar partilerinden ayrıldılar ama ilk defa böyle bir geri dönüş daveti yapıldı. Bütün bunlar beni onore etti, dönmeye karar verdim" diye konuştu. 
     Kandoğan ve diğer milletvekilleri Dursun Akdemir, İbrahim Özdoğan ve Reyhan Balandı, DYP’nin 14-15 Mayıs’ta gerçekleştirilen büyük kongresinde Genel İdare Kurulu listesi nedeniyle partiden topluca istifa etmişlerdi. 
     Kandoğan, diğer milletvekillerinin partiye dönüp dönmeyeceğinin sorulması üzerine, "İlgililer, görüşüyorlar. 
     Net birşey yok. Görüşleri düşüncelerini, bilmiyorum. 
     Önümüzdeki günlerde netlik kazanacak" dedi. 
     Kandoğan’ın dönüşü ile birlikte DYP’nin milletvekili sayısı 4’e yükseldi. 
     
</TEXT>
</DOC>
