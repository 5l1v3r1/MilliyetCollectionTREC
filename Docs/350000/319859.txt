<DOC>
<DOCNO> 319859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/02/spor/spo10.html </URL>
<DATE> 2005/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Ekrandan taşanlar 
</HEADLINE>
<TEXT>


TBMM Araştırma Komisyonu, şike ve teşvik konusunda televizyonun tanıdık simaları olan eski hakemleri dinledi 


Taşlar döküldü 
ESKİ hakem ve hakem yorumcuları davet edildikleri TBMM Araştırma Komisyonu'nda şike, teşvik ve haksız rekabetin önlenmesi yolundaki görüşlerini dile getirdi. AK Parti Ankara milletvekili Haluk İpek başkanlığındaki komisyon dün sabah Erman Toroğlu ve Ahmet Çakar'ı, öğleden sonra ise Ali Aydın, Serdar Çakman ve İlhami Kaplan'ı dinledi. 

Başkanlar sırada 
ŞİKE ve teşvik iddialarıyla ilgili bilgi ve görüşlerine başvurulan eski hakemlerin açıklamaları doğrultusunda konu hakkında daha detaylı araştırmalara gidilecek. Hızlı bir çalışma temposuna giren TBMM Komisyonu, perşembe günü de Merkez Hakem Komitesi MHK eski başkanı Bülent Yavuz ile mevcut başkan Sabri Çelik'i dinleyecek 


</TEXT>
</DOC>
