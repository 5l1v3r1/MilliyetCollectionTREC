<DOC>
<DOCNO> 300539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/24/son/soneko11.html </URL>
<DATE> 2004/12/24/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Şener Vergi indiriminin halka yansımasını uzun vadeli değerlendirmeli 
</HEADLINE>
<TEXT>

     Devlet Bakanı Abdüllatif Şener, ''vergilerdeki indirimler, verginin yansıması teorisi çerçevesinde halka yansıyacaktır. Bu konuyu uzun vadeli değerlendirmek lazım'' dedi. 
     Şener, Başbakan Tayyip Erdoğan tarafından açıklanan KDV'deki indirimlerin ''halka yansıtılmayacağı, gelir vergisindeki indirimin de sadece yüksek ücretlerle çalışan CEO'lara yarar sağlayacağı'' yönündeki eleştirileri hatırlatması üzerine, konuyu, maliyedeki ''verginin yansıması'' teorisi çerçevesinde değerlendirmek gerektiğine işaret etti. 
     Verginin çok yönlü, çok boyutlu, çok değişik etki analizleri olduğunu kaydeden Bakan Şener, ''normalde genel olarak bir vergi indirimi yapılınca, bunun o indirime konu olan malları kullananlara yansıyacağı varsayılır. Dolayısıyla bu sonuçta tüketiciye yansıyacak bir hadisedir'' dedi. 
     ''Uzun süredir zam yapılmadığı için, KDV'deki düşünün firmalarca tolere edileceği'' yönündeki yorum üzerine de Bakan Şener, şunları kaydetti 
     ''Kısa vadeli değil, uzun vadeli bakmak lazım. Vergi düzenlemeleri uzun vadeli değerlendirilir. Halka mutlaka yansıması olur. Malı sunan, hizmeti sunanların aynı oranda indirimleri halka yansıtmayacakları görüşü vardır. Ama bu genel bilinen değerlendirilen bir konu.'' 
     
</TEXT>
</DOC>
