<DOC>
<DOCNO> 329940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/03/son/sontur15.html </URL>
<DATE> 2005/04/03/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Şiddetli poyraz deniz ulaşımını olumsuz etkiliyor... 
</HEADLINE>
<TEXT>

     Tekirdağ'ın Şarköy İlçesi'nde, şiddetli poyraz deniz ulaşımını etkilerken, dün gece boğazlardan geçemeyen şilep ve tankerler gece demirlemek zorunda kaldı. 
     Edinilen bilgiye göre, Marmara Denizi'nde bulunan 35 yerli ve yabancı bandıralı şilep ve tanker, saatteki hızı zaman zaman 80 kilometreye ulaşan fırtına nedeniyle, dün gece boğazlardan geçme imkanı bulamayınca Tekirdağ'ın Şarköy ilçesi sahillerinde demirledi. 
     Demirli bekleyen gemilerdeki personel de yer yer 3 metreye ulaşan dalgalar nedeniyle karaya çıkamayarak geceyi gemilerde geçirmek zorunda kaldı. 
     Fırtınanın sabah saatlerinde hızını azaltmasıyla birlikte, Şarköy'den demir alan 35 şilep ve tanker boğazlardan geçmek üzere hareket etti. 
     Fırtına nedeniyle balığa çıkamayan balıkçılar ise Şarköy, Mürefte ve Hoşköy barınaklarında bekliyor. 
     
</TEXT>
</DOC>
