<DOC>
<DOCNO> 341299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/10/son/sonspo48.html </URL>
<DATE> 2005/05/10/ </DATE>
<TIME> 21.45 </TIME>
<AUTHOR>  </AUTHOR>
<HEADLINE>
Fenerbahçe Pınar Karşıyaka'yı yenerek, seriyi 2-0 yaptı... 
</HEADLINE>
<TEXT>

     Türkiye Basketbol Ligi play-off ilk tur ikinci maçında Fenerbahçe, Pınar Karşıyaka’yı 77-67 yenerek, seride 2-0 öne geçti. 
     Karşılaşmaya hızlı başlayan Fenerbahçe, Mrsic ve Edwards’ın 3 sayılık basketleriyle 2. dakikada 9-2 öne geçti. Pınar Karşıyaka, Holman ve Braswell’in basketleriyle 4. dakikada 9-9 eşitliği sağladı. Bu dakikadan sonra Edwards ve Ömer ile sayı üreten sarı-lacivertliler, 1. periyodu 24-22 önde kapadı. 
     İkinci periyoda alan savunmasıyla başlayan Fenerbahçe karşısında İnanç ve Holman ile sayılar bulan Pınar Karşıyaka, Muratcan’ın basketiyle 14. dakikada ilk kez 31-30 öne geçti. Devrenin kalan dakikalarında iyi savunma yapan sarı-lacivertliler, Ömer, Salyers ve Mrsic’in basketleriyle 19. dakika içinde rakibine 9 sayılık 44-35 
     üstünlük sağladı ve ilk yarıyı 44-38 önde kapadı. 
     Maçın ikinci yarısına iyi başlayan Pınar Karşıyaka, Onur ve Braswell’in basketleriyle 8-2’lik bir seri yakalayıp, 23. dakikada 46-46 eşitliği sağladı. Fenerbahçe, Mrsic, Salyers ve Ömer’in basketleriyle son periyoda da 59-57 önde girdi. 
     Son periyotta Mrsic ve Edwards’ın sayılarıyla rakibine 18-10’luk üstünlük kuran sarı-lacivertliler, karşılaşmadan 77-67 galip ayrılarak, seride durumu 2-0 yaptı. 
     17 üç sayılık atıştan sadece 2 tanesini yüzde 12 isabet sayıya 
     çevirebilen Pınar Karşıyaka, yüzde 37 şut yüzdesiyle oynadı. 
     Bu arada, Pınar Karşıyaka’da kadro dışı bırakılan Faruk ve Lloreda, bu karşılaşmada forma giymedi. 
     Serinin 3. maçı, 12 Mayıs Perşembe günü İzmir’de Atatürk Spor Salonu’nda yapılacak. 
     
     KÜNYE 
     
     
Salon Abdi İpekçi Hakemler Mustafa Can xx, Tunçtan Durmuşcan xx, Berk Torun xx Fenerbahçe Mrsic xxx 25, Ömer xxx 15, Erdal xx 6, Edwards xxx 20,Salyers xx 9, Barış x, Harvey x 1, Rasim xx 1, Emre xx, Zeki x Pınar Karşıyaka Braswell xx 12, Muratcan xxx 14, İnanç xx 8, Onur xxx 20, Holman xx 13, Ümit x, Mehmet x 1. periyot 24-22 İlk yarı 44-38 3. periyot 59-57 5 faul alanlar Dk. 35.30 Salyers Fenerbahçe , Dk. 39.20 Braswell Pınar Karşıyaka 
     
</TEXT>
</DOC>
