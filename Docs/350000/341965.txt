<DOC>
<DOCNO> 341965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/son/sontur05.html </URL>
<DATE> 2005/05/12/ </DATE>
<TIME> 04.15 </TIME>
<AUTHOR>  </AUTHOR>
<HEADLINE>
Elbiselerini çalıp çıplak halde bataklığa bıraktılar 
</HEADLINE>
<TEXT>

     Taylan YILDIRIM DHA 

İZMİR'de Meles Deltası'ndaki bataklıkta çıplak halde baygın yatarken bulunduktan sonra kaldırıldığı hastanede tedavi altına alınan Hasan Gürlek'in, kimliği belirsiz bir kişi tarafından ilaçlı bisküviyle uyutulduktan sonra soyulduğu, ardından da bataklığa atıldığı ortaya çıktı. Güçlükle konuşabilen Gürlek, Giysilerime kadar çalmış, beni bataklığa atan kişiyi nerede görsem tanırım. Bir an önce yakalansınö dedi. 
     Dü saat 06.30 sıralarında Meles Deltası girişinde, bir erkeğin çamur olan bölümde çıplak halde yattığını gören vatandaşların ihbarıyla harekete geçen polis ve itfaiye ekipleri, kurtarma çalışmalarının ardından yaralıyı Tepecik Eğitim Hastanesi'ne kaldırmıştı. Tedavi altına alınarak çamurları temizlenen kişinin, yapılan araştırmalar sonunda 58 yaşındaki işçi emeklisi Hasan Gürlek olduğu belirlenmişti. Vücudununda çok sayıda yara ve çizik izi bulunan 4 çocuk babası Hasan Gürlek, yaşadığı şokla uzun süre kendine gelememişti. 
     
     AYIP OLMASIN DİYE YEDİM 

     Doktorların gün boyu süren müdahalelerinden sonra yaşadığı şoktan kurtulan ve sağlık durumu iyiye giden Gürlek, konuşmaya başladı. Bir süre hastanede kaldıktan sonra taburcu edileceği belirtilen Hasan Gürlek, insanlara olan aşırı güveninin kurbanı olduğunu söyledi. Gürlek başına gelenleri şöyle anlattı 
     Kültürpark içinde dolaştığım sırada yanıma gelen 55 yaşlarındaki bir erkek benimle arkadaş olup dolaşmak istediğini söyledi. Canım sıkıldığı için, arkadaş olur diye onunla dolaşmaya başladım. Bir süre sonra yanından ayrılarak öğle namazına gittim. Namazdan sonra Basmane kapısından çıkarken yine karşılaştık. Banklarda oturduktan sonra Melez Deltası'na doğru hem yürüdük, hem de sohbet ettik. Yol kenarında çimenlik görünce dinlenmek için oturduk ve bana yanında bulunan meşrubattan ve kremalı bisküvilerden ikram etti. Kendisine ayıp olmasın diye, verdiği bisküviler nemli olduğu halde zorla yedim, sonra da kendimden geçmişim.ö Kendisine geldiğinde başında doktorları gördüğünü söyleyen Gürlek, Gözümü açıp kendime geldiğimde hastanedeydim ve eşimi, yakınlarımı başucumda gördüm. Beni yakın davranarak kandırmış. Yanımdaki 25 YTL'yi alması yetmezmiş gibi, giysilerimi de çoraplarıma varıncaya kadar çalmış. Kendisini nerede görsem tanırım. Bir an önce yakalanıp bana yaptığının hesabının sorulmasını istiyorumö diye konuştu. 
     Eşinin yanından biran olsun ayrılmayan Sabahat Gürlek ise, Eşime bu harekete yapan kişinin vicdanı olamaz. Bir insan kim olursa olsun, onu bu hale getirip ölüme terk etmezö dedi. Olayla ilgili Hasan Gürlek'in ifadesini alan polis, zanlıyı yakalamak için soruşturma başlattı. 
     
</TEXT>
</DOC>
