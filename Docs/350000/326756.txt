<DOC>
<DOCNO> 326756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/24/son/sontur21.html </URL>
<DATE> 2005/03/24/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Üniversitelilerin bursuna yüzde 50 zam geliyor 
</HEADLINE>
<TEXT>

     Üniversite öğrencilerinin burslarında 2006 yılından itibaren yüzde 50'den fazla artış yapılmasının planlandığı öğrenildi. 
     Yükseköğretim Kredi ve Yurtlar Kurumu'ndan Yurt-Kur 
     edinilen bilgiye göre, üniversite öğrencilerine verilen öğrenim kredisinde artış yapılması için çalışma yürütülüyor. Kurum'un, 2004 yılında 65 milyon olan burs miktarını 2005 yılında 110 milyona yükseltmesinin ardından 2006 yılına ilişkin artış hazırlıklarını da başlattığı ve yeni rakamın 2005 yılına göre yüzde 50 daha fazla olmasının öngörüldüğü kaydedildi. Yurt-Kur burs miktarını belirlerken asgari ücreti temel alıp, öğrenim kredisinin yeni miktarını asgari ücretin 352 milyon liralık net kısmının yarısına kadar yükseltmeyi planlıyor. Buna göre, 176 milyon lirayı üniversitelilere öğrenim kredisi olarak verecek olan Kurum, 2005 yılına göre burs miktarında 66 milyonluk artış sağlayacak. MALİYE BELİRLEYİCİ Öte yandan Yurt-Kur'un, burs miktarında yapacağı yüksek artışta son kararı Maliye Bakanlığı verecek. Maliye Bakanlığı'nın olumlu ya olumsuz görüşüne göre 2006 yılında verilecek yeni burs miktarı kesinleşecek. Öte yandan Yurt-Kur'un, öğrenim ve katkı kredilerinin geri dönüşünü sağlamak amacıyla başvurduğu icraya verme yönteminin işe yaradığı belirtildi. Kurum'a, öğrencilerin öğrenim ve katkı kredileri kapsamında 700 trilyon liralık borcu olduğu bildirilirken, 2004 yılında 90 trilyon lira olan geri dönüşün 2005 yılında icralarla birlikte 110-150 trilyon lira olmasının beklendiği ifade edildi. 
     
</TEXT>
</DOC>
