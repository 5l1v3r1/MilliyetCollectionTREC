<DOC>
<DOCNO> 338522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/30/son/sonyas02.html </URL>
<DATE> 2005/04/30/ </DATE>
<TIME> 03.00 </TIME>
<AUTHOR>  </AUTHOR>
<HEADLINE>
Gözdeki yabancı cismi bol suyla yıkayarak çıkarın 
</HEADLINE>
<TEXT>

     Mustafa ŞAHİN KAYSERİ, DHA 
     KIZILAY Kayseri Dispanseri Göz Hastalıkları Uzmanı Op. Dr. Sedat Tuna, Göze her hangi bir şey kaçtığında halk arasında limon suyu dökme, yoğurt koyma gibi bir takım maddeler, göze yarar yerine zarar verir. Bunlar yapıldığı takdirde gözde ileride düzeltilemeyecek boyutta zararlar hatta körlük meydana gelirö dedi. 
     Genelde insanların göz sağlığına dikkat etmediklerini ifade eden Op. Dr. Sedat Tuna, göze kaçan ufak cisimlerin gözde kızarıklık, batma, yanma, sulanma, ağrı, ışıktan rahatsız olma, görme azlığı, iltihaplanmaya neden olduğunu ifade etti. Dr. Tuna, göze yabancı cisim kaçtığında yapılması gerekenin ilk önce bölgeyi bol su ile yıkamak olduğunu, cisim yine çıkmazsa pamuk veya bir kağıt parçasıyla alınabileceğini söyledi. Tuna, bu işlemlerden de sonuç alınmazsa hemen en yakın bir sağlık kuruluşuna gitmenin faydalı olacağının altını çizdi. Tuna, halk arasında bilinen gözle ilgili bazı yanlışları söyle açıkladı 
     Göze her hangi bir şey kaçtığında halk arasında limon suyu dökme, yoğurt koyma gibi bir takım maddeler, göze yarar yerine zarar verir. Bunlar yapıldığı takdirde gözde ileride düzeltilemeyecek boyutta zararlar, hatta körlük meydana gelir. Göze kimyasal madde kaçtığında ise hemen bol suyla yıkanıp, ardından bir pamukla göz kapatılarak sağlık merkezine götürülmelidir. Göze hiç bir zaman uzman dışındaki kişilerce müdahele ettirilmemelidir.ö 
     
</TEXT>
</DOC>
