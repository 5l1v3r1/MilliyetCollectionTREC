<DOC>
<DOCNO> 341729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/siyaset/siy07.html </URL>
<DATE> 2005/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Öcalan kararı açıklanıyor 
</HEADLINE>
<TEXT>


AİHM'nin, Türkiye'den Abdullah Öcalan'ı yeniden yargılamasını istemesi bekleniyor 

GÜVEN ÖZALP Brüksel 


Avrupa İnsan Hakları Mahkemesi, Abdullah Öcalan'la ilgili nihai kararını bugün açıklıyor. AİHM'nin, 12 Mart 2003'te aldığı karara paralel bir karar alması ve Türkiye'nin Avrupa İnsan Hakları Sözleşmesi'nin 3 maddesini ihlal ettiği görüşünü yinelemesi bekleniyor. Kararın ana unsurlarından birini Öcalan'ın adil yargılanmadığı oluşturacağından, Türkiye yeniden yargılama istemiyle karşı karşıya kalabilecek. Bu istemin AİHM kararında değil, kararlarının uygulanmasını denetlemekle yükümlü Avrupa Konseyi Bakanlar Komitesi tarafından gündeme getirileceği kaydediliyor. AİHM kararının uygulanabilmesini sağlamak amacıyla ilgili düzenlemeler yapılmazsa Ankara, Avrupa'nın siyasi baskısıyla karşı karşıya kalacak. 



</TEXT>
</DOC>
