<DOC>
<DOCNO> 335645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/21/son/sontur33.html </URL>
<DATE> 2005/04/21/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Kadınlar tuvaletinde gizli kamera 
</HEADLINE>
<TEXT>

     Şenol AYDIN - Kocael DHA 

      GEBZE'nin en hareketli merkezlerinden İstanbul Caddesi üzerindeki Başaranlar Sitesi'nin zemin katında bulunan kadınlar tuvaletinde gizli kamera ortaya çıkarıldı. 
     Çevredeki esnaf ve zaman zaman Çolakoğlu Kız Meslek Lisesi öğrencilerinin de kullandığı tuvaletteki kamera, tuvalete giren bir kadının şüphelenmesi sonucu bulundu. Sözkonusu tuvalete giren bir kadın, fayansların arasında parlak bir cisim farketti. Kadının, durumu tuvalet görevlisine bildirmesi üzerine olay yerine polis çağırıldı. Polis gözetiminde kırılan fayansın altında duvara gömülü kamera bulundu. 
     Dört yıl önce yapıldığı belirlenen tuvaletin, kadınlar bölümüne gizli kameranın ne zaman ve kimler tarafından yerleştirildiği henüz öğrenilemedi. Ancak polis, aynı bölgede işyeri bulunan 4 kişiyi gözaltına aldı. Bu kişilerden 1'inin bilgisayarcı olduğu ve işyerindeki bilgisayara kameraya bağlı olup olmadığının tesbiti için incelenmek üzere el konuldu. 
     Olay bölgedeki esnaf arasında tepkiyle karşılandı. 
     

     
</TEXT>
</DOC>
