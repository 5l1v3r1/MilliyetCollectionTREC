<DOC>
<DOCNO> 316103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/17/son/sonsiy12.html </URL>
<DATE> 2005/02/17/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Pfizer İlaç Davet tamamiyle resmi ve şeffaftır 
</HEADLINE>
<TEXT>

     Sağlık Bakanlığı'nda ruhsatlandırmadan sorumlu üç bürokratın Pfizer İlaç Firması sponsorluğunda Almanya'ya gönderilmesiyle ilgili haber hakkında, ilgili firma bir açıklama yaptı. 
     Pfizer İlaçları Ltd. Şti.’den yapılan açıklama şöyle 
     16 Şubat 2004 tarihinde yayınlanan haberde belirtildiği gibi, Pfizer İlaçları, 12-13 Ocak 2004 tarihleri arasında Drug Information Accosiation DIA ve Federal Institute for Drug and Medical Devia Germany BfArm tarafından düzenlenen Enlargement Summit adlı bilimsel toplantıya Sağlık Bakanlığı’ndan yetkililerin davetini, resmi bir yazı ile Bakanlıktan talep etmiştir. Konunun Sağlık Bakanlığımız tarafından uygun görülerek onaylanmasını takiben ise, üç Bakanlık uzmanı söz konusu toplantıya katılmış ve yine haberde belirtildiği üzere, bu uzmanların toplantıya dair masrafları tarafımızca karşılanmıştır. 
     Tamamiyle resmi ve şeffaf bir biçimde ve Türkiye’nin ilgili alanda Avrupa Birliği’ne uyum sürecine katkıda bulunmak doğrultusunda gerçekleştirilen bu davetin son günlerde bir ilaç firması ile ilgili olarak yürütülmekte olan tahkikat ve bu tahkikatın kapsamıyla hiçbir şekilde bağlantısı bulunmamaktadır." 
     
</TEXT>
</DOC>
