<DOC>
<DOCNO> 323030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/11/son/sonyas20.html </URL>
<DATE> 2005/03/11/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Cenaze töreninizde hangi şarkıyı istersiniz 
</HEADLINE>
<TEXT>

     BBC 

      AC-DC grubunun unutulmaz şarkılarından Highway to Hell Cehenneme Giden Anayol rock müzik tutkunlarının listelerinde belki ön sıralarda yer alır. 
     Avrupa çapında yapılan araştırmada, Highway to Hell, insanların cenazelerinde çalınmasını istediği şarkılar arasında üçüncü sırada yer aldı. 
     Peki Highway to Hell'i hangi şarkı izledi sizce Anketin sonuçları, farklı müzik türlerinden hoşlanan insanları tatmin eder nitelikte görünüyor. 
     Frank Sinatra'nın unutulmaz şarkılarından My Way, Avrupa genelindeki araştırmada dördüncü sırada yeraldı. Onun önündeki diğer iki şarkı ise Queen grubunun The Show Must Go On ve Led Zeppelin'den Stairway to Heaven oldu. 
     
     MY WAY İKİNCİ 
     My Way'in, İngilizler'in, cenaze şarkıları listesinde, sıralamadaki yeri ise ikincilik. 
     İngilizlerin ilk sırasında ise kendi pop yıldızları Robbie Williams var. Favori cenaze şarkıları ise Angel Melek . 
     Peki gerçekte, cenazelerde çalınan şarkılarla, kamuoyu araştırmasının sonuçları ne kadar örtüşüyor 
     İngiltere Ulusal Cenaze Şefleri Birliği sözcüsü Adam Heath "Robbie Williams gerçekten oldukça popüler, özellikle de Angel şarkısı" diyor ve "Frank Sinatra'nın My Way'i de diğer popüler şarkılar arasında. Ancak diğer tercihlerle ilgili olarak, araştırmanın sonuçlarından emin değilim." diyor Adam Heath'in sözlerine bakılırsa, gerçekte, cenaze müzikleri tercihleri biraz daha yalın. Heath, bu noktada, 'araştırmaya kimlerin katıldığının da' önemli olduğunu sölyüyor. 
     Heath, "Bence araştırmada görüşleri sorulanlar, daha genç kişilerdi. Biz ise çoğunlukla ne mutlu ki, daha yaşlı kişileri gömüyoruz. Fakat bu konuda, gençlerin farklı tercihlerinin olduğunu da kabul etmek gerek" diyor. 
     
     
FAVORİ CENAZE ŞARKILARI Angel Stairway to Heaven The Show Must Go On My Way 
     
</TEXT>
</DOC>
