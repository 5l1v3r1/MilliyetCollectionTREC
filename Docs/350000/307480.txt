<DOC>
<DOCNO> 307480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/18/son/soneko14.html </URL>
<DATE> 2005/01/18/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Dünyanın en büyük yolcu uçağı uçmaya hazır... 
</HEADLINE>
<TEXT>

     Yaklaşık 5 bin davetlinin katıldığı görkemli tanıtım töreninde, ışık ve ses gösterileriyle birlikte, Air-Bus 380 modelinin, proje aşamasından bugüne kadar geçirdiği evrimle ilgili bir film gösterildi. 
     İŞTE AIRBUS A380'NİN ÖZELLİKLERİ 
     GÖKTE 840 KİŞİ İki katlı uçağın yolcu kapasitesi, koltuklar üç sınıfa ayrılırsa ekonomik, business ve firt class 555, sadece charter amaçlı kullanılırsa 840 kişi. Dört motorlu uçağın boyu 73, yüksekliği 24, kanat açıklığı 80 metre ağırlığı ise 560 ton. Menzili ise 15 bin km. 
     TEST UÇUŞU MARTTA İlk test uçuşunu mart ayında yapacak olan A380, gelecek yıl ilk olarak Singapur Havayolları tarafından kullanılacak. Kargo amaçlı ilk A380 ise 2008'de havalanacak. Bir defasında 150 bin ton taşıyabilecek. 
     'SİPARİŞ YAĞIYOR' Airbus, A380'in dünyadaki en k rlı uçak olacağını iddia ediyor. 13 havayolunun şimdiden 139 jet sipariş ettiğini belirten firma yetkilileri, üretilen A380'lerin yarısının Asya-Pasifik güzerg hında kullanılacağına inanıyor. 263-286 milyon dolar değer biçilen uçağın yolcu başına yakıt maliyeti, Boeing 747'den beşte bir daha düşük. 
     RAKİP NE DİYOR Airbus'ın en büyük rakibi Boeing ise, 416 yolcu kapasiteli Boeing 747-400'ün ihtiyaca yettiğini söylüyor. "747 tüm dünyada 210 havaalanına iniyor, bu sayı A380 için 2009'a kadar 29 olacak" diyen bir Boeing yetkilisi, büyük uçaklara olan talebin de giderek düşeceğini iddia ediyor. 
     
     AVRUPA'DAN AVUSTRALYA'YA HAVA KÖPRÜSÜ 

     Air-Bus 380 ilk seferini Nisan ayında gerçekleştirdikten sonra, 2006 yılında normal uçuşlarına başlayacak. 
     Air-Bus 380 modeli uçakların sadece nakliye taşımacığı için inşa edilen ve 152 tona kadar yük taşıyabilen modeli ise 2008 yılından itibaren ticari seferlerine başlayacak. 
     Kalkıştan itibaren 15 bin kilometre aralıksız uçabilen Air-Bus 380 ile Avrupa'dan Avustralya'ya doğrudan uçma imkanı doğacak. 
     
     HEDEF 700 UÇAK 

     Yaklaşık 10.7 milyar euroya mal olan Air-Bus 380 modeli uçakların maliyet masraflarını çıkartabilmesi için en az 250 adet satılması gerekiyor. 
     Şirket, önümüzdeki 30-40 yıl içinde 700 ile 750 arasında Air-Bus 380 modelinden satmayı hedefleyerek, en az 150 milyar euro gelir elde etmeyi bekliyor. 
     Air-Bus 380 tipi uçak için daha şimdiden 13 sivil havayolu şirketinden 139 adet sipariş alındı. Şirket, ayrıca, aynı model 149 uçak için çeşitli havayolu şirketleriyle ön satış anlaşması imzaladı. 
     Air-Bus 380 modeli, talebe göre, 550 ile 850 civarında yolcu taşıyabilecek. 
     Yaklaşık 73 metre uzunluğunda ve 24 metre yüksekliğindeki uçağın genişliği kanat uzunluğuyla birlikte yaklaşık 80 metre ve saatte 1080 kilometre hızla yol alabiliyor. 

     
</TEXT>
</DOC>
