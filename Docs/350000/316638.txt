<DOC>
<DOCNO> 316638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/19/spor/spo15.html </URL>
<DATE> 2005/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Ayhan'a umut 

MERKEZ Ceza Kurulu 2 yıl müsabakalardan men cezası verilen milli atlet Süreyya Ayhan'ın yeniden duruşma yapılması talebini kabul etti. MCK dün yaptığı toplantıda Ayhan'ın 1 Mart'ta yeniden dinlenmesine ve kendisini ikinci kez savunmasını kararlaştırdı. Prof. Dr. Eyüp İspir başkanlığında toplanan kurul, milli atletin cezayı fazla bulduğuna dair dilekçeyi işleme koydu. 

Seçim krizi 

KARATE Federasyonu Başkan adaylarından Aydoğan Çelik, 11 Aralık'ta seçilen Dinçer Türkmen'in görevinin iptali istemiyle dün İdare mahkemesinde dava açtı. Çelik, daha önce GSGM Merkez Seçim Kurulu'na başvurmuştu. Kurul, Susurluk Karate ile Bursa Erdoğan Karate İhtisas Kulüpleri'nin kapanmalarına rağmen oy kullandığı gerekçesiyle yapılan itirazı kabul etmemişti. 

Banvitspor'a İsviçreli rakip 

BASKETBOLDA FIBA Erkekler Avrupa Kupası Güney Konferansı'nda şampiyon olarak ilk 8 takım arasına giren Bandırma Banvitspor PlayOff çeyrek finalinde İsviçre'nin Benetton Fribourg Olympic takımıyla eşleşti. Temsilcimiz ilk maçı deplasmanda oynayacak. 

Yaşar Doğu heyecanı 

ULUSLARARASI Yaşar Doğu Erkekler ve Bayanlar Serbest Güreş Turnuvası, Türkiye'nin yanısıra 12 ülkeden 192 sporcunun katılımıyla Samsun'da başladı. Atatürk Spor Salonu'nda düzenlenen turnuvanın ilk gün sabah seansında, erkeklerde 66 ve 96, bayanlarda da 48 ve 59 kilo eleme müsabakaları yapıldı. 

Hayal kırıklığı 

51. Dünya Kuzey Disiplini Kayak Şampiyonası'nın 2. yarışması olan 15 kilometre serbest krosta Sebahattin Oglago 87., Muhammed Kızılarslan 91., Erkan Yıldırım 103. ve Burhan Oglago da 104. olabildi. 2002 Olimpiyat Oyunları'nın 2 gümüş madalyalı ismi olan 31 yaşındaki İtalyan Pietro Piller Cottrer, 34.49.70'lik derecesiyle zirveye çıktı. 

Filede bugün 

Akatlar Spor Salonu 
13.00 Beşiktaş - Şişli 
Burhan Felek Spor Salonu 
15.00 Fenerbahçe - Emlakbank 
Yeşilyurt Spor Salonu 
17.00 Yeşilyurt - İller Bankası 
S.Sırrı Tarcan Spor Salonu 
11.00 Numune - DYO Karşıyaka 
12.30 SSK - Eczacıbaşı 
14.00 E.Toki - G.Sigorta 
15.30 Ana.İhtisas - T.Telekom 
17.30 SSK - Arçelik E 
İzmir G.Erkaya Spor Salonu 
13.00 Göztepe - Dicle Üni. 

Filede dün 

DYO Karşıyaka - Ana.İhtisas 3 - 0 


</TEXT>
</DOC>
