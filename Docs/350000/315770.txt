<DOC>
<DOCNO> 315770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/16/son/sonsiy11.html </URL>
<DATE> 2005/02/16/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Din derslerinde İngiltere örneği tartışılıyor... 
</HEADLINE>
<TEXT>

     Avrupa Konseyi'nin Türkiye'den zorunlu din dersini kaldırmasını talep etmesi yarattığı tartışmalar sürerken, bazı AKP yetkililerinin örnek gösterdiği İngiltere'de okullarda din dersi zorunluğu olmakla birlikte anne babalara çoçuklarını din dersinden geri alma hakkı da tanındığı belirlendi. 
     AK'nin Irkçılık ve Höşgörüsüzlüğe Karşı Komisyonu'nca yayınlanan Türkiye Raporu'nda Türkiye'de zorunlu din dersinin kaldırılması ve nufüs cuzdanlarında din belirtilmemesi istendi. 
     Rapor Türkiye'de tartışma yarattı. Görüşlerine başvurulan bazı AKP yetkilileri, İngiltere'yi örnek vererek zorunlu din dersinden vazgeçilmesinin gerekmediğini ifade ettiler. 
     Edinilen bilgiye göre, İngiltere'de 1996 sayılı Eğitim Yasası, okulları din ders vermeyi mecbur ediyor. Ancak, anne babalarına çocukların din dersinden geri alma hakkına da tanınıyor. 
     Çocuklarının din dersine katılmasını istemeyen anne babaları, başvuruda bulunarak çoçukların dersten muaf tutulmasını sağlıyor. 
     Bu arada, İngiltere'de devlet okullarında okutulan din dersinde ülkenin Hristiyan özellikleri vurgulanmakla birlikte, ülkedeki başka başlıca dinler konusunda da bilgi veriliyor. 
     İngiliz sisteminin diğer bir özelliğini, devlet okullarında din dersi müfredatının yerel otoritelerce belirlenmesi oluşturuyor. 
     Ancak, özel okullar, din derslerinin müfredatını kendileri belirliyor. 

ANKA 
     
</TEXT>
</DOC>
