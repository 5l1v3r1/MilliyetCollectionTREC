<DOC>
<DOCNO> 345327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/24/son/soneko14.html </URL>
<DATE> 2005/05/24/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
IMF Türk tahvilleri daha çok ilgi görüyor 
</HEADLINE>
<TEXT>

     Uluslararası Para Fonu’na IMF göre, Türkiye’nin risk durumu, birçok gelişmekte olan ülke ile aynı düzeyde iken, Türk tahvilleri benzer risk durumuna sahip ülke tahvillerinden daha çok ilgi görüyor. 
     IMF’nin Küresel Mali İstikrar Raporu’na göre, Türkiye’nin risk durumundaki iyileşme devam ediyor. 
     Türkiye’nin risk durumunun, diğer birçok gelişmekte olan ülke ile aynı risk düzeyine sahip olmasına karşın Türk tahvilleri, gerek getirisi gerekse risk durumundaki iyileşmenin devam etmesi nedeniyle uluslararası piyasalarda daha çok ilgi topluyor. 
     Rapora göre, Türk tahvillerinin ilgi görmesinde, makro ekonomik alandaki gelişmelerin yanı sıra Türkiye’nin AB’ye uyum çabaları da etkili oluyor. 
     
     KREDİ NOTUNDA İYİLEŞME BEKLENTİSİ... 

     Raporda, Türkiye’nin, kredi notunun da ileriki aylarda daha da iyileşmesinin beklendiği vurgulanıyor. 
     Türkiye’nin, piyasalardan daha uygun koşullarda borçlanabildiğinin belirtildiği raporda, Brezilya’nın da Türkiye gibi uluslararası piyasalarda ilgi gördüğü kaydediliyor. 
     Raporda, ABD’deki faiz artırımına rağmen Türk tahvillerine olan talebin devam etmesinin beklendiği, Türkiye’nin borçlanma maliyetinin de artan borçlanma imkanları çerçevesinde azalmaya başladığı, borçlanma vadelerinin uzadığı ifade ediliyor. 
     Rapora göre, Türkiye ve Brezilya gibi yükselen piyasalar, geçtiğimiz aylarda küresel piyasalardaki portföy cinsinden yatırım akışından önemli pay aldılar. 
     ABD’deki faiz artırımının devam etmesinin ise yükselen piyasalara yönelik sermaye akışını olumsuz etkilediği de vurgulandı. 
     
     YABANCI BANKALARIN İLGİSİ... 

     Raporda, Türkiye’de finansal piyasalardaki yeniden yapılanmanın da etkin bir şekilde devam ettiği belirtüilerek, bankacılık alanında Türkiye’ye önemli bir yabancı sermaye ilgisinin de artarak devam ettiği vurgulandı. 

     
</TEXT>
</DOC>
