<DOC>
<DOCNO> 317582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/22/son/sonspo04.html </URL>
<DATE> 2005/02/22/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Basketbolda, Beşiktaş-Fenerbahçe derbisi ertelendi 
</HEADLINE>
<TEXT>

     Basketbol Federasyonu, Türkiye Basketbol Ligi'nde TBL Beşiktaş ile Fenerbahçe takımları arasında hafta sonunda oynanacak karşılaşmayı, iki kulübün isteği üzerine erteledi. 
     Basketbol Federasyonu'ndan yapılan açıklamada, iki kulüp yetkililerinin, yarın ve 25 Şubat Cuma günü FIBA Erkekler Avrupa Ligi'ndeki 2. tur maçları nedeniyle, hafta sonundaki lig maçlarının ertelenmesi talebinde bulundukları hatırlatılarak, bu talebin uygun görüldüğü bildirildi. 
     Kulüplerle yapılan görüşme sonunda, Avrupa Ligi'nde oynayacakları iki maç sonunda netice almaları durumunda lig maçının 2 Mart Çarşamba günü oynanmasının kararlaştırıldığı belirtilen açıklamada, netice alınamaması ve 3. maçın oynanmasına gerek duyulması durumunda ise Beşiktaş-Fenerbahçe derbisinin 9 Mart Çarşamba günü oynanacağı kaydedildi. 

     
</TEXT>
</DOC>
