<DOC>
<DOCNO> 316776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/19/son/sontur19.html </URL>
<DATE> 2005/02/19/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Çorum'da kaçırılan oto galerici öldürüldü... 
</HEADLINE>
<TEXT>

     Çorum'dan yaklaşık 1 hafta kaçırılan 21 yaşındaki oto galerici Hüsamettin Gezer'in cesedi, Yozgat'ta bir tarlada gömülü bulundu. 
     Gezer'i, geçen yıl aldığı minibüsün parasını vermediği gerekçesiyle öldürdükleri iddia edilen 12 kişi, gözaltına alındı. 
     AA muhabirinin aldığı bilgiye göre, Çorum'un Ulukavak Mahallesi'nde yaşayan oto galerici Hüsamettin Gezer 21 ile arkadaşı İlhan M, geçen yıl Yozgat'tan satın aldıkları minibüsün parasını ödemedikleri gerekçesiyle yaklaşık 1 hafta önce kaçırıldı. 
     Yozgat'ın Topaç Köyü'ne getirilen arkadaşlardan İlhan M, 2 gün rehin tutulup darp edildikten sonra serbest bırakıldı. 
     Güvenlik güçleri yaptıkları araştırmalarda, kaçırıldığı otomobilde öldürüldüğü belirlenen Hüsamettin Gezer'in cesedini, Topaç Köyü'ndeki bir tarlada gömülü buldu. 
     Ekipler, düzenledikleri operasyonda, Gezer'in katil zanlıları olduğu iddiasıyla 12 kişiyi yakaladı. Olay sırasında kullanıldığı belirlenen 3 otomobil ve 4 av tüfeği ele geçirildi. 
     Yapılan sorgulamada, zanlılardan Mustafa S'nin 47 1 yıl önce Gezer'e sattığı minibüsün parasını tahsil edemeyince oğlu ile arkadaşlarını parayı almaları için görevlendirdiği belirlendi. 
     Parayı tahsil etmek için Çorum'a giden grubun Hüsamettin Gezer ve arkadaşı İlhan M'yi otomobile zorla bindirerek Yozgat'a getirdikleri, çıkan tartışmada zanlılardan Çetin E'nin 32 Gezer'i av tüfeğiyle öldürdüğü öğrenildi. 
     Gözaltına alınan 12 kişi, ifadelerinin ardından mahkemeye sevk edildi. Olayla ilgili 2 kişinin de arandığı bildirildi. 
     
</TEXT>
</DOC>
