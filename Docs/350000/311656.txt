<DOC>
<DOCNO> 311656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/son/soneko14.html </URL>
<DATE> 2005/02/02/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Alkollü içkilere 23.5'e varan oranlarda zam yapıldı... 
</HEADLINE>
<TEXT>

     Sigara ve alkollü içkilerin maktu ÖTV'sinde dün yapılan artış, bugün fiyatlara zam olarak yansıdı. 
     TEKEL'in Alkollü İçkiler Bölümünü satın alan MEY Gıda, bugünden geçerli olmak üzere, ürünlerine yüzde 17.6 ile yüzde 23.5 arasında değişen oranlarda zam yaptı. 
     MEY Gıda Genel Müdürü Galip Yorgancıoğlu'ndan alınan bilgiye göre, düzenleme sonrası 70'lik Yeni Rakı'nın fiyatı 18.5 YTL'den 22.5 YTL'ye, votkanın fiyatı 17 YTL'den 20 YTL'ye çıktı. 
     70'lik Tekirdağ Rakısı'nın fiyatı 20.5 YTL'den 25 YTL'ye, cinin fiyatı 18 YTL'den 21.5 YTL'ye çıkarken, Buzbağ Şarabı'nın fiyatı da 8.5 YTL'den 10.5 YTL'ye yükseltildi. 
     TEKEL Birası'nın fiyatının ise gün içinde belirlenmesi bekleniyor. 
     
     ''ÖTV ARTIŞI YÜKSEK'' 

     Öte yandan MEY Gıda Genel Müdürü Yorgancıoğlu, alkollü içkilerin maktu ÖTV'sinde yüzde 26 ile yüzde 118 arasında ciddi bir artış olduğunu, bunun yüzde 8'lik enflasyon hedeflenen bir ülke için ''çok yüksek bir oran'' olduğunu söyledi. 
     Yeni bir şirket olarak, bu kadar yüksek ÖTV artışları ile karşı karşıya kalmalarının kendileri için sıkıntılı bir durum ortaya çıkardığını ifade eden Yorgancıoğlu, satışları negatif etkileyeceğinin bilmelerine rağmen, zam yapmak durumunda kaldıklarını bildirdi. 
     Yorgancıoğlu'nun verdiği bilgiye göre, MEY Gıda'nın bazı ürünlerinin eski ve yeni fiyatları ile bunların yüzde değişimleri şöyle 
     

Ürün Eski Yeni Değişim Yeni Rakı 70'lik 18.5 22.5 21.6 Tekirdağ Rakı 20.5 25.0 22.0 Votka 17.0 20.0 17.6 Cin 18.0 21.5 19.4 Buzbağ Şarabı 8.5 10.5 23.5      

     
</TEXT>
</DOC>
