<DOC>
<DOCNO> 343729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/18/son/sonspo22.html </URL>
<DATE> 2005/05/18/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Sivasspor, İsmail Kartal'la yola devam edecek... 
</HEADLINE>
<TEXT>

     Sivasspor Basın Sözcüsü Fikret Ünsal, teknik direktörleri İsmail Kartal ile yeniden anlaşma sağladıklarını bildirdi. 
     İkinci Futbol Ligi A Kategorisi’nden Birinci Süper Lige çıkmayı garantileyen Sivasspor’un basın sözcüsü Ünsal, yaptığı yazılı açıklamada, takımlarının Birinci Süper Lig’de de yoluna İsmail Kartal ile devam edeceğini kaydetti. 
     Hafta içinde Kartal ile yaptıkları görüşmelerin olumlu sonuçlandığını ve Sivasspor’u Süper Lige taşıyan hocalarıyla yeniden anlaşma sağladıklarını kaydeden Ünsal, cuma günü kulüp tesislerinde yapacakları törenle Kartal’ın yeniden sözleşme imzalayacağını belirtti. 
     Ünsal, İkinci Lig’de başarılara imza atan Kartal’ın Birinci Süper Lig’de de aynı başarıyı göstereceğine ve takımlarını başarıya taşıyacağına inandıklarını bildirdi. 
     
</TEXT>
</DOC>
