<DOC>
<DOCNO> 342314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/13/son/sontur15.html </URL>
<DATE> 2005/05/13/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Üniversiteye ağır suçlama .. Köpekler deneyde mi kullanılıyor 
</HEADLINE>
<TEXT>

     Ferit ASLAN- Muzaffer DURU DİYARBAKIR, DHA 

      DİCLE Üniversitesi'ne D.Ü bağlı Sağlık Bilimleri Araştırma Merkezi'nin DÜSAM Diyarbakır Büyükşehir Belediyesi'ne ait hayvan barınağından köpekleri kısırlaştırmak için aldığı ancak karınlarını deşerek deneylerde kullandıkları iddia edildi. Doğayı ve Hayvanları Koruma Derneği Başkanı Sevgi Ekmekçiler, araştırma merkezinde kobay olarak kullanılan köpeklerin fotoğraflarını çekerken, merkezi Rektörlüğe şikayet etti. Belediye Veteriner Şube Müdürü Nedim Yaşlı, D.Ü.'ye 1 yıldan bu yana barınaktan köpek vermediklerini belirterek, Bize de bu köpeklerin deneylerde kullanıldığı söylendi. Bundan sonra köpek vermedikö dedi. DÜSAM Müdürü Prof. Dr. Seçkin Gündüz ise, olayın üzerine giden derneği, İt severler’ derneği olarak tanımlarken, 1 yıldır barınaktan köpek almadıklarını ifade etti. 
     Diyarbakır'da üç gün önce bir aracın çarpması sonucu ayaklarından yaralanan bir köpeğin tedavi amaçlı DÜSAM’a götürülmesi ve köpeğin karnının deşilmesi ardından merkezin hayvan barınağından deney amaçlı köpek aldığı öne sürüldü. Diyarbakır Doğayı ve Hayvanları Koruma Derneği, köpeği tedavi amaçlı DÜSAM’a götürdü. Dernek Başkanı Sevgi Ekmekçiler, köpeği 2 gün sonra merkezde karnı deşilerek görünce fotoğrafları çekti. Ekmekçiler, merkezde bulunan ve barınaktan kısırlaştırma için getirilen başka bir köpeğin daha karnının deşildiğini gördüğünü öne sürerek durumu Rektörlüğü yazı ile bildirdi. 
     Sevgi Ekmekçiler, Rektörlüğe gönderdiği yazıda, DÜSAM’da Veteriner Fakültesi tarafından yıllardan bu yana köpekler üzerinde çeşitli deneyler yapıldığının bilindiğini kaydederek şöyle dedi 
     Bir süredir Büyükşehir Belediyesi'nin barınağından zaman zaman kısırlaştırma adı altında köpekler getirilmekte ve çeşitli deneylerde kulanılmaktadır. Bu 5 bin 199 sayılı Hayvanları Koruma Kanunu'na aykırıdır ve suç işlenmektedir.ö Dernek Başkanı Ekmekçiler, deneylerde kullanılan köpeklerin tekrar barınağa gönderildiğini ve burada 1 gün bile yaşamadan öldüğünü ileri sürerken, DÜSAM sorumluları hakında savcılığa suç duyurusunda da bulunacaklarını söyledi. 
     
     1 YILDIR KÖPEK VERMİYORUZö 
     Diyarbakır Büyükşehir Belediyesi Veteriner Şube Müdürü Nedim Yaşlı, 1 yıl öncesine kadar DÜSAM’a kısırlaştırmak için köpek verdiklerini ancak köpeklerin deneylerde kullanıldığı yolundaki iddialar üzerine buraya köpek vermediklerini söyledi. Belediyeye ait hayvan barınağında köpeklerin bütün ihtiyaçlarının karşılandığını söyleyen Yaşlı, yeni barınak için yer bulma çalışmalarının sürdüğünü söyledi. 
     
     İT SEVENLER DERNEĞİö 
     DÜSAM Müdürü Prof. Dr. Seçkin Gündüz ise, ayakları kırık olarak getirilen köpeğin midesinde kanama olduğu için karnının deşildiğini ve tedavisinin sürdüğünü belirterek, Köpekleri deney için kullandığımız iddialarını ortaya atan derneği kusura bakmayın sadece İt Sevenler Derneği’ olarak görüyorum. Başka hayvanlarla uğraştıkları yok. Sokakta insanlar aç dolaşırken onlar itlerle uğraşıyorlar. 1 yıldır Belediye barınağından köpek almıyoruzö diye konuştu. 
     
</TEXT>
</DOC>
