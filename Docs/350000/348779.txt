<DOC>
<DOCNO> 348779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/04/guncel/gun04.html </URL>
<DATE> 2005/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
'Fuhuşa rüşvetle göz yumuluyor' 
</HEADLINE>
<TEXT>


ABD'nin hazırladığı 'İnsan Kaçakçılığı' raporunda Türkiye'nin, fuhuş amaçlı kadın ticaretinde pazar olduğu belirtilerek, "Yetkililer rüşvet alıp imk n sağlıyorlar" denildi 

YASEMİN ÇONGAR Washington 

ABD yönetimi, Türkiye'nin fuhuş amaçlı kadın ve çocuk kaçakçılığında hem geçiş ülkesi, hem de pazar olduğunu belirterek, eski Sovyet cumhuriyetlerinden gelenlerin yanı sıra Türk vatandaşlarının da "cinsel istismar ve zorunlu istihdam" amacıyla yurtiçinde bir yerden bir yere kaçırıldıklarını duyurdu. 
ABD Dışişleri Bakanlığı'nın her yıl yayımladığı "İnsan Kaçakçılığı" raporlarının sonuncusunda, Türkiye "insan kaçakçılığının önlenmesi için gerekli asgari standartlara tam uymayan" 2. kategori ülkeler arasında sayıldı. Ancak Türk hükümetinin bu standartları karşılamak için "belirgin çaba" gösterdiğini kayda geçiren rapor, güvenlik güçlerinin eğitimi ve Türkiye'ye kaçırılanların otomatik olarak sınırdışı edilmesi konularında ilerleme kaydedildiğini duyurdu. 

İstihdam ve cinsel istismar 
ABD'nin raporunda, "Türk vatandaşlarının zorunlu istihdam ve cinsel istismar amacıyla yurtiçinde bir yerden bir yere kaçırıldığı yönünde artan bulgular vardır" denildi. Rapor, Türkiye'ye kaçırılan kadın ve çocukların çoğunlukla Moldova, Ukrayna, Rusya, Azerbaycan, Kırgızistan, Gürcistan, Romanya, Kazakistan ve Belarus'tan geldiğine dikkat çekti. 
İnsan kaçakçılığı nedeniyle 2004'te hiçbir Türk yetkilisinin gözaltı ya da soruşturmaya uğramadığını belirten rapor, "Kanunları uygulatmakla yükümlü yetkililerin, rüşvet karşılığında yasadışı fuhuşa imk n sağladıkları yönünde haberler var" ifadesine yer verdi. 


</TEXT>
</DOC>
