<DOC>
<DOCNO> 316586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/19/ekonomi/eko03.html </URL>
<DATE> 2005/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
'Avea'da ortaklar memnun' 
</HEADLINE>
<TEXT>


Avea'nın ortakları TIM, T. Telekom ve İş Bankası'nın yatırıma devam ettiğini belirten Genel Müdür Cahit Paksoy, üç yıl içinde yüzde 30 pazar payı hedeflediklerini söyledi 

ŞÜKRÜ ANDAÇ 

Avea Genel Müdürü Cahit Paksoy, "Şirketin sahipleri burada gelecek görmüyorlarsa yollarına devam etmezler. Avea olarak iyi bir yoldayız ve bunu ortaklar da görüyor. Yatırımlarına devam ediyorlar" dedi. Avea'da yüzde 40 payla İtalyan Telecom Italia Mobile TIM , yüzde 40 ile Türk Telekom, yüzde 20 ile de İş Bankası'nın hissesi bulunuyor. 
Paksoy, Avea'nın pazarın yüzde 16'sını kontrol etmeye başladığını, önlerindeki hedefin ise üç yıl içinde yüzde 30'u yakalamak olduğunu kaydetti. Fransa'nın Cannes kentinde düzenlenen GSM Kongresi'ne yeni teknolojileri araştırıp, Türkiye'de uygulamak ve GSM sektörünün önde gelen temsilcileri ile buluşmak amacıyla katılan Cahit Paksoy, dünyanın en büyük şirketleriyle iş yaptıklarını hatırlatarak, Cannes'da her gün Türkiye'de görüşme fırsatı bulamayacakları yöneticilerle karşılıklı iş imk nlarını konuştuklarını söyledi. Paksoy, görüşmeler neticesinde yakında yeni nesil hizmetlerin Türkiye'de uygulanmaya başlayacağını iletti. 

3G, üç - beş yıl sonra 
Kongrenin ana teması bu yıl cep telefonlarından görüntülü iletişim olarak da bilinen 3G Üçüncü Kuşak oldu. 3G'nin Türkiye'de daha üzerinde çalışılan bir olay olduğunu belirten Paksoy, şunları söyledi 
"Biz şu an 3G için denemelere başladık. Ancak bu iş nasıl lisanslanacak. Milyar dolarları bulan başarısızlık örnekleri ortada. Lisans bedeli '0' bile olsa, işin önemli bir yatırım maliyeti var. Bu yüzden 3G Türkiye'ye üç - beş yıl sonra gelebilir." 

Telekom'un 2004 k rı 2.1 katrilyon lira Türk Telekom Genel Müdürü Mehmet Ekinalan, şirketin 2004 yılını 2.1 katrilyon lira net k r ile kapattığını açıkladı. Aynı dönemde Telekom'un net geliri 8.6 katrilyon, toplam gideri ise 5 katrilyon lira olarak gerçekleşti. 
2004'te özellikle altyapı ve hızlı internet alanında önemli çalışmalar olduğunu söyleyen Ekinalan, bu sayede ADSL kullanıcısının 57 binden, 455 bin abone rakamına ulaştığını sözlerine ekledi. Ekinalan ayrıca, özelleştirmede bilgi odasında 6 firmanın görüşmelere başladığını söyledi. 


</TEXT>
</DOC>
