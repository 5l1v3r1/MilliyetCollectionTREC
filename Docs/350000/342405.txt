<DOC>
<DOCNO> 342405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/14/siyaset/siy06.html </URL>
<DATE> 2005/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Dinler projesi kızdırdı 
</HEADLINE>
<TEXT>


Saadet Partisi İl Başkanı, Başbakan Erdoğan'ın temelini atacağı Dinler Bahçesi'ni engelleyeceklerini söylerken MHP İl Başkanı, seçilen yere karşı olduklarını belirtti 

HARUK ÖZGÜLTEKİN DHA 


Başbakan Erdoğan'ın bugün Şanlıurfa'da temelini atacağı Dinler Bahçesi'ne Saadet Partisi ve MHP'den sert tepki geldi. 
Hükümetin, SSK borçları nedeniyle bazı hesaplarına haciz koyduğu belediyeye Dinler Bahçesi için kaynak aktarmasına anlam veremediklerini kaydeden Saadet Partisi İl Başkanı Nuri Güneş, projeyi engellemek için her çabayı göstereceklerini vurguladı. 
Projenin belediye meclisinden havra ve kilise ilave edilerek geçirildiğini belirten Güneş, şunları kaydetti 
"AKP'li Belediye Başkanı Eşref Fakıbaba, daha önce 'Projede havra ve kilise olmayacak' demişti. Doğru olmadığı anlaşıldı. Havra ve kilisenin maket olacağı söyleniyor. Maketi bile lanse edilenden çok daha büyük olacak. Ilımlı İslam projesi, yeni bir sömürge planı olarak önümüze konuldu." 
İslam dünyasının bu "hain projeler" karşısında çok dikkatli olması gerektiğini söyleyen Güneş, "Bu melun projenin Şanlıurfa kısmı herhalde Temalı Park'tır. Şanlıurfa'ya havra ve kilise için bir taşın dahi konulmasına karşıyız. Bu park misyoner ve Siyonistlere zemin hazırlamak için yapılıyor. Projenin yapılmaması, yapılırsa yıkmak için hak ve halk nezdinde ama hukuk içinde mücadelemizi sürdüreceğiz" dedi. 
Dinler Bahçesi'nin yerine karşı olduklarını kaydeden MHP İl Başkanı Necdet Çakmaklı ise, "Balıklıgöl ve Derg h gibi İslamiyette kutsal olan bir alanın yanı başına yapmak istiyorlar. Kimse projenin içeriğini tam olarak anlamış değil. 'Kilise ve havrayı maket yapacağız' diyorlar. Her birinin 80 metrekare olacağını duyduk. 80 metrekare maket mi olur " diye konuştu. 

3 bölüm yer alacak 

Dinler Bahçesi'nde şu yapılar yer alacak Güney Turizm polisi, turizm ofisi, park yönetim ofisi ve kafeterya. 
Orta Hat Sanatları Müzesi, Urfa Edebiyatı Müzesi, peygamber tabletleri, Samara Kulesi, yeme-içme üniteleri, konaklama birimleri, amfi tiyatro ve konferans salonu. 
Kuzey Yeme-içme birimleri ve alışveriş merkezleri. 



</TEXT>
</DOC>
