<DOC>
<DOCNO> 319944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/02/son/soneko02.html </URL>
<DATE> 2005/03/02/ </DATE>
<TIME> 02.05 </TIME>
<AUTHOR>  </AUTHOR>
<HEADLINE>
Hanak kompresör istasyonu yapım işi ihalesi yapıldı. 
</HEADLINE>
<TEXT>

     Azerbaycan-Türkiye Şah Deniz Doğalgaz Boru Hattı Projesi kapsamında Hanak Kompresör istasyonu ve Türkgözü ölçüm merkezi yapım işi ihalesi bugün yapıldı. 
     Botaş Genel Müdürlüğü'nde yapılan ihaleye en ucuz teklif 28 milyon 436 bin 873 dolar ile Sumatec Corp. şirketinden geldi. Şirketin kuracağı birinci işletme noktasında her bir ünitenin doğalgaz tüketimi 1,184.40 metreküp saat, üçüncü işletme noktasında her ünitenin doğalgaz tüketimi ise 1,065.40 metreküp saat olması öngörüldü. 
     Metod-İskra-Avigaz ortaklığı 29 milyon 399 bin 500 dolar teklif ederken, bu firmanın doğalgaz tüketim öngörüsü sırayla 1512 ve 1346 metreküp. 
     JSC-Sumy-Frunze-Yapa Mühendislik konsorsiyumu 30 milyon 317 bin 800 dolar maliyet, birinci noktada toplam 2512 metreküp, üçüncü noktada toplam 2290 metreküp doğalgaz tüketimi teklif etti. 
     Tokar-Peker iş ortaklığı 31 milyon 976 bin dolar maliyet ile birinci noktada 1,202.40 metreküp, üçüncü noktada 1,081.60 metreküp doğalgaz tüketimi vaad etti. 
     Teknotes A.Ş'nin teklifi 34 milyon 780 bin 844 dolar maliyet, birinci noktada 1,202.40 metreküp, üçüncü noktada 1,081.60 metreküp gaz tüketimi şeklinde oldu. 
     Son olarak Enka A.Ş. 40 milyon 283 bin 92 dolar maliyet ve birinci noktada 1,202.4, üçüncü noktada 1,081.6 metreküp gaz tüketimi teklif etti. 
     Teklifler ihale komisyonu tarafından değerlendirildikten sonra ihaleyi kazanan firma açıklanacak. 
     
</TEXT>
</DOC>
