<DOC>
<DOCNO> 320912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/05/guncel/gun01.html </URL>
<DATE> 2005/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İşkencecinin avukat ücreti devletten 
</HEADLINE>
<TEXT>


Baro, Emniyet bütçesinden işkenceci polislere avukat atanmasının, işkenceye tolerans olduğunu savundu 

FARUK BALIKÇI Diyarbakır DHA 

İşkence sanığı polislerin savunmasını üstlenen avukatların ücretlerinin İçişleri Bakanlığı'nca ödenmesine tepki gösteren Diyarbakır Barosu Başkanı Sezgin Tanrıkulu, "Bu işkenceye tolerans tanımaktır" dedi. 
Baro İşkenceyle Mücadele Komisyonu'nun, Bilgi Edinme Yasası kapsamında İçişleri Bakanlığı'na gönderdiği yazıda, işkenceyle suçlanan polis, jandarma ve geçici köy korucusu sayısı sorularak, "Bu görevlilerin yargılandıkları dosya sayısı kaç tanedir Yargılanan kişilere avukat atandı mı Bu avukatlara dosya veya kişi başına ne kadar ödeme yapılmıştır " denildi. Emniyet'in yanıtında ise şunlar kaydedildi 
"1 Ocak 2001 - 30 Aralık 2004 arasında 10 davada yargılanan 36 emniyet personelinin tutmuş olduğu 10 avukata toplam 18 bin 922 YTL ödendi. Bu uygulamalar Polis Vazife ve Selahiyet Kanunu ve Terörle Mücadele Kanunu doğrultusunda hukuka uygun olarak yapılmaktadır." 

Baroya başvursunlar 
Emniyet Genel Müdürlüğü bütçesinden, işkence ve kötü muamelede bulunan polislere avukat atanmasının, işkenceye tolerans ve hoşgörü olduğunu savunan Tanrıkulu, şöyle konuştu 
"Polis memurları da diğer sanıklar gibi avukat hizmetinden yararlanmalı. Avukat tutamıyorsa, baroya müracaat etmeli. Maalesef 'işkenceye sıfır tolerans' diyen hükümet, adım atmakta gönülsüz. 'Polise mukavemet' suçu altında, işkence ve kötü muamele suçları gizlenmektedir. 'Görevli polise mukavemet' iddiasıyla Diyarbakır'da açılan davalarda 2 yılda yüzde 200 oranında artış oldu." 


</TEXT>
</DOC>
