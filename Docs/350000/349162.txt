<DOC>
<DOCNO> 349162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/05/son/sontur10.html </URL>
<DATE> 2005/06/05/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Limontuzu diye mermer cilası yiyen 6 çocuktan 1'i öldü 
</HEADLINE>
<TEXT>

     Ufuk BALKİS DHA 

      ANTALYA'da limontuzu diye mermer cilası yiyen 6 çocuktan 9 yaşındaki Deniz Başkurt öldü. Zehirlenen 5 çocuktan 3'ünün durumu ise ciddiyetini koruyor. 
     Olay dün saat 20.00 sıralarında Güneş Mahallesi 6071 Sokak üzerinde meydana geldi. 80'nci Yıl İlköğretim Okulu öğrencisi olan 6 çocuk, sokak üzerinde bulunan Ramazan İlter'e ait kamyonetin arka kasasındaki mermer cilasını, limontuzu sanarak yedi. Aniden fenalaşan çocuklar, aileleri tarafından çağırılan ambulanslarla Antalya Devlet Hastanesi'ne götürüldü. Çocuklardan ilköğretim 3'ncü sınıf öğrencisi Deniz Başkurt yolda yaşamını yitirdi. Kamyon sahibi Ramazan İlter'in çocuklarından Melda 11 , Habip 7 ve Mehtap 5 ile birlikte Şehmus Oğuz 8 ve kardeşi Hatice Oğuz 10 ise hastanede tedaviye alındı. Ayakta tedavi gören Melda ve Habip İlter taburcu edilirken, Mehtap İlter ve arkadaşları Hatice ile Şehmus Oğuz yoğun bakım ünitesine alındı. Üç çocuğun hayati tehlikeyi atlatamadığı öğrenildi. 
     Melda İlter, Arkadaşlarımla sokakta oynuyorduk. Deniz ve Mehtap Kamyonetin içine girelim’ dedi. Biz de hep birlikte girdik. İçeride limontuzuna benzeyen birşey bulduk. Önce Deniz yemeye başladı. Bize de Tadı çok güzel. Siz de yesenize’ deyince biz de yedik. Ben ve kardeşim tadı hoşumuza gitmediği için birkaç tane yiyip bıraktık. Daha sonra gözümüzü hastanede açtık'' dedi. 
     
</TEXT>
</DOC>
