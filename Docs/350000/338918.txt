<DOC>
<DOCNO> 338918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/02/son/sonsiy33.html </URL>
<DATE> 2005/05/02/ </DATE>
<TIME> 20.30 </TIME>
<AUTHOR>  </AUTHOR>
<HEADLINE>
Başbakan Erdoğan yurda dönmek üzere Filistin'den ayrıldı... 
</HEADLINE>
<TEXT>

     Başbakan Recep Tayyip Erdoğan, İsrail ve Filistin ziyaretlerini tamamlayarak, yurda dönmek üzere Tel Aviv’den ayrıldı. 
     Başbakan Erdoğan ve beraberindeki heyet, Tel Aviv Ben Gurion havaalanından uçakla ayrıldı. 
     İsrail’e dün öğle saatlerinde gelen, Cumhurbaşkanı Moşe Katsav ve Başbakan Ariel Şoron’un yanı sıra İsrail Başbakan Yardımcıları Şimon Peres ve Ehud Olmert, Dışişleri Bakanı Silvan Şalom ve ana muhalefet Şinui partisinin lideri Tommy Jozef Lapid ile görüşen Başbakan Erdoğan, bu sabah Haremüşşerif’i gezdikten sonra Batı Şeria’ya geçerek, Ramallah’ta Filistin Devlet Başkanı Mahmud Abbas ve Başbakan Ahmed Kurey ile bir araya geldi. 
     Erdoğan, Ramallah’ta Filistin İşadamları Konseyi’nce düzenlenen toplantıya katıldı, Türk İşbirliği ve Kalkınma İdaresi’nin TİKA 
     Ramallah Ofisi’ni hizmete açtı. 
     Başbakan Erdoğan’ın heyetinde yer alan 5 bakandan Milli Savunma Bakanı Vecdi Gönül, İsrail Savunma Bakanlığı yetkilileri ile görüşmelerde bulunmak üzere 2 gün daha İsrail’de kalacak. 
     
</TEXT>
</DOC>
