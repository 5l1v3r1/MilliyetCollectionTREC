<DOC>
<DOCNO> 318284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/24/son/sonspo23.html </URL>
<DATE> 2005/02/24/ </DATE>
<TIME> 18.39 </TIME>
<AUTHOR>  </AUTHOR>
<HEADLINE>
Samsunspor'da Galatasaray maçı hazırlıkları sürüyor. 
</HEADLINE>
<TEXT>

     Samsunspor, 26 Şubat Cumartesi günü sahasında yapacağı Galatasaray maçının hazırlıklarını sürdürüyor. 
     Nuri Asan Tesisleri'nde akşam saatlerinde yaptığı çalışmalarla Galatasaray maçı hazırlıklarını sürdüren Karadeniz ekibinde, bugünkü çalışmalara tüm futbolcular katıldı. 
     Sakatlığı yeni düzelen Ivanov takımdan ayrı koşu yaparken, diğer oyuncular top kontrolü ve pres çalıştı. 
     Teknik sorumlu Ertuğrul Sağlam gözetimindeki idmanda futbolcular, yüksek tempoya karşın oldukça hırslı görünürken, Sağlam da hata yapan oyuncularını sık sık uyardı. 
     Yaklaşık 1.5 saat süren çalışmanın ardından futbolcular Nuri Asan Tesiseleri'nde kampa alınırken, Karadeniz ekibi, yarın yapacağı taktik çalışmanın ardından Galatasaray maçı hazırlıklarını tamamlayacak. 
     
</TEXT>
</DOC>
