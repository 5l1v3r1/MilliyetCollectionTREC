<DOC>
<DOCNO> 342279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/13/son/sonspo38.html </URL>
<DATE> 2005/05/13/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Mondragon Rüştü'nün hiçbir golde suçu yok... 
</HEADLINE>
<TEXT>

     Galatasaray’ın başarılı file bekçisi Mondragon, Türkiye Kupası finalinde Fenerbahçe karşısında aldıkları farklı skorlu galibiyetin artık geride kaldığını söyledi. 
     Kolombiyalı file bekçisi, Florya Metin Oktay Tesisleri’nde medya mensuplarının sorularını yanıtlarken, önemli bir galibiyet aldıklarını, ancak hızlı bir şekilde lige konsantre olmaları gerektiğini belirterek, "Bugün cuma ve artık bu maç bizim geçmişimizin bir parçası. Taraftarlar zaferin keyfini sonuna kadar sürdürmeli. Biz oyuncular olarak pazar günü çok önemli bir maç oynayacağımızın bilincindeyiz. Gençlerbirliği çok güçlü bir ekip. 100. 
     yılda sadece Türkiye Kupası’nı kazanarak tatmin olmamız mümkün değil" diye konuştu. Her maçın ayrı bir hikayesi olduğunu düşündüğünü anlatan Mondragon, "Fenerbahçe taraftarı için 6-0’lık maçın nasıl önemli bir anısı varsa, biz de şimdi bir kupa maçını kazanmış ve bu farka ulaşmış olmanın keyfini çıkarıyoruz. Gerçekten 5-1’lik sonuç ayrı bir zevk" dedi. 

     
</TEXT>
</DOC>
