<DOC>
<DOCNO> 323758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/14/son/sontur03.html </URL>
<DATE> 2005/03/14/ </DATE>
<TIME> 02.15 </TIME>
<AUTHOR>  </AUTHOR>
<HEADLINE>
'Öğretmen olan eşim beni evden attı'ya fuhuş yanıtı .. 
</HEADLINE>
<TEXT>

     Fatih KARAÇALI DHA 

ADANA'da üç çocuk annesi 27 yaşındaki Çığa Ozan, daha önce evden uzaklaştırma cezası verilen 10 yıllık eşi Mehmet Ali Yılmaz İlköğretim Okulu sınıf öğretmeni 35 yaşındaki Murat Ozan'ın kendisini evden attığını söyleyerek, cumhuriyet savcılığına suç duyurusunda bulundu. Öğretmen Ozan ise, eşi Çığa nın fuhuş yaptığını iddia etti. 
     Atakent Mahallesi 16 sokakta oturan Çığa Ozan, 3 gün önce iddiaya göre beyaz çamaşırları, çamaşır makinesinde 80 derecede yıkadığı gerekçesiyle tartıştığı eşi Murat Ozan tarafından sokağa atıldı. Çocukları 8 yaşındaki Merve, 6 yaşındaki İrem ve 4 yaşındaki Eren ile birlikte geldiği Adana Adliyesi'nde, nöbetçi cumhuriyet savcılığına dilekçe veren Çığa Ozan, Çocuklarıma ve bana sürekli şiddet uygulayan eşin 3 gün önce bizi evden attı. Kapının kilidini değiştirerek içeri almıyor'' diye şikayetçi oldu. 
     
     MAHKEME UZAKLAŞTIRMA CEZASI VERMİŞ 

     Murat Ozan'la, Diyarbakır ın Silvan İlçesi nde asker öğretmen olarak görev yaptığı sırada tanıştıklarını ve kendisine kaçarak evlendiğini belirten Çığa Ozan, ilk zamanlar çok iyi davranan eşinin kızı Merve'nin doğmasıyla değiştiğini ve kendisini dövmeye başladığını ileri sürdü. Maruz kaldığı şiddet nedeniyle 3 kez rapor aldığını kaydeden Çığa Ozan, Bana karşı şiddet uygulamaya başladı. Görev yeri köyden ilçeye atandığında da şiddeti sürdü. Artık sudan gerekçelerle şiddete maruz kalıyordum. Bana uyguladığı şiddet çevredeki insanlar tarafından hatta meslektaşları tarafından da fark edilmeye başlandı. Bu süreçte İlçe Milli Eğitim Müdürü, kocamı kenara çekerek konuştu. Kendisine çeki düzen vermesini istedi. Mahkeme kararıyla 1 ay evden uzaklaştırıldı. Ama çocuklarımın babası olduğu için 15 gün sonra eve gelmesine razı oldum'' diye konuştu. 
     Eşinin çocuklarına da şiddet uyguladığını ifade eden Çığa Ozan, Çocuklarımızı da dövüyordu. Ders anlatırken, Merve bir şeyi yanlış söylediğinde hemen dövüyor. Durumu kızımın öğretmeni fark ederek konuşmak istedi ama başaramadı'' diyerek çocuklarının da baba dayağına maruz kaldıklarını anlattı. 
     
     DERS ÇALIŞIRKEN DÖVÜYORDU 

     Annesi ve kardeşleriyle birlikte evden atıldığını söyleyen Merve Ozan da babasından sürekli dayak yediğini belirtti. 
     Minik Merve, Babam ders çalışırken bir hata yaptığımda beni dövüyordu. Bir gün ayları anlatırken Ağustos ayını unuttuğum için kitapla kafama vurdu. Burnum kanadı, neden beni dövdüğünü sorduğumda, Sizin çalışkan olmanızı istiyorum' diye yanıtladı'' dedi. 
     
     BEN ATMADIM KENDİSİ GİTTİ 

     Eşini evden atmadığını iddia eden sınıf öğretmeni Murat Ozan ise karısını fuhuş yapmakla suçladı. Eşinin sürekli olarak evden çıkıp aylarca gelmediğini, geri geldiğinde ise Babamdaydım' dediğini ileri süren Murat Ozan, Hakim kararıyla evden uzaklaştırıldığım doğrudur. Ama onun yalanları yüzünden oldu. Ben kesinlikle şiddet uygulamadım. Evden atmadım. O sürekli bunu yapıyor. Birden kayboluyor bir iki ay sonra geri geliyordu. Neredesin diye sorduğumda babasında olduğunu söylüyordu. Zaten mahallede hakkında dedikodular çıkmaya başlamıştı. Herkes onun fuhuş yaptığını söylüyordu. Pazartesi günü mahkemeye başvurarak boşanma davası açacağım. Onun amacı ailesi için benden para kopartmak'' açıklamasını yaptı. 
     
</TEXT>
</DOC>
