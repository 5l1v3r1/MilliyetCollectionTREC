<DOC>
<DOCNO> 340938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/09/son/sonsiy21.html </URL>
<DATE> 2005/05/09/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Karayalçın Başbakan'ın Erdemir eleştirileri haksız 
</HEADLINE>
<TEXT>

     Başbakan Recep Tayyip Erdoğan’ın "CHP kuruluşuna karşı çıktı" dediği Erdemir için İkinci Dünya Savaşı’nın bitiminin ertesi günü, yani bugün, CHP yönetimi tarafından at sırtında yer seçimi yapıldığı bildirildi. 
     SHP Genel Başkanı Murat Karayalçın, Erdemir’in kurulmasının bir "Cumhuriyet kararı" olduğunu belirtirken, Başbakan Recep Tayyip Erdoğan’ın "CHP Erdemir’in kurulmasını önce istemedi" eleştirisini haksız bulduğunu bildirdi. 
     
     AT SIRTINDA 
     Karayalçın, yazılı açıklamasında CHP eski yönetimindeki yetkililerin 60 yıl önce bugün, at sırtında Zonguldak’tan Ereğli’ye giderek fabrika için hazırlıklara başladıklarını bildirdi. "Başkalarını rahatsız etmeyebilir, ama SHP, CHP’nin geçmişine yapılan haksız eleştirileri kabul etmez" diyen Karayalçın, Erdemir’in İkinci Sanayi Planı’nda yapıldığını, yer seçiminin ise 1945’te gerçekleştirildiğini kaydetti. Murat Karayalçın şöyle dedi 
     "Sayın Başbakan nasıl olup da, CHP’nin Erdemir’in yapımına karşı çıktığını söyleyebilmektedir. İkinci Dünya Savaşı’nın bitiminin 60’ıncı yılı nedeniyle Moskova’da olan Sayın Başbakana, savaşın bitiminin ertesi günü, yani bugün, o zamanın Başbakanı Saraçoğlu’nun görevlendirmesiyle Şevket Süreyya Aydemir’in ve Genelkurmay temsilcisi Kurmay Yarbay Seyfi Kurtbek’in at sırtında Zonguldak’tan Ereğli’ye hareket ettiğini hatırlatmak isterim. Sayın Başbakan, ayrıca, madem ki zarar eden kamu kuruluşlarının özelleştirmesinden yadnadır, Ereğli’yi neden özelleştirmek istediğini de açıklamalıdır." 
     
</TEXT>
</DOC>
