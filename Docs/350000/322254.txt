<DOC>
<DOCNO> 322254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/09/son/sonspo22.html </URL>
<DATE> 2005/03/09/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
Basketbolda Beşiktaş, Fenerbahçe'yi dize getirdi 74-63 
</HEADLINE>
<TEXT>

     Salon Akatlar . 
     Hakemler Mehmet Keseratar xx, Ufuk Akyüz xx, Serkan Emlek xx . 
     Beşiktaş El Amin xxx 22, Bekir xxx 13, Haluk xx 5, Ellis xx 2, Varda xxxx 24, Nedim xxx 8, Erkan x, Mouring xx, Tolga x . 
     Fenerbahçe Mrsiç xx 18, Barış xx 5, Erdal x 3, Salyers xxx 22, Harvey xx 9, Emre x, Rasim xx 2, Zeki x 4 . 
     1. Periyot 28-14 . 
     Devre 36-35 Beşiktaş lehine . 
     3. Periyot -46 . 
     Beş Faulle Çıkan Harvey 33.56 Fenerbahçe . 
     Türkiye Basketbol Ligi erteleme maçında Beşiktaş, Fenerbahçe'yi 74-63 yenerek, ezeli rakibinden ilk yarının rövanşını aldı ve play-off'taki olası bir eşleşmede durumu 1-1'e getirdi. 
     Maça salonu dolduran taraftarlarının desteğiyle hızlı başlayan Beşiktaş, etkili savunma yapıp, hücumlarda da kolay sayılar bularak ilk dakikadan itibaren rakibine üstünlük kurdu. Fenerbahçe'ye 2.5 dakika sayı attırmayan siyah-beyazlılar, Varda ve El Amin'in basketleriyle 11-0'lık üstünlük yakaladı. 
     Pota altından sayı üretmekte güçlük çeken Fenerbahçe, Mrsiç ve Salyers'in attığı 2'şer 3 sayılık basketle 7. dakikada farkı 5 sayıya 17-12 indirdi. Sarı-lacivertliler, Barış'ın basketiyle de bu periyotta ilk kez farkı 3 sayıya dek 17-14 indirdiyse de, toparlanan Beşiktaş, farkı yeniden açtı. Pota altında hem hücum, hem de savunmada rakibine büyük bir üstünlük kuran Beşiktaş, pota altından ilk 10 dakikada yalnızca 1 basket üretebilen Fenerbahçe karşısında ilk periyodu 14 sayı farkla 28-14 önde kapadı. 
     2. periyotta yaptığı etkili alan savunmasıyla Beşiktaş'ın kolay sayı bulmasına engel olan sarı-lacivertliler, 3 dakika boyunca rakibine sayı attırmayıp, 13. dakikada farkı 10 sayıya 28-18 indirdi. 
     Beşiktaş, alan savunması karşısında hücumda bir türlü çözüm üretemedi ve Salyers'ın basketleriyle 17. dakika içinde fark 1 sayıya kadar indi 32-31. Sarı-lacivertliler, 18. dakikada Harvey'in basketiyle karşılaşmada ilk kez 33-32 öne geçti. Son dakika içinde Nedim'in basketleriyle Beşiktaş, ilk yarıyı 36-35 önde tamamladı. 
     Siyah-beyazlılar, yalnızca 8 sayı attıkları bu periyotta, 21 sayı yedi. 
     Karşılaşmanın 3. periyodunda Fenerbahçe alan savunmasını sürdürürken, Beşiktaş adam adama savunma yaptı. Bu periyotta alan savunmasına karşı daha iyi hücum eden Beşiktaş, pota altındaki üstünlüğü de yeniden eline geçirerek, Varda ile etkili oldu ve 3. çeyreği -46 önde bitirdi. Fenerbahçe, bu periyotta 4. faule ulaşıp kenara alınan Harvey'in yokluğunu hissetti. 
     Son periyoda iyi başlayan Beşiktaş, El Amin ve Varda'nın basketleriyle farkı yeniden açtı ve 33. dakikayı 60-48 önde geçti. Harvey'in 5 faulle oyun dışı kalmasının ardından potaaltı üstünlüğü tamamıyla eline geçiren siyah-beyazlılar, kolay sayılar bulup maçtan 74-63 galip ayrıldı. 
     
</TEXT>
</DOC>
