<DOC>
<DOCNO> 346928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/29/son/sondun29.html </URL>
<DATE> 2005/05/29/ </DATE>
<TIME> 23.55 </TIME>
<AUTHOR>  </AUTHOR>
<HEADLINE>
''AB için kötü bir darbe'' 
</HEADLINE>
<TEXT>

     Fransa’daki AB anayasası referandumunun sonuçlarını değerlendiren Avrupa Parlamentosu Sosyalist Grup Başkanı Martin Schultz, "AB için kötü bir darbenin" söz konusu olduğunu söyledi. 
     "Fransızların olumsuz tavrına rağmen anayasanın onay sürecinin devam etmesi ve tüm halkların görüş bildirmesi gerektiğini" belirten Schultz, Fransa’nın "Hayır" demesinin AB için "kötü bir darbe" olduğunu ifade etti. 
     Nice Antlaşması’nın genişlemiş bir AB için yetersiz kaldığını ve uygulanamadığını söyleyen Schultz, "Anayasa için mücadelemizi sürdüreceğiz çünkü daha sosyal bir Avrupa istiyoruz" dedi. 
     Schultz, "Fransa’daki demokratik oylamanın sonuçlarına saygı gösteriyoruz, ancak Fransızlar daha iyi bir Avrupa yaratma şansına karşı tavır almış oldular" diye konuştu. 
     
</TEXT>
</DOC>
