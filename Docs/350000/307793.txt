<DOC>
<DOCNO> 307793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/19/son/soneko09.html </URL>
<DATE> 2005/01/19/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Yapı Kredi ile Koç arasında gizlilik sözleşmesi imzalandı 
</HEADLINE>
<TEXT>

     Çukurova Grubu şirketlerinin sahip olduğu Yapı Kredi hisselerinin satışı konusunda Bankada inceleme yapmak üzere yetkilendirilecek Koç Finansal Hizmetler A.Ş. temsilcileri ve bu temsilcilerin çalışma usul ve esaslarını ve inceleme kapsamını düzenleyen gizlilik sözleşmesinin, Banka ile Koç Finansal Hizmetler A.Ş. arasında bugün imzalandığı bildirildi. 
     Koç Finansal Hizmetler temsilcileri gerekli incelemelerine bugün itibariyle başlayacak. 
     Yapı ve Kredi Bankası'ndan İMKB'ye gönderilen açıklamada, 17 Ocak 2005 tarihli özel durum açıklamasıyla, YKB'nin 17 Ocak 2005 tarihinde yapılan Yönetim Kurulu toplantısında, Çukurova Grubu şirketlerinin sahip olduğu Banka hisselerinin satışı konusunda münhasıran Koç Finansal Hizmetler A.Ş. ile Çukurova Grubu arasında yapılacak müzakereler kapsamında Koç Finansal Hizmetler A.Ş. temsilcilerinin Banka nezdinde incelemelerde bulunmasına ilişkin Çukurova Holding A.Ş.'nin talebinin değerlendirildiği hatırlatıldı. Açıklamada, alıcının öngöreceği incelemelerin kapsamının hisse satışı için gerekli bilgilerle münhasır olmak ve bu inceleme esnasında sahip olacakları her türlü bilgi ve belgeyi hisse satın alma amacı dışında başka amaçlarla kullanmama taahhüdünü içeren bir gizlilik sözleşmesi imzalamak kaydı ile gerekli iznin verilmesi, Bankada inceleme yapmak üzere yetkilendirilecek Koç Finansal Hizmetler A.Ş. temsilcileri ve bu temsilcilerin çalışma usul ve esaslarını ve inceleme kapsamını düzenleyecek olan gizlilik sözleşmesini imzalamak üzere Genel Müdürlüğün yetkili kılındığı belirtildi. 
     Açıklamada, şöyle denildi 
     ''Çukurova Grubu şirketlerinin sahip olduğu Bankamız hisselerinin satışı konusunda Bankamızda inceleme yapmak üzere yetkilendirilecek Koç Finansal Hizmetler A.Ş. temsilcileri ve bu temsilcilerin çalışma usul ve esaslarını ve inceleme kapsamını düzenleyen gizlilik sözleşmesi Bankamız ile Koç Finansal Hizmetler A.Ş. arasında 19 Ocak 2005 Bugün tarihinde imzalanmış olup, ilgili taraf gerekli incelemelerine bugün itibariyle başlayacaktır.'' 
     
</TEXT>
</DOC>
