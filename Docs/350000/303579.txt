<DOC>
<DOCNO> 303579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/05/yazar/akyol.html </URL>
<DATE> 2005/01/05/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Musul, İnönü, Atatürk, Ecevit 
</HEADLINE>
<TEXT>


İSMET İnönü, Ecevit'e "şartlar oluştuğunda Musul'u alın, bu Türkiye'nin hakkıdır" demiş Ne zaman, kimlerin yanında İsmet Paşa bu "milli sır"dan neden mesela birçok siyasi sırrını anlattığı Faik Ahmet Barutçu'ya bahsetmemiş de, hiç alakası yokken Ecevit'e fısıldamış 
Neyse... Ecevit, İnönü'nün böyle söylediğini ifade ediyor ve Türkiye'nin Kuzey Irak'a askeri harek t yapmasını istiyor 
- İşgal anlamında değil, ama güvenlik için Türkiye Kuzey Irak'a girmezse Kuzey Irak Güneydoğu'ya inecektir Musul konusunda, Türkiye Kuzey Irak'a girerse, şartlar nasıl gelişir bilinmez, oluşacak şartlara göre hareket edilir... 
Yani, şartlar elverirse Musul'u da alırız 
Demirel ise şöyle diyor 
- 'Yurtta sulh, cihanda sulh' diye başlayarak genişleme arzumuz yoktur diye Musul'u terk eden, Atatürk'ün, İnönü'nün idaresidir. Musul ve Kerkük'ün Irak topraklarında kalması büyük bir hatadır. Bu hatayı İsmet Paşa yapmıştır. O şartlarda kaybedilen Musul ve Kerkük'ü bugün almak mümkün değildir. 

TÜRKİYE Kuzey Irak'a girince "Şartlar nasıl gelişir, bilinmez" diyor Ecevit... Peki, böyle meçhule nasıl atılacağız 
Türkiye Lozan'da Musul ve Kerkük'ü almaya çalışırken, Kuzey Iraklı Kürtler Türkiye'yi istiyordu. Onun için İsmet Paşa "Türkler ve Kürtler" diye konuşuyor, referandum talep ediyordu. İngilizler "Kürtler referandumdan ne anlar " diye tepki gösteriyordu. 
Sonunda Lozan'da İsmet Paşa, her gün telgraflaştığı Gazi'nin talimatıyla, "İngiltere'yle çatışmamak için" Musul ısrarından vazgeçti. Musul meselesi, Milletler Cemiyeti'ne havale edildi. 
K zım Karabekir Paşa'nın o zaman söylediği gibi 
"Musul meselesini İngiliz nüfuzu altındaki Milletler Cemiyeti'ne havale etmek, Musul'u terk etmekti." 
Karabekir dahil, hiçbir Milli Mücadele komutanı Musul için savaşmayı doğru bulmamıştır. 
Peki Musul için bugün mü savaşalım 

1922 şartlarında Irak Kürtleri hilafet dolayısıyla Türkiye'yi istediği halde, iki sebepten Musul için Lozan'da masadan kalkmadık 
İngiltere'yle çatışmak felaket olabilirdi.Türkiye bir an önce çağdaşlaşma inkılaplarına başlayacaktı. 
1925'teki Şeyh Sait İsyanı Türkiye'nin Musul tezini temelli zayıflattı. 1926'da Musul'u terk eden imzayı attık. 
Bugün Irak'a bir askeri harek t düzenlemek, Türkiye'yi ABD ile, Araplarla ve Kürtlerle karşı karşıya getirmez mi Dünya karşı çıkmaz mı 
1922'de İngiltere'yle çatışmaktan daha vahim sonuçlar doğurmaz mı 
Dahası, Musul'u askeri olarak almak mümkün olsa bile, bu, siyasi ve coğrafi olarak Türkiye'ye büyük belalar getirir. 
Musul heveslerine karşı Dışişleri Bakanı Gül'ün "Sarıkamış..." hatırlatması isabetli olmuştur. 
Türkiye Kuzey Irak'ta teröre karşı tedbir niteliğinde sınırlı bir harek tı "koalisyon" içinde yapabilirdi, o da artık mümkün değil ABD'nin istediği askeri bile göndermek mümkün olmadı. 
Türkiye'nin milli birliğini korumanın yolları vardır Bir yandan caydırıcılığa sahip milli savunma gücünü sürdürmek öbür yandan ekonomi, demokrasi ve sosyal entegrasyon araçlarıyla toplumsal bütünleşmeyi güçlendirmek. 
Ecevit'in tezleri gerçekçilikten uzaktır. 



</TEXT>
</DOC>
