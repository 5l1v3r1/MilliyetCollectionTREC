<DOC>
<DOCNO> 313580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/08/son/sontur33.html </URL>
<DATE> 2005/02/08/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Ankara'da kaçak viagra operasyonu .. 
</HEADLINE>
<TEXT>

     İstanbul'dan getirdikleri 7 bin 320 viagrayı Ankara'da satmak isteyen 5 kişi yakalandı. 
     Ankara Emniyet Müdürlüğü Kaçakçılık ve Organize Suçlar Şube Müdürlüğü Mali Büro Amirliği ekipleri, yurtdışından yasadışı yollarla İstanbul'a getirilen viagra haplarının Ankara'da piyasaya sürüleceği ihbarı üzerine söz konusu kişileri takibe aldı. 
     Alıcı gibi davranan polisler, viagra satın almak istediklerini belirterek, satıcılar ile Esat'ta mali müşavirlik hizmetleri veren bir büroda buluşmak üzere anlaştılar. 
     Buluşma saatinde büroda ve bulunduğu cadde üzerinde önlem alan mali şube ekipleri, plakası önceden bildirilen otomobilin gelmesiyle operasyona başladılar. Büroda kimliğini gizleyen polislere 50 mg'lık 584 kutu ile 100 mg.'lık bin 245 kutu viagra hapını satmak isteyen İrşad B., Salih Ş., Aytaç U., Hüseyin A. ve Kadir K. suçüstü yakalandılar. 
     Gözaltına alınan 5 kişi emniyetteki işlemlerinin tamamlanmasının ardından adliyeye gönderildiler. 
     
</TEXT>
</DOC>
