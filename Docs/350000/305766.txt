<DOC>
<DOCNO> 305766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/12/son/soneko18.html </URL>
<DATE> 2005/01/12/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Borsa birinci seansı 105 puanlık artışla tamamladı... 
</HEADLINE>
<TEXT>

     İMKB Ulusal 100 Endeks, dünkü kapanışa göre 105.36 puan artarak, 1. seansı 26,215.53 puandan tamamladı. 
     1. seansta hisse senetleri ortalama yüzde 0.40 değer kazandı. 
     Dün 26,110.17 puandan yeni bir rekorla kapanan İMKB Ulusal 100 Endeksi, ilk seansa 14.47 puan düşerek 26,095.70 puandan başladı. İlk yarıyı 25,888.18 puandan geçen endeks, seans içinde 25,804.10 puana kadar gerilerken, en yüksek 26,240.72 puanı gördü. Bu seviye endeksin bugüne kadar gördüğü tarihi zirve oldu. 
     Seans sonunda mali endeks 108.45 puan artarak 37,833.51 puana, sanayi endeksi 179.82 puan artarak 21,463.17 puana ve hizmetler endeksi 17.07 puan artarak 14,708.13 puana yükseldi. 
     Böylece önceki kapanışa göre, mali grup hisseler ortalama yüzde 0.29, sanayi grubu hisseler ortalama yüzde 0.84 oranında ve hizmet grubu hisseler ortalama yüzde 0.12 oranında değer kazandı. 
     1. seansta işlem gören toplam 296 hisse senedinden 170'i değer kazandı, 74'ü değer kaybetti, 52 hissenin fiyatında ise değişiklik olmadı. 
     Seansta, 740 milyon 30 bin 817 YTL'lik işlem hacmi oluştu. 
     1. seansta Doğan Holding, Tofaş Otomobil Fabrikaları, Erdemir, Sabancı Holding ve Garanti Bankası en çok işlem gören hisse senetleri oldu. 
     Güne alıcılı başlayan borsada, daha sonra gelen hafif bir düzeltme sonrasında da alıcılı tavrın korunduğu gözlendi. 
     Borsa uzmanları, kısa vadeli göstergelerin aşırı alım bölgelerinde çok sıkışması ve satış yönünde sinyal vermesinin satış sürecinde etkili olduğuna işaret ederek, 26,000 puan seviyelerinin önemli olduğunu, bu seviyenin üzerinde yaşanacak bir kapanışın yarın için de oldukça önemli olacağını vurguluyor. 
     
</TEXT>
</DOC>
