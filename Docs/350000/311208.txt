<DOC>
<DOCNO> 311208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/01/siyaset/asiy.html </URL>
<DATE> 2005/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Nerede hata yaptık 
</HEADLINE>
<TEXT>


Uzmanlar, "değişim" rüzg rını lehine çevirip CHP genel başkanlık koltuğuna oturan Deniz Baykal ile rakibi Mustafa Sarıgül'ün kurultay sürecindeki hataları ve puan getiren hamlelerini değerlendirdi 

Saliha Çolak - Ankara 


Baykal'ın kara delikleri 

Partili bir belediye başkanı aleyhine ilk kez bir komisyon kurup delil toplattı, mahkeme kararı olmadan suçlu ilan etti.Sarıgül'ün ihracı için YDK'ya baskı yaptığı izlenimi verdi, YDK'yı rüşvetçi ilan etti.Bu tavrı "koltuk korkusu", en yakınındaki isimlerin saf değiştirmesi de "arkadaşları bile dayanamadı" diye yorumlandı.Kurultay salonunu rakibine kapattı. Sahte delege kartları basılması, geceden taraftarların salona alınması, rakiplerin girişinin engellenmesi, "antidemokratik kurultay ve hizipçi genel başkan" izleniminin pekişmesine neden oldu.Salondaki gergin havayı konuşmasıyla tetikledi. "Bırak bu maganda ağızlarını, otur yerine, şaklaban" sözleriyle kavgacı imajını pekiştirdi. 

Puan kazandıran hamleleri 

Basın kurultay kararıyla, uzun sürecek bir kurultay sürecinde havanın aleyhine dönmesini engelledi. Sarıgül'ün "4 ayımız daha olsa alırdık" açıklaması da bunu doğruladı."Baykal tribünü"yle delege üzerinde baskı yaptı.Güçlü hitabeti ve 4 saatlik konuşmasıyla Sarıgül'ü köşeye sıkıştırdı."Değişim isteği"ni CHP'ye tuzak olarak gösterip savunma hattını partiye yaydı, delegede partiyi savunma refleksi oluşturdu.En etkili çıkışı, "CHP'yi bir gün bırakacağım ama temiz birine" mesajı oldu. 

Sarıgül salonda kaybetti 

Salonda iyi organize olamadı, taraftar aldırmakta gecikti, tek fotoğrafını bile astıramadı. Yanında gelen küçük bir grupla yalnız kaldı.Muhalif cepheyle tam bir işbirliği yapmayınca, ilk raundu divan seçiminde kaybetti.Sinirlerine h kim olamadı. Sürekli ayağa fırlayıp Baykal'a yanıt verdi.En büyük puanı, yumruklu girişi sırasında kaybetti. Kavgadan sorumlu tutulması en önemli puan kaybına neden oldu.Baykal'ın 4 saatlik konuşmasına karşı, dağınık, sığ ve kısa bir konuşma yaptı. İddidalara açık yanıt vermek yerine, "Seçilirsem Hazine yardımının yüzde 40'ını teşkilata dağıtacağım" gibi sözlerle konuşmasını boğdu.En önemli taktik hatayı ise muhalif kanadın oyları üzerinde yeterince çalışmayarak yaptı. Zülfü Livaneli ve üçüncü yolculardan Baykal'a oy kaptırırken, boş verilen 85 oyu da kendi tarafına çekemedi.Genel başkanlık yarışı bitince yeterince örgütlenemeyen delegenin salondan ayrılması baskın çarşaf liste oylamasında kaybetmesine neden oldu. 

İddiasında haklı çıktı 

Mağduru oynadı. Salonda oluşturulan tek yanlı manzara, baskın çarşaf liste oylaması, Baykal tarafından "mahkeme kararı olmadan suçlu ilan edilmesi", "antidemokratik parti" tezini güçlendirdi.İlk kez bir kurultayda aldığı oyla Baykal'ı en fazla "sallayan" aday olarak, kurultay sonrasına ilişkin iddiasını sürdürdü. 

</TEXT>
</DOC>
