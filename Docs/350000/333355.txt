<DOC>
<DOCNO> 333355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/14/son/sonsiy04.html </URL>
<DATE> 2005/04/14/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Başbakanlık'taki ihalesiz tadilat, Meclis gündeminde... 
</HEADLINE>
<TEXT>

     CHP Adana Milletvekili Tacidar Seyhan, 3 Kasım seçimlerinin ardından 58 ve 59'uncu Hükümetler döneminde Başbakanlık yeni bina, Başbakanlık konutu ve Başbakanlık merkez binada yapılan büyük çaplı tadilatları TBMM gündemine taşıdı. 
     Seyhan, 2003-2004 bütçelerinde bakım onarım için cüzi ödenekler dışında bu tür bir tadilat için kaynak ayrılmazken, bu iş için hangi kalemden ne kadar ödenek kullanıldığı ve ihale açılıp açılmadığı sorularının Başbakan Recep Tayyip Erdoğan tarafından yanıtlanması için bir soru önergesi verdi. 
     Tacidar Seyhan, soru önergesinde, Erdoğan'a şu soruları yöneltti 
     "-2003-2004 yıllarında yenilenen Başbakanlık merkez binası, Başbakanlık konutu ve Başbakanlık yeni binasında yapılan tadilat ve yenileme için hangi kalemden ne kadar ödenek ayrılmıştır 
     -Bu yenileme ve tadilatlar için ihale açılmış mıdır Bu işler hangi yöntemle verilmiştir Hangi şirket veya şirketler ne kadarlık bedellerle söz konusu işi üstlenmişlerdir 
     -Merkez binanın sit alanı içinde olması sebebiyle yenilenmesi için Anıtlar Yüksek Kurulu'ndan izin alınmış mıdır " 
     
     İŞLEMLERİ MÜCAHİT ASLAN MI YAPTI 

     Önergesinde, bu yenileme ve tadilat işlemlerinin Başbakanlık Danışmanı Mücahit Aslan'ın koordinasyonuyla yapıldığını öne süren Seyhan, Erdoğan'a "Mücahit Aslan'la cezaevinde birlikte hapis yattığınız ve sonrasında Aslaün'ı yanınıza danışman olarak aldığınız doğru mudur Doğruysa Aslan'ın cezaevinde yatma sebebi nedir " diye sordu. 
     
     ÖDEMELER ÖRTÜLÜ ÖDENEKTEN Mİ 

     Seyhan, yenileme ve tadilat için müteahhitlere ödemelerin Vakıfbank'taki bir hesaptan yapıldığının belirtildiğini de ifade ederek, "Bu hesap hangi hesaptır Bu işlerle ilgili tutarla örtülü ödenekten mi yapılmıştır" sorusunu yöneltti. 
     
</TEXT>
</DOC>
