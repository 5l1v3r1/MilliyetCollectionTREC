<DOC>
<DOCNO> 316799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/19/son/sontur42.html </URL>
<DATE> 2005/02/19/ </DATE>
<TIME> 20.35 </TIME>
<AUTHOR>  </AUTHOR>
<HEADLINE>
Kayıp köylünün cesedi bulundu 
</HEADLINE>
<TEXT>

     Manisa'nın Selendi ilçesinde, bir ay önce koyun otlatmak için evinden ayrılan köylünün cesedi bulundu. 
     Alınan bilgiye göre, Hacıhaliller Mahallesi Tepelerarası mevkiinde bir erkek cesedi gören vatandaşlar, jandarmaya haber verdi. 
     Jandarma, cesedin Hasan Hüseyin Kıvrak'a 65 ait olduğunu belirledi. Yetkililer, cesedin yanında bir ilaç şişesi bulunduğunu belirterek, Kıvrak'ın, intihar etmiş olabileceğini bildirdiler. 
     Kıvrak'ın, Kurban Bayramı'ndan bir gün önce, ''koyun otlatmaya gidiyorum'' diyerek evinden ayrıldığı ve geri dönmediği öğrenildi. 
     Bir kısmı çürümüş olan ceset, otopsi yapılmak üzere İzmir Adli Tıp Kurumu'na gönderildi. 
     
</TEXT>
</DOC>
