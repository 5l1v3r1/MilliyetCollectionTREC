<DOC>
<DOCNO> 347788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/01/son/sondun51.html </URL>
<DATE> 2005/06/01/ </DATE>
<TIME> 21.15 </TIME>
<AUTHOR>  </AUTHOR>
<HEADLINE>
Rumsfeld uyardı ''Zerkavi'ye tıbbi destek vermeyin'' 
</HEADLINE>
<TEXT>

     ABD Savunma Bakanı Donald Rumsfeld, yaralandığı açıklanan Irak El Kaide örgütünün lideri Ebu Musab El Zerkavi’ye tıbbi destek vermemeleri için Irak’a komşu ülkeleri uyardı. 
     Pentagon’da basına açıklama yapan Rumsfeld, son bilgilere göre Zerkavi’nin Irak’ta olduğunu, "komşu ülkelerden birisinin Zerkavi’yi kabul etmesi, tıbbi destek vermesi ya da barındırmasının, El Kaide’ye destek vermesi anlamına geleceğini" belirtti. 
     Rumsfeld, hangi ülkelerin Zerkavi’ye destek vereceğinden şüphelendiklerini söylemedi. 
     Zerkavi’nin yaralandığı yolunda Iraklı yetkililerin yaptıkları açıklamalardan sonra, bir internet sitesinde yayınlanan ve Zerkavi’ye ait olduğu iddia edilen mesajda, Zerkavi’nin de "hafif yaralı olduğunu" doğruladığı bildirilmişti. 
     
</TEXT>
</DOC>
