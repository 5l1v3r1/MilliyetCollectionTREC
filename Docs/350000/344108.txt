<DOC>
<DOCNO> 344108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/20/guncel/axgun02.html </URL>
<DATE> 2005/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte Yüce Divan'a giden MİT belgesi 
</HEADLINE>
<TEXT>


Türkbank ihalesine fesat karıştırıldığı iddiasıyla ilgili belgeye Milliyet ulaştı. Belgede Erol Evcil'in Alaattin Çakıcı'dan yardım istediği anlatılıyor 

TÜRKER KARAPINAR Ankara 

MİT Müsteşar Yardımcısı Emre Taner'in, Türkbank ihalesine fesat karıştırıldığı iddiasıyla eski Başbakan Mesut Yılmaz ve eski Devlet Bakanı Güneş Taner'in yargılanmasına neden olan sürece ilişkin Yüce Divan'a gönderdiği ilk yazılı belgeye Milliyet ulaştı. Belgelerde işadamı Erol Evcil'in bankaya olan borçlarını tasfiye etmek amacıyla Türkbank'ı satın almak için Alaattin Çakıcı'dan yardım talep etmesiyle başlayan olaylar zinciri anlatılırken, hukuki delil olarak kullanılamayacağı ifade edildi. 

Usulsüz krediler 
Türkbank'ın satışıyla ilgili çeşitli kaynaklardan edinilen bilgilere yer verilen belgede, şunlar belirtildi 
"Nesim Malki işadamı , bir dönem iş ortağı olduğu iddia edilen Erol Evcil'in işadamı 1998 öncesinde Mudanya Trilye'de küçük çapta zeytincilikle iştigal ederken, Cavit Çağlar işadamı kanalıyla kısmen kamu niteliğinde olan Türkbank ve T. İş Bankası A.Ş. gibi bankalardan Kasım 1995 tarihinden itibaren düşük faizle ve yeterli teminat göstermeksizin usulsüz olarak aldığı kredilerle ticari faaliyetlerini geliştirdiği..." 

Teftiş Kurulu'na baskı 
"Türkbank'ın Eşrefoğlu Şirketler Grubu'na Evcil'in şirketleri satılacağı düşüncesinden hareketle dönemin Türkbank Genel Müdürü Oğuz Özkan'ın usulsüz kredi taleplerini onayladığı, usulsüzlük şüphesiyle soruşturma başlatan Türkbank Teftiş Kurulu Başkanı'na baskı yaptığı..." 

'Borç ödeyecekti' 
"Evcil'in Türkbank'ı satın alarak bankaya olan borçlarını tasfiye etmek, hatta banka kaynaklarından yararlanıp diğer bankalara borçlarını ödemek istediği, bu nedenle bankayı almak için büyük çaba sarf ettiği, Çakıcı'dan yardım talep ettiği, Evcil'in bankayı satın alamaması üzerine Çakıcı'nın, Mehmet Üstünkaya işadamı , Adil Öngen İMKB Danışmanı ve Ali Balkaner'i Yurtbank'ın sahibi işe m ni olmakla suçlayarak hedef gösterdiği, Öngen'e silahlı saldırıda bulunulduğu şeklinde duyumlar intikal ettirilmiştir." 

MİT'ten gelen yanıt 
Yüce Divan, 15 Nisan tarihli ara kararında, Türkbank ihalesi sürecine dışarıdan nasıl bir müdahale yapıldığını MİT'e sormuştu. Yüce Divan Başkanı Mustafa Bumin de MİT'ten gelen yanıtın net olmadığı gerekçesiyle tekrar yazı yazılmasına karar vermişti. 


</TEXT>
</DOC>
