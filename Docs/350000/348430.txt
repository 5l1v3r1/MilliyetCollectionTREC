<DOC>
<DOCNO> 348430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/03/siyaset/axsiy02.html </URL>
<DATE> 2005/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Güçlü, programda öğrendi 
</HEADLINE>
<TEXT>


CNN Türk'te canlı yayındayken Başbakan Erdoğan, Tarım Bakanı Sami Güçlü'yü telefonla aradı ve kabine dışı kaldığını söyledi 

ANKARA Milliyet 


Sami Güçlü, kabine dışında kaldığını Rusya'yla yaşanan ihracat sorununa ilişkin CNN Türk'e verdiği röportaj sırasında öğrendi. 
Güçlü'nün, TBMM Basın Bürosu'nda CNN Türk Ankara Haber Müdürü Yavuz Oğhan'la yaptığı görüşme sırasında canlı yayına, Erdoğan - TÜSİAD heyeti görüşmesi nedeniyle ara verildi. Güçlü, bu sırada korumasının verdiği telefonla Erdoğan'la konuşmaya başladı. 

Talimat sandı 
Başbakan'ın talimat vereceğini zanneden Güçlü, eline not k ğıdı da aldı. Ancak Erdoğan'dan Köşk'e kabine değişikliğini sunacağını öğrenen Güçlü, 58 saniye süren konuşmayı, "Tamam efendim, gönlünüz rahat olsun, teşekkürlerimle, güle güle efendim" diye tamamladı. 
Telefonu kapatan Güçlü, Oğhan'a, şaşkın ve gergin bir ifadeyle, "Artık bu röportajı bitirelim" dedi. "Acil bir şey mi çıktı " sorusuna Güçlü, "Yok, çok uzadı" yanıtını verdi ve gelişmeyi açıklamadı. Güçlü, elindeki k ğıdı sadece karaladı. 

Kürsüde de darbe 
Güçlü, Erdoğan, kabine değişikliğini açıkladığı sırada da Tarım Sigortası Yasa Tasarısı ile ilgili Genel Kurul'a bilgi veriyordu. Güçlü, "geçmiş olsun" diyen milletvekillerine, "Başbakan söylemişti" dedi. 
Bu arada AKP ve CHP grup başkan Vvekilleri, görevden alınmış bakanla görüşmeye devam etmenin uygun olmayacağı konusunda uzlaştı. Güçlü, bunun üzerine yaptığı veda konuşmasında, tatildeyken ya da pazar günü değil, görev başındayken görevden alınmaktan mutlu olduğunu ifade ederek, Mehmet Mehdi Eker'e başarı diledi. 

Yolda öğrendi 
Zeki Ergezen, gelişmeyi evinden bakanlığa giderken öğrendi. Erdoğan'ın açıklama yapmadan yaklaşık 2 saat önce aradığı Ergezen, "Hay hay, sizin takdiriniz" yanıtını verdi. Ergezen, "Kırgın değilim" dedi. 


</TEXT>
</DOC>
