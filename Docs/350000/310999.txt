<DOC>
<DOCNO> 310999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/31/son/soneko33.html </URL>
<DATE> 2005/01/31/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Transtürk Holding Borcun bir kısmı Makina Takım'ın... 
</HEADLINE>
<TEXT>

     Transtürk Holding, Tasarruf Mevduatı Sigorta Fonu TMSF ile imzalanan 9,5 milyon dolarlık borca ilişkin protokolde, borcun 3,2 milyon dolarının Makina Takın Endüstrisi'ne ait olduğunu açıkladı. 
     Transtürk Holding'ten Borsa'ya gönderilen yazıda, 24 Ocak Pazartesi günü TMSF ile imzalanan protokole konu 9,5 milyon dolar borcun 3,2 milyon dolarının Makina Takım Endüstrisi A.Ş'ye ait olduğu belirtilerek, kalanın Transtürk Holding'in grup şirketlerindeki kefaletinden kaynaklandığı bildirildi. 
     Açıklamaya göre, 28 Ocak Cuma günü Akbank ile imzalanan protokole konu 673 bin 788 dolar 1,5 yıl ödemeli borcun ise 479 bin 186 doları Makina Takım Endüstrisi'ne ait bulunuyor. 
     Kalan yine Transtürk Holding'nin grup şirketlerindeki kefaletinden kaynaklanıyor. 
     Bu arada, Makina Takım Endüstrisi'nden de aynı konuda benzer bir açıklama yapıldı. 
     
</TEXT>
</DOC>
