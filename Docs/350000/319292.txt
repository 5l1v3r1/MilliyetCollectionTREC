<DOC>
<DOCNO> 319292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/28/son/sonsiy18.html </URL>
<DATE> 2005/02/28/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Başbakan'a 'travesti gibi' deyince tazminata mahkum oldu 
</HEADLINE>
<TEXT>

     Mehmet BULUT GAZİNATEP, DHA 

GAZİANTEP'te yayınlanan yerel Zafer Gazetesi'ndeki köşe yazısında, Başbakan Recep Tayyip Erdoğan'a, Sat o zaman kendini bir travesti gibi' sözüyle hakaret ettiği öne sürülen Halil Eyüboğlu, 3 bin YTL 3 milyar lira manevi tazminat cezasına çarptırıldı. 
     Yerel Zafer Gazetesi'nde köşe yazarı olan Halil Eyüboğlu, 14 Nisan 2004'teki Karakalem adlı köşesinde Başbakan Erdoğa'a Kıbrıs'tan sonra Kürdistan mı ' konulu bir yazı yazmıştı. Eyüboğlu, yazısında, Başbakan Erdoğan'ın Kıbrıs konusundaki açıklamaları nedeniyle KKTC Cumhurbaşkanı Rauf Denktaş'a yönelik çıkışını eleştirerek, şu görüşlere yer vermişti 
     "Başbakan, Denktaş'a Git ne konuşuyorsan KKTC'de konuş' demiş. Elbette ki karşılık almadan, bu adamlar Kıbrıs'ı verecekler. Bu adamlara göre vatan sadece bir arsa. Ne duygu, ne his, ne de mantık. Dahası ne de milli irade var bu adamlarda. Bunu nerden anlıyorum İş Kıbrıs ile falan bitmiyor. Kıbrıs henüz bitmemişken, Güneydoğu toprakları haritalarda Kürdistan olarak zaten tanımlanmaya başlandı. Bugün Kıbrıs bizim için yok diyenler, yarın Güneydoğu için söyleyecekler. Orası yok, burası yok' diyenlere. Sen de bu vatan için yoksun. Sat o zaman kendini bir travesti gibi. Kurtulalım bu sapık davranışlardan. Kimliğin yok, vatan aşkın hiç yok. Ne dişisin, ne erkek. Tam bir travesti.'' Bu yazı üzerine AKP Gaziantep Gençlik Kolları Başkanı Avukat Ertuğrul Kaya'nın vekili olarak açtığı, 5'inci Asliye Hukuk Mahkemesi'ndeki 10 bin YTL'lik manevi tazminat davası sonuçlandı. Davanın son duruşmasına, davalı yazar Halil Eyüboğlu ile avukatları Hüseyin Öksüzler ve Metin Kayabaşı'nın yanı sıra, Başbakan Tayyip Erdoğan'ın avukatı Ertuğrul Kaya katıldı. Mahkeme heyeti, açılan tazminat davasını kısmen kabul ederek Halil Eyüboğlu'nu 3 bin YTL manevi tazminat ödemeye mahkum etti. Halil Eyüboğlu, Başbakan'a bu parayı yazının yayınlandığı 14 Nisan 2004'ten bugüne kadar geçen süre içindeki yasal fayizleriyle ödeyecek. 
     3 bin YTL manevi tazminat ödemeye mahkum olan ve aynı yazı nedeniyle 2'inci Asliye Ceza Mahkemesi'nde açılan ceza davası devam eden Halil Eyüboğlu ise, "Benim yazımda Başbakan'ı eleştirme kastım yok. Benim hedef aldığım kişiler, Türkiye'yi bölmek isteyen kişilerdi. Bize ilkokulda Türkiye'nin bölünmezliğini korumak için and içirdiler. Yazımı bunun için yazdım. Değil 3 bin YTL, her şeyim Türkiye için feda olsun. kararı temyiz edeceğiz'' dedi. 
     
</TEXT>
</DOC>
