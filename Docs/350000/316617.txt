<DOC>
<DOCNO> 316617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/19/magazin/amag.html </URL>
<DATE> 2005/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
'Samimiyetin adını aşk koymadık' 
</HEADLINE>
<TEXT>


"Bir benim, bir de onun yaşına bakın. Aramızda cinsellik olabilir mi " diyen manken Ece Gürsel, Hıncal Uluç'la sevgili olmadıklarını da söyledi 

ÖZEL RÖPORTAJ Birsen Altuntaş 

Son günlerde 65 yaşındaki gazeteci Hıncal Uluç'un sevgilisi olarak gündeme gelen 21 yaşındaki Ece Gürsel, sanıldığı gibi bir ilişki yaşamadığını açıkladı. 2003 Best Model Yarışması'nda 2. seçilen, Yıldırım Mayruk'un defilesinde bile podyuma çıkmasına rağmen son dönemdeki kadar adından söz ettiremeyen Gürsel'le, Uluç'u ve birlikte verdikleri pozları konuştuk... 

Uluç'la aranızda yaşananların aslı ne 
Aramızda sadece kültürel ve sosyal faaliyetleri konuşabileceğimiz dost ilişkisi var. Haftalık'a verdiğimiz pozlardan sonra Hıncal Uluç beni yılın sweetheart'ı seçti. 'Kültürlü, en iyi fizikli, hayatı ve işi düzgün bu kız yılın sweetheart'ı olmalı' dedi. Ama ben sevgilisi konumuna geldim. Aramızda cinsellik yaşanmadı. Böyle bir şey olabilir mi Karşımdaki insanın yaşına bakın, bir de benim yaşıma... Ben Hıncal Bey'e bir abi, baba, dost gözüyle baktım. Şu anda yeni bir ilişki yaşamaya niyetim yok. Daha Zaza Enden'den yeni ayrıldım. 

"Hıncal Uluç'la aşk yaşamam" mı diyorsunuz 
Davetlere birlikte gitmemiz, Sabah'la röportajlar... Bunlar hep benim dışımda gelişen şeyler. Ben sadece eşlik ettim. Zaten kendisi de aşk sorulduğu zaman, 'Ben sadece güzel bir kadına eşlik ediyorum' diyor. Sonuçta karşımdaki Hıncal Uluç. Yarın ne olacağının garantisini veremem. Ama şu anda böyle bir şey yok. Birlikte güzel vakit geçiriyoruz. Onunla çok huzurluyum, ona saygı duyuyorum, o çok özel. Aramızdaki samimiyetin adını aşk diye koymadık. 

'Abuk sabuk pozlar istediler' 
Peki Hıncal Bey ile nasıl tanıştınız 
1 aydır tanışıyoruz. Bizi Ertekin Dinçay tanıştırdı. Hıncal Bey, "Boxer dergisinin çekimlerine katılmak ister misin " dedi, ben de kabul ettim. İş çerçevesinde görüşmeye başladık. Özel yerlere gittik, tiyatro, davet, opera gibi kültürel ve sosyal faaliyetlerde bulunduk. Sevgililer Günü pozları ve Hıncal Bey'in yazılarındaki değişiklikler, sürekli çok mutlu olduğunu ifade ettiği için her şey yanlış anlaşıldı. 

Peki neden cüretk r pozlar verdiniz 
Haftalık'ta da kendimin kapak olacağını sanıyordum. Son dakika bana konsepti anlattılar. "Niye şimdi haberim oluyor " dedim. "Merak etme iyi olacak, Hıncal Uluç seçtiği için birlikte kapak olacak, rahat ol" dediler. Bizden abuk sabuk pozlar istediler ama biz en seviyeli olanları verdik. 

Çevreniz ve aileniz bu dostluğa nasıl bakıyor 
Çevremin tepkisi benim için çok önemli değil. Ortada bir ilişki olmadığı, arkadaşlık olduğu için ailemin bir yorumu yok. Diğer mankenlerden farkım var ki adamın dikkatini çektim. Ankara Koleji ve Akdeniz Üniversitesi İşletme Fakültesi mezunuyum. 

"Her şey emrivaki" 

Hıncal Uluç'la ilişkisinin yanlış yorumlandığını söyleyen Ece Gürsel "Sevgililer Günü'nde birlikteydik. Onun da, benim de sevgilim yoktu. Bana böylesine destek vermesini istemedim. Sevgililer Günü pozları ve Hıncal Bey'in yazılarındaki değişiklikler yanlış anlaşıldı. Her şey o kadar emrivaki ki." 


</TEXT>
</DOC>
