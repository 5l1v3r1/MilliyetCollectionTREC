<DOC>
<DOCNO> 347037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/30/siyaset/siy03.html </URL>
<DATE> 2005/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD heyeti bugün KKTC'de 
</HEADLINE>
<TEXT>


ABD'liler, bugün KKTC Cumhurbaşkanı'yla yarın da Başbakan ve Dışişleri Bakanı'yla görüşecek... 

OSHAN SABIRLI Lefkoşa DHA 


ABD Kongre üyelerinden oluşan heyet bugün, Kıbrıs Rum Yönetimi'nin tehdit ve engellemelerine karşın Ercan Havaalanı'na inerek KKTC'ye ziyarette bulunacak. 
KKTC Enformasyon Dairesi'nden verilen bilgiye göre, heyet ilk olarak 13.00'te ABD Lefkoşa Büyükelçisi Michael Klosson'la, daha sonra da 14.30'da KKTC Cumhurbaşkanı Mehmet Ali Talat'la görüşecek. ABD'li Kongre üyeleri, yarın da KKTC Başbakanı Ferdi Sabit Soyer ile Dışişleri Bakanı Serdar Denktaş'la Başbakanlık'ta bir araya gelecek. Konuk Kongre üyeleri aynı gün saat Ankara'ya hareket edecek. 
Kongre üyeleri, Kıbrıs Rum Yönetimi tarafından sert şekilde eleştirilmiş ve protesto edilmişti. Rum Yönetimi, heyetin Güney Kıbrıs'a geçmesine izin verilmeyeceği yönünde görüş bildirmişti. Ancak Rum Simerini gazetesi, Rumların, heyetin Güney'e geçişine izin verdiğini ve bunun 'bir bahaneyle' yürürlüğe konulacağını duyurdu. 


</TEXT>
</DOC>
