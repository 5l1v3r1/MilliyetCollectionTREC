<DOC>
<DOCNO> 315457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/15/son/sonsiy36.html </URL>
<DATE> 2005/02/15/ </DATE>
<TIME> 22.12 </TIME>
<AUTHOR>  </AUTHOR>
<HEADLINE>
Nas "Bekleniyordu, ama zamanlama çaısından bana da süpriz oldu" 
</HEADLINE>
<TEXT>

     Eski ANAP Genel Başkanı Nesrin Nas, Kültür ve Turizm Bakanı Erkan Mumcu'nun istifasını, ''Bekleniyordu, ama zamanlama açısından bana da sürpriz oldu'' şeklinde değerlendirdi. 
     Nokta Dergisi'nin, Kadir Has Üniversitesi'nde düzenlenen ''Doruktakiler 2004'' ödül töreni öncesi, gazetecilere Mumcu'nun istifasını değerlendiren Nas, ''Zannediyorum doku uyuşmazlığı var. Vizyon konusunda da temel bir ayrılık söz konusu'' dedi. 
     Mumcu'nun istifasının ani geliştiğini vurgulayan Nas, ''Bekleniyordu, ama zamanlama açısından bana da sürpriz oldu'' diye konuştu. 
     Nesrin Nas, bir gazetecinin, ''Sayın Mumcu'nun ANAP'ın başına geçeceği yönünde iddialar var'' şeklindeki ifadesi üzerine, şunları kaydetti 
     ''Kendisi net bir biçimde söyledi. Toplumun önüne seçenekler koymak lazım dedi. Demokrasinin temeli, muhalefetin olmasıdır. Demokrasi aslında seçenekler rejimidir. Seçeneği olmayan bir toplumda demokrasinin var olduğunu söyleyemezsiniz. O, seçenekler içine neyi koyuyor, bunu ancak yüz yüze görüşünce anlarım.'' 
     
</TEXT>
</DOC>
