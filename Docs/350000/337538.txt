<DOC>
<DOCNO> 337538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/son/sonyas10.html </URL>
<DATE> 2005/04/27/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
'Mıknatıs İbrahim"... 
</HEADLINE>
<TEXT>

     İkram TEKMANLI ERZURUM, DHA 
     

      ERZİNCAN'da oturan 15 yaşındaki İbrahim Gümüştepe’nin göğsüne ütü, kaşık, çatal, çakmak ve cep telefonu gibi her türlü metal eşya yapışıyor. Arkadaşlarının kendisini Mıknatıs İbrahim’ dediğini anlatan Gümüştepe, Halimden memnunumö dedi. 
     Atatürk Mahallesi’nde oturan, Gülderen ve Ali Gümüştepe çiftinin 4 çocuğundan İbrahim Gümüştepe, Cumhuriyet İlköğretim Okulu 8 H sınıfındaki akrabalarını ziyaret için geldiği Erzurum’da ilgi odağı oldu. Göğsüne ütü, keman, çatal, kaşık, cep telefoni, kalem, çakmak gibi eşların yapıştığını gösteren İbrahim Gümüştepe, bu olayı tesadüfen arkadaşlarıyla oyun oynarken farkettiğini belirtti. Nedenini merak ederek doktora gittiğini anlatan Gümüştepe, şöyle dedi 
     Erzincan Devlet Hastanesi’nde çekilen filmler ve yapılan tahliller sonucu herhangi bir rahatsızlığımın olmadığı görüldü. Vücuduma metalin yapışması sadece bende değil annemde ve kız kardeşim Tutku’da da var. Üçümüzde de herhangi sağlık problemi yok. Bu durumdan rahatsız değilim. Bazen arkadaşlarım ısrarla gösteri yapmamı istiyor. Aşırı kilomdan dolayı bunu yapmak istemiyorum. Zayıflamak için doktorların verdiği diyeti uyguluyorum.ö Atatürk Üniversitesi Tıp Fakültesi Yakutiye Araştırma Hastanesi İç Hastalıkları Endokrinoloji ve Metabolizma Bilim Dalı Başkanı Prof. Dr. Güngör Akçay, vücutta var olan elektriğin yüksek yoğunlukta olmasına çok rastlanmadığını söyledi. Prof. Dr. Akçay, Çok sık rastlanmamakla birlikte bu tarz durumlar bazen yaşanabilir. Vücuda tahtanın yapışması anormal bir durum olsa bile bunun için her hangi bir tedaviye gerek yokö dedi. 
     
</TEXT>
</DOC>
