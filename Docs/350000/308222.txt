<DOC>
<DOCNO> 308222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/21/son/sondun30.html </URL>
<DATE> 2005/01/21/ </DATE>
<TIME> 19.32 </TIME>
<AUTHOR>  </AUTHOR>
<HEADLINE>
Schöder, Juncker görüşmesi... 
</HEADLINE>
<TEXT>

     Almanya Başbakanı Gerhard Schröder, Mart ayında yapılacak AB zirvesinde İstikrar Paktı'yla ilgili olarak reform yapılmasını önereceğini söyledi. 
     Schröder, bugün başkent Berlin'de AB dönem başkanı olan Lüksemburg Başbakanı Jean-Claude Juncker ile bir araya geldi. 
     Schröder, görüşmeden sonra Juncker ile birlikte düzenlediği basın toplantısında, görüşmede AB İstikrar Paktı üzerinde ayrıntılı bir şekilde görüştüklerini ifade ederek, ''Mart ayında AB İstikrar Paktı'yla ilgili olarak reform yapılmasını önereceğim'' dedi. 
     İstikrar Paktı'ndaki büyümeye ihtiyaçları olduğunu belirten Schröder, bu büyüme sayesinde istihdamın da artacağını kaydetti. 
     Juncker de İstikrar Paktı'yla ilgili olarak ayrıntılı bir görüşme yaptıklarını tekrarlayarak, bu konuyla ilgili sorunların en kısa zamanda çözülmesi gerektiğini, bu konudaki tartışmaların daha fazla uzayıp gitmesine izin veremeyeceklerini söyledi. 
     
</TEXT>
</DOC>
