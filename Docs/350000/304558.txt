<DOC>
<DOCNO> 304558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/08/spor/axspo01.html </URL>
<DATE> 2005/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Güney'e iniyorlar 
</HEADLINE>
<TEXT>


Beşiktaş, 2. yarı hazırlıkları için bugün Antalya'ya uçacak. Siyah-Beyazlılar, sıkı bir kamp ortamı geçirip, eski günlerine dönmek için tekvücut olacak 


Otobüslerini bile götürüyorlar 
LİGİN ilk yarısında sıkıntılı günler geçiren Beşiktaş'ta Antalya kampı bugün başlayacak. Teknik Direktör Del Bosque yönetiminde sıkı bir çalışma programına girecek olan Siyah-Beyazlılar, Efes Cup'ta mutlu sona ulaşıp, moral kazanmayı hedefliyor. Beşiktaş Yönetimi, konsantrasyonun bozulmaması ve kamp ortamında sorun yaşanmamazı için kulüp otobüsünü bile Antalya'ya gönderme kararı aldı. 

Del Bosque kapıları kapattı 
KARTAL dün Ümraniye Tesisleri'nde yaptığı antrenmanla çalışmalarını sürdürdü. Del Bosque, antrenmanın ilk yarım saatlik bölümünde medya mensuplarına fotoğraf çekmeleri için izin verdi. Tümer, Okan, Çağdaş, Tayfur, Fatih, Emre ve Suleymanou salonda çalışırken, diğer oyuncular ise sahada düz koşu ve taktik ağırlıklı çift kale maç yaptı. Sakat olan Sergen ve Tayfun idmana katılmadı. 

Çilekli imzaya kaldı 

BEŞİKTAŞ'IN gündeminden düşmeyen Çilekli Projesi için sıcak gelişmelerin yaşandığı açıklandı. Divan Kurulu Başkanı Şeref Nasır ile Başkan Yıldırım Demirören'in, Çilekli projesinin yap-işlet-devret modeliyle hayata geçirilmesi konusunda uzlaşma sağladığı öğrenildi. Beşiktaş Belediye Başkanı İsmail Ünal'dan onay çıkması durumunda Erol Kaynar'ın projeyi hayata geçireceği bildirildi. 


</TEXT>
</DOC>
