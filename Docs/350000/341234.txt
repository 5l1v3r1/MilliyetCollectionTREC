<DOC>
<DOCNO> 341234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/10/son/sonsiy03.html </URL>
<DATE> 2005/05/10/ </DATE>
<TIME> 08.45 </TIME>
<AUTHOR>  </AUTHOR>
<HEADLINE>
DYP'de AİHM'in beklenen Apo kararına fıkralı yorum 
</HEADLINE>
<TEXT>

     Avrupa İnsan Hakları Mahkemesi’nin AİHM 
     Abdullah Öcalan’ın yeniden yargılanması konusunda vereceği karar, DYP’de fıkralara da konu oldu. 
     DYP’liler arasında anlatılan ve AİHM’de perşembe günü verilecek Öcalan kararının hicvedildiği fıkralardan biri şöyle 
     "Gece karanlığında kümese giren bir hırsız aşırı gürültü nedeniyle köylüler tarafından yakalanır. Cepleri yumurta, ellerinde tavuklar olan hırsız hemen ’avukatımı isterim’ der. 
     Hırsızın pişkinliğine şaşıran köylüler ’Avukatı ne yapacaksın önce söyle’ derler. Hırsız avukatı ne yapacağını söylemediği gibi ısrarını sürdürür. 
     Ancak hırsız sonunda köylülerin baskısına dayanamaz. 
     Cepleri yumurta, elleri tavukla dolu olan hırsız, avukatı neden istediğini ’Avukat acaba bu durumum karşısında ne diyecek. Onu merak ediyorum’ der." 
     
</TEXT>
</DOC>
