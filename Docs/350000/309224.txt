<DOC>
<DOCNO> 309224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/25/son/sonsiy15.html </URL>
<DATE> 2005/01/25/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
CHP YDK toplanamayınca 2 YDK üyesinin delegelikleri devam etti 
</HEADLINE>
<TEXT>

     Çankaya İlçe Seçim Kurulu, kesin ihraç istemiyle Yüksek Disiplin Kuruluna sevkedilen YDK üyeleri Cafer Dursun ve Engin Baba hakkında öngörülen sürede karar alınamadığı gerekçesiyle, bu üyelerin kurultay üyeliklerinin devam ettiğine karar verdi. 
     Çankaya İlçe Seçim kurulu tarafından CHP'ye tebliğ edilen karar metninde, YDK üyeleri hakkındaki kesin ihraç isteminin, YDK tarafından bir hafta içinde karara bağlanması gerektiği belirtilerek, şöyle denildi 
     ''7 günlük itiraz süresinin son günü olan 18 Ocak 2005 tarihinde çoğunluk sağlanamadığı için Yüksek Disiplin Kurulu toplanamamıştır. 
     Bu durumda Cafer Dursun ve Engin Baba'nın önlem niteliğinde bulundukları görevden uzaklaştırılmaları kararı düşmüş sayılacağından, YDK üyelikleri devam eden ve parti tüzüğünün . maddesine göre kurultayın doğal delegesi olan Cafer Dursun ve Engin Baba'nın isimlerinin delege listesinin sonuna eklenmesine karar verilmiştir.'' 
     
</TEXT>
</DOC>
