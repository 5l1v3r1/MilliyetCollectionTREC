<DOC>
<DOCNO> 348839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/04/yasam/ayas.html </URL>
<DATE> 2005/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Müdürün başını taciz raporu yedi 
</HEADLINE>
<TEXT>


Ordu Emniyet Müdürü Ömer Sağırkaya, bir kadını taciz ettiği yönündeki rapor nedeniyle merkeze alındı. İnceleme, genç kadının Vali'ye şik yetiyle başlamış 

Tolga Şardan - İstanbul 

Orduspor - Eskişehirspor maçındaki olaylar nedeniyle Futbol Federasyonu'nun İçişleri Bakanı Abdülkadir Aksu'ya şik yet ederek görevden alınmasını istediği Ordu Emniyet Müdürü Ömer Sağırkaya, dün geçici görevle merkeze alındı. 
Sağırkaya'nın görevden alınmasının asıl nedeninin, hakkındaki "taciz" iddiasıyla ilgili olarak hazırlanan disiplin raporu olduğu ortaya çıktı. 
Müfettiş raporundaki ifade ve bilgilere göre olay şöyle gelişti 
Vali Kemal Yazıcıoğlu'nun her ay gerçekleştirdiği halk gününe katılan S.C. 24 iş istedi. Daha önce birkaç kez Sosyal Yardımlaşma ve Dayanışma Fonu'ndan maddi yardım alan 1 çocuk annesi C.'ye yardım yapılması için devreye giren Sağırkaya, daire müdürlerinin önünde yardımın kontrolünde yapılacağını belirtti. 

'Sen kraliçesin' 
2 gün üst üste C.'yi telefonla arayan Sağırkaya, kendisini makamına çağırdı. İlerleyen günlerde de, eşinden boşanarak Ordu'daki ailesinin yanına gelen genç kadını telefonla arayan Sağırkaya, C.'nin evine buzdolabı, televizyon, fırın ve elektrikli süpürge gönderdi. C. rahatsız olduğunu belirtmesine karşın telefonla aramaya devam eden Sağırkaya, bir defasında korumasıyla evinden aldırıp makamına getirttiği kadına sarılarak dudağından öptü. C.'yi, karşı koyması üzerine nankörlükle suçlayan Sağırkaya, "Seni kraliçe olarak görüyorum, bana güven" dedi. Sağırkaya ayrıca C.'nin bir otelde kat görevlisi olarak çalışmaya başlamasını da sağladı. Tacizlerden bunalan C., nisan başında durumu şik yet dilekçesiyle Vali Yazıcıoğlu'na aktardı. Yazıcıoğlu'nun olayı İçişleri Bakanlığı'na bildirmesi üzerine Aksu, 2 müfettişi Ordu'ya gönderdi. C.'nin ifadesine başvuran müfettişler, bazı delillere ulaştı. Beyaz eşyalara ait sevk irsaliyesine Sağırkaya'nın isminin yazıldığı, teslimat adresinin C'nin evi olduğu saptandı. 
Müfettişler, 10 Nisan'da C.'nin polis müdürüyle telefon görüşmesi yapmasını sağladı. Sağırkaya, aynı genç kadına "Gel, her şeyi anlatacağım, özledim, Allah rızası için bir 10 dakika gel" dedi. Müfetişler, görüşmenin kayıtlarını polis laboratuvarına gönderip Sağırkaya'nın törende yaptığı konuşmasının ses kaydıyla karşılaştırılmasını sağladı. Konuşanın Sağırkaya olduğu kesinleşti. Müfettişler, disiplin raporunda Sağırkaya'ya görevden alınmasının yanı sıra 6 ay kıdem durdurma cezası verilmesini istedi. 

'Türbanımı çıkarmak saçımı görmek istedi' 

Merkeze alınan Ordu Emniyet Müdürü Ömer Sağırkaya'nın kendisini taciz ettiğini öne sürerek şik yetçi olan C.'nin müfettişlere verdiği ifadeden bazı bölümler şöyle "...Çocuğuma baba olacağını söyledi. En güvenli kucağın emniyet olacağını söyledi... O akşam 22.00'de telefon etti. Makama gelmemi istedi. 'Sarıl bana, güvendiğini göster' dedi. 'Gerek yok' dedim. Oğlumun yanında yanaklarımdan öptü... Yalnız kalınca dudağımdan öptü. 'Çıkıp gidersen yardım etmem, sürünürsün. Halk gününde sana şık oldum' dedi. Türbanımı çıkarıp saçlarımı görmek istediğini söyledi." 


</TEXT>
</DOC>
