<DOC>
<DOCNO> 330260 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/05/siyaset/siy08.html </URL>
<DATE> 2005/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Onur Ödülü iptal edilsin 
</HEADLINE>
<TEXT>


SALİHA ÇOLAK 


TBMM Başkanlığı, bu yıl ilk kez verilecek Milli Egemenlik Onur Ödülü'ne aday gösterilen isimleri değerlendirmeye bu hafta başlayacak. Ulusal egemenlikle ilgili başarılı çalışmalar gerçekleştirmiş olması gereken adaylar arasında konfeksiyoncu, modacı, mobilyacı, asker, doktor, postacı ve sanatçılarla hayırsever vatandaşlar da bulunuyor. 
Yönetmelikte belirtilen gerekçeler dikkate alınmaksızın kabul edilen başvuruların krize neden olacağını savunan CHP'li Ahmet Küçük, "Büyük bir ihtimalle Başkanlık Divanı'na ödülün iptal edilmesini önereceğiz" dedi. 
Başvuranların çoğunun, Milli Güvenlik Onur Ödülü yerine, adayların valiliklerce belirleneceği, uluslararası düzeyde üstün hizmetlerde bulunanlara verilen Üstün Hizmet Ödülü'ne uygun olması dikkat çekti. 




</TEXT>
</DOC>
