<DOC>
<DOCNO> 327112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/25/son/sontur02.html </URL>
<DATE> 2005/03/25/ </DATE>
<TIME> 02.16 </TIME>
<AUTHOR>  </AUTHOR>
<HEADLINE>
Prof. Üşümezsoy Marmara'nın güney kıyılarında tusunami olabilir 
</HEADLINE>
<TEXT>

     Ergün AYAZ DHA 

      İZMİT'te dün başlayan ve yarın da devam edecek olan deprem sempozyumuna katılan Prof.Dr. Şener Üşümezsoy, olası Marmara Depremi'nde en uzun fayın 50 kilometre olduğunu ve yanal atılımla hareket ettiğini, kuzey yamaçta meydana gelebilecek heyelanların hızla deniz tabanına vurması halinde güney kıyılarlarda tusunamiye yol açabileceğini belirtti. 
     Grand Yükseliş Oteli'nde gerçekleştirilen Deprem Sempozyumu Kocaeli 2005'de düzenlenen panelde konuşma yapan Prof.Dr. Şener Üşümezsoy Marmara'da kuzey yamaçlarda olucak heyelanların deprem anında kaymalarla güney kıyılarında tsunami oluşturacağını söyledi. 
     Marmara'da en uzun fay hattının 50 kilometre ve yanal atılımlı hareket ettiğini belirten Prof.Dr. Üşümezsoy, "Marmara bölgesindeki en uzun fay hattı 50 kilometre ve yanal atımlı hareket ediyor. Bu tür fay yırtılmalarında tsunami olmaz. Ama kuzey yamaçta görülen heyelanlar hızlıca deprem anında kaymalarla Avcılar'da gördüğümüz gibi deniz tabanına vurunca Güney kıyılarında tsunami yapar. Güney kıyılardaki yamaç eğimi düşük olduğu için Kuzey kıyılarda tehlike gözükmüyor'' dedi. 
     İzmit'ten çıkan fayın Yalova, Çınarcık, İmralı hattına gittiğini belirten Prof.Dr. Üşümezsoy, "Burada Çınarcık'a kadar kırıldı. Buradan sonra Bozburun ve İmralı'ya gidecek. Oradan da yırtılma olursa ki, Düzce depremi gibi olacaktır. Bir doğu bir batı ucundadır. Bu da 6.5 ile 7 arasında olacaktır. Bu fay yırtılırken İstanbul'da Kuzey-Güney gidişli faylar vardır. Onlar da düşey olarak çalışacaktır. Bu 1894 depremine benzer olucaktır. Tekirdağ'daki ise 50 kilometlik faydır. 6.5'lik deprem olabilir. Kumburgaz'da ise 30 kilometrelik fay vardır. 6.5 altında deprem oluşturabilir'' diye konuştu. 
     
</TEXT>
</DOC>
