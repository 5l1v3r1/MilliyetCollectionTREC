<DOC>
<DOCNO> 343492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/18/ekonomi/eko06.html </URL>
<DATE> 2005/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Özince İş Bankası'nın yabancılara ihtiyacı yok 
</HEADLINE>
<TEXT>



İş Bankası Genel Müdürü Ersin Özince, İş Bankası'nın yabancı gruplardan alacağı ne bankacılık bilgisi ve tecrübesi ne de özel bir sermaye ihtiyacı olduğunu söyledi. "Finansal İstikrar ve Basel II'nin Etkileri" konulu uluslararası konferansta, soruları yanıtlayan Özince, İş Bankası'na yabancı yatırımcılardan bir teklif olup olmadığına ilişkin soru üzerine, "İş Bankası'nın şu ya da bu yabancı gruptan alacağı ne bankacılık bilgisi ve tecrübesi ne de özel bir sermaye ihtiyacı vardır" dedi. 
Türkiye Bankalar Birliği Başkanlığı'nı da yürüten Özince, uluslararası anlamda bankacılık sektöründe bir entegrasyon olduğuna dikkat çekti. 
Özince, "Herhangi bir sınırlama getirmek devletin değerlendirmesi gereken bir husustur. Fakat bankacılık sektörü olarak biz böyle bir hassasiyet içinde değiliz" dedi. 




</TEXT>
</DOC>
