<DOC>
<DOCNO> 335926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/22/son/sonsiy21.html </URL>
<DATE> 2005/04/22/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Erdoğan, Genelkurmay Başkanı ile ne görüştü 
</HEADLINE>
<TEXT>

     Başbakan Recep Tayyip Erdoğan, Genelkurmay Başkanı Orgeneral Hilmi Özkök ile yaptığı görüşmede iç ve dış güvenlik konularını ele aldıklarını söyledi. 
     Erdoğan, Ak Parti Belediye Başkanları toplantısı için parti genel merkezine gelişinde soruları yanıtladı. Erdoğan, Genelkurmay Başkanı Orgeneral Özkök ile yaptığı görüşme ile ilgili bir soruya karşılık, "Sayın Özkök ile iç ve dış güvenlik konularını değerlendirme fırsatını bulduk. Olay bu kadardır" dedi. 
     Erdoğan, Özkök'ün Harp Akademileri Komutanlığı'nda yaptığı değerlendirmelerle ilgili soruya ise şu yanıtı verdi 
     "Genelkurmay Başkanımız iç ve dış gelişmelerle ilgili kanaatini yıllık olarak değerlendirerek Harp Akademileri'nde bir konuşma yapmıştır. Herkesin kanaati şüphesiz kendi ile alakalıdır. Tabii paylaştığımız yerler olur, paylaşmadığımız yerler olur. O ayrı mesele. Ama bana göre geneli itibariyle olgunca yapılmış bir değerlendirmedir." 

     
</TEXT>
</DOC>
