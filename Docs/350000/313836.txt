<DOC>
<DOCNO> 313836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/09/son/sonsiy06.html </URL>
<DATE> 2005/02/09/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Türkiye'de sigara kaçakçılığı için Meclis Araştırması önergesi verildi 
</HEADLINE>
<TEXT>

     CHP Denizli Milletvekili Mustafa Gazalcı, Türkiye'de sigara sanayiinin durumu ve sigara kaçakçılığı konularının incelenmesi amacıyla hazırladığı Meclis Araştırması önergesini TBMM Başkanlığı'na sundu. 
     Gazalcı ve arkadaşları tarafından imzalanan önergede, Tekel'in özelleştirilmesi ve özellikle yabancılara satılması durumunda Türk tütüncülüğü kadar ulusal sigara sanayiinin da büyük darbe alacağı belirtilerek, bu durumda hem iç hem de dış pazarın yabancı sigara tekellerine kalacağı ifade edildi. 
     Son yıllarda beklenenin tersine Türkiye'de sigara kaçakçılığının arttığı ve bunun da Tekel'in pazar payını olumsuz etkilediği vurgulanan önergede, söz konusu konuların araştırılması gerektiği belirtildi. 
     
</TEXT>
</DOC>
