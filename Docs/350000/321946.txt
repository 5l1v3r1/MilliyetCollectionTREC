<DOC>
<DOCNO> 321946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/08/son/sontur23.html </URL>
<DATE> 2005/03/08/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
29 kişinin yaşadığı kerpiç ev, yağış nedeniyle çöktü 
</HEADLINE>
<TEXT>

     Kahramanmaraş'ın Elbistan İlçesi'nde 29 kişinin yaşadığı kerpiç ev, yağış nedeniyle çöktü. 
     Edinilen bilgiye göre, Köprülübaşı Mahallesi Hasan Bey Caddesi'ndeki 2 katlı kerpiç evin büyük bir kısmı çöktü. Ev sakinleri duydukları büyük bir gürültü üzerine hemen dışarı çıktı. 
     Vatandaşların ihbarı üzerine olay yerine gelen polis ve itfaiye ekipleri evi tahliye etti. Olayda, çöktüğü sırada üst katta bulunan 15 ve alt katta bulunan 14 kişinin evin diğer bölümünde oturuyor olması nedeniyle ölen ya da yaralanan olmadığı bildirildi. Yetkililer, evin çökmesinde yağışların yanı sıra bakımsız olmasının da etkili olduğu belirtti. 
     Kiracı Fikri Yeter, yaptığı açıklamada, evde otururken ani bir ses duyduklarını ve kendilerini dışarı attıklarını, daha sonra evin çöktüğünü farkettiklerini belirterek, ''Olayda can kaybı olmaması sevindirici. Verilmiş sadakamız varmış'' diye konuştu. 
     Olayla ilgili soruşturma sürdürülüyor. 
     
</TEXT>
</DOC>
