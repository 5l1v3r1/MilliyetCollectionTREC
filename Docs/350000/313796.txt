<DOC>
<DOCNO> 313796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/09/son/soneko19.html </URL>
<DATE> 2005/02/09/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
FT Yatırımcılar, Türkiye'nin bir dilimi için mücadele etti 
</HEADLINE>
<TEXT>

     Türkiye'nin uluslararası piyasaya yaptığı euro tahvil ihracı yankı yaptı. Financial Times gazetesi, yatırımcıların "euro tahvil ihracında Türkiye'nin bir parçası için mücadele" ettiğini yazdı. 
     Financial Times, Türkiye'nin şimdiye kadar düzenlenen en uzun vadeli euro tahvil ihracında 5.5 milyar euroyu aşan talep çektiğini belirtti. Yatırımcıların Türkiye'nin AB üyeliği perspektifini dikkate alarak hareket ettiklerini kaydeden gazete, Türk hükümetinin 12 yıl vadeli tahvillerin yüzde 5.5 kupon faizi ile satıldığını bildirdi. 
     Tahvillerin 205 baz puan ile satıldığına da dikkat çeken gazete, taleplerin 5.5 milyar euroyu bulduğunu, 300 yatırımcının katıldığını yazdı. 
     Financial Times'e konuşan, Deutsche Bank ile birlikte ihracı düzenleyen UBS yetkilisi Dennis Hotzapffel de işlemde birçok yeni yatırımcının yer aldığını belirterek "Yatırımcılar, Türkiye'nin AB üyeliği konusunda iyimser bir görüşünü benimsiyor" dedi. 
     İngiliz gazetesi, Moody's adlı derecelendirme kuruluşunun, Türkiye'nin tahvillerine, yatırım notunun dört sıra altında olan B1, diğer iki derecelendirme kuruluşu Standard Poor's ve Fitch Ratings'in ise, ondan bir derece yüksek olan BB- notunu verdiğine dikkat çekti. 
     
</TEXT>
</DOC>
