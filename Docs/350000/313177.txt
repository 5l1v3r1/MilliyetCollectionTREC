<DOC>
<DOCNO> 313177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/07/son/sonspo16.html </URL>
<DATE> 2005/02/07/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Zehiroğlu Galatasaray maçında kaybettiğimiz puanları telefi etmeliyiz 
</HEADLINE>
<TEXT>

     Çaykur Rizespor Genel Kaptanı Yılmaz Zehiroğlu, Galatasaray maçında iyi bir oyun ortaya koyarak kaybettikleri puanları telafi etmek istediklerini söyledi. 
     Zehiroğlu, hafta sonu sahalarında Konyaspor karşısında beklemedikleri bir beraberlik aldıklarını belirterek, ''Konyaspor karşısında iyi oynamamıza rağmen maçın sonlarında şanssız bir gol yedik. Bu tür şanssızlıklar olur. Ama bunların bir daha tekrarlanmamasını diliyoruz'' dedi. 
     Sahalarında yapacakları maçlarda puan kaybetmemeleri gerektiğini ifade eden Zehiroğlu, ''Önümüzdeki hafta sahamızda yapacağımız zorlu Galatasaray maçı var. Futbolcularımız bu maça hazırlanıyor. Galatasaray maçında iyi bir oyun ortaya koyarak kaybettiğimiz puanları telafi etmek istiyoruz'' diye konuştu. 
     Zehiroğlu, önlerinde 15 tane zorlu maç olduğunu da kaydederek, ''Hepsi birbirinden zor maçlar. İlk yarıya oranla ikinci yarı daha çekişmeli geçecek. Çünkü ikinci yarıdaki maçların telafisi yok. Kaybedilen her puan bizi hedefimizden uzaklaştıracak. Bu nedenle çok dikkatli olmalıyız'' dedi. 
     
</TEXT>
</DOC>
