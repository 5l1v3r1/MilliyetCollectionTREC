<DOC>
<DOCNO> 329094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/31/son/sonyas26.html </URL>
<DATE> 2005/03/31/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Çöp kamyonunda bebek cesedi çıktı 
</HEADLINE>
<TEXT>

     Belçika'nın Flaman bölgesindeki Meldegem belediyesinde, çöp kamyonunda yeni doğmuş bir bebeğin cesedi bulundu. 
     Savcılık açıklamasına göre, çöpleri toplayan görevliler, kamyona attıkları bir torba sıkıştırma mekanizmasına girerken, son anda, bir bebek cesedi ile karşılaştılar. 
     Kamyonun mekanizmasını durduran ve polis çağıran görevliler şok yaşadıkları gerekçesiyle psikolojik tedavi altına alındılar. 
     Gand Savcılığı, konuya ilişkin ayrıntılı açıklamasında, otopsi sonuçları hakkında bilgi verirken, erkek bebeğin canlı doğduğunun, doğumundan bir süre sonra öldürüldüğünün ve çöpe atıldığının adli uzmanlar tarafından belirlendiğini bildirdi. 
     Savcılık, olayla ilgili soruşturma açıldığını, bir cinayetin söz konusu olduğunu, çocuğu dünyaya getiren annenin tüm bölgede arandığını duyurdu. 
     
</TEXT>
</DOC>
