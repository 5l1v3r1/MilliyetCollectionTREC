<DOC>
<DOCNO> 331283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/08/guncel/gun05.html </URL>
<DATE> 2005/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Evrensel güçte tuvaller 
</HEADLINE>
<TEXT>


1974'te yitirdiğimiz Abidin Elderoğlu'nun eserleri, 20 Nisan'a kadar Ankara Galeri Nev'de görülebilecek 


Şeref Bigalı, Şadi Çalık ve Nüzhet İslimyeli tarafından 'evrensel güce ulaşmış sayılı Türk ressamlarından biri' olarak nitelendirilen Abidin Elderoğlu'nun sergisi, 20 Nisan'a kadar Ankara Galeri Nev'de görülebilecek. 

Kitabı eşlik ediyor 
Türk resminde '50'li yıllarda gelişmeye başlayan soyut akımın '60'lı yıllardaki temsilcileri arasında yer alan Elderoğlu'nun sergisinde, 1974'te yitirdiğimiz sanatçının 50 yılı aşkın sanat yaşamının başyapıtları yer alıyor. Bir 'Abidin Elderoğlu retrospektifi' niteliğindeki sergiye Galeri Nev tarafından yayımlanan kitap da eşlik ediyor. 
Pek çok Cumhuriyet dönemi sanatçısı gibi Türk resminin kuramsal ve düşünsel kavramları üzerine makaleler de kaleme alan Elderoğlu, ölümünden bir yıl önce hem çağdaşlarını, hem de pek çok öğrencisini etkileyecek olan "Benim Sanatım" başlıklı manifestosunu yayımladı. Elderoğlu, bu manifestosunda izleyicileri, 'resimlerini neden ve konu aramaya kapılmadan gözle dinlemeye' davet etti. 


</TEXT>
</DOC>
