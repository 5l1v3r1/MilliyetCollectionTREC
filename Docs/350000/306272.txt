<DOC>
<DOCNO> 306272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/13/son/sonyas18.html </URL>
<DATE> 2005/01/13/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Kadın mahkumlara cinsel taciz yapan 9 kadın gardiyan dava açtı 
</HEADLINE>
<TEXT>

     İngiltere'nin başkenti Londra'da bulunan Halloway cezaevinden, kadın mahkumlara cinsel tacizde bulundukları gerekçesiyle uzaklaştırılan 9 kadın gardiyan, Ceza ve Tevkifevleri yönetiminin, cezaevinin başarısızlığını kendilerine yüklemeye çalıştığını öne sürdü. 
     Halloway cezaevi yönetiminin 50 yıldır başarısızlıkla suçlandığını ifade eden kadın gardiyanlar, kendilerinin ''günah keçisi'' haline getirilmeye çalışıldığını ileri sürdü. Gardiyanlar, haklarının çiğnendiğini iddia ederek, Ceza ve Tevkifevi yönetiminden binlerce sterlinlik tazminat istedi. 
     Halloway cezaevindeki kadın mahkumların avukatları tarafından yapılan şikayetler üzerine soruşturma açılmış, 5 ay süren soruşturma sonunda 9 kadın gardiyanın İngiltere'deki diğer cezaevlerine gönderilmesine karar verilmişti. 
     
</TEXT>
</DOC>
