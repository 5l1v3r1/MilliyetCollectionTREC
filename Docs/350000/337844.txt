<DOC>
<DOCNO> 337844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/son/sontur05.html </URL>
<DATE> 2005/04/28/ </DATE>
<TIME> 02.42 </TIME>
<AUTHOR>  </AUTHOR>
<HEADLINE>
Üniversitelilerin kız kavgası’nda kan aktı 
</HEADLINE>
<TEXT>

     Yüksel MENEKŞE DHA 

      TOKAT’taki Gaziosmanpaşa Üniversitesi Fen Edebiyat Fakültesi Kimya Bölümü'ndeki 6 öğrenci arasında kız yüzünden çıkan kavgada 22 yaşındaki Halil İbrahim Kılıçaslan ağır yaralanırken, 21 yaşındaki Ferdi Aydoğan gözaltına alındı. 
     Kimya Bölümü 1'inci sınıfta öğrenim gören öğrenciler Ekrem Aydoğan, Ferdi Yıldırım, Halil İbrahim Kılıçarslan, Gültekin Yeşilbaş, Özer Köklüce ve Alparslan Pala, kız yüzünden okulda tartıştı. Yatıştırılan öğrenciler, dün saat 20.00 sıralarında Niksar Kavşağı'ndaki otobüs durağında yeniden karşılaştı. Öğrenciler arasındaki tartışma kısa sürede kavgaya döndü. Kavga sırasında Ferdi Yıldırım yanında bulunan bıçakla Halil İbrahim Kılıçarslan’ı çeşitli yerlerinden yaraladı. 
     Kalbine yakın bölgeden ve vücudunun çeşitli yerlerinden 3 bıçak darbesi alan Kılıçarslan, yol ortasına yığıldı. Kılıçarslan’ın arkadaşları yaşadıkları şok ve şaşkınlıkla arkadaşlarının başında ambulans gelmesini bekledi. Çağrılan ambulansla Tokat Devlet Hastanesi'ne götürülen Halil İbrahim Kılıçarslan, tedavi altına alındı. Ameliyat edilen Kılıçarslan'ın sağlık durumunun ciddiyetini koruduğu belirtildi. 
     Gözaltına alınan Ferdi Aydoğan'ırn sorgusu sürüyor. 
     
</TEXT>
</DOC>
