<DOC>
<DOCNO> 321487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/07/son/soneko21.html </URL>
<DATE> 2005/03/07/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
TL'nin reel değeri son 25 yılın en yüksek noktasında 
</HEADLINE>
<TEXT>

     Türk Lirası'nın reel değeri, Türkiye'nin çok yüksek bir devalüasyonla döviz kuru rejiminde köklü değişiklik yaptığı Ocak 1980'den bu yanaki en yüksek noktasına çıktı. 
     Merkez Bankası'nın Türkiye'deki enflasyon oranlarının yanı sıra en fazla dış ticaret yapılan ülkelerdeki enflasyon oranlarını da dikkate alarak hesapladığı TÜFE ve ÜFE bazlı reel kur endekslerinin sonuçlarını açıkladı. 
     Buna göre son aylarda yabancı portföy yatırım girişleriyle değer kazanmaya devam eden Türk parasının reel değeri son 25 yılın en yüksek noktasına ulaştı. 
     Türk parasının 1995 yılındaki reel değeri 100 kabul edilerek oluşturulan reel kur endeksi şubatta bir önceki aya göre yüzde 3.7 oranında artarak 155.5'e kadar yükseldi. 
     Merkez Bankası'nın hesaplamalarına YTL'nin reel değerinin şubat ayında çıktığı bu nokta, Ocak 1980'den sonraki dönemin en yüksek düzeyini oluşturuyor. TÜFE bazlı reel kur endeksi Türkiye'nin, önemli bir döviz darboğazına girerek 24 Ocak kararlarını alarak uygulamaya koymak zorunda kaldığı Ocak 1980'de 176.4'e kadar çıkmıştı. 
     YTL'nin reel değeri TÜFE bazlı endekse göre bu yılın ilk iki ayında yüzde 8.6, şubat sonu itibariyle son bir yılda ise yüzde 4.3 oranında artış kaydetti. 2001 krizinden sonra reel kur endeksi en düşük noktaya yüzde 98.5'le en düşük noktaya Eylül 2001'de inmişti. Türk parasının reel değerinde Eylül 2001'den bu yana saptanan artış ise yüzde 57.9 olarak gerçekleşti. 
     Şubatta ÜFE bazlı reel kur endeksi ise yüzde 3.5 oranında artarak 141'e kadar yükseldi TL'nin reel değeri ÜFE bazlı endekse göre ise Nisan 1983'ten sonraki en yüksek değerine çıktı. ÜFE bazlı endekse göre TL'nin reel değeri yılın ilk iki ayında yüzde 7.6 ve şubat sonu itibariyle son bir yılda ise yüzde 2.8 artış gösterdi. 
     
</TEXT>
</DOC>
