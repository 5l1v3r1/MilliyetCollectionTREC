<DOC>
<DOCNO> 303743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/05/son/sonspo20.html </URL>
<DATE> 2005/01/05/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Okan Koç, Ankaragücü yolunda... 
</HEADLINE>
<TEXT>

     Ankaragücü Kulübü Başkanı Cemal Aydın, Konyaspor'da kiralık olarak forma giyen Okan Koç için Beşiktaş Kulübü ile anlaştıklarını bildirdi. 
     Basketbol Federasyonu seçimleri için Ankara'da bulunan Beşiktaş Kulübü Başkanı Yıldırım Demirören'le Okan Koç için görüştüklerini belirten Aydın, Demirören'in, Konyaspor'da kiralık olarak forma giyen ve yaşadığı sorunlar nedeniyle bu takımdan ayrılmak isteyen futbolcuları Okan Koç'u, antrenmansız kalmaması için kendilerine önerdiğini söyledi. 
     Bu futbolcunun transferi için Beşiktaş ile her konuda anlaştıklarını ifade eden Aydın, Konyaspor'un Okan Koç için Beşiktaş'a 200 bin YTL 200 milyar lira ödediğini ve transfer için kendilerinden de 80 bin YTL 80 milyar lira transfer ücreti istendiğini belirterek, ''Konyaspor'la görüşerek transferi bitireceğiz'' dedi. 
     Okan Koç'un kendileri için önemli bir futbolcu olduğuna da değinen Aydın, bu futbolcunun Ankaragücü'nde oynaması durumunda milli takım formasını tekrar giyeceğinden emin olduğunu sözlerine ekledi. 
     
</TEXT>
</DOC>
