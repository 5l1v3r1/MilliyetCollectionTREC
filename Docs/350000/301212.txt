<DOC>
<DOCNO> 301212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/27/son/sondun12.html </URL>
<DATE> 2004/12/27/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
İngiltere'de polis çocuklara para cezası verebilecek 
</HEADLINE>
<TEXT>

     İngiltere'de polise, 10-15 yaş grubundaki çocuklara suç oluşturan davranışları nedeniyle olay yerinde para cezası verme hakkı tanındı. İçişleri Bakanlığı, bu tür davranışlarda bulunan çocuklara yakalandıkları anda 40 sterline yaklaşık 100 milyon lira kadar ceza verilebileceğini bildirdi. Bakanlık sözcüsü, uygulamanın öncelikle Merseyside, Nottinghamshire ve Batı Midland bölgelerinde başlayacağını, kısa süre içinde ülke çapında yaygınlaştırılacağını açıkladı. 
     İçişleri Bakan Yardımcısı Hazel Blears da, 10-15 yaşındaki çocuklara ceza uygulamasının ilk kez deneneceğini belirterek, ''Bununla çocukları hem cezalandırmayı, ama cezalandırırken de adli sistemin dışında tutmayı, yani onları genç yaşlarında sabıkalı durumuna getirmemeyi hedefliyoruz'' dedi. 
     Yeni ceza sisteminin ebeveynlere de çocuklarını daha sıkı izleme zorunluluğu getirdiğini kaydeden Blears, bunu yapmayan anne-babaların sonuçta ceza görenin kendileri olacağı gerçeğini kavraması gerektiğini ifade etti. 
     
</TEXT>
</DOC>
