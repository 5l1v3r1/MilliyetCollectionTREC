<DOC>
<DOCNO> 342581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/14/son/sontur02.html </URL>
<DATE> 2005/05/14/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Provada rahatsızlanan 16 yaşındaki öğrenci kalp krizinden öldü 
</HEADLINE>
<TEXT>

     Yakup YILMAZ ADANA, DHA 

      ADANA’nın Yumurtalık İlçesi’nde 19 Mayıs kutlama provalarına katıldıktan sonra fenalaşarak hastaneye götürülen 16 yaşındaki Filiz Kıllı, hayatını kaybetti. Kıllı’nın kalp rahatsızlığı sonucu yaşamını yitirdiği belirtildi. 
     Yumurtalık Meryem Öztürk Lisesi 2’nci sınıf öğrencisi Filiz Kıllı, 19 Mayıs kutlamaları provaları sırasında kendisini iyi hissetmediğini söyleyerek Zeytinbeli Köyü’ndeki evine gitti. Akşam saatlerinde fenalaşan Kıllı yakınları tarafından Ceyhan Devlet Hastanesi’ne götürüldü. Burada yapılan ilk tedavinin ardından Adana Numune Hastanesi’ne sevk edilen Kıllı, kurtarılamayarak, yaşamını yitirdi. 
     Kıllı’nın yapılan ilk muayenesinde kalp yetmezliği sonucu yaşamını yitirmiş olabileceği belirlendi. Ancak, doktorların ölümünü şüpheli bulduğu Kıllı’nın cenazesi, kesin ölüm nedeninin belirlenmesi için Adli Tıp Kurumu morguna konuldu. 
     
</TEXT>
</DOC>
