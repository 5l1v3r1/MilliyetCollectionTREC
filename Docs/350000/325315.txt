<DOC>
<DOCNO> 325315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/20/son/sonspo11.html </URL>
<DATE> 2005/03/20/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Sakaryaspor'a hayat öpücüğü 3-2 
</HEADLINE>
<TEXT>

     Süper Lig'de alt sıraları yakından ilgilendiren maçta Sakaryaspor, evinde Diyarbakırspor'u 3-2 yenmeyi başardı. 
     3. dakikada gelişen Sakaryaspor atağında, kendi kazandığı topla ceza alanına giren Burak'ın vuruşunda, top kaleci Fadhel'in ellerinde kaldı. 
     14. dakikada Diyarbakırspor ceza alanı önünde kazanılan serbest vuruşu, Abdülkadir, Emre Toraman'a pas olarak kullandı. Bu futbolcunun sert vuruşunda, top kale direğinin yanından az farkla dışarıya çıktı. 
     19. dakikada konuk ekip öne geçti. Sinan Demircioğlu'nun kaleyi karşıdan gören noktada Emre Toraman tarafından düşürülmesini hakem faul olarak değerlendirdi. Serdar'ın kullandığı serbest vuruşta, top kaleci Şenol'un sağından yerden Sakaryaspor ağlarına gitti 0-1 
     25. dakikada Sakaryaspor beraberliği sağladı. Burak'ın Diyarbakırspor kalecisi Fadhel tarafından düşürülmesiyle kazanılan penaltı atışını kullanan Emre Toraman, topu filelere gönderdi 1-1 
     29. dakikada Burak'ın Diyarbakırspor ceza alanının sağ tarafında Cem Beceren tarafından düşürülmesiyle kazanılan serbest vuruşu Abdülkadir kullandı. Ceza alanına gönderilen topu iyi takip eden Makasi kafa vuruşuyla takımını 2-1 öne geçiren golü attı. 
     35. dakikada gelişen Diyarbakırspor atağında Cem Yanık'ın ceza alanına gönderdiği pası alan Yunus uygun pozisyondan yararlanamadı. Bu oyuncunun vuruşunda top kaleci Şenol'un ellerinde kaldı. 
     Kalan dakikalarda her iki takımın çabaları gol getirmeyince, ilk yarı ev sahibi ekibin 2-1 üstünlüğüyle sona erdi. 
     
     İKİNCİ YARI 

     Maçın ikinci yarısına Diyarbakırspor beraberliği yakalamak çabasıyla başladı. Sakaryaspor ise skoru korumak için kontrollü bir oyun sergiledi. Çekişmeli geçen bu yarıda, her iki taraf da geliştirdiği kontraataklarla 1'er gol buldu. 
     46. dakikada Sakaryaspor ceza alanı içine gönderilen topa Sinan Kaloğlu aşırma bir vuruş yaptı. Kaleci Şenol'u geçen top, direkten döndü. 
     52. dakikada ceza alanı içinde Mustafa'nın pasında, topla buluşan Cemil'in sert vuruşunda, top Diyarbakırspor ağlarına gitti 3-1. 
     56. dakikada Serdar, sol taraftan kullandığı köşe atışında topu havadan ceza alanına gönderdi. Diyarbakırsporlu Stavrevski'nin kafayla vurduğu top, kaleci Şenol'un sağından Sakaryaspor ağlarına gitti 3-2. 
     61. dakikada Burak'ın pasıyla buluşan Makasi, topu kaleci Fadhel'in üzerinden topu kaleye gönderdi. Diyarbakırsporlu savunma oyuncusu Burhan, topu kale direğinin dibinden çıkardı. 
     64. dakikada Diyarbakırspor'un Sakaryaspor ceza alanı önünde kazandığı serbest vuruşu Serdar kullandı. Bu futbolcunun vuruşunda, top az farkla auta çıktı. 
     71. dakikada Fatih Ceylan'ın pasında Makasi, ceza alanı içinde uygun pozisyonda olmasına karşın topa istediği gibi vuramadı. Top direk dibinden auta çıktı. 
     İlerleyen dakikalarda başka gol olmayınca, maç Sakaryaspor'un 3-2 üstünlüğüyle tamamlandı. 
     
     KÜNYE 

     

Stat Atatürk. Hakemler Metin Aydoğan xxx, Mustafa Yalçınkaya xxx, Kemal Yımaz xxx. Sakaryaspor Şenol xx, Mustafa xx, Emre Toraman xx, Ragıp xxx, Aydın xxx, Burak xxx Dk. 88 Mesut , Makasi xxx Dk. 77 Ali Cansun x , Cemil xxx, Gökhan Kök xx, Abdülkadir xx, Kabango xx Dk. 66 Fatih Ceylan xx . Diyarbakırspor Fadhel xx, Burhan xx, Göksel xx, Cem Beceren xx Dk. 76 Marlon Lopes x , Stavrevski xxx, Sinan Demircioğlu xx, Serdar xx Dk. 66 Yasin xx , Cumhur xxx, Cem Yanık xx, Yunus x Dk. 55 Eser x , Sinan Kaloğlu xxx. Goller Dk. 19 Serdar, Dk. 26 Emre Toraman penaltıdan , Dk. 29 Makasi, Dk. 52 Cemil, Dk. 56 Stavrevski. Sarı Kartlar Dk. 31 Sinan Demircioğlu, Dk. 41 Burhan, Dk. 88 Sinan Koloğlu, Dk. 90. Göksel Diyarbakırspor , Dk. 73 Makasi Sakaryaspor .      
     ''HAFTALARDIR İYİ OYNAMAMIZA RAĞMEN KAZANAMIYORDUK'' 

     Sakaryaspor Teknik Sorumlusu Şaban Yıldırım, haftalardır iyi oynamalarına rağmen kazanamadıklarını belirterek, bu şanssızlığı Diyarbakırspor maçıyla yendiklerini söyledi. 
     Diyarbakırspor karşısında aldıkları galibiyeti değerlendiren Şaban Yıldırım, maçın çok zor geçtiğini belirterek, ''Bizim açımızdan her bakımdan zor bir maçtı ve kazandığımız için mutluyuz'' dedi. 
     ''Haftalardır iyi oynamamıza rağmen kazanamıyorduk'' diyen Yıldırım, şunları kaydetti 
     ''Bunun baskısı vardı ve bu baskıdan etkilenmemeye çalıştık ve sonuçta kazandık. Fakat lig devam ediyor, daha çok zorlu maçlarımız olacak. Her yönüyle daha iyi oynayan Sakaryaspor'u ortaya çıkarmak, görmek istiyoruz. Ligin sonuna kadar bu mücadelenin içinde olacağız. Yukarıdakileri de yakalama durumumuz var. Kendi oyunumuzla ilgileneceğiz.'' Diyarbakırspor Teknik Direktörü Oğuz Çetin ise Sakaryaspor'un iyi mücadele ettiğini kaydetti. Sakaryaspor'un ilk yedi hafta zorlu maçlar oynadığını ifade eden Çetin, şunları söyledi 
     ''Bu maçı da çıkış maçı olarak gördüler. Bu doğaldır. Bunun için agresif ve hızlı oynadılar. Biz de direnç gösterdik. Golü bulduktan sonra yediğimiz iki gol bizi zorladı. İkinci yarının başında gelen gol ise bizi tamamen sıkıntıya düşürdü. Futbolda üç sonuç var. Ancak bunu sahada mücadele eden futbolcular belirlemeli. Önümüzdeki yardımcı hakemin tutum ve davranışı iyi değildi. Dışarıdan tesiri hoş olmadı. İyi niyetli kararlar vermedi. Sakaryaspor iyi mücadele etti ve sahadan galibiyetle ayrılmayı başardı.'' 
     
</TEXT>
</DOC>
