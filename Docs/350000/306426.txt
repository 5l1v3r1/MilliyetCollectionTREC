<DOC>
<DOCNO> 306426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/14/son/soneko03.html </URL>
<DATE> 2005/01/14/ </DATE>
<TIME> 02.21 </TIME>
<AUTHOR>  </AUTHOR>
<HEADLINE>
Sermaye Piyasası Kurulu kararları... 
</HEADLINE>
<TEXT>

     Sermaye Piyasası Kurulu SPK , AK Yatırım Menkul Değerler A.Ş., Bender Menkul Değerler A.Ş., Deniz Yatırım Menkul Değerler A.Ş., Eczacıbaşı Menkul Değerler A.Ş., Taksim Menkul Değerler A.Ş ile Yapı Kredi Yatırım Menkul Değerler A.Ş'nin Vadeli İşlemler Borsası'nda VOBAŞ işlem yapmak üzere türev araçların alım satımına aracılık yetki belgesi başvurularını olumlu karşıladı. 
     Ancak SPK tarafından ilgili sözleşmelerde bulunması gereken asgari unsurların bildirilmesini takiben çerçeve sözleşmelerde gerekli değişikliklerin yapılmasının istenmesine, aksi takdirde yetki belgelerinin iptal edilebileceğinin söz konusu aracı kurumlara bildirilmesi de SPK tarafından kararlaştırıldı. 
     SPK'nın haftalık bülteninde, İMKB tarafından SPK'ya iletilen 1821 sayılı genel mektupta İMKB Vadeli İşlemler Piyasası'nda 2005 yılından itibaren yeni vadeli sözleşmelerinin işleme açılmayacağı, İMKB Vadeli İşlemler Piyasasının da resmi olarak 28 Ocak 2005 tarihinde kapatılacağının ifade edildiği kaydedildi. 
     Kurul, bu durumu dikkate alarak, İMKB Vadeli İşlemler Piyasası'nda işlem yapmak üzere yetki belgesi olan bankalardan VOBAŞ da işlem yapmak üzere yetki belgesi almak için başvurmayan aracı kuruluşların yetki belgelerinin 28 Ocak 2005 tarihi itibariyle iptal edilmesinin, hem İMKB hem de İAB'de geçerli türev araç yetki belgesi olanların yetki belgelerinin İAB'de geçerli olmak üzere değiştirilmesini kararlaştırdı. 
     SPK, VOBAŞ'ta işlem yapmak üzere Kurul'dan yetki belgesi almış olan aracı kuruluşların İMKB'de ya da İMKB ve İAB'de geçerli türev araçların alım satımına aracılık yetki belgelerinin bulunması halinde söz konusu yetki belgelerinin, İAB ve VOBAŞ'ı da içerecek şekilde değiştirilmesini kararlaştırdı. 
     Yine kurul, Eczacıbaşı Yatırım Holding Ortaklığı A.Ş. Eczacıbaşı Yatırım ve Eczacıbaşı İlaç Sanayi ve Ticaret A.Ş.nin Eczacıbaşı İlaç 31 Aralık 2004 tarihli mali tabloların önceki mali tablolarla aynı esaslar çerçevesinde düzenlenmesine ilişkin Şirket taleplerinin, mali tabloların karşılaştırılabilir olmasına imkan sağlayacağı dikkate alarak uygun karşılanmasına karar verdi. Ancak, SPK, 2004 49 sayılı Haftalık Bülten'de yayımlanan Kurul Kararı çerçevesinde düzeltmelerin 31 Aralık 2004 tarihli mali tablolar için de yapılarak, doğacak farkların hesaplanarak, bağımsız denetçi görüşü de alınmak suretiyle 31 Aralık 2003, 31 Mart 2004, 30 Haziran 2004 ve 30 Eylül 2004 tarihli mali tabloları için hesaplanan farklarla birlikte bir özel durum açıklaması ile yatırımcılara duyurulması gerektiğinin de her iki Şirkete bildirilmesi konusunda karara vardı. 
     Kurul, Eczacıbaşı İlaç'ın İpek Kağıt ve Eczacıbaşı Holding'i, Eczacıbaşı Yatırım'ın ise Eczacıbaşı Holding'i 1 Ocak 2005 tarihinden sonra sona eren ilk ara mali tablolardan itibaren özkaynak yöntemi ile mali tablolarına yansıtmaları hususunda bilgilendirilmelerine de karar verdi. 
     
     YİMPAŞ'A UYARI 
     SPK, hisse senetleri İMKB'de işlem görmeyen Yimpaş Holding A.Ş ile Yimpaş Gıda Sanayi ve ticaret A.Ş'nin, 2003 yılı olağan genel kurul toplantılarının tarihleri, yerleri ve gündemlerine ilişkin bilgileri özel durum açıklaması olarak Kurula göndermemiş olması nedeniyle ''Özel Durumların Kamuya Açıklanmasına İlişkin Esaslar Tebliği'nin ilgili maddeleri kapsamında uyum konusunda uyarılmasını kararlaştırdı. 
     
     ÖZEL DURUMLAR 
     SPK, Trakya İplik Sanayi A.Ş.'nin üretimin durdurulması ve personel sayısındaki azalışa ilişkin özel durum açıklamasının gecikmeli olarak Kurul'a gönderilmesi nedeniyle ''Özel Durumların Kamuya Açıklanmasına İlişkin Esaslar Tebliği''e uyum konusunda azami dikkat ve özenin gösterilmesi gerektiği konusunda uyarılması gerektiğini bildirdi. 
     Kurul, Şekerbank'ın, çıkarılmış sermayesinin, 200 milyon YTL'lik kayıtlı sermaye tavanı içerisinde, tamamı olağanüstü yedek akçelerden karşılanması suretiyle, 85 milyon YTL'den 125 milyon YTL'ye çıkarılması nedeniyle ihraç edeceği 40 milyon YTL nominal değerli 13. tertip hisse senetlerinin Kurul kaydına alınmasına ilişkin talebi ile ilgili olarak da ilgili düzenleme uyarınca sermaye artırımı nedeniyle çıkarılacak hisse senetlerinin, en az 1 Yeni Kuruş YKr 1 Yeni Kuruş 10.000 TL ve katı küpur büyüklüklerinde bastırılması gerektiğini belirterek, Banka'nın konuya ilişkin olarak bilgilendirilmesine karar verdi. 
     Kurul'un Şekerbank ile ilgili kararında ayrıca şunlar yer aldı 
     ''5274 sayılı Kanunlar çerçevesinde düzeltilmiş hisse senedi örneğinin, Kurulumuza gönderilmesi gerektiği hususlarının Banka'ya bildirilmesine, Sermaye artırımı işlemlerinin tamamlanmasına dair tescile mesnet teşkil edecek belgenin YTL üzerinden düzenlenmesine ve düzeltilmiş hisse senedi örneğinin Kurulumuza iletilmesinden sonra Banka'ya verilmesine, YTL'ye geçişle ilgili olarak Kurulumuzun 03.11.2004 tarih ve 44 1426 sayılı kararına hisse senedi dağıtım duyurusunda yer verilmesine ve hisse senedi dağıtım duyurusuna YTL'ye geçişle ilgili bilgilere http www.ytl.gen.tr ytl index.php sektor 7 adresinde yer alan ''YTL Yatırımcı Bilgilendirme Kılavuzu''ndan da ulaşabileceğine dair bir ifadenin eklenmesine, Bu sermaye artırımında 5083 ve 5274 sayılı Kanunlara uyum çerçevesinde özellikle itibari değere ilişkin yapılan değişikliğe paralel olarak Banka esas sözleşmesinin yapılacak ilk genel kurulda uyumlaştırılması gerektiği hususunda Banka'nın bilgilendirilmesine karar verilmiştir.'' Bu arada Kurul, Tariş Menkul Değerler A.Ş'nin şirket merkezinin İstanbul'a nakline de izin verdi. 
     
</TEXT>
</DOC>
