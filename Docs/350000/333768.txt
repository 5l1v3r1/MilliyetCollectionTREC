<DOC>
<DOCNO> 333768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/15/son/sontur17.html </URL>
<DATE> 2005/04/15/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Okul koridorunda omuz atma kavgası kanlı bitti 
</HEADLINE>
<TEXT>

     Kemal ATLAN ESKİŞEHİR, DHA 

      ESKİŞEHİR'de okulda omuz vurma yüzünden başlattıkları tartışmayı dışarıya taşıyan lise öğrencileri arasında çıkan kavgada 3 öğrenci bıçakla yaralandı. Polis kaçan saldırganları yakalamaya çalışıyor. 
     Eskişehir Ticaret Meslek Lisesi 2'nci sınıf öğrencisi 17 yaşındaki O.U. ile yaşıtı E.S. arasında okul koridorunda birbirine omuz vurma yüzünden tartışma çıktı. İdiaya göre Tartışma sonrası E.S., başka okullarda okuyan 2 arkaşını okul önüne çağırdı. S.'nın 2 arkadaşı, okul çıkışında bıçakla O.U. ile yanındaki arkadaşlarına saldırdı. Olayda lise öğrencileri O.U., 17 yaşındaki B.B. ve 16 yaşındaki H.S. bacaklarından bıçakla yaralandı. Saldırganlar olay yerinden kaçtı. 
     Yaralı öğrenciler 112 ambulansı ile Eskişehir Devlet Hastanesi'ne kaldırıldı. Acil serviste ilk müdahaleleri yapılan her 3 öğrencinin de sol bacaklarından yaralandıkları ve sağlık durumlarının iyi olduğu belirtildi. 
     Polis, olaya karışan E. S.'yi kısa süre sonra yakalayarak gözaltına aldı. S.'nin kaçan 2 arkadaşının ise yakalanmasına çalışılıyor. 
     
</TEXT>
</DOC>
