<DOC>
<DOCNO> 333667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/15/son/soneko09.html </URL>
<DATE> 2005/04/15/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Trabzonspor ve Akmerkez, Borsa'da... 
</HEADLINE>
<TEXT>

     Trabzonspor Sportif Yatırım ve Ticaret A.Ş. ile Akmerkez Gayrimenkul Yatırım Ortaklığı A.Ş. hisseleri İMKB Ulusal Pazar'da işlem görmeye başladı. 
     Trabzonspor Sportif Yatırım ve Ticaret A.Ş'nin halka arz edilen 6 milyon 250 bin YTL nominal değerli 1. Tertip B grubu hamiline yazılı hisse senetleri, halka arz fiyatı olan 5.25 YTL baz alınarak işleme açıldı. 
     Trabzonspor Sportif hisseleri seansın ilk dakikalarında 5.20-5.70 YTL aralığında işlem görüyor. 
     Şirketin işlem sırasına gönderilen emirlerde maksimum adet miktarı 2 bin 500 olarak uygulanıyor. 
     Akmerkez Gayrimenkul Yatırım Ortaklığı A.Ş'nin halka arz edilen 6 milyon 713 bin YTL nominal değerli 1. tertip D grubu hisse senetleri de 1 YTL nominal değerli beher hisse için halka arz fiyatı olan 40 YTL fiyat baz alınarak işlem görmeye başladı. 
     Akmerkez Gayrimenkul'ün seansın ilk dakikalarındaki işlem fiyatı 38.00-44.00 YTL aralığında değişiyor. 
     Akmerkez'in işlem sırasına gönderilen emirlerde maksimum adet miktarı 1000 olarak uygulanıyor. 
     
</TEXT>
</DOC>
