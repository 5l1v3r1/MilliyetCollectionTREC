<DOC>
<DOCNO> 313555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/08/son/sontur08.html </URL>
<DATE> 2005/02/08/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Hastane, parmak çocuk "Buse Gül"ü yaşatmak için seferber oldu 
</HEADLINE>
<TEXT>

     
     Erdem SÜREK ÇANAKKALE, DHA 
     

ÇANAKKALE SSK Hastanesi'nde, üç gün önce erken doğum yapan 25 yaşındaki Umman Özen, 980 gram ağırlığında 6.5 aylık prematüre bebek dünyaya getirdi. Ailesinin Buse Gül' adını verdiği parmak çocuk kuvözde bakıma alınırken, yaşaması için SSK Hastanesi Yenidoğan Ünitesi doktor ve hemşireleri seferber oldu. 
     Çanakkale'nin Eceabat İlçesi'ne bağlı Kumköy Beldesi'nde çiftçilik yapan 28 yaşındaki Tamer Özen, geçen cuma günü 6.5 aylık hamile olan eşi Umman Özen'i sancıları artındanca Çankkale Devlet Hastanesi'ne götürdü. Burda müdahale edilen Umman Özen erken doğum yaptı ve 980 gram ağırlığında 6.5 aylık prematüre bir kız bebek dünyaya getirdi. Anne ve basanın Buse Gül' adını verdiği parmak çocuk, hemen kuvöze alındı. 
     
     HASTANE PERSONELİ SEFERBER OLDU 
     Prematüre doğumların taşra hastaneleri için riskli bir durum olduğunu belirten Çanakkale SSK Hastanesi Başhekimi Dr. İsmail Temiz, bebeği yaşatmak için hastanenin tüm olanaklarının seferber edildiğini, doktor ve hemşirelerin de fedakarca hizmet verdiğini, üç günlük genel sağlık seyrinin iyi olduğunu söyledi. Başhekim Dr. İsmail Temiz, 6.5 aylık ve 980 gram olarak dünyaya gelen bebekte, bu tür vakalarda normalde görülen, şeker yetersizilği, solunum güçlüğü ya da sarılık gibi rahatsızlıkların oluşmadığını vurguladı. Daha önce de 1 kilogram kadar dünyaya gelen bir vakada da başarılı olduklarını hatırlatan Başhekim Dr. Temiz, "Ancak genelde, 1 kilogram ağırlığın altında dünyaya gelen bebeklerde risk her zaman mevcut. Hastanemizde daha önceki yıllarda birkaç yeni doğanı bu şekilde kaybetmiştik'' dedi. 
     Prematüre doğan bebeklerin 24 saat kuvözde takip işinin hekim ve personel sayısı yeterli olan üniversite hastanelerinde daha kolay olduğunu kaydeden Başhekim Dr. Temiz, "Şu an hastanemizde benim dışımda bir çocuk cerrahı ve çocuk uzmanı iki arkadaş daha görev yapıyor. Personel ve hekim yetersizliğine karşın minik bebeğin takibini aralıksız yapıyoruz'' dedi. Yenidoğan Ünitesi'nde görevli hemşireler ise, 980 gram ağırlığındaki 'Buse Gül'ü, normal doğum ile dünyaya gelen 3 kilo 110 gram ağırlığındaki Akyıldız bebek' ile yanyana getirince parmak çocuğun küçüklüğü daha belirgin ortaya çıktı. 
     
     ANNE ÇOK MUTLU 
     Kumköy Beldesi'nde çiftçilik yapan Tamer Özen ve eşi Umman Özen ise erken dünyaya gelen ilk bebeklerinin sağlık durumunun iyiye gitmesi ile sevince boğuldu. Umman Özen, "Biraz sorunlu bir doğum oldu ama çok mutluyuz. Doktorlar seferber oldu. İnşallah minik kızımı yaşatacağız. 6.5 aylık doğan kızıma Buse Gül' adını koyduk'' dedi. 
     
</TEXT>
</DOC>
