<DOC>
<DOCNO> 310616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/29/son/sonyas05.html </URL>
<DATE> 2005/01/29/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Jerry Hall aynı anda 15 erkekle çıkacak 
</HEADLINE>
<TEXT>

     Metin Güneş CNN TÜRK Londra 

Rock yıldızı Mick Jagger’ın eski eşi Jerry Hall, bir TV reality programında kendisi için kusursuz partner bulmak amacıyla 15 bekar gençle aynı anda çıkacak. 
     Jerry Hall, Türkçeye 'İçgüvey' olarak çevrilecek olan 'Kept' adlı programda erkek arkadaşlarını eğitecek. 
     Hall’un 15 genç arasından seçtiği yarışmacı, bir yıl boyunca Teksaslı güzelle birlikte yaşayacak. 
     Büyük miktarda para ödülü, spor araba ve lüks bir eve sahip olacak yarışmacı, ünlüler tarafından verilen davetlere de katılacak. 
     
     Hall, ABD'li delikanlıları Avrupalı erkeklere dönüştürecek 

     Program konusunda konuşan Jerry Hall, benim işim bu ABD'li delikanlıları hoş ve olgun Avrupalı erkeklere dönüştürmekö dedi. 
     Hall’un bir yakın dostu ise Jerry, kendisine hizmet eden bu gençlerle çok iyi vakit geçiriyor. Londra’da ünlülerin verdiği davetlere ya da konserlere giderken kendisine bu gençler eşlik edecek" dedi. 
     Program, önümüzdeki haziran ayında kablo ve uydu TV kanalı VH1’de yayınlanacak. 
     
</TEXT>
</DOC>
