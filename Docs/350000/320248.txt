<DOC>
<DOCNO> 320248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/yazar/asik.html </URL>
<DATE> 2005/03/03/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Amerikancı bakış 
</HEADLINE>
<TEXT>


ABD Dışişleri Bakanlığı'nın İnsan Hakları Raporu'nda "Türkiye'de laiklik adına din özgürlüğünün kısıtlandığı" iddia ediliyor... 
Son aylarda bizim "Amerikancı"lar da "Laiklik adına demokrasi kısıtlanıyor" demeye başlamışlardı. 
Bu terane ile "Amerikancı İslam modeli"nin taşları döşeniyor. 
Laiklik olmazsa demokrasi olur mu "Olur" diyene demokrat denemez... 
Laiklik, demokrasinin ve din özgürlüğünün güvencesidir. Laiklik demokrasiyi engellemez. Ama demokrasi yutturmacasıyla laikliğin altı pek l oyulur ki, Türkiye'de adım adım yapılan da o... 

ABD'nin İnsan Hakları Raporu'nda, "Türkiye'de bazı liderlerin tarikat bağları var" denilmiş. 
İlginçtir, aynı liderlerin ABD ile de sıkı bağları var... 
Haldun Ertem 

"İçme öğretmenim" FMV Işık Lisesi öğrencileri, öğretmenlerine sigarayı bıraktırmak için toplu kampanya başlattılar. Okul şu yazılarla donatıldı 
"Okulumuzda sigara dumanı istemiyoruz", "Öğretmenim, sigara sağlığa zararlı değil mi ", "Sigara içme odası kapatılsın", "Sigara dumanı yerine çiçek koklayın" vs... Okul Müdür Yardımcısı Ali Rıza Erdoğan'ın bildirdiğine göre... Sonunda öğretmenler sigarayı bıraktı, sigara içme odası kapatıldı... 
Aferin çocuklar. 

Reuters, Erdoğan'ın siyasi "cilasını" kaybetmeye başladığını savunmuş 
Demek ki iyi cilalanmamış. 
Arif Ayhan 

Rafta dolma var AKP İstanbul Milletvekili Göksal Küçükali partisinden niye mi istifa etmiş Efendim, hakkında yolsuzluk iddiaları varmış, Tayyip Erdoğan bu nedenle kendisini zaten partiden atmaya hazırlanıyormuş da Küçükali bunu görünce elini çabuk tutmuş, istifayı basmış 
Bunu yazan gazeteciler acaba Erdoğan'ın haklarında rüşvet, zimmet, ihaleye fesat karıştırma gibi davalar olan 78 kişiyi partiden neden atmadığını izah ederler mi Çoğunu İstanbul Belediyesi'nden bizzat getirdiği için mi 

Neo komünistler Haber dünkü Milliyet'teydi. Ferhan Şensoy "Ben komünistim" derken, Okan Bayülgen, "Ben de komünistim" diye konuşmuş. Komünizm insana toplumsal sorumluluk da yükler. Ferhan evet... Ama Bayülgen'in programlarında basit toplumsal muhalefet bile yok. Yılmaz Erdoğan, Cem Yılmaz, Beyaz gibi diğer yetenekli sanatçılar da öyle. "Gelsin paralar, açılmasın iktidarla aralar" pek komünistçe bir ilke olmasa gerek... 

M yüzünden Şanssızlık diye buna denir... İşadamları "Mey İçki" adı altında şirketleşip Tekel'in rakı üretimini 300 milyon dolara devralıyor. Daha siftah etmeden ÖTV zamları peş peşe geliyor. İki yılda dört zam... Son bir yılda 13.5 YTL'lik rakı 22.5 YTL'ye yükseliyor. Bu fiyatın yüzde 60'ı yani 15 milyonu vergi... Durum bu olunca sahte üretim patlıyor. Çünkü sahteciler şişede neredeyse 20 YTL net k r sağlıyor. Derken facia İstanbul'da sahte rakıdan 7 kişi ölüyor, 16 kişi hastanelerde. Nedir bu iş kazasının sebebi Mey İçki'nin CEO'su Galip Yorgancıoğlu bilgi veriyor 
- Sahte rakıyı genelde "etil" alkolden yaparlar. Öldürmez. Fakat bu defa "metil" alkolden yapmışlar. O öldürücü. Sanırım cehalete kurban gittiler. Ya da alkolü satan kişi "etil"i "metil" anladı... 
Tam kara mizah... Geliyoruz Mey'in dramına... 
Rakı bir yılda yüzde 100'e yakın pahalanınca firmanın üretimi bir yılda 53 milyon litreden 47 milyon litreye düşmüş... Son zehirlenme olayı da tüketimi düşürecek. Darbe üstüne darbe... Rakının sahtesiyle sahicisi nasıl ayırt edilecek... Yorgancıoğlu anlatıyor 
- Sahteciler eski şişeleri kullanıyor. Etiketler yıpranmış oluyor. Tüketici buna dikkat etsin... Ayrıca sahtelerin numaraları genelde aynı, bizim rakıların numaraları farklıdır. Bizim rakı ışığa tutunca parlaktır. Sahtesi duru değildir. Lokantalar ve bakkallar rakıyı bizim bayilerden alsın, mesele kalmaz. 



</TEXT>
</DOC>
