<DOC>
<DOCNO> 323610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/14/son/sondun21.html </URL>
<DATE> 2005/03/14/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Financial Times Türkiye, yatırımcıları heyecanlandırıyor 
</HEADLINE>
<TEXT>

     BBC 

      İngiltere'nin ünlü ekonomi gazetesi Financial Times, yatırımcılarla ilgili hazırladığı özel raporda, pekçok yatırımcının gözünün Avrupa Birliği sınırlarının ötesinde olduğunu belirtiyor. 
     "Avrupa'nın gayrı resmi sınırları genişliyor ve Türkiye ile Ukrayna pazarları yatırımcıları heyecanlandırıyor" diyen gazetenin uzmanların değerlendirmelerine dayandırdığı haberi özetle şöyle. 
     "Yatırımcılar gelişmekte olan pazarları izliyor. Orta Avrupa'da kolay kazanılan para dönemi bitti ve bu pazarlar kısa dönemde daha fazla gelişmeyecek. Rusya ve Ukrayna'ya ilgi yüksek olsa da, bu ilgi "daha önde giden" ülkelere, Türkiye, Fas, Mısır ve diğer bazı Körfez ülkelerine yönelebilir. 
     Yıllarca dolara endeksli bir ekonomi sürdüren ancak şimdi dalgalı döviz kuru uygulayan Mısır yabancı yatırımcılara kapılarını açıyor. Körfez ülkeleri de yatırımcıları kapma yarışının parçası. 
     Türkiye ise yatırımcılar açısından belirsiz bir pazar. Devlet tahvilleri satın almış olan yatırımcılar, hassas dengelerdeki mal piyasaları izlemeyi sürdürüyor." 
     
</TEXT>
</DOC>
