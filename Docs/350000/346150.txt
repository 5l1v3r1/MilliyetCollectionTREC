<DOC>
<DOCNO> 346150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/26/son/sontur39.html </URL>
<DATE> 2005/05/26/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
Üsküdar, mor salkımlı sokaklara yeniden kavuşuyor... 
</HEADLINE>
<TEXT>

     Üsküdar, tarihinde önemli yeri olan mor salkımlı sokaklara yeniden kavuşuyor. 
     Üsküdar Belediyesi’nce başlatılan kampanya kapsamında ilçenin tarihi mekanlarına, parklara, okullara ve sokaklara ilk planda bin adet, erguvan olarak da bilinen "mor salkım" dikilecek. 
     Mihrimah Sultan Camii önünde düzenlenen törenle başlatılan kampanyayla ilgili bilgi veren Belediye Başkanı Mehmet Çakır, Üsküdar’ın tarih ve turizm kenti olduğunu hatırlatarak, "Bizim görevimiz sadece yol yapmak değil. Aynı zamanda bu güzel ilçeyi süslemek, tarihi motiflerini korumak olmalı" dedi. 
     Kampanyayı gündeme getiren Prof. Dr. Ümit Meriç de Üsküdar sokaklarını baharın habercisi mor salkımlarla şenlendireceklerini anlattı. 
     Törende daha sonra Mihrimah Sultan Camii’nin önüne ilk mor salkım dikildi. 
     Ayrıca, törene katılan vatandaşlara, Halide Edip Adıvar’ın "MorSalkımlı Ev" adlı kitabı hediye edildi. 
     
</TEXT>
</DOC>
