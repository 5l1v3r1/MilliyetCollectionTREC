<DOC>
<DOCNO> 339669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/04/son/sontur33.html </URL>
<DATE> 2005/05/04/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Son nefeste yardım talebi... 
</HEADLINE>
<TEXT>

     Konya’nın Seydişehir İlçesi’nde silahla vurulduktan sonra yardım isteyen kişi, yaralı olarak bulunmasına rağmen kurtarılamadı. 
     Alınan bilgiye göre, cep telefonundan 155 Polis İmdat’ı arayan Selahattin Urhan 38 , evinde kaldığı Atilla B. 46 tarafından silahla vurulduğunu ve ağır yaralı olduğunu söyleyerek yardım istedi. 
     Polis, Atilla B’nin Hacı Seyit Mahallesi’ndeki evine gittiğinde içeriden silah sesleri geldiğini duydu. İçeri girmek isteyen polise bir süre direnen Atilla B, ikna edilerek kapıyı açması sağlandı. 
     Ekipler, içeri girdiğinde yerde kanlar içinde yatan Selahattin Urhan ile karşılaştı. Seydişehir Devlet Hastanesi’ne kaldırılmak istenen Urhan, yolda hayatını kaybetti. 
     Pekmez ticareti yapan Urhan’ın Mersin’in Mut İlçesi’nden geldiği öğrenildi. 
     Evde yapılan incelemede, olayda kullanıldığı belirlenen bir tabanca ele geçirildi. Yetkililer, evde 20 boş mermi kovanı bulunduğunu, Urhan’ın vücuduna ise 16 merminin isabet ettiğinin belirlendiğini kaydettiler. 
     Küçük Sanayi Sitesi’nde büfe işlettiği bildirilen Atilla B’nin ifade vermeyi reddettiği, olayla ilgili soruşturmanın sürdürüldüğü bildirildi. 
     
</TEXT>
</DOC>
