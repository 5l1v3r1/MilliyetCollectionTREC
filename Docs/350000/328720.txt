<DOC>
<DOCNO> 328720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/30/son/sonyas23.html </URL>
<DATE> 2005/03/30/ </DATE>
<TIME> 18.47 </TIME>
<AUTHOR>  </AUTHOR>
<HEADLINE>
FDA yeni Hepatit B ilacını onayladı 
</HEADLINE>
<TEXT>

     Amerikan Gıda ve İlaç Dairesi FDA , müzmin kronik hepatit B tedavisinde kullanılacak yeni ilacı onayladı. 
     Bristol-Myers Squibb ilaç şirketi, entecavir adlı ağızdan alınacak ilacın hastalık virüsünü engellemek üzere üretildiğini bildirdi. 
     Şirket, Baraclude ticari markasıyla satılacak ilacın nisan başında piyasaya verileceğini belirterek, klinik testlerde ilacın baş ağrısı, yorgunluk, baş dönmesi ve mide bulantısı gibi yan etkilerinin belirlendiğini kaydetti. 
     Hepatit B'nin müzmin tipi karaciğere zarar veriyor, siroz ve karaciğer kanserinin belli başlı nedenleri arasında gösteriliyor. 
     Hepatit B, halen irterferonla iğne yoluyla, lamivudine ve adefovir dipivoxil gibi ağızdan alınan ilaçlarla tedavi ediliyor. 
     Hepatit B Vakfı, ABD'de halen 1 milyon 200 bin kişinin hepatit B olduğunu ve her yıl bu sayıya 100 bin kişinin eklendiğini bildiriyor. 
     
</TEXT>
</DOC>
