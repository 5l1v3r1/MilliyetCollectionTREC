<DOC>
<DOCNO> 336405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/24/son/sondun21.html </URL>
<DATE> 2005/04/24/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Fischer'in halk desteği azalıyor 
</HEADLINE>
<TEXT>

     Almanya Dışişleri Bakanı Joschka Fischer'in halk arasındaki desteğinin hızla azaldığı bildirildi. 
     Bazı Doğu Avrupa ülkelerindeki Alman büyükelçiliklerinde ortaya çıkan vize usulsüzlükleriyle ilgili olarak yarın Araştırma Komisyonu'nda ifade verecek olan Fischer'in, en çok sevilen politikacılar sıralamasında hızla puan kaybettiği belirtildi. 
     Der Spiegel dergisinin kamuoyu araştırmasına göre, Fischer, ocak ayındaki araştırmaya göre yüzde 20 oranında puan kaybetti. Fischer, buna rağmen, en fazla sevilen politikacılar sıralamasında yüzde 54 ile ikincilikteki yerini korudu. 
     Hıristiyan Demokrat Birlik Partisi CDU Genel Başkanı Angela Merkel yüzde ile üçüncü, Başbakan Gerhard Schröder de yüzde 52 ile dördüncü sırada yer alırken, Cumhurbaşkanı Horst Köhler, yüzde 72 ile en fazla sevilen politikacılar sıralamasında birinciliğini korudu. 
     
</TEXT>
</DOC>
