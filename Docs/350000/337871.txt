<DOC>
<DOCNO> 337871 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/son/sontur32.html </URL>
<DATE> 2005/04/28/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Evlenme teklifini kabul etmeyince çocuğunu kaçırdı 
</HEADLINE>
<TEXT>

     Denizli'nin Acıpayam İlçesi'nde bir kadın, evlenme teklifini kabul etmediği kişinin, çocuğunu kaçırdığı iddiasıyla polise başvurdu. 
     AA muhabirinin aldığı bilgiye göre, ilçeye bağlı Kelekçi Beldesi'nde yaşayan ve bir süre önce eşinden boşanan Gülfer U, aynı beldede oturan İlker A'nın 27 , kendisine sürekli evlenme teklif ettiğini öne sürdü. 
     İlker A'nın evlenme teklifine her defasında olumsuz yanıt verdiği için çocuğu A.U'yu 5 kaçırdığını ileri süren Gülfer U, Acıpayam Emniyet Amirliği'ne başvurdu. 
     Gülfer U, kendisini telefonla arayan genç adamın, ''Benimle evlenmeye razı olmadığın için oğlunu kaçırdım. Teklifimi kabul ettiğinde geri döneceğiz'' dediğini iddia etti. 
     Annenin oğlunu kaçırdığını savunduğu İlker A'dan şikayetçi olması üzerine, polis ekiplerince arama çalışması başlatıldı. 
     
</TEXT>
</DOC>
