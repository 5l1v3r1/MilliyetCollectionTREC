<DOC>
<DOCNO> 314774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/13/ekonomi/eko06.html </URL>
<DATE> 2005/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Haczedilen tablolar kapışıldı 
</HEADLINE>
<TEXT>


ŞAKİR AYDIN İstanbul 

TMSF tarafından Uzan, Balkaner, Demirel ile Aksoy ailelerinden haczedilen toplam 4 milyon 929 bin YTL muhammen bedelli 426 eserden 359'u, 7 milyon 193 bin 570 YTL'ye satıldı. Antik AŞ'nin gerçekleştirdiği müzayedede, Uzan ailesinden haczedilen 950 bin YTL muhammen bedelle müzayedenin en pahalı eseri olan ve 700 bin YTL'den açık artırmaya çıkarılan Osman Hamdi Bey'in "Rüstem Paşa Cami Önünde" adlı otoportresi, 850 bin YTL'ye alıcı buldu. Tabloyu, telefonla katılan ve ismi açıklanmayan bir koleksiyoner aldı. 

60 hat, 26 antika 
Müzayedede, Halikarnas Balıkçısı olarak bilinen Cevat Şakir'in kız kardeşi, tiyatrocu Şirin Devrim ve ressam Nejad Devrim'in annesi Fahr El Nissa Zeid'in, önceki müzayedede Ürdün'de bulunan torunları tarafından sergilenmek üzere satıştan çekilen tablosu ise 140 bin YTL'ye satıldı. Erol Aksoy'dan haczedilen Zeid'in tablosu, 140 bin YTL'ye İstanbul Modern Sanat Müzesi tarafından satın alındı. 
Müzayedede, 60 hat ve ferman ile 26 antika eser de satışa sunuldu. "Osmanlı K be Örtüsü" 70 bin YTL'ye satıldı. 


</TEXT>
</DOC>
