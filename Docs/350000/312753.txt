<DOC>
<DOCNO> 312753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/06/dunya/dun03.html </URL>
<DATE> 2005/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kürtlerin çoğunluğu 'bağımsızlık' dedi 
</HEADLINE>
<TEXT>



"IRAK Kürdistan Referandum Yüksek Konseyi" Genel Sekreteri Asu Kerim, 30 Ocak seçimleriyle birlikte Kuzey Irak'ta yapılan referandumda, "1 milyon 973 bin kişinin bağımsız Kürdistan istediğini ifade ettiğini" iddia etti. Erbil Sheraton Oteli'nde referandum sonucunu dün açıklayan Kerim, referandumda vatandaşlara, "Bağımsız Kürdistan mı ", "Federal Kürdistan mı " ve "Irak'a bağlı olarak mı yaşamak istiyorsunuz " şeklinde 3 soru yönelttiklerini belirtti. Kerim, sonuçla ilgili olarak şunları söyledi "Seçimde oy kullanan vatandaşların yüzde 91'i oy kullandıktan sonra referanduma katıldı. Erbil, Süleymaniye, Kerkük, Musul, Duhok ve Hanekin bölgelerinde toplam 1 milyon 998 bin 61 kişi referandumda oy kullandı. Bunlardan 1 milyon 973 bin 412'si bağımsız bir Kürdistan istediğini ifade ederken, 19 bin 850'si Irak'a bağlı olarak yaşamak istediğini bildirdi. 4 bin 799 kişi de geçersiz oy kullandı. Bu sonuçların tamamı o bölgelerdeki seçim kurulu başkanı olan h kimlere onaylattırılmıştır. Biz bu sonuçları, Irak ve bölgedeki parti temsilcileri, başta Avrupa olmak üzere çeşitli insan hakları kuruluşları ve Arap ülkelerine göndereceğiz." 


</TEXT>
</DOC>
