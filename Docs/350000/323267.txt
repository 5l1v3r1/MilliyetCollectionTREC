<DOC>
<DOCNO> 323267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/12/son/sontur32.html </URL>
<DATE> 2005/03/12/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Nazilli'de gazinolarda 60 şişe sahte şampanya bulundu... 
</HEADLINE>
<TEXT>

     Aydın'ın Nazilli İlçesi'nde gazinolarda yapılan denetimlerde, 600 şişe sahte 70'lik şampanya ele geçirildi. 
     AA muhabirinin aldığı bilgiye göre, Nazilli İlçe Tarım Müdürlüğü ekipleri, İlçe Jandarma Komutanlığı'na bağlı ekiplerle birlikte Aslanlı, İsabeyli ve Bozdoğan yolu üzerinde bulunan içkili gazinolarda denetim yaptı. 
     Ekiplerin gazinolarda yaptıkları kontrollerde toplam 600 şişe 70'lik sahte şampanya ele geçirildi. 
     Nazilli İlçe Tarım Müdürü Sunay Güler, AA muhabirine yaptığı açıklamada, ele geçirilen sahte şampanyaların, Aydın Tarım İl Müdürlüğü Gıda Laboratuvarı'na gönderildiğini ifade ederek, şampanyayı alan işletme sahiplerinin, kendilerine şampanyaların sahte olduğunu itiraf ettiklerini kaydetti. 
     Sahte rakı ve diğer alkollü içki kontrollerini devam ettireceklerini belirten Güler, sahte rakı ve diğer sahte alkollü içki bulunduranlar ile satışını yapanlar hakkında gerekli kanuni işlemler ve yaptırımların gerçekleştirileceğini bildirdi. 
     
</TEXT>
</DOC>
