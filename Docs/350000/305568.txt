<DOC>
<DOCNO> 305568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/11/son/sontur43.html </URL>
<DATE> 2005/01/11/ </DATE>
<TIME> 17.05 </TIME>
<AUTHOR>  </AUTHOR>
<HEADLINE>
Adapazarı'nda LPG'li araç yandı 5 yaralı 
</HEADLINE>
<TEXT>

     Adapazarı'nda seyir halindeyken yanan LPG'li otomobilde bulunan 2'si çocuk 5 kişi yaralandı. 
     AA muhabirinin aldığı bilgiye göre, Karasu yolunda Deniz Keskin'in 27 kullandığı 34 VZA 71 plakalı otomobil, seyir halindeyken belirlenemeyen bir nedenden alev alarak yanmaya başladı. Yanmaya başlayan otomobil sürücü Keskin tarafından durduruldu. Çevredeki vatandaşlar tarafından yanan araçtan sürücü Deniz Keskin ile Hamit Cihangir Sarı 36 , Nursen Keskin 30 , çocukları İrem 3 ve Kaan 5 yaralı olarak çıkarıldı. 
     Vücutlarının çeşitli yerlerinde yanık oluşan yaralılardan Deniz Keskin Sakarya Devlet Hastanesi'nde Hamit Cihangir Sarı, Nursen Keskin ile çocukları İrem ve Kaan Keskin, Özel Bilge Hastanesi'nde tedavi altına alındı. 
     Yangın tüpleriyle müdahale edilen LPG'li otomobil, olay yerine gelen Adapazarı itfaiye ekipleri tarafından söndürüldü. 
     Yakınlarının cenazesi için Kaynarca İlçesi'ne gitmek üzere yola çıktıklarını belirten Sürücü Deniz Keskin, ''İstasyondan yakıt aldıktan sonra yola çıktım. 50 metre sonra araç, arka taraftan alev aldı. Tek başıma olsam atlayacaktım. Durduk, çevreden gelenlerin yardımıyla araçtan çıkabildik'' dedi. 
     Hastanede tedavileri süren yaralıların sağlık durumlarının iyi olduğu belirtildi. 
     
</TEXT>
</DOC>
