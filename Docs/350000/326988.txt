<DOC>
<DOCNO> 326988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/25/son/sondun54.html </URL>
<DATE> 2005/03/25/ </DATE>
<TIME> 20.08 </TIME>
<AUTHOR>  </AUTHOR>
<HEADLINE>
Bişkek'te ikinci gece kanlı başladı 15 ölü 
</HEADLINE>
<TEXT>

     Kırgızistan'da Devlet Başkanı Askar Akayev'in devrilmesinden sonra ortaya çıkan yönetim boşluğu nedeniyle başkent Bişkek'te güvenlik henüz sağlanamadı. Karanlığın çökmesiyle başkent sokaklarına dalan yağmacılarla güvenlik güçleri arasında çıkan çatışmalarda 15 kişinin öldüğü bildiriliyor. 
     Çok sayıda yaralının da bulunduğu çatışmalar ağırlıklı olarak başkentin kenar semtlerinde çıktı. 
     Çoğunluğu 15-16 yaşlarında sarhoş gençlerin, yağma ve soygun girişimleri karşısında güvenlik güçleri yetersiz kalıyor. 
     
     TÜRKLERİ TAHLİYE EDECEK UÇAK BİŞKEK'E GELDİ 

     Bu arada, Kırgızstan'da bulunan Türk vatandaşlarının bir bölümünü tahliye etmek üzere Bişkek'e gelen uçak havaalanına indi. 
     İlk seferde öncelikle çocuk ve kadınlarla yaşlılar olmak üzere 160 kişi Türkiye'ye dönecek. 
     Kırgızistan'da 4 bin civarında Türk bulunuyor. 
     
     BU GECE ANKARA'YA DÖNECEK 

     Kırgızistan'daki Türk vatandaşlarını tahliye etmek için başkent Bişkek'e gönderilen uçağın gece Ankara'ya döneceği bildirildi. 
     Diplomatik kaynaklardan alınan bilgiye göre, uçağın TSİ 1.30-2.00 civarında Ankara Esenboğa Havalanı'na inmesi bekleniyor. 
     Uçaktaki bazı yolcuların Ankara'da kalacağı, diğerlerinin de İstanbul'a hareket edeceği kaydedildi. 
     
</TEXT>
</DOC>
