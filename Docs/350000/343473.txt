<DOC>
<DOCNO> 343473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/17/son/sonyas25.html </URL>
<DATE> 2005/05/17/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Marul tarlasında Türk bayrağı deseni... 
</HEADLINE>
<TEXT>

     Eskişehir’in Mihalgazi İlçesi’nde bir çiftçi, 4 dekarlık tarlasına ektiği yeşil ve kırmızı marullarla Türk Bayrağı simgesi oluşturdu. 
     Demirciler Köyü’nde yaşayan Kadir Şahan, uzun yıllar Eskişehir’de işçi olarak çalıştıktan sonra köye dönüp baba mesleği çiftçilik yapmaya başladığını belirtirken, bu yıl tarlasına marul ektiğini söyledi. 
     Toplam 4 dekar büyüklüğündeki tarlasında 9 çeşit marul yetiştirdiğini anlatan Şahan, kırmızı marullara tarlada Türk Bayrağı’nı simgeleyen şekil oluşturduğunu ifade etti. 
     Şahan, çiftçiliği İlçe Tarım Müdürlüğü’ndeki teknik elemanların tavsiyelerine göre yaptığını anlatarak, "bu uygulamayı şehirlere göç eden genç nüfusun göçünü önlemek ve çiftçiliği daha zevkli hale getirmek için yaptım" dedi. 
     
</TEXT>
</DOC>
