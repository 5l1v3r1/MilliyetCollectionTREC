<DOC>
<DOCNO> 347629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/31/son/sonyas18.html </URL>
<DATE> 2005/05/31/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
İngiltere 'Big Brother'da Türk yarışmacı krizi... 
</HEADLINE>
<TEXT>

     İngiltere'de yayın yapan Kanal 4 televizyonunun ''Big Brother'' adlı yarışmasına dansöz kıyafetleriyle giren Kemal Şahin adlı Türk yüzünden, yarışmanın yapıldığı evin korumaya alındığı öne sürüldü. 
     Bulvar gazetelerine konu olan 19 yaşındaki Drama ve İngiliz Edebiyatı öğrencisi Kemal Şahin'in eşcinsel olduğunu iddia eden Mirror gazetesi, yarışmanın yapıldığı evin, Şahin'e tepki duyabilecek radikal Müslümanlara karşı korumaya alındığını öne sürdü. 
     Yarışmaya makyajlı gelen Kemal Şahin'in özellikle İngiltere'deki eşcinsellerden oy alabileceği yorumları yapılıyor. 
     Şahin'in Liverpool'da eğitimini sürdürdüğü, ailesinin ise İngiltere'nin başkenti Londra'da yaşadığı belirtiliyor. 

     
</TEXT>
</DOC>
