<DOC>
<DOCNO> 337176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/son/sonyas16.html </URL>
<DATE> 2005/04/26/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Binlerce deve öldürülecek 
</HEADLINE>
<TEXT>

     BBC 

      Avustralya, sayısı doğal kaynakları zorlamaya başlayan binlerce devenin öldürüleceğini açıkladı. 
     Bazı tahminler bu sayının yarım milyona kadar çıkabileceğini gösteriyor. 
     Ülkedeki çiftçiler, ehlileştirilmemiş develerin sayısındaki artışın, diğer besi hayvanlarının sınırlı su kaynakları üzerinde büyük sorun yarattığını belirtiyorlar. 
     Yetkililer tam bir sayı vermiyor olsa da, binlerce devenin helikopterlerle havadan nişancılar tarafından vurulacağını belirtiyorlar. 
     Bu, kontrol edilmesi artık mümkün olmayan bir sorunu halledebilmek için başvurulan son çare. 
     Bazı bilim adamları, Avustralya'daki develerin sayısının her yıl yaklaşık yüzde 10 arttığını belirtiyorlar. 
     Ülkenin güneyinde, ücra bölgelerdeki sulak alanlar, çok fazla sayıda devenin bu bölgelere akın etmesine neden oluyor ve aynı bölgelerde yaşayan diğer besi hayvanlarının kaynaklarını tüketiyor. 
     Besicilikle geçinen pekçok çiftçi bu durumdan şikayetçi. 
     Avustralya'ya 1800'lü yılların ortalarında getirilen develer, ülkenin kurak, çöllük bölgelerinin keşfedilmesinde kullanıldı. 
     Trenlerin ve kamyonların gelişmesiyle develer doğaya bırakıldı ve üremek için ideal bir ortam buldular. 
     Ancak ülkenin sınırlı kaynaklarının kullanımında bir tercih yapmak zorunda olan yetkililer, şimdi binlerce deveyi öldürmeye hazırlanıyor. 
     
</TEXT>
</DOC>
