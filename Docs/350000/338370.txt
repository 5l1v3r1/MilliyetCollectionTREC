<DOC>
<DOCNO> 338370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/30/yazar/civaoglu.html </URL>
<DATE> 2005/04/30/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Uzun 3.5 ay 
</HEADLINE>
<TEXT>


Dün dünyanın en büyük 19 yatırım şirketinin CEO'su adına Sonuç Bildirisi sunan Jacques de Larosiere, ilk gençlik yıllarını İstanbul'da geçirmiştir. Babası, Birinci Dünya Savaşı sonrası işgal kuvvetlerinde bir Fransız amiraliydi. 
Jacques ve kardeşi Marie'nin İstanbullu gençlik arkadaşları vardır. 
Kız kardeşi Marie, o yıllarda İstanbul Rumlarından bir genç işadamıyla sevişmiş ve evlenmiştir. Savaştan sonra da Cumhuriyet Dönemi Türkiye'sinde Bayan Marie Pastellas adıyla İstanbul'da yaşamayı sürdürmüştür. İki çocuğu da İstanbul'da doğmuştur. İstanbul'daki mutlu yaşamı 6-7 Eylül olaylarına kadar sürmüştür. 
Hani, o "Atatürk'ün Selanik'te doğduğu ev bombalandı" diye uçurulan haber üzerine 10 binlerin Beyoğlu'na aktığı ve azınlıklara ait dükk nların yakılıp yıkıldığı talihsiz güne kadar... Bu olayla birlikte Türkiye'deki çoğu Rum yurttaş gibi Marie'nin kocası Rum kökenli Pastellas da ailesini alarak Yunanistan'a göçmüştü. 
Geleneklere göre Dünya Bankası başkanları ABD'li, IMF başkanları ise Avrupalı olur. 
Yıllar aktı, Marie Pastellas'ın abisi Jacques de Larosiere IMF Başkanı oldu. 
1978'den 1987'ye kadar o görevde kaldı. 
Türkiye'nin 70 cent'e muhtaç olduğu, röntgen filmi bile ithal edecek dövizi bulamadığı, yurtdışındaki diplomatlarına Merkez Bankası maaş çeklerinin -karşılıksız- damgasıyla geri çevrildiği 1970'li yıllarda. 
Jacques de Larosiere, Türkiye'ye destek verdi. Olanaklarını sonuna kadar zorlayarak Türkiye'nin yanında durdu. 
Türkiye ile ilgisini hiç kesmemişti. Yazları Türkiye'ye gelir, Türk arkadaşlarıyla Göcek'te yelken açar, Ege'de balık avına çıkardı. 
Türk arkadaşlarına da şöyle söylemleri olurdu 
"Türkiye'yi desteklemeye elim mahk m. Çünkü kız kardeşimin, İstanbul'da kocasından kalma taşınmaz malları var." 
Gerçekten, kız kardeşinin, eşinden kalan daireleri ve Beyoğlu'nda bir pasajda dükk nları vardı. 
Öyle bir küresel doruğa çıkmış bulunan Jacques de Larosiere'in söylemi, nükte de olsa "gerçek payından yoksundu" denemez. 
Jacques de Larosiere'in dün 19 CEO adına yaptığı konuşma da onun gene Türkiye'ye olan "yürek sıcaklığını" yansıtıyordu. 
Elbette, konuşması, 19 CEO'nun ortak iradesinin yazılı yansımasıydı. Metin dışına çıkamazdı. 
Ama... 
"Türkiye Başbakanı'nın bu toplantıya gelerek, sonuna kadar kaldığını, notlar aldığını, ikili ve gruplar halindeki konuşmalarda sorunları dinleyip çözümler bulduğunu" söylemesi, "Böyle bir örnek dünyada yok" demesi, kişisel katkısıdır. 
Yatırımcı devlere "Türkiye'ye gidin mesajıdır. 
Jacques de Larosiere'in CEO danışmanı olduğu BNPB'nin TEB'in yarı hissesini satın alarak Türkiye'ye yatırım yapması ve 150 şube açmak kararı da Jacques de Larosiere'in Türkiye yakınlığı ile ilişkisiz mi 
............... 
Bu örnek bir simgedir. 
"Türkiye'ye her yatırım, her ziyaret, Türkiye ile ticaret sadece 'döviz' girdisi, ekonomiyi büyüten 'katsayı' değildir. 
Türkiye'nin lobi coğrafyalarıdır. Ortak mevzilerdir. 
AB sürecinde en etkin koz olabilir." 
............ 
Yatırımcıların verdikleri 3 mesaj önemli 
1- "AB yolundan sapmayın." Yatırımcı AB standartlarında, hukuk güvencesi ve donanım arıyor. 
2- "IMF ilişkileri sürmeli." Türkiye'nin bu yol haritasına h l ihtiyacı var. 
3- "Makroekonomiyi başardınız. Bu başarıyı mikroekonomiye de taşıyın." Devlet ağırlıklı ve güdümlü ekonomiden bütün kurumları ve kurallarıyla gerçek pazar ekonomisine geçiş... 
............... 
Bir gazeteci, Başbakan Erdoğan'a soruyor "Bürokratik Cumhuriyet'ten, yatırım cenneti Türkiye'ye geçiş ne kadar sürer " 
3 buçuk ay... 3 buçuk yıl değil. 
İşte Başbakan'ın o gün orada öğrendiği ve belli ki kahrolduğu durumu ortaya koyan cevabı "BNPB, Türkiye'de TEB'in yarısını aldıktan sonra, 30 bankacısını göndermek istemiş. Başvurunun üzerinden 3 buçuk ay geçmiş, h l bizim bürokrasiden çalışma izni çıkmamış." 




</TEXT>
</DOC>
