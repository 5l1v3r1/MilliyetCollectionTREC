<DOC>
<DOCNO> 314148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/10/son/sonsiy03.html </URL>
<DATE> 2005/02/10/ </DATE>
<TIME> 08.15 </TIME>
<AUTHOR>  </AUTHOR>
<HEADLINE>
'Öğrenci affı' yasa teklifi Meclis'te 
</HEADLINE>
<TEXT>

     TBMM Milli Eğitim, Kültür, Gençlik ve Spor Komisyonu Başkanı Tayyar Altıkulaç, CHP ile uzlaşma sağlanamaması üzerine öğrenci affı konusundaki yasa teklifinin bugün Meclis Başkanlığı'na verileceğini açıkladı. 
     Altıkulaç, CHP ile uzlaşma arayışında sonuç alınamadığını belirterek, bunun üzerine konuyu yasa teklifi olarak Meclis gündemine getireceklerini söyledi. 
     Teklif, TBMM Başkanlığı'na sunulacak 2000 yılından bu yana üniversitelerle ilişiği kesilen öğrencilere yeni bir hak verilmesini içeren teklif üzerinde çalışma yapıldığını bildiren Altıkulaç, metne son şeklinin verilmesinin ardından TBMM Başkanlığı'na sunulacağını kaydetti. 
     
     Herkes yararlanabilecek 
     Hangi sebeple olursa olsun üniversitelerle ilişiği kesilenlerin aftan yararlanacağına işaret eden Altıkulaç, teklifin önümüzdeki hafta Komisyon'da, daha sonraki hafta ise Genel Kurul'da ele alınabileceğini de ifade etti. 
     
     Topuz Öğrenci affını hükümet ve YÖK çözsünö 
     Tayyar Altıkulaç’ın CHP ile öğrenci affı konusunda anlaşamadıkları yönündeki açıklamasına CHP Grup Başkanvekili Ali Topuz’dan cevap geldi. 
     Öğrenci affının teknik bir sorun olduğunu belirten Topuz, konunun YÖK ile hükümet tarafından incelenerek çözüme bağlanması gerektiğini söyledi. 
     Ali Topuz, kendilerinden yanıt bekleyen Meclis Milli Eğitim Komisyonu Başkanı Tayyar Altıkulaç’a görüşlerini ilettiklerini de açıkladı Öğrenci affının partilerin siyasi değerlendirmelerine bağlı olmadan ele alınması gerektiğini dile getiren Topuz, hükümet ile YÖK tarafından incelenerek çözüme bağlanması gerekir. Hükümet gerekli görüyorsa hazırlıkları yaparak konuyu getirir, biz de bakarızö dedi. 
     
     360 bin öğrenci yararlanacak 
     TBMM Milli Eğitim Komisyonu Başkanı Tayyar Altıkulaç, öğrenci affının gerçekleşmesi halinde 360 bin dolayında öğrencinin af kapsamına gireceğini belirtti. Altıkulaç, öğrencilerin 96 bininin harç parası yatıramadığı, 271 bininin de disiplin suçu işlediğini söyledi. 
     
</TEXT>
</DOC>
