<DOC>
<DOCNO> 312580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/05/siyaset/siy03.html </URL>
<DATE> 2005/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Rumlar adım atmalı 
</HEADLINE>
<TEXT>


ANKARA Milliyet 


Başbakan Recep Tayyip Erdoğan, Kıbrıs konusunu soran Fransa Ulusal Meclis Başkanı Jean Louis Debre'ye, "Annan Planı ortaya çıktığında 'Bunu onaylayın' dediniz. Türk tarafında 'evet'i çıkarmak kolay olmadı. Artık karşı taraf bir adım atmalıdır" dedi. Erdoğan, önceki gün gerçekleşen görüşmede Türkiye'nin Ankara Anlaşması'nın ek protokolünü ne zaman imzalayacağı sorusuna da, "Bu konuda aceleci davranamayız. 3 Ekim'e kadar süre var. Bu protokolün ticari boyutu var. Siyasi olarak değerlendirilmemesi gerekir. Hukukçulara talimat verdik" karşılığını verdi. Erdoğan, AB üyeliği konusunda Fransa kamuoyunun önyargılarından kurtulması için bir çalışma yapılacağını da kaydetti. Debre de CNN Türk'e yaptığı açıklamada da, "Zaman zaman Fransa politikasını anlamak zor olabilir. Ben bile bazen her şeyi anlamayabiliyorum. Sadece midesi ağrıyanların söylediklerini dinlemeyin" diye konuştu. 



</TEXT>
</DOC>
