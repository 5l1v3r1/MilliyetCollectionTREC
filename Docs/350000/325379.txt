<DOC>
<DOCNO> 325379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/21/dunya/dun01.html </URL>
<DATE> 2005/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kofi Annan'dan 'ABD reformu' 
</HEADLINE>
<TEXT>


SEMA EMİROĞLU New York 


Birleşmiş Milletler BM Genel Sekreteri Kofi Annan, Irak savaşına ilişkin anlaşmazlıklar yüzünden ikiye bölünen, mali yolsuzluk ve seks skandalı iddialarıyla imajı zedelenen örgütün yeniden canlandırılması için hazırladığı reform programını, bugün BM Genel Kurulu'na sunuyor. Örgütün 60 yıllık tarihindeki en kapsamlı reform paketi olan rapor, ilk kez ABD ve diğer varlıklı ülkelerin güvenliğini, BM için kilit önceliklerden biri sayıyor. 
Annan'ın ekibinin başına getirdiği Mark Malloch Brown, "Bu reformlar, BM'yi, ABD'nin terörizme ilişkin kaygılarını karşılayan bir güvenlik sisteminin yer aldığı gündemle aynı çizgiye getirmelidir" dedi. 
Annan raporunda, örgütün, 2006 Eylül'üne kadar intihar saldırganlarını cezalandıran bir terörizm sözleşmesi ve evrensel bir terörizm tanımı üzerinde anlaşmasını istiyor Güvenlik Konseyi'ni ise, önleyici vuruşun da dahil olduğu kuvvet kullanımına ilişkin ilkeleri ortaya koyan bir karar kabul etmeye çağırıyor. Annan, raporda Güvenlik Konseyi'nin genişletilmesini de istiyor. 




</TEXT>
</DOC>
