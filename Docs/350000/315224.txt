<DOC>
<DOCNO> 315224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/14/son/sonyas15.html </URL>
<DATE> 2005/02/14/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
'Aşk meleğinin' orta yaşta sıkıntısı var 
</HEADLINE>
<TEXT>

     Orta yaşlı Yunanlı erkeklerin önemli bir bölümünün, başta iktidarsızlık olmak üzere cinsel sorunlarla karşı karşıya kaldıkları bildirildi. 
     Selanik Cinsel Sağlık Enstitüsü, 1999-2005 arasında ülke genelinde, sorunları konusunda telefonla başvuruda bulunan 18 bin kişiden 14 bin 580'inin erkek olduğunu kaydetti. 
     Enstitü, ortalama yaşı 43 ve büyük bölümü evli olan bu erkeklerin, iktidarsızlığın yanı sıra cinsel isteksizlik problemlerine çare aradıklarını duyurdu. 
     Enstitü, araştırmaya katılan 3420 kadından 3351'inin eşlerinin yanı sıra oğullarının, başta iktidarsızlık olmak üzere cinsel sıkıntılarını nasıl giderebilecekleri konusunda bilgi almaya çalıştıklarının, sadece 69'unun kendi problemi hakkında ilgililere danıştığının belirlendiğini de açıkladı. 
     Öte yandan, Yunan basın yayın organları, yorumlarında, erkeklerin esas sorunlarının ''iktidarsızlık'' değil, sorunun aşılması yolunda doktora gitmek için uzun yıllar beklemeleri olduğunu kaydettiler. 
     
</TEXT>
</DOC>
