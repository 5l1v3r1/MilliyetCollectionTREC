<DOC>
<DOCNO> 309244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/25/son/sonspo05.html </URL>
<DATE> 2005/01/25/ </DATE>
<TIME> 06.55 </TIME>
<AUTHOR>  </AUTHOR>
<HEADLINE>
Hagi'nin çıkışı sonrasında Cimbom'da transfer kördüğüm 
</HEADLINE>
<TEXT>

     Hagi'nin sert çıkışı sonrası transfer de çıkmaza girdi. Pleşan'ın durumu belirsizliğe doğru giderken, Petre'nin bileti her an kesilebilir. 
     Galatasaray’da bomba etkisi yaratan Gheorghe Hagi’nin basın toplantısında yabancı futbolcularla ilgili yaptığı açıklamalar da kafaları karıştırdı. Teknik adamın, Artık Rumen oyuncu olmayacak. Muhtemelen Petre de gidebilirö sözleriyle, yönetimin kendi isteklerini yerine getirmeyeceği mesajını vermesi, transfer yapılmayacak’ yorumlarına neden oldu. Ayrıca yönetimin Pleşan dışında herhangi bir oyuncuyu alternatif olarak tutmaması da bu iddiayı ispatlıyor. 
     
     Taraftarın tepkisi var 
     Saidou’nun Malatyaspor’a verilmesinin ardından yabancı kontenjanında bir kişilik yer açılmış olmasına rağmen, yönetimin, transfer listesindeki diğer futbolcularla bağları çoktan koparmış olması, kadronun takviye edilmesinin zor olduğunu gösteriyor. Ancak taraftar tepkisinden çekinen idarecilerin, son bir hamleyle ara transferin son günlerinde en azından bir yabancı oyuncuyu renklerine bağlayabileceği iddiası var. Bu belirsizliğin önünüzdeki günlerde netleşmesi bekleniyor. 
     
</TEXT>
</DOC>
