<DOC>
<DOCNO> 349031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/05/spor/aspo.html </URL>
<DATE> 2005/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Verdiğimiz rahatsızlıktan dolayı özür dileriz 
</HEADLINE>
<TEXT>


Evet, ulusça rahatsız olduk. Yunanistan'ı yenemediğimiz için rahatsız olduk. Dünya Kupası treni giderek uzaklaşırken, hazin gözlerle izlediğimiz için rahatsız olduk. Komşu istediğini koparıp aldığı, Ay - Yıldızlı ekip ise tıkanıp kaldığı için rahatsız olduk 


Zorladık, istedik, ama olmadı 

MEHMET DEMİRKOL 

4-2-3-1. Eldeki iyi mayalı ve çok iyi bir sezon geçirmiş 4 hücum oyuncusu üzerine kurulu bir oyun planı. Fatih'in arkasında, Emre, Yıldıray, Gökdeniz üçlüsü arkalarında presçi ilk topçu ve kesici Hüseyin ve Koray. Kağıt üzerinde bundan iyisi yapılamaz gibi duruyor. Kütle savunmanın, dar alan savunmasının mucidi Yunanistan'ı devirebilecek bir kadro bu. Maçın ilk 10 dakikasında bu umudu veren bir oyun da vardı doğrusu. Erken baskıyla top çıkarmalarını engelleyip, Yunanistan kalesine yakın bölgede topu tutmayı başardık. Ama ileriki dönemde hiç beklenmedik bir şey oldu. Türkiye liginin belki de en soğukkanlı çapaları Hüseyin ve Koray görülmemiş bir panikle oynamaya başladılar. Topu yere indirmeden, fazla düşünmeden panik içinde toplara vurmaya başladılar. Ve hücumumuzun kalbi durdu. İleriye bilinçli top indiremez olduk. Belki Dünya Kupası 3.'sü takımdan bile daha etkili ve yıpratıcı hücum ekibimizi kullanamaz olduk. Sonuç yarım pozisyonla kapanan ilk yarı. Ama haklarını vermeli iki çapamız hücum yönünde ne kadar başarısızsa savunmada da o kadar cengaverdiler. Charisteas'ı sahadan silen Tolga'yla birlikte müthiş bir iş yaptılar. 

Emre sakatlanınca 
İkinci yarıya Koray - Tuncay değişikliği ile başladık. Kanatları çıkarıp hücumda çoğalarak. Bunu çabuk etkisi ileride çoğalan ve pozisyona giren bir takımdı. Ama sonra görüldü ki, Giannakopulos başta olmak üzere rahatlayan ve hücuma katılan Yunan orta saha oyuncularıyla son derece etkili kontrlar geliyor. Bunu inanılmaz şekilde ve büyük başarıyla çok çabuk atlatıp dünya çapında hücum etmeye başladık. İki kanadı ve göbeği çok ama çok iyi kullanarak. Sonra Emre'yi kaybettik. Ama yine de baskımız bitmedi. Tuncay'ın enerjisi, Yıldıray'ın aklı ve Ümit ile Hamit'in bindirmeleriyle pozisyonlar bulduk, ama yapamadık. Olmadı. 

GÜNÜN HAYALKIRIKLIĞI 
Fatih Tekke 

Sezonun en formda oyuncusu, en golcüsü, en iyi pivot santrforu, yetmedi asist krallığı sıralamasında ikinci Fatih Tekke, dün Milli Takım'ın hareketlendiği dakikalarda Yunanistan savunması arasında kayboldu. Bulduğu tek pozisyonda da beklenmeyecek kötülükte bir şut atarak herkesi şaşırttı. Maç sonunda tribünlerden yükselen Hakan Şükür tezahüratı belki Ersun Yanal'a idi. Ancak o da konunun tam ortasında. Yalnız bu tezahüratı yapanlara birşey söylemek lazım. Dünya Kupası boyunca Hakan Şükür'ün performansını hatırlamalı, o gün de hepimizin "İlhan oynasın" dediğini unutmamalı. Fatih dün akşamın hayal kırıklığıydı, ama sezonun en iyisiydi. 

GÜNÜN HAKEMİ 
Muhteşem bir hakem 

Yıldıray'ın oyundan atılmış olması kuşkusuz çok can sıkıcı. Ama kendisini attırmak için yaptığı iki hareket daha sıkıcıydı kuşkusuz. Marcus Merk her ne kadar istediğimiz gibi bir sonuç olmadıysa da harika bir maç yönetti. Harikulade pozisyon sezgisi. Kararlı tavırlar ve muhteşem bir yönetim. Alman dişçi bir dedikoduya göre Rehhagel'in de dişçisi ince işçilikle yönetti maçı. Sahanın da en iyisidi. 

GÜNÜN ANALİZİ 
Taraftar da endüstriyelleşti 

Eski açıkta bir pankart Komşuya verdiğimiz rahatsızlıktan dolayı özür dileriz. Espri güzel. Peki kim bulmuş İmza Coca Cola. Hemen yanlarında bir koca seyirci bandosu var. Ellerindeki kartonlarla yazılar yazıyor, Brezilya ezgileri çalıyorlar ne alakası varsa . Ve bir süre sonra kartonlarda şu yazı görülüyor "Efes Pilsen". Futbolun bir endüstriye dönüşmesi konusunda bile ciddi muhalefet varken bu iki şirketin yaptığı ne kadar manalı. Düşünmek lazım. 

YILDIZ TABLOSU 

TÜRKİYE 1 Rüştü 6 11 Hamit 6 2 Tolga 6 19 İ.Toraman 6 6 Ümit 6 5 Emre 6 14 Serkan Dk.78 8 Koray 4 17 Tuncay Dk.46 6 15 Hüseyin 6 16 Gökdeniz 5 18 Necati Dk.61 5 10 Yıldıray 6 9 Fatih 4 
YEDEKLER 
12 Ömer, 21 Halil, 3 Bülent, 4 Erdinç 

YUNANİSTAN 1 Nikopolidis 6 18 Goumas 6 14 Fyssas 6 21 Katsourranis 6 19 Kapsis 6 2 Seitaridis 5 6 Basinas 6 20 Karagounis 6 8 Giannakopoulos 6 23 Lakis Dk.67 5 9 Charisteas 5 15 Vryzas 6 

YEDEKLER 
17 Papadopoulos, 10 Tsartas, 24 Vintra, 26 Tavlaridis, 25 Kyrgiakos, 12 Chalkias 

HAKEMLER 
Markus Merk, Christian Schraer, Jan-Hendrik Salver Almanya 

GOL 
Yok 

SARI KART 
Gökdeniz Türkiye , Katsourranis, Karagounis Yunanistan 

KIRMIZI KART 
Yıldıray Dk.90 

MAÇIN DAKİKALARI 
Pozisyonlar karşılıklı oldu 

7 Yıldıray, Emre'ye ceza sahası içine harika bir pas verdi. O, Gökdeniz'e verip aldı ve çaprazdan şutladı. Nikopolidis başarılıydı. 
37 Soldan gelen ortayı Vryzas arkaya kafayla aşırttı. İkinci bir aşırtma da Charisteas'tan geldi. Fyzas gollük pozisyonda kafayı vurmak üzereyken, Rüştü yumrukla topu çıkardı. 
50 Ümit'in harika ortasına Fatih yükselip kafayı vurdu. Ama top yavaş, Nikopolidis dikkatiydi. 
54 İbrahim Toraman'ın ıskaladığı bir topla Charisteas atağa kalktı ve topu Giannakopoulos'a aktardı, onun sert şutu üst direkten döndü. 
56 Bu kez uzaktan şutu deneten Karagounis. Yaklaşık 20 metreden şutunda Rüştü harika uzandı, korner. 
69 Hamit'in sağdan yerden ortası karambolden çıkıp terste Tuncay'ın önüne düştü. Onun volesi direği sıyırıp dışarı çıktı. 
72 Hamit'in sağdan mükemmel ortasına Tuncay bu kez iyi yükselip kafayla vurdu, üstten aut. 
78 Savunmamızdaki büyük boşlukta Charisteas bomboşta Lakis'i gördü. Onun aşırtmasında yetişen İbrahim topu kafayla çıkardı. 
83 Hamit'in harika ara pası Serkan'ın müthiş ortası, ama Fatih'ten beklenmeyecek bir şut beceriksizliği inanılır iş değildi doğrusu. 

'Saygı gösterin' 

Milli Takım Teknik Direktörü Ersun Yanal, Yunanistan beraberliğinin ardından Hakan Şükür isminin yeniden gündeme gelmesine tepki gösterdi, "Benim tercihim bu" dedi 


Teknik Direktör Ersun Yanal, Yunanistan karşısında alınan beraberliğin ardından hem tribünler, hem de otoritelerin yeniden gündeme getirdiği Hakan Şükür krizine yanıt verdi. Yanal, bu konunun tercih meselesi olduğunu belirterek, "Ben tercihimi kullandım. Şu an Hakan'ın yerinde oynayan arkadaşımız ligin en çok gol atan futbolcusu, ayrıca en çok asist yapan ismi. Bu benim tercihim ve tercihlerime saygı duyulmasını istiyorum" dedi. 
Yanal, bir gazetecinin "Dünya üçüncüsü bir takımı devraldınız. Kendinizi başarılı buluyor musunuz " sorusuna ise, "Dünya üçüncüsü bir takımı devralmadım. Ben bir kuşağın ve jenerasyonun sona erdiği bir takımı devraldım. Biz değişimin yanısıra başarıyı da yakalamak istiyoruz" dedi. 
Milli Takım Teknik Direktörü, bu beraberlikle şanslarının azaldığını ancak halen bir ihtimalin olduğunu dile getirdi. 

'Fırsatları kaçırdık' 

Yunanistan Milli Takım Teknik Direktörü Otto Rehhagel, İstanbul'dan istediklerini alarak dönmenin mutluluğunu yaşadığını söyledi. Alman hoca, "Hedefimiz ikinci sıradaki yerimizi korumaktı. Bunu başardık. Elde ettiğimiz pozisyonları değerlendiremedik. Akıllı olsak oyunu kazanırdık. İki çok önemli pozisyona girdik, ama gol atamadık. Matematiksel olarak ne düşünürseniz düşünün bu grupta herşey olabilir" diye konuştu. Rehhagel, Milli Takımımız'ın en büyük silahı Yıldıray'ı Goumas ile iyi marke ettiklerini sözlerine ekledi. 

2. ELEME GRUBU Takımlar O G B M A Y P 1.Ukrayna 8 6 2 0 14 3 20 2.Yunanistan 8 4 3 1 12 6 15 3.Türkİye 8 3 4 1 13 7 13 4.Danimarka 7 2 3 2 10 7 9 5.Arnavutluk 8 3 0 5 6 13 9 6.Gürcistan 7 1 2 4 10 16 5 7.Kazakistan 6 0 0 6 2 15 0 
SONUÇLAR Ukrayna - Kazakistan 2-0 
Arnavutluk - Gürcistan 3-2 
8 HAZİRAN ÇARŞAMBA Kazakistan-Türkiye, 
Yunanistan-Ukrayna, Danimarka-Arnavutluk 


</TEXT>
</DOC>
