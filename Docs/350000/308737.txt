<DOC>
<DOCNO> 308737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/24/guncel/agun.html </URL>
<DATE> 2005/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Eskileri açılamıyor ama yenileri geliyor 
</HEADLINE>
<TEXT>


Başbakan Erdoğan, 15 yeni üniversitenin kurulacağını söyledi. Ancak, k ğıt üzerinde kalan 300'e yakın bölüm açılmayı bekliyor. Örneğin, Tunceli'deki fakülteyle Bingöl'deki fakülte hoca eksikliğinden açılamıyor 

SİBEL KAHRAMAN, BURCUM DEVREZ İstanbul 

Başbakan Recep Tayyip Erdoğan, 15 yeni üniversitenin kuruluş müjdesini verdi. Türkiye'nin üniversite tablosu ise hiç de umut verici değil. 15 üniversitenin hangi illerde olacağı henüz netleşmedi, ancak mevcut üniversitelerde bile Bakanlar Kurulu kararıyla kurulup k ğıt üzerinde kalan 300'e yakın bölüm bulunuyor. 
AB ülkeleriyle karşılaştırıldığında, bir öğretim görevlisine düşen öğrenci sayısı açısından da uçurum var. Türkiye'de bir öğretim görevlisine ortalama 32 öğrenci İngiltere 14, Hollanda 10 düşüyor. Bu sayı bazı üniversitelerde çok daha yüksek. Örneğin Dumlupınar Üniversitesi'nde 95, Çanakkale 18 Mart Üniversitesi'nde 61, Niğde Üniversitesi'nde 52, Marmara Üniversitesi'nde 47 öğrenciye bir öğretim görevlisi düşüyor. 

Çalışmalar devam ediyor 
Milli Eğitim Bakanı Hüseyin Çelik ise, 15 yeni üniversitenin birkaç fakültesi bulunan illerde kurulacağını ve çalışmaların devam ettiğini söyledi. Buna karşın, Fırat Üniversitesi Tunceli İktisadi ve İdari Bilimler Fakültesi ile Bingöl Ziraat Fakültesi öğretim elemanı eksikliğinden, Afyon Kocatepe Üniversitesi'nin Afyon ve Uşak Mühendislik fakültelerinde ise bilgisayar mühendisliği bölümü, öğretim üyesi atanmadığından için açılamıyor. Abant İzzet Baysal Üniversitesi'nde elektrik - elektronik, bilgisayar ve mimarlık bölümleri açılamadı. İnönü Üniversitesi Diş Hekimliği Fakültesi de açılamayan fakülteler arasında. Milletvekilleri de kendi seçim bölgelerine üniversite kurulması için art arda teklif veriyor. Yozgat'a Bozok Üniversitesi, Ağrı Dağı Üniversitesi, Bitlis'e Şark Üniversitesi, Çankırı Üniversitesi, Aksaray Üniversitesi tekliflerden yalnızca birkaçı. 

YÖK raporunda ne diyor 

"2004 Türk Yükseköğretim Kurumu'nun Bugünkü Durumu" başlıklı YÖK raporunda, "Yükseköğretim kurumları sayısında son 10 yılda büyük artış olmuştur. Yeni açılan bu yükseköğretim kurumlarının fiziki altyapısı ile makine - teçhizat açığı bulunmaktadır" deniliyor. Yükseköğretime tahsis edilen ödeneklerin, tekliflerin çok altında olması nedeniyle, projelerin planlanan zamanda bitirilemediği ifade edilen raporda, üniversitelerdeki eğitim - öğretim ve bilimsel araştırma çalışmalarının olumsuz etkilendiği anlatılıyor. 

Öğrenci var, hoca yok 

BAZI üniversitelerin bir öğretim üyesine düşen öğrenci sayısı Balıkesir 44, Muğla 47, Marmara 47, Karadeniz Teknik 47, Selçuk 50, Kocaeli 50, Afyon 51, Niğde 52, Çanakkale 18 Mart 61, Dumlupınar 95, Gebze Yük.Tek.Enst. 4, Ufuk 9, Okan 11, İzmir Yük. Tek. Enst. 11, Harran 12, Yaşar 13, Sabancı 14, İstanbul Teknik 15, Mimar Sinan 16, Adnan Menderes 16, Ankara 16, Hacettepe 17, Ege 19. 

REKTÖRLER NE DEDİ 
Kadro yok altyapı yok 

Prof. Dr. Yaşar Akbıyık Abant İzzet Baysal Üniversitesi Üniversite kentin ekonomisini canlandırdı. Bölgede eğitim, sosyal ve ekonomik açıdan itici bir güç. Ancak daha 1992'de kurulan üniversitelerin fiziki yapı, eğitim - öğretim, akademik ve idari kadro olarak ihtiyaçları giderilememişken yenilerinin kurulması, bu üniversitelerin bir yerde zayıf temellerle işe başlaması demektir.Prof. Dr. Necati Kaya Kafkas Üniversitesi Üniversite, bölgeye eğitimde fırsat eşitliği getirdi. Sosyal ve kültürel faaliyetleriyle bölgede aktiviteleri artırdı. Nüfusun 70 bin olduğu bir merkezde 10 bin öğrencinin olması çok büyük bir ekonomik gelir sağlıyor. Ancak, altyapısı olmayan bir yere üniversite açtığınız zaman, o üniversitenin gelişmesi de zor olur. Bir de bunun yanında bütçelerin bölünmesi durumu söz konusu.Prof. Dr. A. Nafi Baytorun K. Maraş Sütçü İmam Üniversitesi 14 bin öğrencinin ayda ortalama 200 milyon lira harcadığını kabul edersek, 10 ay içinde yaklaşık 28 trilyon kazandırıyor. Sosyal yapıya da etki ediyor. 1992'de bu bölgede üç tane pastane varken, şimdi sayısız pastane, blucin satan mağazalar ve internet kafeler var. Yeni açılan üniversiteler, eski üniversitelerin pasta dilimlerini küçültecek. Bütçelerimiz daralacaktır.Prof. Dr. İnan Özer Pamukkale Üniversitesi Rektör Yardımcısı Pamukkale Üniversitesi, bölgeye hem kent olarak hem de çevresinde yer alan üniversiteler işbirliği ile ekonomik, toplumsal ve kültürel alanlarda gerçekleştirdiği projelerle önemli ölçüde katkılarda bulunuyor. 


</TEXT>
</DOC>
