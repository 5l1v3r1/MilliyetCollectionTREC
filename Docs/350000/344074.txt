<DOC>
<DOCNO> 344074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/19/son/sonyas04.html </URL>
<DATE> 2005/05/19/ </DATE>
<TIME> 08.30 </TIME>
<AUTHOR>  </AUTHOR>
<HEADLINE>
Onur Air yasağına karşın Hollanda Güzeli Marmaris'te 
</HEADLINE>
<TEXT>

     Gülşah GÜYÜK MARMARİS, Muğla DHA 

      HOLLANDA hükümetinin Onur Air Hava Yolları Şirketi'nin uçuşlarına ambargo koyduğu için, 22 Mayıs'ta Marmaris'te düzenlenecek Miss Pearl Of The World’ Marmaris güzellik yarışmasına katılması tehlikeye giren Hollanda Güzeli Shana Van Beers'i, masraflarını ödeyerek Türk Hava Yolları ile Marmaris'e getirdi. Beers, sponsoru Onur Air'e verilen uçuş yasağından dolayı 2 gün gecikmeli de olsa güzellik yarışmasının kampına katılabildi. 
     Marmaris'te 23 ülkenin güzellerinin katılacağı yarışmada, ülkesini temsil edecek olan Hollanda Güzeli Shana Van Beers, Onur Air'e konulan yasağı doğru bulmadığını belirterek, Uçuş yasağının konulduğunu geliş tarihimizden önce öğrenmiştik. Yarışmaya katılamayacağımı düşünerek çok korktum. Daha sonra Onur Air yetkililerinden sevindirici bir haber aldık ve başka bir havayolu şirketiyle Marmaris'e gelebileceğimi söylediler. Koyulan uçuş yasağını doğru bulmuyorum. Çünkü yüzlerce insan güney sahillerine inmek için bekliyorlar. Ne yapacaklarını da bilmiyorlar. Bu durum Onur Air'in başına geldiği gibi diğer havayollarının da başına gelebilir. Ayrıca gelişmelerin yarışmanın sponsorluğunu olumsuz etkileyeceğini sanmıyorumö dedi. 
     Hollandalı güzelin Onur Air'in girişimiyle, THY uçağı ile bu sabaha karşı İzmir'e getirildiği, buradan da karayoluyla Marmaris'e götürüldüğü bildirildi 
     
</TEXT>
</DOC>
