<DOC>
<DOCNO> 348165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/02/son/sondun22.html </URL>
<DATE> 2005/06/02/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Abbas, taburcu oldu 
</HEADLINE>
<TEXT>

     Ürdün'de kaldırıldığı hastanede kalp anjiografi uygulanan Filistin lideri Mahmud Abbas, taburcu edildi. 
     Hastaneden ayrılırken gazetecilere gülümseyerek açıklama yapan 69 yaşındaki Abbas, kendisini çok iyi hissettiğini söyledi. 
     Mahmud Abbas, ''Her şey yolunda ve sağlığım yerinde. Dün rutin bir muayeneden geçtim. Yorgunluk hissetmedim veya herhangi bir şikayetim yoktu'' dedi. 
     Abbas'ı muayene eden Ürdünlü iki doktor, Mahmud Abbas'a kalp anjiografisi arterlerin kapalı olup olmadığını kontrol uygulandığını bildirdi. 
     Abbas'ın üst düzey yardımcılarından Tayib Abdül Rahim ise dün, aşırı yorgunluk şikayetiyle hastaneye kaldırılan Abbas'a anjio plasti kapalı kalp arterlerini temizleme yapıldığını söylemişti. 
     Filistinli yetkililer, taburcu olan Abbas'ın Batı Şeria'ya doğru gittiğini belirtti, ancak ayrıntı vermedi. 
     
</TEXT>
</DOC>
