<DOC>
<DOCNO> 345700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/25/son/sonspo03.html </URL>
<DATE> 2005/05/25/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Beşiktaş'ta antrenmanda gerginlik... 
</HEADLINE>
<TEXT>

     Carew, çift kale maç sırasında kendisine pas vermeyen Berkant'a, 'evine dön' diye bağırdı. Çalışmaya sakatlığı süren 5 oyuncu katılmadı. 
     
     Takım Bursa yolcusu 
     Beşiktaş, Akçaabat Sebatspor maçının hazırlıklarını eksik kadrosuyla sürdürürken, çift kale maçta Carew ile Berkant tartıştı. Norveçli, kendisine pas vermeyen takım arkadaşına Go home’ diye bağırdı. Bunun üzerine Rıza Çalımbay, iki futbolcuyu ayrı takımlara vererek, olayın daha fazla büyümesini engelledi. Antrenmana sakatlığı süren İbrahim Üzülmez, Juanfran, Okan, Tayfun ile milli takımda bulunan Ahmed Hassan katılmadı. Futbolcular, bugün sabah çalıştıktan sonra, öğleden sonra Bursa’ya giderek, Emre Aşık’ın Odda isimli mobilya mağazasının açılışına katılacak. 
     
</TEXT>
</DOC>
