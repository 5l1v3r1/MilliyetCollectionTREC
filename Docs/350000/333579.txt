<DOC>
<DOCNO> 333579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/15/yazar/akyol.html </URL>
<DATE> 2005/04/15/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
AKP, CHP ve seçim barajı 
</HEADLINE>
<TEXT>


DEHAP milletvekili adayları Resul Sadak ve Mehmet Yumak, yüzde 10 seçim barajının yüksek olduğu ve adil temsili engellediği gerekçesiyle AİMH'ye dava açtılar. Mahkeme davayı incelemeye değer buldu. Muhtemelen 'ihlal' kararı verecektir. 
Şimdi şu tabloya bakın 
AKP yüzde 34 oyla milletvekillerinin yüzde 66'sını aldı.CHP yüzde 19 oyla milletvekillerinin yüzde 32'sini aldı.Çünkü, öteki partilerin aldığı toplam yüzde 45 oy, yüzde 10 barajının altında kaldığı için boşa gitti, onların alacağı vekilleri AKP ve CHP paylaştı. 
Bu haktan reva mıdır 
Bir de şu tabloya bakın 
İstanbul gibi büyük şehirlerimizde 100 bin kişiye bir milletvekili seçiliyor.Bayburt ve Hakk ri gibi küçük illerimizde 25 bin kişiye bir milletvekili seçiliyor. 
Dörtte bir oranlı adaletsizlik . 
Peki bu haktan reva mı 
Ama mesele bu kadar basit değildir. 

DÜNYADA da küçük partiler "temsilde adalet" ilkesini yani baraja falan takılmadan "herkesin aldığı oy kadar vekil çıkarmasını" isterler. Büyük partiler ise "yönetimde istikrar" için, küçük partileri frenleyecek sistemleri savunurlar. 
Türkiye, koalisyonlar elinde en az yirmi altın yılını kaybetmiş, bu yüzden birçok ülkenin gerisinde kalmıştır. Heterojen bir toplum olduğumuz için de siyasi bölünmeye çok yatkınız 
Üstüne üstlük, darbeler Demokrat Parti ve CHP gibi büyük kitleleri birleştiren siyasi geleneklerimizi tahrip etmiştir, bu yüzden de partiler yelpazemiz ufalanmaya yatkındır. 
1983'ten beri iktidara gelip sonra kaybolan partilerimizi bir düşünün 
Böyle kaygan ve ufalanmaya yatkın partilerle "istikrarlı hükümet"ler çıkarıp zor kararlar isteyen uzun vadeli sorunlarımızı çözmek mümkün mü 
1995 yılında bir çözüm düşünüldü, kanun çıkarıldı. 550 milletvekilinin 100'ü "Türkiye milletvekili" adıyla, hiçbir baraj sınırlaması olmadan seçilecekti. Bunları parti genel merkezleri tespit edecek, illerin ve vekillerin adları önceden belirsiz olacaktı. 
Bir parti yüzde 1 oy aldıysa, Meclis'e bir vekil gönderecekti yani "temsilde adalet..." 
Kalan 450 milletvekili ise "yönetimde istikrar"ı sağlamak üzere, bugünkü sistemle seçilecekti. 
Mantık çok doğruydu ama hukuki formülasyon yanlıştı... 

ANAYASA Mahkemesi 1995 59 sayılı kararı ile bu kanunu iptal etti Milletvekillerinin "Türkiye milletvekilleri" ve "il milletvekilleri" diye iki kategoriye bölünmesi, aday adının ve seçileceği ilin önceden belli olmaması gerçekten Anayasa'ya aykırı idi. 
Bu sakıncaları gidererek, Almanya'dakine benzer şekilde bir "karma seçim sistemi" Anayasa'ya aykırı olmaz 100 veya 150 milletvekili, partilerin oy oranlarına göre illerden seçilir il ve aday adı önceden belli olur. 
Kalan 450 milletvekili ise bugünkü sisteme göre seçilir. 
İller arası temsil adaletsizliğini gidermek için de, mutlak olarak seçmen sayısına göre illerin vekil sayısı belirlenir. 
Seçim sistemi hem rejimin meşruiyetiyle, hem ülkenin "yönetilebilir" olmasıyla ilgilidir, Anayasa kadar kritik bir konudur. 
Seçim ortamına girilmeden ve AİHM zorlaması gelmeden bu sorunumuzu şimdiden ele almalıyız. 
Buna da AKP ve CHP öncülük etmelidir. 



</TEXT>
</DOC>
