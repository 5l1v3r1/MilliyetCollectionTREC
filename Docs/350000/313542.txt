<DOC>
<DOCNO> 313542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/08/son/sonspo32.html </URL>
<DATE> 2005/02/08/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Baliç Futbolu Konyaspor'da bırakmak istiyorum... 
</HEADLINE>
<TEXT>

     Konyasporlu Elvir Baliç ve Yasin Çelik, Konya'nın Beyşehir İlçesi'nde üniversite öğrencileri ile bir araya geldi. 
     Konyaspor'un yeni transferi Elvir Baliç ile takım kaptanı Yasin Çelik, Selçuk Üniversitesi Beyşehir Meslek Yüksekokulu'nun düzenlediği programda, üniversiteli öğrencilerinin sorularını cevapladı. 
     Öğrencilerin en çok ilgi gösterdiği Elvir Baliç, futbolu hangi takımda bırakacağı yönünde gelen bir soru üzerine, Real Madrid'te ve Türkiye'de birçok kulüpte oynadığını ama Konyaspor'da futbolu bırakmak istediğini söyledi. 
     Cep telefonlarıyla futbolcuların fotoğraflarını çekmek için mücadele veren öğrencilerin aşırı ilgisi, sahnede izdihama neden olurken, görevliler öğrencileri sahneden indirmek için çaba gösterdiler. 
     Baliç, bir taraftarın isteği üzerine Boşnakça bir şarkı söyledi. Şarkı salonda bulunanlardan büyük alkış aldı. 
     Program sonunda Beyşehir Belediye Başkanı Nazif Tekinöz, futbolculara Beyşehir Gölü manzaralı fotoğraflar hediye etti. 
     
</TEXT>
</DOC>
