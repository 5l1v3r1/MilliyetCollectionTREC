<DOC>
<DOCNO> 341406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/siyaset/siy06.html </URL>
<DATE> 2005/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Sağlık Bakanlığı yemekhanesi bile sınıfta kaldı 
</HEADLINE>
<TEXT>


İSTANBUL Milliyet 


Tarım ve Köyişleri Bakanı Sami Güçlü, kendi bakanlığının da bulunduğu kamu yemekhanelerini denetletti. Denetlemede başbakanlık ana bina, Sağlık Bakanlığı ve kendi bakanlığının yemekhaneleri "sınıfta kaldı". 
Tempo dergisinin son sayısında Erdal İpekeşen, "Derin Ankara" isimli köşesindeki yazısında konuyu gündeme getirdi. İpekşen, şunları kaydetti 
"Geçtiğimiz haftalarda Tarım Bakanlığı müfettişleri tarafından baskına uğrayan Başbakanlık ana binası yemekhanesi denetimlerde geçerli not alamadı. Güçlü'nün kendi bakanlığının yemekhanesi de, 'Sağlığa uygun değil' uyarısı aldı." 
İpekeşen'in yazısına göre sınıfta kalan kurumlardan bazıları şunlar Kültür Bakanlığı, Sanayi ve Ticaret Bakanlığı, Dışişleri Bakanlığı, Çalışma ve Sosyal Güvenlik Bakanlığı. 


</TEXT>
</DOC>
