<DOC>
<DOCNO> 304091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/06/son/sonspo08.html </URL>
<DATE> 2005/01/06/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Ülkerspor, Fransa'da son saliyede vuruldu 82-80 
</HEADLINE>
<TEXT>

     Salon Palais des Sports . 
     Hakemler Radiç Hırvatistan xx, Amoros İspanya xx, Lainiotis Yunanistan xx . 
     Elan Bearnaıs Pau Orthez Chatman xxx 25, Foirest xxx 9, Nwosu xx 8, Drozdov x 3, Rupert xxx 19, Fauthoux xx 3, Cisse x, Marcelic x, Lux xx 13, Gadou x 2 . 
     Ülkerspor Kerem Tunçeri xx 10, Serkan xx 17, Stombergas xx 15, Kerem Gönlüm xx 12, Zukauskas xx 18, Glover x 6, Fatih x 2, Praskevicius x, Tutku x . 
     1. periyot 17-18 . 
     Devre 36-38 Ülkerspor lehine . 
     3. periyot 62-64 
     Beş Faulle Çıkanlar 33.41 Stombergas, 39.57 Kerem Tunçeri Ülkerspor , 36.27 Lux Pau-Orthez . 
     - Basketbol Erkekler Avrupa Ligi C Grubu'nda mücadele eden Ülkerspor, grubundaki 9. maçında deplasmanda Fransa'nın Pau-Orthez takımına 82-80 yenildi. 
     Maçın başlarında sayı üretmekte zorlanan Ülkerspor, ilk basketini 3. dakika içinde Zukauskas ile buldu. Bu dakikadan sonra karşılıklı basketlerle geçen oyunun 5. dakikasını ev sahibi ekip 10-9 önde geçti. Kerem Gönlüm'ün smacıyla 5. dakika geçilirken, ilk kez öne geçen Ülkerspor 11-9 Stombergas'ın teknik faulden kazandırdığı sayılar ve Serkan'ın 3 sayılık basketiyle oyundaki dengeyi lehine çevirdi ve bu periyotu 18-17 önde tamamladı. 
     Karşılaşmanın 2. periyoduna da iyi başlayan Ülkerspor, Kerem Tunçeri ve Glover'ın turnikelerden kazandırdığı basketlerle 11. dakikayı 22-17 önde geçti. Periyodun başında Stombergas sakatlanarak oyun dışında kalırken, Serkan'ın 3 sayılık basketleri ve Zukauskas'ın pota altındaki etkili oyunuyla Ülkerspor, 15. dakikayı 31-22 önde tamamladı. Pau-Orthez, Chatman ve Rupert ile etkili olmaya çalışsa da bu oyuncuların sayılarına Ülkerspor, Serkan ile cevap verdi. Turuncu-yeşilliler, devrenin son 3 dakikasına 9 sayı farkla 29-38 önde girse de hücumlarda top kayıpları yapmaya başladı. Rupert ve Lux'ün sayılarıyla farkı azaltan ev sahibi ekip, Drozdov'un son saniyedeki 3 sayılık basketiyle farkı 2 sayıya kadar indirdi ve devre 38-36 Ülkerspor üstünlüğünde tamamlandı. 
     Devreye Stombergas'ın sayısı ile başlayan Ülkerspor, hücumda yine top kayıpları yapınca, ev sahibi ekip 22. dakikada beraberliği yakaladı 40-40 . Ancak Ülkerspor Serkan'ın dış şutlardaki etkili oyunuyla tekrar üstünlüğü sağlarken, 25. dakika 51-48 turuncu-yeşillilerin üstünlüğünde geçildi. Stombergas'ın üst üste üç sayılık basketleriyle farkı yeniden açan Ülkerspor, 27. dakikada 10 sayılık farka ulaştı 50-60. Bu dakikadan sonra savunmasını sertleştiren ev sahibi ekip karşısında hücumda Ülkerspor yine zorlanmaya başladı. Rupert ve Foirest ile pota altında etkili olan Fransız ekibi periyotun sonunda farkı 2 sayıya kadar indirdi ve bu bölümü de 64-62 Ülkerspor önde geçti. 
     Son periyota Chatman'ın 3 sayılık basketiyle başlayan Pau-Orthez, uzun süre sonra maçta öne geçti 65-64 . Hücumda üst üste sayılar bulmaya başlayan evsahibi ekip 1.5 dakika içinde farkı 6 sayıya kadar çıkardı 70-64. Pau Orthez'in hücumlarında savunma dengesi bozulan Ülkerspor, rakip sahada da acele atışlarda isabet bulamayınca, ev sahibi ekip son 5 dakikaya 76-70 önde girdi. Hızlı hücumlarını sürdüren Fransız temsilcisi son 2 dakikaya girildiğinde farkı 7 sayıya 80-73 çıkardı. Son dakika içinde Kerem Gönlüm'ün savunmada ve hücumdaki çabalarıyla, Ülkerspor farkı 2 sayıya kadar indirdi ve Kerem Tunçeri'nin 6 saniye kala attığı turnikeyle 80-80'lik skorla beraberliği de sağladı. Ancak son hücumda, Nwosu'nun pota altındaki son salise basketini engelleyemeyen Ülkerspor, sahadan 82-80 yenik ayrıldı. 
     Ülkerspor, ligin ilk yarısında yenildiği rakibine yine yenildi ve grubundaki 4. mağlubiyetini aldı. 
     
</TEXT>
</DOC>
