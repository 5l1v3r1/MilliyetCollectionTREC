<DOC>
<DOCNO> 318727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/26/guncel/gun90.html </URL>
<DATE> 2005/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Yoksulluk sınırı... 

Kamu-Sen, her ay bir araştırma yapar. "Yoksulluk Sınırı" araştırması. Ocak ayındaki araştırma sonuçlarına göre 
- Tek kişi için açlık sınırı 657 YTL 
- Dört kişilik bir aile için ise 1768 YTL olmuş. 
Buna göre memurların 37'si açlık sınırının altında, 57'si ise yoksulluk sınırının 
altında maaş alıyor. Biz de soruyoruz... 
Memurlara "açlık ve veya yoksulluk sınırının altındasınız" demek, moral verir mi Maaşını bilerek işe girmiş bir insanın kafasına sürekli "açsın, yoksulsun" diye çakarak, o insan neden daha mutsuz yapılır 
Bu şekilde bir tanımlamayla ele ne geçiyor 
Memur halkının 37 57 94'ü aç ve yoksul olan, ancak halkının yarısı mutlu olan bir ülke daha var mıdır 
Bu araştırma kime hizmet ediyor, kimin işine yarıyor Ve bu araştırmayı yapmak için ne kadar bir harcama yapılıyor 
Bu rakamların açıklanması ile bugüne kadar hükümetten ne gibi bir kazanç elde edilmiştir Şayet elde edilemediyse neden devam edilmektedir 
Sadece üyelerinin moralini bozucu, hükümete ajitasyon yapmaya yarayan araştırmalar 
dışında, milyonlarca üyesinden alınan aidatlarla, Kamu-Sen'ce, başka hangi projeler üretilmiştir 
Kamu-Sen Genel Başkanı'nın bindiği makam arabasının markası ve modeli nedir 
Kamu-Sen yöneticileri, ne kadar maaş almaktadır 
Hiçbir art niyet olmadan, tamamen bilgi edinme amaçlı bu sorulara elbette bir yanıt verecektir sayın sendika yöneticileri. Sendikaların haklarının ne kadar kısıtlı olduğunu biliyoruz, ancak yıllardır şöyle çarpıcı bir proje görmeden, sadece bu tür araştırmalardan da gına geldi, arz ederiz... 

Bir yemin ettim ki dönemem .. 
Hipokrat 

Bugün Türk-ABD dostluğu için ne yaptık 

3 öğün hamburger yedik.ABD bayraklı tişörtlerden Hillfiger 3 adet satın aldık, Beyoğlu'nda gezdik..Tayyip Bey'le Bush'un tokalaşırken çekilmiş resminin basılı olduğu tişörtler için sipariş verdik...Taksim'in göbeğinde, Michael Moore'un Fahrenheit 9 11 filminin dvd ve cd'lerini yaktık...Bilumum cadde ve sokağı, sprey boya ile "Yaşasın Türk-Amerikan Dostluğu" şeklinde boyadık...Bir dosya kağıdına tam 100 kez "Amerikalıları sevmeyen eşektir" yazdık... Doğu Perinçek'in camına taş attık...Pink Şoyd'un The Wall albümünü özellikle "Mother do you think they'll drop the bomb " dedikleri yeri , İran Büyükelçiliğinin önünde aralıksız çaldık. Anlamadılar galiba, ama olsun... Yarın da Ankara'daki ABD Büyükelçiliğine elimizde çiçek ve çikolatayla oturmaya gideceğiz... 

Destur 

23 Ocakta, uygulanması neredeyse imkansız, çok az kişiye kesilen ve bu yüzden komik duruma düşülen "Tuhaf Cezalar"ı yazmıştık... 
Bunlar... 
- Resmi dairelerde sigara içenlere kesilen 700 YTL'lik ceza 2003 yılında 132, 2004 yılında 178 kişiye kesilmiş... 
- Kurban bayramlarında, gösterilen yer dışında kesim yapanlara kesilen 1000 YTL'lik ceza 31 kişi idi... 
Şimdi bunlara bir tane daha eklendi... Bu sefer cezayı kesen devlet birimleri de değil üstelik. İstanbul Minibüsçüler Esnaf Odası açıkladığı kurallara uymayan 23 şoför hakkında işlem yaparak 220 YTL'lik ceza kesmiş. Yıllardır çözülemeyen bir sorundur minibüslerin durumu. Sadece polislerin denetlemesiyle çözülmesi mümkün olmayan bu konuya el atmaları, özdenetimi işletmeleri güzel bir davranış. Buraya kadar acayip bir durum yok aslında. Ancak haberin içindeki ufak bir detay komik. Çünkü senelerdir vatandaşı umursamayan minibüsçüler, bu denetimleri, AB'ye uyum çerçevesinde yapmışlar .. En erken 2020 gibi olacak bir olay için, şimdiden uygulamayı başlatmaları hoş. Bu şekilde devam ederlerse 2020'de hala minibüs olursa muhtemelen başka bir boyuta geçmiş olurlar... 
Bu arada, 3 Ekim'de başlayacak müzakereler öncesi, masada bekleyen sorunların en önemlisi Kıbrıs konusunda en ufak bir gelişme olmamasıyla harıl harıl ve biraz da vakitsiz öten horoz modundaki minibüsçüleri yan yana koyunca, ilginç bir tablo çıkıyor ortaya gibi geldi bize... 

Çocuk yapmaz valla 
"Doktor bey süper Hamdiye Ergen yaptı kendini..." b b 
</TEXT>
</DOC>
