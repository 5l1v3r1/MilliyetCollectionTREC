<DOC>
<DOCNO> 322644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/10/son/sontur38.html </URL>
<DATE> 2005/03/10/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Benzin istasyonunda soygun .. 
</HEADLINE>
<TEXT>

     Kahramanmaraş'ta bir benzin istasyonuna gelen 2 kişi, istasyonda çalışanını levye ile etkisiz hale getirdikten sonra 4 bin 500 YTL'yi 4.5 milyar lira alarak kaçtı. 
     Edinilen bilgiye göre, Üngüt Mahallesi'nde bulunan Sermet Çuhadar'a ait Üngüt Petrol İstasyonu'na gelen kimliği henüz belirlenemeyen iki kişi, müşteri gibi davranarak benzin almak istedi. 
     Otomobile benzin koymak için otomobile yaklaşan istasyon çalışanı Mehmet Koç'un, başına levye ile vurarak etkisiz hale getiren zanlılar, daha sonra kasanın bulunduğu bölüme girerek, buradaki yaklaşık 4 bin 500 YTL'yi alarak kaçtı. 
     Mehmet Koç, olayın ardından Kahramanmaraş Devlet Hastanesi'nde tedavi altına alındı. Benzin istasyonu sahibi Sermet Çuhadar, uzun süredir petrol istasyonu işlettiğini, ancak bugüne kadar böyle bir olayla karşılaşmadığını söyledi. 
     Olayla ilgili soruşturma sürdürülüyor. 
     
</TEXT>
</DOC>
