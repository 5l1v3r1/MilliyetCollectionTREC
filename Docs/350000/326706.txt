<DOC>
<DOCNO> 326706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/24/son/sonspo16.html </URL>
<DATE> 2005/03/24/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Almanya'dan futbolculara rekor prim vaadi... 
</HEADLINE>
<TEXT>

     Almanya Futbol Federasyonu, ev sahipliği yapacağı 2006 Dünya Kupası'nı müzesine götürebilmek için kesenin ağzını açtı. 
     Almanya Futbol Federasyonu DFB ve futbolcular arasında yapılan uzun pazarlığın ardından, tarafların, şampiyonluk primi konusunda anlaşmaya vardığı ve primin kadroda yer alan her bir futbolcu için 300 bin Avro olduğu bildirildi. 
     Kupaya ev sahipliği yapmaya hazırlanan Almanya'da, futbol federasyonu, rekor düzeydeki primin, takımın çeyrek finale kalması halinde 50 bin, yarı final için 100 bin, şampiyonluk için ise 150 bin Avro olmak üzere parçalar halinde dağıtılacağını açıkladı. 
     Toplam 300 bin Avroluk primin, bir çok kez şampiyonluk yaşamış Almanya'da, ilk kez rekor düzeyde yükseldiği ve son olarak 1990 yılında şampiyon olan Almanya Milli Takımı futbolcularının 65 bin Avroluk prim aldığı kaydedildi. 
     2002 Dünya Kupası finalinde Brezilya'ya yenilen Almanya Milli Takımı futbolcuları, bu finallerden kupayla dönmeleri halinde 90'ar bin Avro prim alacaklardı. 
     
</TEXT>
</DOC>
