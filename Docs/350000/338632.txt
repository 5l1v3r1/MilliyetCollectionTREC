<DOC>
<DOCNO> 338632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/01/yazar/yilmaz.html </URL>
<DATE> 2005/05/01/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Kilit adam cezaevinden mektup gönderdi 
</HEADLINE>
<TEXT>


Elektrik Üretim AŞ EÜAŞ Genel Müdür Vekili Önder Piyade ile Genel Müdür Yardımcısı Servet Üst'ün 12 Şubat günü tutuklanmaları ile gündemimize yerleşen enerji yolsuzluğuna ilişkin, 21 ve 24 Nisan günkü yazılarıma gelen tepkileri sizlerle paylaşmak istiyorum. 
Ağrı'dan Cemal Kaya ve Batman'dan Nezir Nasıroğlu'nun, CHP'den seçildikten sonra AKP'ye geçmesi... Fernas şirketinin sahibi ve Nezir Nasıroğlu'nun kuzeni Muzaffer Nasıroğlu ile Kaya'nın, emniyetin telefon kayıtlarına giren enerji ihalelerine konu olan rüşvet görüşmeleri... 
Telefon deşifrelerinde geçen "kilit isim" ve tutuklu bulunan işadamı İbrahim Selçuk'a daha sonra geleceğim. 
Tepkiler içinde en çok ilgimi, bir AKP milletvekilinin, "Meclis'te bir grup milletvekili menfaat çetesi oluşturdu, bunlarla mücadele etmemiz gerekir" demesi çekmişti ya... 

Ekmen ailesi önerdi 
Batman'dan bir CHP'li de mektup gönderdi. Kendisi ile görüşüp mektubunu yayımladım. Okurum, "Hayatında solcu olmamış Nasıroğlu, ne karşılığında CHP'den birinci sıra milletvekili yapıldı" sorusunu yöneltiyor, seçim öncesi 300 dolar para harcandığını ve 2 cip dağıtıldığını iddia ediyordu. 
Yanıt, CHP Genel Başkan Yardımcısı Eşref Erdem, Genel Saymanı Mahmut Yıldız Yıldız hakkında da enerji yolsuzluğu iddialarının yer aldığı dosyalar dolaşıyor , Genel Sekreter Yardımcısı Mehmet Sevigen, CHP MYK Üyesi Sinan Yerlikaya ortak imzası ile geldi 
"Nezir Nasıroğlu bizler tarafından değil, genel merkezimize gelen Batman İl Başkanı, il yöneticileri ve başta Ekmen ailesi olmak üzere Batman'ın ileri gelen CHP'lileri tarafından liste başı olarak önerildi." 

Nasıroğlu'dan davet 
CHP'nin, şahsi oyuyla Batman'dan milletvekili çıkarabildiğini söyleyen Nezir Nasıroğlu, "Tefecilere 900 milyar lira borçlandı" diyenlere içerliyor. "Zengin bir aileyim, bunları söyleyenleri ispata davet ediyorum" diyerek, hodri meydan çağrısı yapıyor. 
Fernas üst düzey bir yöneticisi de gönderdiği imzalı mektubunda olayı irdeliyor ve şu cümlelere yer veriyor 
"Nezir Bey, taahhüt işleri yapan bir firmanın sahibi olmakla beraber, şirketle sürekli yakın ilişkide bulunduğundan kamuoyu önünde amcası ile özdeşleşti. Nezir Bey herhalde bu durum ile amcasının Batman'daki popülaritesinden de yararlanmayı hesaplamış olacak ki adaylık müracatını Nejat beyden habersiz CHP Genel Merkezine yapmıştır. Nezir Beyin adaylığı duyulduğunda, konu üzerinde fazla durulmamış, ancak Nezir beyin CHP Batman 1.sıra milletvekili adayı olması kesinleşince, aile - aşiret dayanışması ön plana çıkarak tarafsızlık ve asiyasilik terkedilmiştir." 

Rus ruleti oynanıyor 
Masamdaki zarfın önünde 23 04 2005 tarih, 10 gram ağırlık, 3 YTL ve memur imzalı bir damga, arkasında da, "Gön İbrahim Selçuk 1.Nolu F Tipi Cezaevi Müd. Sincan Ankara" yazıyor. 
Ankara Cumhuriyet Savcısı tarafından hazırlanan 31 sayfalık iddianamede EÜAŞ ve BOTAŞ'tan ihale alan işadamlarının, üst düzey bürokratlara, Ezgi İnşaat'ın sahibi Selçuk'u aracı kullanarak rüşvet verdikleri öne sürülmüştü. 
Selçuk mektuba, "Ere Otomotiv'den Servet Üst'e arabayı neyin karşılığında almışım, lütfen açıklayınız. Bu konunun cevabını sabırla bekliyorum. Kimsenin ne iş takipçisiyim, ne ayakçısıyımdır. Ekmeğim için her işte çalışırım. Hamallık bile yaparım, hiç bir zaman gocunmam" diye başlıyor. 
Sanırım Selçuk, Botaş'ta güvenlik görevlisi olarak çalıştığını yazmam üzerine alınganlık gösteriyor ve devam ediyor 
"Bizans oyunları ve Rus ruleti oynanıyor. Bu iş bir siyasi partinin kendi içindeki bakanlık ve ikbal kavgasıdır. Şimdilik biz santrançta dama taşı olduk. Bize oynanan oyun aslında başkalarına idi. Senaryo böyle çizilmiş. Senaryoda suç var ama ortada ölü yok. İsmini yazmış olduğun milletvekiliyle ne geçmişte, ne de bugün herhangi iş anlamında bir hukukum yoktur. Burada en çok zoruma giden, araba ile iş takipçisi olarak yazmanızdır. Ben kimseye Rolex saat almadım, eğer alınacaksa bana alsınlar... Buradan herkese soruyorum Ne almışız, ne vermişiz " 
Yerim olsa da, telefon deşifrelerini bir bir yazabilsem. Merak edenler gazetemiz arşivlerinden bu bilgilere ulaşabilirler. 



</TEXT>
</DOC>
