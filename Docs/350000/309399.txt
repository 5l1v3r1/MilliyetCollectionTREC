<DOC>
<DOCNO> 309399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/26/spor/axspo02.html </URL>
<DATE> 2005/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Futbolcular dikkat 
</HEADLINE>
<TEXT>


FIFA, televizyon görüntülerinin kanıt olarak kullanılmasını istedi. Haksız kırmızı kart gören futbolcu cezadan kurtulabilecek. Hakemin görmedikleri de cezalandırılacak 


Sadece yayıncıdan 
FIFA, üye ülkelerin federasyonlarına bir yazı gönderdi, bundan böyle televizyon görüntüleri ve işitsel kayıtların ceza belirlemede kanıt olarak kullanılmasını istedi. Dünya Futbol Birliği'nin yeni uygulamayla ilgili gönderdiği yazıda, yalnızca lisanslı yayıncıların kayıtlarının kabul edilebilir olduğu belirtildi ve bunların 72 saat içerisinde ve bir sonraki maçtan en geç 12 saat öncesine kadar Disiplin Komitesi'ne sunulması gerektiğini vurguladı. 

Hatalar düzelebilecek 
DİSİPLİN Talimatı'nın 52. maddesinde tanımlanan ciddi ihlaller örn. tükürme , fiziksel sakatlık ve şiddet, ciddi Fair Play ihlali, ırkçı yorumlar ve tavırlarda görüntülerin kanıt teşkil edileceği ifade edildi. FIFA ayrıca, hakemin çift sarı kart ya da doğrudan kırmızı kartla yaptığı ihraçlarda ciddi ve belirgin bir hatasının saptanması halinde, Disiplin Kurulu kararıyla bu hatanın düzeltebileceğini ve oyuncunun cezalandırılmayacağını da üyelerine bildirdi. 


</TEXT>
</DOC>
