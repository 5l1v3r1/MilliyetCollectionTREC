<DOC>
<DOCNO> 345400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/24/son/sonspo20.html </URL>
<DATE> 2005/05/24/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
İki Liverpool taraftarı Taksim'de soyundu 
</HEADLINE>
<TEXT>

     Şampiyonlar ligi finali öncesi İngiliz taraftarlar Taksim'de eğlendi. Alkolün etkisiyle taşkınlık yapan İngilizler soyunarak kameralara poz verdi. 
     İstanbul Olimpiyat Stadı'nda yarın oynanacak olan Liverpool-Milan Şampiyonlar Ligi finali için futbolseverler İstanbul'a gelmeye başladı. 
     Final maçı öncesi birçok İngiliz taraftar eğlenmek için Taksim'deydi. Bir barda toplanan yaklaşık 300 Liverpool taraftarı tezahürat yaparak şarkılar söyledi. 
     Ancak ilerleyen saatlerde alkolün dozunu kaçırınca taraftar barda taşkınlık yaptı. Taşkınlıklar barın dışına da çıktı ve iki Liverpool taraftarı sokak ortasında soyundu ve kameralara gülerek poz verdi. 
     Üzerlerine Milan forması giyen iki Türk genci de İngilizlerin bulunduğu bara girmek istedi ancak polis ekipleri gençleri uzaklaştırdı. 

     
</TEXT>
</DOC>
