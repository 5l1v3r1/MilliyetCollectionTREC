<DOC>
<DOCNO> 303275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/04/yasam/yas15.html </URL>
<DATE> 2005/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>



Nicobar'da 6.2'lik deprem 

Hindistan'ın Nicobar adaları yakınında, 6.2 büyüklüğünde deprem meydana geldi. Önceki gün yerel saatle 23.41'de TSİ 17.41 kaydedilen depremin merkez üssünün Endonezya'nın Banda Aceh kentinin 300 km batı - kuzeybatısında olduğu belirtildi. 

Uyarı sistemi kuracaklar 

Endonezya ve çevresindeki ülkeler, erken uyarı sistemi kurmak için plan yapmaya başladı. Bunun önleyici bir tedbir olacağını belirten Endonezya Devlet Başkanı Yudhoyono, hangi ülkelerin plana dahil olacağı konusunda açıklama yapmadı. 

Hırsızlardan sahte alarm 

DIŞ HABERLER SERVİSİ 
Doğu Timor'un başkenti Dili'de hırsızlık çeteleri, tsunami felaketinin yarattığı korkudan faydalanarak sahte tsunami uyarısı yaptı. Bunun üzerine çok sayıda insan evlerini terk etti. Çalışanlar da kaçtığı için kentin 2 büyük gazetesi de yayımlanamadı. 

'Turistleri kayırıyorlar' 

DIŞ HABERLER SERVİSİ 
Tayland'da halk, yardımların daha çok turistlerin bulunduğu bölgelerde yoğunlaştığını, kendilerinin ihmal edildiğini öne sürdü. Müslüman Mai Lai köylüleri, turistlerin gözdesi Khao Lak sahiline yardım ordusunun akın ettiğini söyledi. 

Kızılay bölgede 

ANKARA Milliyet 
Kızılay, deprem ve tsunami felaketi nedeniyle bölgeye göndereceği 11 uzman ve 2 gönüllüden oluşan afet ekibi dün yola çıktı. Ekip, her ülkede bir kasabanın sorumluluğunu üstlenerek, 2500 kişiye beslenme ve sağlık hizmeti sunacak. 


</TEXT>
</DOC>
