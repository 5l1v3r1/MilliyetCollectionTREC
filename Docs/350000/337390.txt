<DOC>
<DOCNO> 337390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/son/sonsiy02.html </URL>
<DATE> 2005/04/27/ </DATE>
<TIME> 02.16 </TIME>
<AUTHOR>  </AUTHOR>
<HEADLINE>
AK Parti Bekilli ilçe başkanı, görevden alındı 
</HEADLINE>
<TEXT>

     Denizli'de, AK Parti Bekilli İlçe Başkanı Mustafa Kırlı, görevden alındı. 
     AK Parti Denizli İl Başkanı Şahin Tin, gazetecilere yaptığı açıklamada, her kesime eşit mesafede durduklarını belirterek, kutsal değerlerle oynamanın yanlış olduğunu ifade etti. 
     Tin, Genel Merkez'in talimatıyla disiplin soruşturması yapılarak, AK Parti Bekilli İlçe Başkanı Mustafa Kırlı'nın görevden alındığını bildirdi. 
     Faaliyetleri arasında şarap üretimi yapmak da bulunan Bekilli Gömce Tarımsal Kalkınma Kooperatifi Başkanı olan Kırlı ise amacının, kimseyi rencide etmek olmadığını, sözlerinin yanlış anlaşıldığını belirtti. Kırlı, şarapla ilgili başlayan tartışmanın ardından istifasının istendiğini kaydetti. 
     
</TEXT>
</DOC>
