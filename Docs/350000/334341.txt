<DOC>
<DOCNO> 334341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/18/spor/spo15.html </URL>
<DATE> 2005/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Yağmur adam Barros 
</HEADLINE>
<TEXT>


MotoGP'nin Brezilyalı yıldızı, Estoril'de yağışa rağmen zafere ulaştı 


Moto GP Dünya Şampiyonası'nın ikinci yarışı olan Portekiz Grand Prix'sini Brezilyalı Alex Barros kazandı. Honda takımının yıldız ismi, yağış nedeniyle ıslanan Estoril pistinde ilk sırada başladığı yarışta üstünlüğünü finişe kadar korudu. Jerez'deki ilk yarışın galibi Yamaha ekibinden Valentino Rossi ikinci olurken, Honda'dan İtalyan Max Biaggi de üçüncü sırayı aldı. İspanyol Gibernau ve ABD'li Hopkins kaza yaparak yarışı terk ettiler. Genel klasmanda Rossi 45 puanla liderliğini korurken, Barros 38 puanla ikinci sıraya yükseldi. Honda'dan Marco Melandri de 29 puanla üçüncü durumda bulunuyor. 

Körfez'de drag rüzg rı 

Türkiye Opet Otodrag Şampiyonası'nın ikinci ayağı dün İzmit Körfez Pisti'nde yapıldı. 300 metrelik parkur üzerinde gerçekleştirilen ve büyük ilgiyle izlenen yarışlarda birinci sırayı alan isimler şöyle Sınıf 1 Emre Kahraman, Sınıf 3 Kaan Kurtuluş, Sınıf 4 Hakan Eryüce, Sınıf 6 Yavuz Işık, Sınıf 7 Serdar Yiğitbaş, Sınıf 8 Mustafa Kantur Vardar, Sınıf 9 Eren Demir, Sınıf 10 Levent Kesen. 

Motokrosta kürsümüz yok 

Balkan Motokros Şampiyonası, Çatalca Hazerfen parkurunda gerçekleşti. Gümrük sorunu yaşayan Yunanistan'ın dışında Romanya, Bulgaristan, Makedonya, Sırbistan ve Türkiye'den toplam 81 yarışçının katıldığı şampiyonada Türk sporcular dereceye giremedi. Türkiye Şampiyonası 2. ayağında ise 250 cc'de Burak Özel, 125 cc'de Şakir Şenkalaycı, 80 cc'de Ata Nurcan birinci oldu. 

İlk yarış Alesi'nin 

Almanya'nın Hockenheim pistinde dün yapılan DTM sezonunun ilk yarışını eski Formula 1 pilotu Jean Alesi kazandı. Son dört yıldır DTM'de AMG - Mercedes takımı adına yarışan Alesi, 37 turluk mücadelede ikinci olan İngiliz Gary Paffett'in 5.643 saniye önünde finiş gördü. Üçüncülüğü ise Alman Bernd Schneider elde etti. Audi'nin son şampiyonu Mattias Ekström 5.'likte kaldı. Bu yıl İstanbul'da da yapılacak DTM'de ikinci yarış 1 Mayıs'ta Lausitz'de koşulacak. 


</TEXT>
</DOC>
