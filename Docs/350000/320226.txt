<DOC>
<DOCNO> 320226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/spor/spo15.html </URL>
<DATE> 2005/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Cimri Schumi 

DÜNYANIN en çok kazanan sporcuları arasında yer alan Formula 1 şampiyonu Michael Schumacher'in, çocuklarına haftalık sadece 2 Avro harçlık verdiği ortaya çıktı. Yılda 80 milyon dolar kazanan Schumacher, Alman Stern dergisindeki röportajında 8 yaşındaki kızı Gina Maria ve 6 yaşındaki oğlu Mick için "Çocuklar zenginliğin otomatik olmadığını öğrenmeli" dedi. 

Karam hazır 

MISIRLI Olimpiyat Şampiyonu güreşçi İbrahim Karam, Hamza Yerlikaya ve Şeref Eroğlu'nu örnek aldığını söyledi. ABD'nin önerisini geri çeviren Karam, "Ama Türkiye'den resmi teklif gelirse kabul ederim" dedi. Gençlik ve Spor Genel Müdürü Vekili Mehmet Atalay, İbrahim'e bu yönde teklifte bulunacaklarını açıkladı. 

Bravo Önder 

22. Uluslararası Çocuk Kupası Kayak Yarışmaları Bursa Uludağ'da başladı. Sekiz ülkeden 64 sporcunun katıldığı yarışmalarda ilk gün büyük slalom yarışlarında bayanlarda 1. Grup'ta İrem Önder birinci oldu. Erkekler 2. Grup'ta ise Barkın Beceren üçüncü oldu. Yoğun sis yarışmaları oldukça etkiledi. 

Rogge, İstanbul'da 

ULUSLARARASI Olimpiyat Komitesi IOC Başkanı Dr.Jacques Rogge, Uluslararası Halter Federasyonu'nun bugün başlayacak 100. Yıl Altın Genel Kurul Toplantısı'na katılmak için İstanbul'a geldi. Rogge'u, TMOK Başkanı Togay Bayatlı, Uluslararası Halter Federasyonu IWF Başkanı Dr.Tamas Ajan ve IWF Asbaşkanı Naim Süleymanoğlu karşıladı. 

Pistte geri sayım 

28. Avrupa Salon Atletizm Şampiyonası'na katılacak milli atletler Halil Akkaş ve Tezeta Dengersa dün İspanya'ya gitti. Bugün başlayacak yarışlarda erkekler 1500 metrede Akkaş ile 3 bin metre bayanlarda madalya mücadelesi verecek olan Tezeta Dengersa yarın piste çıkacak. Şampiyonada 43 ülkeden 583 atlet yarışacak. 

Filede dün 

Beşiktaş - Ank.SSK 3-1 
Şişli - V.Güneş Sigorta 0-3 
Eczacıbaşı - Göztepe 3-0 
Ank.Numune - Yeşilyurt 0-3 
T.Telekom - İst.Emlak 3-0 
TED Kolej - Emlak T.Konut 0-3 
İller Ban. - Dicle Ünv. 3-2 
Şahinbey Bld. - F.Bahçe 3-0 

Filede bugün 

Selim Sırrı Tarcan Spor Salonu 
14.30 Anadolu İht.-İst.Emlak Ban. 


</TEXT>
</DOC>
