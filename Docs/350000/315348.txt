<DOC>
<DOCNO> 315348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/15/son/sondun28.html </URL>
<DATE> 2005/02/15/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Hollandalılar AB Anayasası cahili çıktı 
</HEADLINE>
<TEXT>

     Hollanda'da yapılan bir kamuoyu araştırması, Mayıs sonu ya da Haziran başında halkoylamasına sunulması planlanan AB Anayasası hakkında halkın bilgi sahibi olmadığını gösterdi. 
     Maurice de Hond kamuoyu araştırma kurumu tarafından düzenlenen anketin sonucuna göre, Hollandalıların ancak yüzde 47'si halkoylamasına katılmayı planlarken, yüzde 57'si anayasa hakkında bilgi sahibi olmadığını söyledi. 
     Deneklerin yüzde 29'u anayasaya ''Evet'', yüzde 40'ı ''Hayır'' diyeceğini bildirdi. Diğerleri henüz kararını vermedi. 
     Halkın yalnızca yüzde 20'si AB Anayasası'nın neler öngördüğünü biliyor. Halkın yüzde 38'i anayasa hakkında biraz bilgisi olduğunu, yüzde 57'si ise bilgisi olmadığını söyledi. 
     Hollanda'da, AB Anayasası ile ilgili yapılacak halkoylamasının bağlayıcı özelliği bulunmuyor. Yalnızca Temsilciler Meclisi'nde anayasanın onaylanması sırasında halkın görüşü dikkate alınacak. 
     Hükümet, halkoylamasında ''Hayır'' oylarının yüksek çıkma olasılığına karşı, kesin oylama tarihinin belli olmasından itibaren, anayasayı tanıtma ve ''Evet'' oyu verilmesi yönünde çalışmalar başlatacak. Bu amaçla bütçeden 1,5 milyon avro ayrıldı. 
     
</TEXT>
</DOC>
