<DOC>
<DOCNO> 349229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/06/siyaset/axsiy02.html </URL>
<DATE> 2005/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
'AB yolunda kurban vermem ' 
</HEADLINE>
<TEXT>


Erdoğan, Pamuk'un kitaplarının imha edilmesi talimatını veren Sütçüler Kaymakamı'nın cezasıyla ilgili olarak, "AB kullanılarak oluşturulan atmosfere kurumlarımız kurban edilmemeli" dedi 

ANKARA Milliyet 


Başbakan Recep Tayyip Erdoğan, AB kullanılarak oluşturulan atmosfere bazı kurumların kurban edilmesine karşı çıktı. 
Başbakanlık Konutu'nda Yeni Şafak gazetesi yazarlarının sorularını yanıtlayan Erdoğan, Orhan Pamuk'un kitaplarının imha edilmesi talimatı veren Isparta Sütçüler Kaymakamı'nın ciddi bir ceza alıp almayacağına ilişkin şu açıklamayı yaptı 
"AB kullanılarak oluşturulan atmosfere kurumlarımızın kurban edilmemesi lazım. Kötü emsal gösterme noktasında söylemiyorum ama Almanya, Fransa'da polisin yaptığı çok farklı şeyler değil." 

Kurslar para istiyor 
Türkiye'nin AB'den müzakere tarihi alma sürecinde gerçekleştirdiği uygulamalardan biri olan anadilde kurslarla ilgili, "Başta büyük ilgi olmasına rağmen şimdi 'Kursları yürütemiyoruz, müşteri bulamıyoruz' diye bizden para istemeye başladılar" dedi. 
Erdoğan, "3 Ekim sonrası için bir kaygınız yok mu " sorusuna da şu yanıtı verdi 
"3 Ekim'e müzakerelerin başlayacağı tarih olarak bakıyoruz. Uygulama konusuna gelince zaman gerekir. Alışkanlıklar var. Anadilde kurs açma meselesi bile aşıldı. Başta büyük ilgi olmasına rağmen şimdi bizden kurslar için para istemeye başladılar, 'Müşteri bulamıyoruz' diye." 

'Başörtüsüne saygıyı neden öğrenemediler ' 

MEHMET DEMİRKAYA İstanbul 

Başbakan Erdoğan, başörtüsü yasağını savunanları eleştirerek, "H l neden başörtüsüne saygı duymayı öğrenemediler Bu ülkenin kadını, istediğin gibi giyinmeye mecbur mu Kendinde o hakkı nereden buluyorsun Ali kıran baş kesen misin " dedi. 
AKP Genel Merkezi Ar-Ge Başkanlığı'nın düzenlediği "1. Bölge Teşkilat Eğitim Programı" toplantısında muhalefetin "AKP kadrolaşıyor" iddiasını anımsatan Erdoğan, şunları kaydetti 
"Yıllarca kendileri bu işi yaptı. Ne kadrolaşması KPS sınavıyla devlete alınan memur içinden memur alıyoruz. Muhalefet partisi liderinin tüm arkadaşları bunu yaptı. Meşruiyetimizi medyadan, muhalefetten değil milletten alıyoruz. Yasalar içinde yapılması gerekenleri yapıyoruz." 

İmamsız cami olur mu 
"Türkiye'de bu kadar cami var, imamsız cami olur mu " diyen Erdoğan konuşmasına şöyle devam etti 
"Diyeceksin ki, 'Misyonerler Türkiye'yi istila ediyor', öbür taraftan ülkenin ilahiyat fakültesi-imam hatip okulundan mezun olana, bir camiyi teslim etmekten korkacaksın. Bu nasıl mantıktır Adam kalkıyor 'Erdoğan, imam hatip mezunu' diyor. Bunu gizlemiyorum ki. İllegal bir örgüt mü, bu liseler Gururla söylüyorum, 4 çocuğumun 4'ü de bu okuldan mezun oldu." 


</TEXT>
</DOC>
