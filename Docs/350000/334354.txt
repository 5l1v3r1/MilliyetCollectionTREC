<DOC>
<DOCNO> 334354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/18/yasam/axyas01.html </URL>
<DATE> 2005/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Osmanlı Anzak maçı 
</HEADLINE>
<TEXT>


'İstanbul Ottomans' ragbi takımını karşılaşmaya çağıran Avustralyalı askerler, yarın İstanbul'a geliyor 

Gülay Fırat 

'İstanbul Ottomans Osmanlılar ' isimli ragbi rugby takımı, kendilerine elektronik posta yoluyla ulaşıp maç teklif eden Avustralyalı askerlerle yarın akşam bir karşılaşma için sözleşti. 
"İstanbul Ottomans" takımının yarısı Türk, yarısı da yabancılardan oluşuyor. Takım, katıldığı uluslararası maçlarda Türkiye'yi temsil ediyor. 

'Sitemizi görmüşler' 
Kulüp Başkanı ve Takım Kaptanı Emre Ersoy, aldıkları teklifi şöyle anlattı "Avustralyalı HMS Anzacs askeri savaş gemisinden bir e-mail geldi. 3-4 aydır denizde olduklarını, 1 haftalığına İstanbul'a uğrayacaklarını ve bu sırada bizimle de maç yapmak istediklerini, yazmışlar. Takımımızdan da internetteki sitemiz sayesinde haberdar olmuşlar. Biz de arkadaşlarla görüştük ve maçı yapmaya karar verdik." 

Askerlerle maç zor 
Haftada bir antreman yapan takım, önceki gün Avustralyalı askerler karşısında nasıl bir taktik uygulayacaklarının planını yaptı. İçinde Avustralyalı ve Yeni Zelandalı oyuncu da barındıran Osmanlılar, maça hazır olduklarını belirtip rakibin asker olmasının kendilerini zorlayacağı görüşünde birleştiler. 



</TEXT>
</DOC>
