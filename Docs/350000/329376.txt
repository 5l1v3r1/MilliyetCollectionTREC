<DOC>
<DOCNO> 329376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/01/son/sonspo22.html </URL>
<DATE> 2005/04/01/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Zidane, Fransa Milli Takımı için yeniden ''yeşil ışık'' yaktı... 
</HEADLINE>
<TEXT>

     Dünyaca ünlü futbolcu Zinedine Zidane, Fransa Milli Takımı için yeniden ''yeşil ışık'' yaktı. 
     Geçen yıl Avrupa Futbol Şampiyonası'ndan sonra milli takımı bıraktığını açıklayan Zinedine Zidane, Fransa'nın ünlü spor gazetesi L'Equipe, 1-2 maç ve özellikle de İrlanda Cumhuriyeti maçında milli takımda yer alabileceğini savundu. 
     Le'Quipe'in haberinde, İspanya'nın Real Madrid takımında forma giyen 32 yaşındaki ünlü futbolcunun konuyla ilgili, ''İrlanda'da 50 bin taraftarın önünde oynamak. Kazan ve git. Beni en çok bu mutlu eder'' sözleri yer aldı. 
     Fransa Milli Takımı Teknik Direktörü Raymond Domenech ise, Zidane'ı seve seve milli takıma çağırabileceğini, ancak henüz bu açıklamanın doğruluğundan bile emin olmadığını bildirdi. 
     Fransa spor kamuoyunda tartışılan, Zidane'nın milli takıma döneceği yolundaki haberlerin, doğru olsun ya da olmasın Fransa Milli Takımı için büyük moral kaynağı olacağı ve bu tür spekülasyonların bu nedenle de ortaya atılmış olabileceği yorumları yapılıyor. 
     Zidane, daha önce de Real Madrid ile 2007 yılında sona erecek sözleşmesini daha fazla uzatmayacağını belirterek, ''2007 yılında futbol kariyerimi noktalayacağım. Daha öncesinde futbolu bırakmayı düşünmüyorum'' açıklamasında bulunmuştu. 
     Bu arada 18. Dünya Kupası Avrupa Elemeleri 4. Grup'ta son maçında İsrail ile deplasmanda 1-1 berabere kalan Fransa'nın, grupta 10 puanla lider olmasına karşın Kıbrıs Rum Kesimi ve Faroe Adaları maçları dışında galibiyet alamamış olması dikkati çekiyor. 

     
</TEXT>
</DOC>
