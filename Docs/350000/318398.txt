<DOC>
<DOCNO> 318398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/25/magazin/mag01.html </URL>
<DATE> 2005/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
NE OLDU 
</HEADLINE>
<TEXT>



Eşine verdiği pikabı satıyor 

BAYRAM KAYGUSUZ 
Seda Sayan, boşandığı eşi Gökhan Şükür'e verdiği Cadillac pikabı geri alıp satılması için galeriye bıraktı. Etiler'deki Nasyonel otomobil galerisinde alıcı bekleyen pikabın fiyatı, 95 bin dolar. 

Okan'ın yüzünü kızartacak 

DENİZ ALTUNTAŞ 
Nisan ayında çıkacak yeni albümü için stüdyoya giren Deniz Seki, "Bu albümde kendimi anlatıyorum. Şarkılardan biri Okan'ın yüzünü çok kızartacak" dedi. Seki, sevgilisi Selim Yalın ile yaz başında evlenmeyi planladıklarını da sözlerine ekledi. 

Hıncal promosyonu işe yaradı 

BİRSEN ALTUNTAŞ 
Hıncal Uluç'un sevgilisi olarak medyada sık sık boy gösteren Ece Gürsel'in işleri açıldı. Önümüzdeki 3 gün Antalya'da tanıtımlara katılacağını belirten Gürsel, "Hakkımda hep bir şeyler yazılıp çizildiği için çok teklif alıyorum" dedi. 

Dünyayı yeniden kurtaracak 

DENİZ ALTUNTAŞ 
Baharda Dünyayı Kurtaran Adam'ı yeniden çekeceklerini açıklayan Cüneyt Arkın, şöyle devam etti "Şu sıralar senaryo sürekli değişiyor. Bir çıksın bakalım ne düşüneceğim. Benim beğendiğim senaryo olmalı..." 


</TEXT>
</DOC>
