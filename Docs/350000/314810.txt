<DOC>
<DOCNO> 314810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/13/spor/spo05.html </URL>
<DATE> 2005/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve maç tekrar 
</HEADLINE>
<TEXT>



Hatanın tescili 
ÇEŞME'DE yapılan Futbol Federasyonu yönetim, denetleme ve hukuk kurulları toplantısından, Beşiktaş - Gençlerbirliği maçının tekrar edilmesi kararı çıktı. Basın Sözcüsü Zekeriya Alp, hakem Kuddusi Müftüoğlu'nun kural hatası yaptığı kaanati üzerine, 1-1 berabere sonuçlanan maçın tescil edilmediğini belirterek, mücadelenin 9 Mart'ta yeniden oynanacağını bildirdi. 

Baştan başlayacak 
BEŞİKTAŞ'TAN Tayfun ve Çağdaş ile Gençlerbirliği'nden Ömer ve Kerem'in sarı kartları geçersiz sayılırken, karşılaşmanın başlangıcından itibaren tekrarı kabul edildi. Zekeriya Alp, "Maddi zarar konusunda taraflar anlaşamazsa, federasyon devreye girecek. Kötü tezahüratla ilgili Beşiktaş için sürdürülen disiplin koğuşturmasının devamına karar verdik" dedi. 

İlk takip İnönü'ye 

Komisyondan inceleme 
TÜRK sporunda şiddet, şike, rüşvet ve haksız rekabet iddialarının araştırılarak, alınması gereken önlemlerin belirlenmesi amacıyla kurulan Meclis Araştırma Komisyonu dün sabah saatlerinde İnönü Stadı'nda bir toplantı yaptı. Toplantıya 13 milletvekilinin yanı sıra, iki federasyon temsilcisi, bir gözlemci, İstanbul Vali Yardımcısı Ergun Güngör ve Beşiktaş'ın tesis görevlileri de katıldı. 

Sıkı denetim 
DENİZLİSPOR maçının hakemi Selçuk Dereli ve yardımcılarının da hazır bulunduğu toplantıdan sonra Meclis Komisyonu Başkanı Haluk İpek, komisyon üyeleri ve görevlilerle birlikte stadı gezdi. İpek, "TBMM'nin konuya el atması önemli. Önceden, belli taraftarların baskısına dayanamayan kulüpler, şimdi direnç göstermeye başladılar" dedi. Komisyon maç sırası ve sonrasında da incelemeler yaptı. 


</TEXT>
</DOC>
