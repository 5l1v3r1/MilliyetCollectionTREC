<DOC>
<DOCNO> 327201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/26/guncel/gun90.html </URL>
<DATE> 2005/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Birtakım açıklamalar 

1 24 Mart 2005, Vatan gazetesi 
"Diziden etkilenip adam vurmak cahilliktir. Böyleleri kendini yetiştirsin. Beni sevmek başka, birini vurmak başka şeydir. Al Pacino filmini seyrettim diye kardeşimi mi öldürmeliyim " 
2 24 Mart 2005, Hürriyet gazetesi 
Kırıkkale'de 3 gün önce kaybolan lise öğrencisi 16 yaşındaki Mustafa Bölükbaşı'nın cesedi, bir kör kuyuda bulundu. Cesette kesik ve dayak izleri bulunduğu belirtildi. Mustafa Bölükbaşı'nı öldürdüğünü itiraf eden sınıf arkadaşı U.K., "Polat Alemdar'a özendim. Ben Polat Alemdar olacağım" dedi... 
3 8 Aralık 2004, SerinDuruş 
Nasıl aklasak 
"Kurtlar Vadisi" adlı dizinin içerik danışmanı Soner Yalçın demiş ki "Kurtlar Vadisi'ndeki şiddet, günlük hayatta var olan bir şiddettir... Kurtlar Vadisi'ni yasaklamak faşistliktir .." 
Güzel bir "düz mantık" örneği. Bu mantığı biraz daha da düzleştirip Soner Yalçın'ın açıklamasını "saf" bir bakış açısı ile yorumlarsak televizyonda porno içerikli yayın yapmak da mümkün olabilir. Bu filmleri çeken arkadaşlar da olayı biraz abartıp, "İşin özü budur, bizim filmimizdeki münasebetler günlük hayatta var olan bir münasebetlerdir. Bunları yasaklamak faşistliktir .." diyebilirler pekala... 
Geçmişte testereyle kol-bacak kesip atılan bir diziyi "beğenerek" izleyenler, majör bir kanalda hardcore porno yayınlansa ne yaparlar acaba Muhtemelen kıyameti koparırlar, Rtük'ün kapısını penceresini aşağı indirirler... Bu dizinin aklanacak bir yanı yoktur Sayın Yalçın. Evet, birçok insanı trilyoner etmiş olabilir dolayısıyla bir şekilde aklanması için açıklama yapılması da doğaldır ama aklı başında herhangi biri de artık bu açıklamaları yemiyor. Yarın bir gün çocuğu mafyaya karışıp "Testere bilmem ne " lakaplarını alacak olanlar da yemese keşke... Artık emniyet müdürleri bile bu dizinin gençleri suça teşvik ettiğini söylüyor, ötesi mi var yahu .. Bu tip aklayıcı açıklamalar yapmadan önce liseleri bir gezip ortam ne hale gelmiş bir bakmakta fayda var. Unutmayın, zamanında Pokemon'un yasaklandığı bir ülke burası... 

Erken kalkan yol alır... 
Kont Dracula 

TopX liste çalışmaları... 

Dolmuştan inerken şoföre söylenenler Top5 
1 "Şoför bey mümkünse rica etsem müsait bir yerde inebilir miyim " Ezilmiş insan sorunsalı 
2 "Müsait yer " ya da "Sağda " Üşengeç insan sorunsalı 
3 "İnecek var " Aceleci ve soğuk insan sorunsalı 
4 "Kaptan beni şurada silkele " Olayı aşmış insan sorunsalı 
5 "Işıklarda insek olur mu usta " Çözümsüz 

Takıntılar... 

ShockHabercilerden ve SerinDuruşçulardan gelenler 
Dolu kül tablasını boşalttığınızda daha az sigara içmiş gibi anlamsız bir hisse kapılır mısınız Batıl inançlarınız olmadığı halde yine de n'olur n'olmaz diyerek merdiven altlarından uzak durup, bazı mekanlara illa da sağ ayağınızla girer misiniz Tıraş olurken tıraş köpüğünü her yere eşit dağıtmaya çalışır mısınız Fazla köpük sürdüğünüz yerlerden elinizle alıp az olan yerlere destek yapar mısınız Kafanızı bir yere vurduğunuzda herkesin size bakıp içinden sizinle dalga geçtiğini düşünür müsünüz, çok acıdığı halde ve elinizle acıyan bölgeyi tutma isteği ile tutuştuğunuz halde dokunmamak için üstün bir çaba harcar mısınız Otobüs ya da herhangi bir vasıtayı beklerken "üçe kadar sayacağım, mutlaka gelecek..." deyip sayıları nefesiniz yettiğince uzatıp ikiden sonra da "iki buçuk, iki nokta yetmiş beş, iki nokta yetmiş altı..." diyerek üç dememek için kesirli sayılarda gezinir misiniz Bir mağazanın elemanlarını, içeriye müşteri girdiğinde "buyrun efendim yardımcı olalım" diye müşteriye yapışıp yapışmadığını öğrenmek için izler misiniz, eğer yapışıyorsa daha rahat alışveriş yapmak için başka mağazalara doğru yelken açar mısınız Herhangi bir şey düşünürken dalıp başka şeyler düşünmeye başlar ve sonra bir ara duraklayıp, "ben buraya nereden geldim " diyerek geriye doğru düşündüklerinizin izini sürüp ilk düşüncenizi hatırlamaya çalışır mısınız Yolda yürürken top oynayan çocukların topu size çarptırmaması için dua eder misiniz Sabah yeni uyandığınızda "acaba yatağın neresindeyim, nerdeyim ben " diye düşünüp etrafa hiç bakmadan çözmeye çalışır mısınız Merdivenlerden inerken bir basamağa tam basmadığınızı düşünüp o basamağa tekrar basar mısınız 

Bölemen 
"Yurdumuzu kuzeyden güneye bölersek doğuda kış, batıda bahar mevsimi yaşanmaktadır..." b b 
</TEXT>
</DOC>
