<DOC>
<DOCNO> 312840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/06/yazar/theper.html </URL>
<DATE> 2005/02/06/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Basit iki kural 
</HEADLINE>
<TEXT>


Bizde adı biraz daha uzun olan ateşli silahlar ve bıçaklar hakkında bir kanun var. Bu kanunda silahların bulundurulması, taşınması esasları ile yasaklar belirlenmiştir. Şimdi size yasaklardan özetlediğim bir bölümü aktarıyorum. 
"...Öğrencilerin toplu olarak oturdukları yurtlarda, eğitim ve öğretim kurumlarında, siyasi partilerin açık hava ve kapalı yer toplantılarında, izinli veya izinsiz yapılan toplantı ve gösteri yürüyüşlerinde, sendikalarda, derneklerde veya bunlara yönetim ve yapı olarak doğrudan doğruya bağlantılı olan yerlerde veya bunların toplantı ve kongrelerinde, her türlü spor karşılaşma veya yarışmalarının yapıldığı yerlerde..." ateşli silahlar taşınamaz. İyi güzel de CHP olağanüstü kongresinde belinde silahla bir milletvekili görülüyordu. Üstelik bu milletvekili sinirlerine de h kim olamayıp divan başkanını yumrukladı. Yani belli ki, gözü karardı mı etrafı görmeyen, saldırıya yatkın biri ve belinde tabanca. 
Şimdi bu durumda ben olsaydım ne olurdu Bana derhal müeyyide uygulanmıştı, sair cezaları saymıyorum, en azından şunu hatırlatayım. İlgili kanunun bir fıkrası diyor ki "Silah ruhsatları bulundurmaya çevrilir ve kendilerine bir daha taşıma ruhsatı verilmez." Peki bu milletvekiline ne yapılacak Hiçbir şey, çünkü dokunulmazlığı var. 
İşte mesele burada. Dokunulmazlık Yani bir milletvekiline, yani yukarıda saydığım yasaları yapan Meclis'in üyesine, "Sen her suçu işleyebilirsin, yasak yerde silah da taşıyabilir, dilediğini yumruklayabilirsin" denilebilir mi Böyle bir şey olabilir mi 
Onun için yıllardır yazıyorum ve diyorum ki, milletvekili dokunulmazlığı kürsü dokunulmazlığıdır. Bunun dışında her kim olursa olsun suç işleme özgürlüğü diye bir şey olamaz. Kurallardan biri bu, ikincisi ise bunun kadar basit Vekil, asilden daha geniş yetkiye sahip olamaz. 



</TEXT>
</DOC>
