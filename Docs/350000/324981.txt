<DOC>
<DOCNO> 324981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/19/spor/spo05.html </URL>
<DATE> 2005/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Uçuruma doğru 
</HEADLINE>
<TEXT>


Kulüpler Birliği adına açıklama yapan Celal Doğan, "Sorunlar çözülmez, kulüpler maçlara çıkmazsa vebali bizde olmaz" dedi 


Erdoğan'a gidecekler 
KULÜPLER Birliği Vakfı, sorunlarına çare bulmak için Başbakan Recep Tayyip Erdoğan'a çıkma kararı aldı. Gaziantepspor Başkanı Celal Doğan, "Futbolun üzerinde kara bulutlar dolaşıyor. Kulüplerin azalan gelirleri takviye edilmesi gerekirken, Maliye Bakanlığı vergi oranlarını yükseltiyor. Yarın kulüpler maçlara çıkmazsa, bunun vebali biz de olmaz" ifadelerini kullandı. 

'Sektör ölüyor' 
CELAL Doğan, Başbakan'ın konuya duyarlılıkla yaklaşacağına inandıklarını da sözlerine ekledi. Doğan sözlerini şöyle sürdürdü "Böyle giderse, en iyi propaganda aracına ket vurur ve öldürürüz. Sözde birliklerimiz var, bunun yarın eyleme dönüşmesini istiyoruz. Boykot diye bir şey olmaz. Ama zaten sorun oraya kadar gelirse, o zaman boykottan daha kötü olur. Sektör ölür." 


</TEXT>
</DOC>
