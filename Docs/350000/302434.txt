<DOC>
<DOCNO> 302434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/01/son/sonspo11.html </URL>
<DATE> 2004/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Malatyaspor'da izin bitiyor... 
</HEADLINE>
<TEXT>

     Malatyaspor'da, futbolculara verilen izinler yarın sona eriyor. 
     Ligin ikinci yarısı için hazırlıklarına 3 Ocak Cumartesi günü Antalya Belek'te başlayacak olan Malatyaspor'da, futbolculara ilk yarının bitimiyle birlikte verilen izinler yarın sona eriyor. 
     Futbolcuların kamp yapılacak olan otelde yarın akşam biraraya gelecekleri öğrenilirken, kulüp basın sözcüsü Ali Cengiz, iyi bir kamp dönemi geçirmek istediklerini söyledi. 
     Ligin ilk yarısında başarılı sonuçlar aldıklarını ve aynı başarıyı ikinci yarıda da sürdürmek istediklerini ifade eden Cengiz, şöyle konuştu 
     ''İkinci yarı zorlu geçecek. Teknik direktör değişikliğiyle takımı Mehmet Özdilek'e teslim ettik. Tek amacımız ligin ikinci yarısında da başarılı sonuçlar almak ve sezon sonunda üst sıralarda bulunmaktır. Bunun için de iyi bir kamp dönemi geçirmek istiyoruz. 3 Ocak'ta başlayacak olan kampımız 14 Ocak tarihinde sona erecek.'' 
     
</TEXT>
</DOC>
