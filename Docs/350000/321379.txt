<DOC>
<DOCNO> 321379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/07/spor/spo04.html </URL>
<DATE> 2005/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Evdeki hesap tutmadı 3-2 
</HEADLINE>
<TEXT>


Trabzon, Türkiye Kupası'ndaki farklı Gaziantep galibiyetinin sevincini ligde yaşayamadı. Bordo-Mavili takım, Fatih ile öne geçti, ev sahibi El Taibe, Jaziri ile yanıt verdi. Symkowiak eşitledi, Sedat üç puanı müjdeledi 


105 gün sonra yıkıldı 
KARADENİZ ekibi, üç gün önce 3-0'lık skorla kupanın dışına ittiği Gaziantep'e deplasmanda boyun eğdi, 105 gün sonra kaybetti. Geldiği günden bu yana ikisi kupa, toplam 7 maçta da gülen Şenol Güneş ilk kez yenilgi ile tanıştı. Fatih Tekke'nin golüyle öne geçen Trabzon, daha sonra üstünlüğü ev sahibine kaptırdı. 27'de Tarık El Taibe şık bir vuruşla skoru dengeledi. 60'da Jaziri ile öne geçen Gaziantep'e dört dakika sonra Symkowiak yanıt verdi. 86'da Sedat'ın golü Trabzon'u yere serdi. 

Gökdeniz cezalı 

Sakarya önünde yok 
GAZİANTEP maçına Lee Young ile Hüseyin'in cezalı, Erdinç'in de sakat olması nedeniyle sıkıntılı çıkan Şenol Güneş'in korktuğu başına geldi. Üç oyuncunun yerlerine görev yapan D'Haene, Adem ve Volkan kötü bir maç çıkardı. Sarı kart gören Gökdeniz Karadeniz'in de cezalı duruma düşmesiyle Trabzon çifte darbe yaşadı. Yıldız futbolcu, bu haftaki Sakaryaspor maçında forma giyemeyecek. 

Papila'ya öfke 
GÖKDENİZ karşılaşma sonrası hakem Cem Papila'ya tepki gösterdi. Papila'nın üzerine yürüyen yıldız oyuncuyu Şenol Güneş güçlükle sakinleştirdi. Oldukça üzgün gözüken Teknik Direktör Şenol Güneş, "Yarışta geri kalmamalıydık. Savunmada hata yaptık. Goller kaçırdık. İkinci yarıda oyun disiplininden koptuk. Bu da mağlubiyeti getirdi. Bize yakışmadı. Bundan sonraki tüm maçları kazanmak zorundayız" dedi. 


</TEXT>
</DOC>
