<DOC>
<DOCNO> 339028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/02/son/sonyas22.html </URL>
<DATE> 2005/05/02/ </DATE>
<TIME> 23.35 </TIME>
<AUTHOR>  </AUTHOR>
<HEADLINE>
Kızartılmış değil, ızgara yada fırında pişirilmiş balık faydalı... 
</HEADLINE>
<TEXT>

     Kalp sağlığı için, kızartılmış değil, ızgara ya da fırında pişirilmiş balığın faydalı olduğu bildirildi. 
     Amerikalı bilim adamlarının, Amerikan Kalp Derneği’nin toplantısında açıkladığı araştırma, çoğu kızarmış balıkta kolesterol ve kalp rahatsızlıklarına iyi gelen omega-3 yağ asitinin çok az miktarda bulunduğunu ortaya koydu. 
     Harvard Tıp Okulu’nda görevli doktor Dariush Mozaffarian, araştırma kapsamında 5 bin yaşlı Amerikalının kalplerinin ultrasonla incelendiğini ve düzenli olarak ızgara ya da fırında pişirilmiş balık yiyenlerin kalplerinin atış hızıyla tansiyonlarının daha düşük ve kalbe kan akışlarının daha iyi durumda olduğunun saptandığını bildirdi. 
     Araştırma, düzenli olarak kızarmış balık veya ekmek arası balık yiyenlerin atardamarlarında sertleşmeye ve diğer kalp rahatsızlıklarına rastlandığını gösterdi. 
     
</TEXT>
</DOC>
