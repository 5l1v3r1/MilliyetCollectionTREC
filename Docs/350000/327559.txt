<DOC>
<DOCNO> 327559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/27/son/sondun26.html </URL>
<DATE> 2005/03/27/ </DATE>
<TIME> 22.00 </TIME>
<AUTHOR>  </AUTHOR>
<HEADLINE>
Micheal Jackson "Bana dua edin" 
</HEADLINE>
<TEXT>

     ABD'nin California eyaletindeki çiftliğinde çocuklarla cinsel oyunlar oynadığı iddiasıyla hakkında dava açılan Michael Jackson 46 , ''Bana dua edin'' dedi. 
     Michael Jackson, ABD'nin ünlü insan hakları savunucusu rahip Jesse Jackson'la bugünkü özel konuşmasında, ''Bana tuzak kuruldu, bu bir mahkeme maskaralığı'' dedi. 
     Michael Jackson, internetten de yayınlanan Jesse Jackson ile 1 saatlik sohbeti sırasında, ''mahkemenin maskaraca kendini bağladığını'' iddia ederken, gerekli ayrıntılı dellileri sunamadığını savundu. 
     Jackson, en önemli ünlü tanıklarından biri olarak mahkemeye çağırabileceği eski dostu sinema yıldızı Elizabeth Taylor 73 ve hakkındaki iddialar üzerine de şunları söyledi 
     ''Ben oburluk yapan maymun iştahlı birisi değilim. Aslında az yerim. Aşırı israf huyundan ötürü Hakkımda iddia edildiği gibi iflasın eşiğinde de değilim. Taylor, beni elcağızıyla beslerdi'' dedi. 
     
     ''BEATLES'IN İÇİNDE BÜYÜDÜK'' 
     Jesse Jackson ile konuşmasınının ilk 40 dakkikasında, 35 yıl önce dört ağabeyi ile kurulan ''Jackson Five'' dans dönemi ve 7 kardeş ile ailesinin hayatının nasıl Beatles ve James Brown'un müziklerinin beslediği ortamda geçtiğini aktaran Michael Jackson, ''Nelson Mandela ile Muhammed Ali'ye de çeşitli tuzaklar hep kurulmuştu'' dedi. 
     Jackson, ikibuçuk hafta önce mahkemeye pijama pantolonuyla gelişinin gerekçesini de ''Duşta düştüm, sırtımı incittim. Onun için zor yürüyordum'' diye açıkladı. 
     
     AĞLADI 
     Konuşması sırasında ağlayarak mendilini çıkartan Michael Jackson, ''Akciğerimi sakatladım. Şimdi mütemadiyen hekim denetimindeyim'' diye konuştu. 
     ''Dünyanın her köşesinde beni seven herkese sesleniyorum, her millete, her ırka, her dile... Sizi kalbimin en derininden seviyorum, dua ediniz'' diyen Jackson, Yahova Şahidi olduğunu hatırlattı. 
     Mahkeme sürecinde sadece dine sığındığını anlatan ve ''Tanrı'ya sığınarak kuvvet bulmaya çalışıyorum'' diyen Jackson, ''Hayatınızın en olumsuz çöküntülü anı veya dönemi nedir '' sorusunu, ''İşte yaşadığım şu mahkeme'' diye cevapladı. 
     
</TEXT>
</DOC>
