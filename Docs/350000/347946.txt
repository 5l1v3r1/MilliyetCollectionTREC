<DOC>
<DOCNO> 347946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/01/son/sontur04.html </URL>
<DATE> 2005/06/01/ </DATE>
<TIME> 03.15 </TIME>
<AUTHOR>  </AUTHOR>
<HEADLINE>
Kuma, resmi nikahlı eşi bıçakla öldürdü 
</HEADLINE>
<TEXT>

     Recep İSTEK DHA 

      KAYSERİ’de 20 yaşındaki Fatma Sıvacı, kuma olarak geldiği evde birlikte oturduğu kocası 42 yaşındaki Mehmet Eprem’in resmi nikahlı eşi 60 yaşındaki Emine Eprem'i bıçakla öldürdü. Olaydan sonra polisi arayan Fatma Sıvacı, teslim oldu. 
     Mehmet Eprem'le ikinci eş olarak imam nikahıyla evlenen Fatma Sıvacı, Battalgazi Mahallesi Üzerlik sokak 17 numaralı evde Mehmet Epremİn resmi nikahlı eşi Emine ile birlikte yaşamaya başladı. İddiaya göre, aralarında geçimsizlik başlayan iki kadın, dün de ev temizliği nedeniyle tartıştı. Fatma Sıvacı, tartışma sırasında eline geçirdiği bıçakla Emine Eprem’i sol kalçasından yaraladı. Genç kadın daha sonra 155 Polis’i arayarak, kumasını bıçakladığını söyledi. Eve gelen polisler, bıçak darbesinin atar damara gelmesi yüzünden kan kaybeden Emine Eprem'i ambulansla Kayseri Devlet Hastanesi Acil servise kaldırdı. Yüksek tansiyon ve şeker hastası olduğu belirtilen Eprem’in, bıçaklanmanın da etkisiyle bir ara solunumu ve kalp atışları durdu. Suni solunum cihazına bağlanan ve kalp masajı yapılarak yeniden hayata döndürülen Eprem, Erciyes Üniversitesi Tıp Fakültesi Gevher Nesibe Hastanesi'ne sevkedildi. Emine Eprem, yoğun bakımda yapılan tüm müdahalelere rağmen kurtarılamadı. 
     Melikgazi Polis Merkezi’ne götürülerek gözaltına alınan Fatma Sıvacı, daha sonra çıkarıldığı 
     
</TEXT>
</DOC>
