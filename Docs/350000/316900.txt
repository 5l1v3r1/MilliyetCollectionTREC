<DOC>
<DOCNO> 316900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/20/yazar/theper.html </URL>
<DATE> 2005/02/20/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Böyle mantık olur mu 
</HEADLINE>
<TEXT>


Bir gün "Yeni Medeni Kanun yapıldı, bundan sonra işimiz zor, bakalım bu kanunu nasıl uygulayacağız" demiştim. Dediğim oldu, özellikle aile içi problemler karmakarışık, içinden çıkabilene aşk olsun. Yeni Ceza Kanunu yapıldı, bilin ki, bu yasayla suçlar katlanarak artar, işimiz zor. Bakalım ne yapacağız Diyorum ve tahmin ettiğiniz gibi şimdi de geliyorum yeni Borçlar Kanunu'na. 
Hafta içinde gazetelerde okumuşsunuzdur. Özellikle kiralar konusunda haberler çıktı. Tüm metni henüz ele geçiremedim ancak, ulaşan bilgilere göre 
Bu yasayı hazırlayanlar uzayda falan mı yaşıyor acaba 
Şu hükme bakalım. 
"İşyeri kiracısı işyerini başkasına devredebilecek." 
Böyle bir hükmün varlığını düşünebiliyor musunuz İşyeri sahibi mülkünün sahibi olamayacak. Bu, adamın malına el koymaya eşittir. Mülkiyet hakkına aykırıdır. Böyle bir mecburiyet konabilir mi 
Bir başka madde. 
"Eşin rızası alınmadıkça kefil olunamayacak." 
Evli kimseler hacir altında mı ki hukuki tasarruf yapamayacak Böyle bir mantık olabilir mi Eşler edinilmiş mallara katılma rejimine tabi olsa bile mallarından tasarruf yetkisine sahiptir, böyle bir kısıtlama getirmek mümkün mü Böyle bir hüküm olamaz ancak. Deyin ki bek r biri kefil oldu, sonra evlendi ne olacak Böyle bir hukuk düzeni düşünülebilir mi 
Şu maddeye bakın. 
"Eski kiracısının kira bedeli yeni kiracıya söylenecek." 
Bu ne demek Söylesen ne olacak Kira ilişkisi de her ticari ilişki gibi iki taraflı anlaşmaya bağlıdır, eski kiracının kirası yeni kiracıyı veya yeni kiracı karşısında kiralayanı nasıl bağlar 
Yasa yapanın da, yasaları uygulayanın da vatandaşın da bilmesi gereken çok önemli bir şey var. Piyasada her şeyin fiyatını o mala olan talep belirler. 



</TEXT>
</DOC>
