<DOC>
<DOCNO> 309550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/26/son/soneko38.html </URL>
<DATE> 2005/01/26/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Adapazarı Toyota Fabrikası'nda 150 bin otomobil üretilecek 
</HEADLINE>
<TEXT>

     Adapazarı'nda kurulu Toyota Otomobil Fabrikası Genel Müdürü Kazuhıro Kobayashı, bu yıl 150 bin otomobil üreteceklerini bildirdi. 
     Kobayashı, Sakarya Valisi Nuri Okutan'ı makamında ziyaret ederek görevinde başarılar diledi. Ziyaretinde gazetecilerin sorularını yanıtlayan Kobayashı, bu yıl 150 bin adet otomobil üreteceklerini açıkladı. Fabrikanın kapasitesinin daha da artırılacağını ifade eden Kobayashı, bunun yeni istihdam olanakları sağlayacağını belirtti. Fabrikada 3 bin 150 işçinin çalıştığını anlatan Kobayashı, bu sayının genişlemeye bağlı olarak artacağını kaydetti. 
     Adapazarı'nda bulunan fabrikanın Japonya dışındaki 8. büyük fabrika olduğunu vurgulayan Kobayashi, şunları kaydetti 
     ''Genel merkezimiz, buradaki işçilerden ve üretimden çok memnun. Bu fabrika en iyi fabrikalar arasında gösteriliyor. 
     Türkiye'nin AB'ye girmesi hem Türkiye hem de bizim için büyük bir fırsat olacak. Türkiye'nin bu yöndeki çabasını destekliyoruz.'' Sakarya Valisi Nuri Okutan ise Toyota Otomobil Fabrikası'nın Sakarya ekonomisine önemli katkı sağladığını ifade ederek, fabrikanın yeni yönetiminin yeni bir başlangıç anlamı taşıdığını, kapasite artırımı ve istihdam olanağının Sakarya için büyük bir kazanç olacağını söyledi. 
     
</TEXT>
</DOC>
