<DOC>
<DOCNO> 307475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/18/son/soneko09.html </URL>
<DATE> 2005/01/18/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
ABD'li Fischer, İsrail Merkez Bankası başkanı oluyor 
</HEADLINE>
<TEXT>

     Citigroup'un başkan yardımcısı Stanley Fischer, 61 yaşında Uluslararası Para Fonu IMF'nin eski başkan yardımcısı Stanley Fischer, İsrail Merkez Bankası başkanlığına getiriliyor. 
     Dünyanın en büyük finans kurumlarından Citigroup'un başkan yardımcısı Stanley Fischer, İsrail Merkez Bankası'nın başına geçebilmek için görevini bıraktı. 
     Dünyanın önde gelen ekonomistlerinden biri olan Fischer'e verilmesi planlanan bu görev, ülkedeki bazı çevrelerde çekince yarattı. Çünkü Fischer bir ABD vatandaşı. Yahudi olan Fischer, göreve getirilmesi halinde ABD vatandaşlığından ayrılarak İsrail vatandaşlığına geçecek. 
     Fischer'ın merkez bankası başkanlığına çekinceyle yaklaşanlar, onun İsrail'de uzun süre yaşamadığını görüşünü savunuyor. Destekçileri ise onun iyi bir siyonist olduğunu belirterek görevi alması gerektiğini düşünüyor. 
     
     Şaron'dan Fischer'a destek 
     Fischer'i yıllardır tanıdığını belirten İsrail Başbakanı Ariel Şaron da İsrail'e çokşeyler katacağını söylediği Fischer'i 'İsrail'in yeni göçmeni' olarak tanımladı. 
     
     Fischer'ın özgeçmişi 
     61 yaşındaki ABD'li ekonomist, 1943'te Afrika ülkesi Zambia'da doğdu. 1960'lı yıllarda İsrail'de üniversite öğrenciliği yapan Fischer, 1980'li yıllara da İsrail Hazine Bakanlığı'nda danışmanlık yaptı. 1993'ten 2001'e kadar İMF'de görev yaptı. 
     Türkiye'yi yakından tanıyan Fischer, Türkiye'nin 2000 yılında yürüttüğü ekonomik programın en büyük destekçilerindendi ve defalarca Türkiye'ye gelmişti. Stanley Fischer, üç yıl önce ise Citigroup'a katıldı. 
     
     Komite'nin onayı gerekiyor 
     Fischer'in atama kararının İsrail'de üst düzey sivil memur seçimlerine onay veren Bach Komitesi'nden geçmesi gerekiyor. Komitenin ve bakanların onaylaması durumunda, Fischer üç ay sonra göreve başlayacak. 
     
</TEXT>
</DOC>
