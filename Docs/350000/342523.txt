<DOC>
<DOCNO> 342523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/14/son/soneko17.html </URL>
<DATE> 2005/05/14/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Geçen hafta hisse senetleri ortalama yüzde 1.50 değer kazandı... 
</HEADLINE>
<TEXT>

     İstanbul Menkul Kıymetler Borsası’nda İMKB işlem gören hisse senetleri geçen hafta ortalama yüzde 1.50 oranında değer kazandı. 
     İMKB, geçen hafta da yurt dışı piyasalara bağlı hareketini sürdürürken, yurt içindeki gelişmelerin de seyir üzerinde etkili olduğu görüldü. 
     Haftanın ilk günü toplanan Merkez Bankası Para Politikası Kurulu PPK toplantısında alınan faiz indirim kararının Salı günü açıklanması olumlu yönde algılanırken, Avrupa İnsan Hakları Mahkemesi’nin AIHM terör örgütü elebaşı Abdullah Öcalan’ın yargılanmasına yönelik olarak vereceği karar tedirginliğe neden oldu. 
     Çarşamba günü haftanın en düşük seviyesi olan 24,309.30 puanı gören Bileşik Endeks, Uluslararası Para Fonu IMF anlaşmasının imzalanmasından olumlu yönde etkilendi. Ayrıca daha önceden fiyatlara yansıyan ve beklendiği gibi gelen AİHM’in kararının açıklanması da piyasada belirsizliğin ortadan kalkması açısından olumlu algılandı. 
     Haftanın son işlem gününde en yüksek 25,325.67 puanı gören Ulusal 100 Endeksi 29 Mayıs’ta Fransa’da yapılacak olan AB Anayasası 
     referandumuna ilişkin anketlerde "evet" oylarının ağırlık kazanmasından da olumlu yönde etkilendi. Borsa uzmanları, önümüzdeki hafta başta ABD verileri olmak üzere yurt dışı piyasalardaki gelişmeleri izlemeye devam edecek olan İMKB’de, Avrupa Birliği sürecine ve özellikle 29 Mayıs tarihinde Fransa’da yapılacak AB Anayasası referandumuna yönelik gelişmelerin önem taşımasının beklendiğini kaydediyor. 
     
     ÖZETLE PİYASALAR 
     Borsa, hafta boyunca iniş-çıkışlı bir seyir izledi. İMKB Tahvil ve Bono Piyasası’ndaki ortalama oranlarda yarım puana ulaşan düşüşler yaşandı. YTL karşısında dolar değer kazanırken, avro değer yitirdi. 
     Mevduat faizlerinin ortalamalarında herhangi bir değişim olmadı. 
     Hisse senetleri haftalık bazda ortalama yüzde 1.50 oranında değer kazandı. 24 ayar külçe altının gram satış fiyatı ile Cumhuriyet altınının satış fiyatı değişmedi. Türk Lirası karşısında dolar yüzde 1.11 artarken, avro yüzde 0.86 düşüş gösterdi. 
     Yatırım fonlarının seyrini izleyen A.A Fon Endeksi geçen hafta ortalama yüzde 0.25 oranında yükseldi. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.26, haftalık reponun net getirisi yüzde 0.22 olarak gerçekleşti. 
     
     BORSANIN SEYRİ VE ENDEKSLER 
     İstanbul Menkul Kıymetler Borsası İMKB haftaya ortalama yüzde 1.00’lik düşüşle başladı. Düşüşler Salı ve Çarşamba günü de devam 
     etti. Endeks, Salı günü ortalama yüzde 0.06, Çarşamba günü de ortalama yüzde 0.10 oranında geriledi. Haftanın son 2 günü gelen artışlar sonucunda hisse senetleri Perşembe günü ortalama yüzde 1.83, Cuma günü de ortalama yüzde 0.84 oranında değer kazandı. Endeks, geçen hafta boyunca 374.85 puanlık artışla 24,950.82 puandan 25,325.67 puana çıktı. Hisse senetlerindeki haftalık ortalama artış yüzde 1.50 oldu. İMKB Ulusal-Mali Endeksi 567.44 puan artışla 36,926.67 puandan 37,494.11 puana, İMKB Ulusal-Sanayi Endeksi 322.28 puan artışla 19,632.22 puandan 19,954.50 puana ve İMKB Ulusal-Hizmetler Endeksi 258.09 puan artışla 13,844.40 puandan 14,102.49 puana yükseldi. Böylece, mali grup hisseleri ortalama yüzde 1.54 oranında, sanayi grubu hisseleri ortalama yüzde 1.64 oranında ve hizmetler grubu hisseleri de ortalama yüzde 1.86 oranında değer kazandı. 
     
     KAZANANLAR VE KAYBEDENLER 
     Borsada geçen haftada işlem gören 313 hisse senedinden 229’u değer kazanırken, 61 hisse senedi değer yitirdi, 23 hisse senedinin değeri de değişmedi. 
     Geçen hafta en yüksek oranlı artış, yüzde 30.83 ile Batısöke Çimento hisselerinde gerçekleşti. Yüzde 27.20’lik artışla Tek-Art Turizm hisseleri ikinci ve yüzde 26.88’lik artışla GSD Holding hisseleri üçüncü oldu. 
     En yüksek oranlı düşüş ise yüzde 11.92 ile Bisaş Tekstil hisselerinde oldu. Yüzde 8.14’lük düşüşle Nuh Çimento hisseleri ikinci ve yüzde 7.27’lik düşüşle de Lafarge Aslan Çimento hisseleri üçüncü sırada yer aldı. 
     İMKB Ulusal Pazar’da geçen hafta toplam 1 milyar 298 milyon 251 bin adet hisse senedi işlem gördü ve karşılığında 3 milyar 604 milyon YTL’lik işlem hacmi gerçekleşti. 
     
     DÖVİZ 
     Geçen hafta, dolar ve İsviçre Frangı YTL karşısında değer kazandı. 
     İstanbul serbest döviz piyasasında alınıp satılan ABD Doları, Türk Lirası karşısında yüzde 1.11 oranında artarken, Avro yüzde 0.86 oranında geriledi. 
     Önceki hafta sonuna göre ABD Doları’nın Türk Lirası satış fiyatı 0.0150 YTL artarak 1.3700 YTL’ye yükselirken, Avronun satış fiyatı 
     0.0150 YTL düşerek 1.7300 YTL’ye indi. 
     Cuma günkü kapanış itibariyle, öteki döviz türlerinden İngiliz Sterlini’nin satış fiyatı haftalık bazda yüzde 0.59 düşüşle 2.5450 YTL’ye gerilerken, İsviçre Frangı’nın satış fiyatı yüzde 0.27 artışla 1.1250 YTL’ye çıktı. 
     Bugün öğle saatlerinde ise İstanbul serbest piyasada ABD Doları 1.3710 YTL’den, Avro 1.7320 YTL’den, İngiliz Sterlini 2.5550 YTL’den 
     ve İsviçre Frangı da 1.1250 YTL’den satılıyordu. 
     
     ALTIN 
     Kapalıçarşı’da alınıp satılan 24 ayar külçe altının gram satış fiyatı ile Cumhuriyet altınının satış fiyatı haftalık bazda herhangi bir değişim göstermedi. 
     Külçe altının gram satış fiyatı 18.60 YTL’de, Cumhuriyet altınının satış fiyatı 126.00 YTL’de kaldı. 
     İstanbul Altın Borsası’nda İAB geçen hafta 24 ayar altının gram fiyatı yüzde 0.74 oranında artarak 18.65 YTL’ye çıktı. 
     
     YATIRIM FONLARI 
     Yatırım fonlarına katılma belgeleri geçen hafta ortalama yüzde 0.25 oranında değer kazandı. 
     Yatırım fonlarının fiyat seyrini izleyen A.A Bileşik Fon Endeksi 1,428 puan artarak 577,012 puandan 578,440 puana yükseldi. 
     Geçen haftanın en çok değer kazanan katılma belgeleri, yüzde 3.25’lik artışla Bizim Menkul Değerler A Tipi İnşaat Sektör Fon, yüzde 
     2.94’lük artışla Koç Yatırım Koç Şirketleri A Tipi İştirak Fon ve 
     yüzde 2.54’lük artışla da Akbank A Tipi Sabancı Holding İştirak Fon olarak sıralandılar. Haftanın en çok değer yitiren katılma belgeleri ise yüzde 0.69’luk düşüşle Gedik A Tipi Hisse Senedi Fon, yüzde 0.65’lik düşüşle Eczacıbaşı A Tipi Değişken Fon ve yüzde 0.46’lık düşüşle İş A Tipi Metal Eşya Endeks Fon oldu. 
     
     HAZİNE İHALELERİ 
     Hazine, geçen hafta, biri bono ikisi tahvil olmak üzere 3 ihale düzenledi. 
     Hazine’nin Pazartesi günü düzenlediği 273 gün vadeli iskontolu bono ihalesine toplam nominal 1 milyar 545.8 milyon YTL teklif gelirken, nominal 1 milyar 245.8 milyon YTL, net 1 milyar 107.8 milyon YTL’lik satış oldu. İhalede basit faiz ise yüzde 16.61 olarak belirlendi. İhalede satılan bonoların geri ödemesi ise 8 Şubat 2006’da yapılacak. 
     Hazine’nin Salı günü düzenlediği 546 gün vadeli iskontolu tahvil ihalesine, nominal 2 milyar 245.9 milyon YTL’lık teklif geldi. Nominal 833.6 milyon YTL, net 656.5 milyon YTL satışın yapıldığı ihalede, 
     basit faiz yüzde 17.99 bileşik faiz yüzde 17.26 oldu. Tahvillerin geri ödemesi 8 Kasım 2006’da yapılacak. Yine aynı gün yapılan 6 ayda bir değişken faiz ödemeli Devlet Tahvili ihalesinde ise 872.6 milyon YTL’lik teklife karşın, nominal 657.3 milyon YTL, net 684.8 milyon YTL’lık satış gerçekleşti. İhalede dönemsel faiz yüzde 10.01 oldu. Söz konusu tahvillerin geri ödemesi 17 Şubat 2010’da yapılacak. 
     
     TAHVİL-BONO-FAİZ-REPO 
     Hazine geçen hafta ihale düzenlemedi. İMKB Tahvil ve Bono Piyasası’nda, ağırlıklı ortalamalara göre çeşitli vadelerdeki kağıtların haftalık net getirileri yüzde 0.25 ile yüzde 0.35 arasında gerçekleşti. 
     Mevduat faizlerinin ortalamalarında geçen hafta herhangi bir değişiklik olmadı. Önde gelen ve değerlendirmeye alınan 10 kamu ve özel bankanın faiz oranlarının ortalamalarıyla yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.26 olarak gerçekleşti. 
     Önceki hafta sonunda İMKB Repo Ters Repo Pazarı’nda ortalama faizi yüzde 15.2 dolayında bulunan haftalık reponun net getirisi de yüzde 0.22 oldu. 
     
</TEXT>
</DOC>
