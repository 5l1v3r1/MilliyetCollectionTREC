<DOC>
<DOCNO> 340616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/08/spor/spo12.html </URL>
<DATE> 2005/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bizimkiler tulum çıkardı 
</HEADLINE>
<TEXT>



Alman Ligi'nde üç milli oyuncumuzun forma giydiği Kaiserslautern, Hertha Berlin ve Schalke maçlarını kazandı. Schalke deplasmanda Armania Bielefeld'i 2-0 yenerek, 4 maçlık galibiyet hasretine son verdi. Savunmanın sağında görev alan Hamit Altıntop, 90 dakika boyunca başarıyla Mavi - Beyazlı formayı giydi. Golleri iki Brezilyalı Lincoln ile Ailton attı. 
Şampiyonlar Ligi mücadelesi veren Hertha Berlin 1-0 geriye düştüğü karşılaşmada Wolfsburg'u 3-1 mağlup etti. Yıldıray Baştürk futboluyla alkış aldı. Kaiserslautern ligden düşmesi kesinleşen Freiburg'u deplasmanda 2-1'le geçti. İlk 11'de başlayan Hamit Altıntop 84. dakikada yerini Mikiç'e bıraktı. Şampiyonluğunu geçen hafta ilan eden Bayern Münih, Mainz'i 4-2'lik skorla devirdi. Makaay üç golle yıldızlaştı. Diğer sonuçlar Leverkusen - H.Rostock 3-0, Nürnberg - Bochum 2-1, Stuttgart - Hannover 1-0. 


</TEXT>
</DOC>
