<DOC>
<DOCNO> 319046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/27/son/soneko07.html </URL>
<DATE> 2005/02/27/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
TEDAŞ'a 230 milyon YTL ek ödenek... 
</HEADLINE>
<TEXT>

     TEDAŞ'a 2005 yılı içinde gerçekleştireceği yatırımlarda kullanılmak üzere, 230 milyon YTL ek ödenek verilmesi kararlaştırıldı. 
     Bu konuda hazırlanan ek ödenek genelgesinin, Yüksek Planlama Kurulu'nda YPK imzaya açıldığı öğrenildi. Önümüzdeki günlerde imzaların tamamlanmasının ardından TEDAŞ programına aldığı yatırımlarda ek ödeneği kullanmaya başlayabilecek. 
     TEDAŞ tarafından yatırımlarına geçtiğimiz yıllarda başlanmış bir çok projenin, 2005 yılı yatırım bütçesinde yapılan kesintiler nedeni ile zora girmesi üzerine bir süre önce ek ödenek talebinde bulunmuştu. 
     DPT ile yapılan müzakereler sonucunda TEDAŞ'a bütçe kanununun elverdiği miktar olan 230 milyon YTL'lik bir ek ödenek sağlanması uygun bulundu. Böylece, TEDAŞ'ın 2005 yılı bütçesi 450 milyon YTL'den yaklaşık 680 milyon YTL'ye çıkarılmış oldu. 
     TEDAŞ'ın yıl içinde kullanmayı planladığı yatırımlar için almayı planladığı ek ödeneğe ilişkin genelgenin YPK'da onayına yönelik imzaların, önümüzdeki günlerde tamamlanması bekleniyor. 
     TEDAŞ büyük çoğunluğunu yürüyen işlerin tamamlanması için kullanacağı ek ödeneğini, YPK kararının ardından kullanmaya başlayabilecek. TEDAŞ'ın ilk olarak 2005 yılı yatırım programında iz ödenekle yeralan bazı projelerine başlamayı planladığı, bunların içinde de şehir şebekeleri yatırımlarına öncelik verilmesinin planlandığı öğrenildi. 
     
</TEXT>
</DOC>
