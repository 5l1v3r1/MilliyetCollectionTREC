<DOC>
<DOCNO> 339277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/03/son/sonspo18.html </URL>
<DATE> 2005/05/03/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Denizlispor - A. Sebatspor maçının bilet fiyatları açıklandı... 
</HEADLINE>
<TEXT>

     Denizlispor-Akçabaat Sebatspor maçının bilet fiyatları 1-10 YTL olarak belirlendi. 
     Denizlispor Kulübü Yönetim Kurulu Üyesi Turan Özen, düzenlediği basın toplantısında, 8 Mayıs Pazar günü Atatürk Stadı’nda oynanacak maçın bilet fiyatlarını, daha çok taraftar desteği sağlamak için düşük tuttuklarını söyledi. 
     Futbolun bir şölen olduğunu, bunun da kalabalık kitleler önünde oynanmasının güzelliği artırdığını ifade eden Özen, "Ligdeki yerimizi korumak, imaj ve gelirlerimizi artırmak için Akçaabat Sebatspor maçını kazanmalıyız. Rakibimizin ligden düşmesi kesinleşti. Bu nedenle de bize karşı rahat olacaklar. Dikkat etmeliyiz" dedi. 
     Özen, maç biletlerinin üst kapalı tribün numaralı 10, üst kapalı tribün numarasız ve alt kapalı tribün 5, maraton tribün 2 ve kale arkası tribün 1 YTL’den satılacağını açıkladı. 
     23 Nisan’da çekilişi yapılan eşya piyangosundan Denizlispor’un 234 
     bin YTL gelir sağladığını belirten Özen, talihlilerin kazandıkları hediyeleri 16 Mayıs’a kadar almaları gerektiğini bildirdi. 
     
</TEXT>
</DOC>
