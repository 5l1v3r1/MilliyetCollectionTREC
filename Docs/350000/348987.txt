<DOC>
<DOCNO> 348987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/04/son/sonyas06.html </URL>
<DATE> 2005/06/04/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Vücudu kıvrımlı kadınlar daha uzun yaşıyor 
</HEADLINE>
<TEXT>

     Danimarkalı bilim adamları, binlerce kadının belirli bir zaman dilimi içinde ne tür sağlık sorunları yaşadıklarını araştırdı. Sonuçta, Jennifer Lopez ve Sophia Loren gibi 'kum saati' tipinde olan kadınların kalplerinin daha sağlıklı olduğunu ve daha uzun yaşadıklarını belirledi. Bu tip yuvarlak hatlara sahip kadınlarda kalp krizi riskini azalttığı bilinen protein hormonu 'adiponectin' stokları bulunduğu da ortaya çıktı. 
     
     İdeal kalça ölçüsü 100 
     Araştırmada, bir kadın için ideal ölçülerin kalçaların en az 100 cm ve 42 beden olduğu belirtildi. Kopenhag'da Önleyici Tıp Enstitüsü'nden Profesör Berti Heitmann, "Kalçadaki yağ, karındaki yağdan farklı. Kalçanızda yeteri kadar yağ yoksa kalp krizi geçirme tehlikesiyle karşı karşıyasınız" diyor. 
     
     Karın bölgesine dikkat 
     Elma tipli de denilen karın bölgesinde yağ fazlası olan kadınların ise diğer dolgun hemcinslerine kıyasla daha az sağlıklı oldukları belirlendi. 
     Karın bölgesindeki yağların vücudun diğer bölgelerindeki yağlardan farklı olduğunu kaydeden uzmanlar, buradan insülin sistemine zarar veren kimyasal maddelerin pompalanarak şeker ve kalp hastalıklarına yol açtığını belirtiyor. 
     
</TEXT>
</DOC>
