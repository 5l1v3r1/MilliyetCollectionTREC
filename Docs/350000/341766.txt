<DOC>
<DOCNO> 341766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/yasam/yas07.html </URL>
<DATE> 2005/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Hırsızdan tırnaklarıyla kurtuldu 
</HEADLINE>
<TEXT>


Genç kadın arabasını çalmak isteyen hırsızın yüzünü tırnaklarıyla çizip hem arabasını hem canını kurtardı 

İSTANBUL Milliyet 

Bir şirkette çalışan Ayşegül Gürsoy, İçerenköy Kayışdağı Caddesi'nde otomobilinin arka koltuğuna eşya yerleştirdiği sırada, sürücü koltuğuna bir kişi geçti. Kimliği belirsiz kişi, otomobili çalıştırarak hareket ettirdi. 
Kendisini arka koltuğa atan Gürsoy, silah doğrultan hırsızın yüzünü tırnaklarıyla çizdi. Kontrolden çıkan otomobil, park halindeki iki otomobile çarptı. Hırsız, otomobili kullanmaya devam edince, Gürsoy çığlık attı. Hırsız, otomobilden çıkarak yaya kaçarak uzaklaştı. 

Örnekler inceleniyor 
İçerenköy Polis Merkezi'ne götürülen Gürsoy, "Beni vuracağını söyleyince yüzünü tırnaklarımla parçaladım" dedi. Hastaneye götürülen Gürsoy'un tırnaklarındaki kan ve doku örnekleri incelenmek üzere alındı. 



</TEXT>
</DOC>
