<DOC>
<DOCNO> 318956 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/27/guncel/gun90.html </URL>
<DATE> 2005/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Yine unutuldu .. 

Sayın Başbakan'ın yine "Ulusa Sesleniş" zamanı gelmişti, seslendi. Hemen geçen ayki analizimizle karşılaştırdık... 
- Sayın Başbakan hala aynı masanın arkasında, 20 dakika konuşuyor... 
- Bu uzun konuşma boyunca, hala ekrandaki görüntü hiç değişmiyor, hala tek plan yani. Yalnız bu sefer, sanıyoruz Sayın Başbakan durduğu ya da bir hata olduğu için, montaj yapılmış, aynı kadrajdaki iki plan birbirine bağlanmıştı... 
- Hala, kanallar tarafından "mecburen" yayınlandığı için, gecenin kör saatinde yayınlanıyor TRT 21.00'de, Star 23.30'da, TGRT 23.00'de, Atv 00.53'te, Show Tv 01.20, diğer kanallar tarafından ise çok daha geç saatlerde... 
- Sayın Başbakan eskisinden çok daha hızlı ve güzel Prompter kameranın önüne takılan ve kamera karşısındakinin akan yazıları okumasını sağlayan düzenek okuyor... 
- Hala, işitme engelliler için, ekranın alt köşesine sağır-dilsiz alfabesiyle konuşmayı çeviren bir spiker konulmamıştı... 
Anlaşılan uyarımız dikkate alınmamış. Olsun bir kez daha yazalım, belki anlatamamışızdır. Takibe devam edeceğiz. Önümüzdeki ayki Ulusa Sesleniş't görüşmek üzere, şimdilik hoşça kalın .. 

'Kült' olma yolunda 

Cuma gecesi 01.00'da Number One Tv'de "ES Paradise" isimli bir diskoda, club müziği eşliğinde çeşitli görüntüler yayınlandı. Bu yeni bir şey değil aslında. Bu türde DVD'ler de var, meraklısı gidiyor, alıyor evinde hangi akla hizmet ise seyrediyor... Power Türk'te de cumartesi gecesi aynı türde bir yayın var. Oradaki yayının farkı, herkesin beyaz giyerek geldiği, yurt dışında sanıyoruz Hollanda çekilmiş görüntülerin altına yerli müzik konması... Number One Tv'de ise olayın koparan bir boyutu var çünkü görüntülere dikkat edilmiyor. Çıplak göğüsleri anladık da, lezbiyenler, eşcinseller öpüşünce biraz olmamış gibi geldi bize. Hele geçen hafta fonda çalan Hakan Peker hiç olmamıştı, bu hafta düzeltmişler... 
"Kaçırmayın " demeden önce her saniye ekranının bir köşesinde bir sponsor ismi beliren, bir araştırmaya göre bu konuda lider olan, ancak maddi sorunları olduğu gazetelerde yer alan ve bu yüzden internetten indirdiği beleş ve bozuk görüntüleri yayınlamak zorunda kalan, giderek kültleşen yeni bir kanalımız daha olduğu için ne kadar şanslıyız. HaberTürk yetiyordu bize, ne gerek vardı .. 

Her türlü düğün, nişan, sünnetleriniz kasete çekilir, itinayla CD'ye aktarılır... 
Steven Spielberg 

Maksad-ı Emel 
"Eve girme sebebimin en büyük amacı buydu..." b b 
</TEXT>
</DOC>
