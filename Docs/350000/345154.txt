<DOC>
<DOCNO> 345154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/23/son/sontur44.html </URL>
<DATE> 2005/05/23/ </DATE>
<TIME> 21.10 </TIME>
<AUTHOR>  </AUTHOR>
<HEADLINE>
Kız arkadaşının babası tarafından bıçaklandı... 
</HEADLINE>
<TEXT>

     Konya’nın merkez Karatay İlçesi’nde bir kişinin, kız arkadaşının babası tarafından bıçaklandığı iddia edildi. 
     Edinilen bilgiye göre, Nazım Yıldız 22 , aynı fabrikada çalıştığı kız arkadaşı İran asıllı R.Z’yi 16 ailesiyle tanıştırmak için Tatlıcak Mahallesi’ndeki evlerine götürdü. 
     Kızının işyerinden izin alarak Yıldız’ın evine gittiğini öğrenen baba Fatah Z. 41 , Tatlıcak Mahallesi’ndeki eve gelerek Yıldız ile tartışmaya başladı. 
     Tartışmanın kısa sürede büyümesi üzerine Fatah Z, yanındaki bıçakla Yıldız’ı yüzünden yaraladı. 
     Konya Numune Hastanesi’ne kaldırılan Yıldız’ın sağlık durumunun iyi olduğu, Fatah Z’nin gözaltına alındığı bildirildi. 
     
</TEXT>
</DOC>
