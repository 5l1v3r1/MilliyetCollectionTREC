<DOC>
<DOCNO> 343768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/18/son/sontur21.html </URL>
<DATE> 2005/05/18/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Güneşli havaya yağmur arası 
</HEADLINE>
<TEXT>

     Milliyet İNTERNET 

Tüm bölgelerde görülen açık ve güneşli hava, yarından itibaren bazı bölgelerde yerini sağanak yağışa bırakacak. Cumartesi günü ise yurdun batısı yağış altında. Cuma günü İzmir, cumartesi günü ise İstanbul ve Ankara'da yer yer yağış görülecek. Erzurum hafta sonuna kadar yağışlı. 
     Artmaya devam eden hava sıcaklığı, cuma gününden itibaren batı bölgelerde yağışla birlikte azalacak. Sıcaklıklar İstanbul'da 28 dereceden 22'ye, İzmir'de 32 dereceden 28'e inerken, Ankara ve Erzurum'da sıcaklık artışı sürüyor. Cumartesi günü Ankara 32, Erzurum 23 derece. 
     YARIN akşam saatlerinde Kıyı Ege ve Trakya, gece saatlerinde Kütahya-Bolu arası ve gün boyu Doğu Anadolu ile Doğu Karadeniz'in iç kesimlerinde sağanak yağmur görülecek. Akdeniz açık, diğer yerler parçalı bulutlu... 
     CUMA günü Trakya, Kars-Ağrı çevresi, akşam saatlerinde ise İç Ege ile Batı Karadeniz arasında yine sağanak yağmur var. 
     CUMARTESİ günü ise yağışlar etki alanını genişletiyor. Marmara, Ege, İç Anadolu'nun kuzeyi ve Karadeniz'in iç kesimleri gök gürültülü ve sağanak yağmur alıyor... Yurdun geneli parçalı bulutlu, Doğu Akdeniz, Güneydoğu Anadolu ve Hakkari çevresi az bulutlu ve açık... 
     
     Antalya’dan yaz manzarası 
     İbrahim LALELİ DHA 

TURİZMİN başkenti Antalya, hava sıcaklığının 30 dereceyi bulmasıyla tam anlyamıyla yaz manzalarına kavuştu. Kentteki plajları ve havuzları tatilciler tıklım tıklım doldurdu. 
     Deniz suyu sıcaklığının 25 dereceyi bulduğu Antalya'da, turistlerle yerli tatilciler serinlemenin çeşitli yollarını buluyor. Havuzlara atlayıp birbiriyle oyunlar oynayarak serinleyenler kadar, bronzlaşmak isteyen turistler de şezlongları dolduruyor. 
     Bikinilerinin üstünü katlayıp lekesiz bronzlaşmaya çalışan tatilciler, kimi zaman etraftaki meraklı bakışların hedefi oluyor. Antalya'da tatil tüm renkleriyle doludizgin devam ediyor. 
     

     
</TEXT>
</DOC>
