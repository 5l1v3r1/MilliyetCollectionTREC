<DOC>
<DOCNO> 308951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/24/son/sontur18.html </URL>
<DATE> 2005/01/24/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Yeniden yağmurlu günler, havalar 8 derece ısınıyor 
</HEADLINE>
<TEXT>

     Özellikle Bolu Dağı'nda etkili olan kar yağışı bugün doğu bölgelerimize kayarken, yarın yurdu terkediyor. Bugün akşam saatlerinden itibaren yeni bir yağışlı hava Kıyı Ege ve Trakya'dan yurda giriş yapıyor. Hafta sonuna kadar batı bölgelerimizin tamamında yağmur bekleniyor. 
     Hava sıcaklığı lodosla birlikte 6-8 derece arasında artacak. Ankara'da sıcaklıklar 10 dereceye çıkarken, Antalya'da 18 dereceyi görecek. 
     Yarın Trakya ve Çanakkale çevresinde etkili yağmur var. Marmara, Kıyı Ege ve Antalya yağmurlu, Eskişehir-Afyon-Ankara ve Bolu çevreleri ise karla karışık yağmur ve kar yağışlı. Yağış alan bölgelerimizde lodos sert esiyor. 
     Çarşamba günü yağmur şiddetini artırıyor. Marmara, Kıyı Ege ve Antalya çevresinde etkili yağmur bekleniyor. İç Ege yine yağmurlu. Doğu bölgelerimizde hava açıyor, güneş yüzünü gösterecek. Lodos zaman zaman fırtınaya çevirecek, şiddetli esmeye devam ediyor. 
     Perşembe günü Marmara, Batı Karadeniz, İç Anadolu'nun batısı ve kuzeyi, Ege ve Batı Akdeniz'de yağmur sürüyor. Diğer kesimler parçalı bulutlu... 

     
</TEXT>
</DOC>
