<DOC>
<DOCNO> 329973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/04/guncel/axgun01.html </URL>
<DATE> 2005/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da Kore rüzg rı 
</HEADLINE>
<TEXT>


İstanbul Film Festivali, Kore Sineması başlığı altında dokuz filmlik bir seçki sunuyor. Kore filmleri, hemen her uluslararası festivalde odak noktası oluyor 

Alin Taşçıyan 

Kore sinemasına korku ve gerilim türündeki popüler ama nitelikli filmleriyle vizyondan aşinayız. Kore sineması 2000'li yıllara denk gelen tırmanışını tamamlayıp zirveye kuruldu. Geçen yıl Cannes Film Festivali'nde Jüri Büyük Ödülü'nü kazanan film, Kore yapımı "Oldboy" idi. Filmin yönetmeni Park Chan Wook, ayrıca Hong Sang Soo, Kim Ki Duk gibi isimler, Kore'de bir kurum, bir marka haline gelen Im Kwon Taek gibi ustaların yanına yerleşti. Hemen her uluslararası festivalde Kore filmleri odak noktası oluyor. Bu ülkeden filmlerin pazar payı ise gitgide büyüyor. 

Sağ gösterip sol vuruyor 
İstanbul Film Festivali, Kore Sineması başlığı altında dokuz filmlik bir seçki sunuyor. Seçkide, Koreli yönetmenlerin incelik katarak daha şık hale getirdiği janr filmlerini de Matrix benzeri "Arahan" kara komedi "Cinayet Günlüğü" casusluk filmi "Silmi Adası" hortlak hik yesi "R-Noktası" ve sıradışı aşk öyküsü "Vaha" temsil ediyor. 
Kore programındaki 4 filmde çok önemli 3 yönetmenin imzasını görüyoruz. "İhtiyar Delikanlı"nın yönetmeni Park Chan Wook "Haklı İntikam" ile karşımızda. Bir 'intikam üçlemesi' yapmak için yola çıkan Park'ın ilk filmi "Haklı İntikam" idi "İhtiyar Delikanlı" onun devamıydı. Park henüz üçlemeyi tamamlamadı. Park'ın tipik özelliği, izleyiciye sağ gösterip sol vurması insan ruhunda saklı şiddeti nihilist bir yaklaşımla sunması. Felsefe okumuş Park'tan da bu beklenirdi. 
Kore sinemasının 70'ine merdiven dayamış ustası Im Kwon-Taek de geçen yıl Venedik'te yarışan filmi "Aşağılık Adam" ile programda. "Aşağılık Adam", 50'li yıllarda Kore'deki Amerikan etkisinin yol açtığı yozlaşma üzerine bir dönem filmi. Programda 2 filmi birden yer alan Kim Ki Duk ise şu anda Kore sinemasının yıldız yönetmeni. "Boş Ev" ve "Fedak r Kız" adlı filmleri ise şimdiden birer klasik sayılabilir. Her 2 filmi de festivalden sonra gösterime girecek. "Fedak r Kız" genç kızlık, cinsellik, fuhuş, aile, arkadaşlık ve ahl k kavramlarını altüst eden melodramla kara komedi arası şaşırtıcı bir film. "Boş Ev" ise, Kim'in bütün şoke edici filmleri arasında, sinema sanatıyla en fazla uğraştığı göndermeleriyle sinemaseverleri ihya eden bir film. "Boş Ev"i izlemeyenlerin içinde bir boşluk kalacağını söylemeden geçemeyeceğiz. 

Bugünün önerileri 

4 Nisan Pazartesi 
"Bir Kış Gecesi Rüyası" Goran Paskalyeviç Atlas Sineması 12.30 
"Nedime" Claude Chabrol ya da "Galindez Dosyası" Emek Sineması 19.00 
"2046" Wong Kar Wai Emek Sineması 21.30 
"Sudaki Bıçak" Roman Polanski Atlas Sineması 21.30 
"Bıçak Sırtı" Ridley Scott Emek Sineması 10.00 
"Dünden Sonra" Attila Janisch Sinepop Sineması 12.30 
"Musica Cubana" German Kral Beyoğlu Sineması 19.00 


</TEXT>
</DOC>
