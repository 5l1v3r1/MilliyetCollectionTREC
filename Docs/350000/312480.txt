<DOC>
<DOCNO> 312480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/04/son/sontur23.html </URL>
<DATE> 2005/02/04/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Gökçeada'ya 2 gündür su ve elektrik verilemiyor 
</HEADLINE>
<TEXT>

     Çanakkale'deki olumsuz hava koşulları nedeniyle Gökçeada'ya 2 gündür su ve elektrik verilemediği bildirildi. 
     AA muhabirinin edindiği bilgiye göre, Çanakkale ve çevresinde etkili olan şiddetli fırtına ve kar yağışı yaşamı olumsuz etkiliyor. Gökçeada'nın Aydıncık bölgesinden gelen enerji hattının fırtınadan zarar görmesi ve elektrik tellerinin kopması nedeniyle, ilçeye iki gündür elektrik verilemiyor. 
     Yetkililer, Gökçeada'ya elektrik verilememesi nedeniyle, belediyeye ait jeneratörün yetersiz kaldığını, bu nedenle ilçeye elektrikle birlikte 2 gündür su da verilemediğini kaydettiler. 
     Enerji nakil hattındaki kopan tellerin onarılmasına çalışıldığını ifade eden yetkililer, en kısa sürede onarımı tamamlayarak ilçeye elektrik verileceğini bildirdiler. 
     Öte yandan, olumsuz hava koşulları nedeniyle dünden itibaren Gökçeada'ya deniz ulaşımı da sağlanamıyor. 
     
</TEXT>
</DOC>
