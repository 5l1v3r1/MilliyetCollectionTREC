<DOC>
<DOCNO> 320932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/05/spor/axspo01.html </URL>
<DATE> 2005/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kemerleri bağlayın 
</HEADLINE>
<TEXT>


Formula 1'de yeni sezon bu hafta sonu Avustralya Grand Prix'si ile başlıyor. Türkiye de 14. yarışa 21 Ağustos'ta İstanbul'da ev sahipliği yapacak 

Hazırlayanlar Murat AĞcA - Cem YILMAZ 


Formula 1'de bu hafta sonu Avustralya'nın Melbourne kentinde start alacak yeni sezon, Türkiye için bu kez çok farklı bir heyecanla başlıyor. Dünya'nın en popüler sportif organizasyonlarından biri olan Formula 1'de artık biz de varız. Sezonun 14. ayağı olarak 19 - 21 Ağustos'ta İstanbul Otodrom Pisti'nde yapılacak yarış, yıldızlar geçidine sahne olacak. 19 yarışla tarihin en yoğun sezonunda takvimin tek yeni ülkesi Türkiye... 
1950'den bu yana 55 yıldır aralıksız yapılan ve 27 farklı ismin şampiyonluğa ulaştığı Formula 1'de 2005 sezonunun parolası yine aynı olacak "Kırmızı Ferrari'deki Alman'ı geçmek ". Beşi son beş yılda üst üste olmak üzere 7 kez şampiyon olarak tarihin en başarılı ismi olan Michael Schumacher, 36 ulaşan yaşına rağmen yine iddialı. Pistin "en ihtiyar delikanlısı" olacak Alman pilotun önünü kimin kesebileceği merakla bekleniyor. 2004'te 18 yarışın 13'ünü kazanan Schumi ve Rubens Barrichello'lu Ferrari'yi test sürüşlerinde başarılı gözüken McLaren, yenilenen Toyota, Renault, Williams ve pilotlarını koruyan BAR takımlarının sıkıştırması bekleniyor. 
F1 pistlerinin yeni takımı ise Red Bull... Jaguar'ı satın alan Red Bull'un mevcut Cosworth motoruyla F1'de kanatlanmasını beklemek çok zor. Tecrübeli David Coulthard ve Christian Klien ile yarışacak yeni ekibin asıl rakipleri Jordan ve Minardi olacak. Yeni sezon öncesi en önemli değişikliklerden biri de Jordan'da yaşandı. Midland grubu takımı satın aldı. Jordan'ın pilotları da oldukça ilgi çekici. 

İlk Hintli pilot 
Narain Karthikeyan, pistlerin ilk Hintli sürücüsü olacak. Diğer isim ise Portekizli Tiago Monteiro. R25 ile gözü yükseklerde olan Renault'da genç kan Fernando Alonso'nun yanına takımın eski tecrübeli sürücülerinden Giancarlo Fisichella eklendi. 1997'nin şampiyonu Jacques Villeneuve de Sauber ile pistlere dönecek. Felipe Massa da Sauber'in diğer sürücüsü. Toyota ise atağa doymuyor. Kesenin ağzını sürekli açan Japon ekibi, Jarno Trulli ve Ralf Schumacher transferleriyle adından söz ettirdi. BMW Williams, Mark Webber - Nick Heidfeld ikilisiyle şans arayacak. Geçen yılın ikincisi BAR, Jenson Button - Takumo Sato ile yoluna devam ediyor. Buz ve ateşin karışımı Kimi Raikkonen ile Juan Pablo Montoya da McLaren'in 2005'teki umutları olacak. 

Kurallar yine değişti 

MOTOR Yeni sezonda yapılan değişikliklerde masrafları azaltmak ve güvenliği artırmak hedeflendi. Motorlar iki yarışta da aynı kalacak. Motor değiştirilmesi 10 sıralık cezayı beraberinde getirecek. Bu durumda dayanıklılığı artırmak için motorların gücünden kaybetmesi kaçınılmaz olacak. Dolayısıyla bu da daha az masraf ve sürat anlamı taşıyacak. 
SIRALAMA Cuma ve cumartesi yapılacak iki antrenman turu sonrası sıralama turları iki güne yayılacak ancak final sıralama turları pazar sabahı yapılacak. Cumartesi antrenmanlardan sonra ve pazar yarış öncesi koşulacak iki sıralamanın ortalaması grid pozisyonlarını belirleyecek. 
AERODİNAMİK Ön kanatların 50 mm kaldırılması, arka kanatların 150 mm öne gelmesi araçların hızın yüzde 25 kesecek. 
LASTİK Sıralama ve yarışlar sırasında sadece bir set lastik kullanılmasına izin verilecek. Bir yarışta ortalama 70 - 100 kilometrede bir değiştirilen lastiklerin şimdi 350 kilometre civarında dayanması gerekecek. Üç set lastiklerden biri resmi antrenmanlarda, biri sıralama ve yarışta kullanılacak. Üçüncü set ise ancak lastik patlaması gibi durumlarda değiştirilmek için saklanacak. 

2005 TAKVİMİ 6 MART Avustralya - Albert Park 20 MART Malezya - Sepang 3 NİSAN Bahreyn - Shakir 24 NİSAN San Marino - Imola 8 MAYIS İspanya - Catalunya 22 MAYIS Monaco - Monaco 29 MAYIS Avrupa - Nürburgring 12 HAZİRAN Kanada - Montreal 19 HAZİRAN ABD - Indianapolis 3 TEMMUZ Fransa - Magny - Cours 10 TEMMUZ İngiltere - Silverstone 24 TEMMUZ Almanya - Hockenheim 31 TEMMUZ Macaristan - Hungaroring 21 AĞUSTOS TÜRKİYE - ISTANBUL 4 EYLÜL İtalya - Monza 11 EYLÜL Belçika - Spa 25 EYLÜL Brezilya - Interlagos 9 EKİM Japonya - Suzuka 16 EKİM Çin - Shanghai 

Yayınlar CNN Türk ve Kanal D'de 

FORMULA 1 tutkunları gelecek dört yıl boyunca yarışların heyecanını CNN Türk ve Kanal D'de yaşayacak. Motor Sporları ve Organizasyon A.Ş. ile iki kuruluş arasında varılan anlaşma sonucu, Formula 1'in yurtdışı canlı yayın hakları CNN Türk'ün, Türkiye Grand Prix'si yayın hakları da Kanal D'nin oldu. CNN Türk Avustralya GP'si ilk sıralama turlarını bugün 04.00'ten, ikinci sırala turlarını yarın 01.00'den ve yarışı da 05.00'ten itibaren canlı verecek. 

Yaşayan Efsane 

M.SCHUMACHER 
Ne kadar "cimri" olduğunu anlamak için çocuklarına verdiği iki euroluk haftalığa bakmaya gerek yok. O, son beş yılı aralıksız, toplam yedi kez çıktığı birincilik kürsüsünü kimseyle paylaşmıyor. Ve işin özü, griddeki en yaşlı 36 olacağı bu sezonda da paylaşmaya niyetli gözükmüyor. Formula 1'de pole pozisyon sayısı ve grand prix startı dışında tüm önemli rekorları elinde bulunduran Alman, her zaman olduğu gibi bu sezon öncesi de temkini elden bırakmıyor ve yeni aracın yetişmeyeceği ilk yarışlarda "yavaş" gidebileceğini söylüyor. Peki buna inanan var mı İşte rakamlarla "yaşayan efsane"... 

Doğum tarihi 03.01.1969 
Doğum Yeri Hürth Hermühlheim 
Boy - kilo 1.74 - 75 
Toplam Yarış 213 
Kazandığı GP 83 
Toplam puan 1186 
Toplam podyum 137 
İlk GP 1991 Spa - Belçika 

BU İSİMLERE DİKKAT 
Fernando ALONSO Renault 

Yaş 23 
Yarış sayısı 50 
Kazandığı GP 1 
Pole pozisyon 3 
İlk zaferi Macaristan 2003 
Formula 1'in en genç yarış kazanan sürücüsü Alonso'nun geleceği parlak. Schumi pistleri bıraktıktan sonra da yarışabilecek yaşta. 2001'de Minardi'de işe başladı, 2003'te Button'ın yerine Renault'ya geçti. Agresif ve kendine güvenen bir yapısı var. Futbol meraklısı ve Real Madrid aşığı 

Rubens BARRICHELLO Ferrari 

Yaş 32 
Yarış sayısı 196 
Kazandığı GP 9 
Pole pozisyon 13 
İlk zafer Almanya 2000 
Ferrari'de her sezona "artık zamanım geldi" diye başlayıp, hep Schumacher'in gerisinde kalmak, onu "hasta" ediyor. Geçen sezon iki yarış kazanıp yine ikinci oldu. Senna'dan sonra en başarılı Brezilyalı Barrichello'ya artık ikincilik yetmiyor. Görünüşe bakılırsa artık takım emirlerini de takmayacak. 

Jenson BUTTON Bar 

Yaş 25 
Yarış sayısı 84 
Kazandığı GP - 
Pole pozisyon 1 
F1'de puan kazanan en genç isim olan Button, pistin hızlı delikanlılarından. 2000 yılında Williams'ta piste çıkan İngiliz, daha sonra Benetton ve ardından BAR'a kadar uzanan inişli çıkışlı bir grafik çizdi. Henüz yarış kazanamamış olmasına rağmen 10 kez podyuma çıktı ve geçen yılı 3. tamamladı. Yumuşak stili handikapı. 

Giancarlo FISICHELLA Renault 

Yaş 32 
Yarış startı 141 
Pole pozisyon 1 
Kazandığı GP 1 
İlk zaferi Brezilya 2003 
Sessiz ve yumuşak stiline rağmen işini iyi bilen tecrübeli bir pilot. Eski takımı Renault'da çıkış arayacak. İlk kez bir sezona bu kadar iddialı bir ekipte başlayacak. Sürat tutkunu çoğu pilot gibi onun da özel yaşamı oldukça mütevazı. İki çocuk sahibi İtalyan, aynı zamanda ateşli bir Roma taraftarı. 

Nick HEIDFELD Williams 

Yaş 27 
Yarış statı 84 
Pole pozisyon - 
Kazandığı GP - 
WILLAMS'da son anda koltuğu kapan Nick Heidfeld'in takma adı "Quik Nick" Hızlı Nick . Henüz sonuca varamasa da bu unvanı da hak ettiğini kimi yarışlarda rakiplerine hissettiriyor. 2001'de Sauber'de iyi bir başlangıç yaptı ama sonraki iki yıl parlak geçmedi. Geçen yıl Jordan'da ancak 3 puan toplayabildi. 

Juan Pablo MONTOYA McLaren 

Yaş 29 
Yarış startı 68 
Pole pozisyon 11 
Kazandığı GP 4 
İlk zaferi İtalya 2001 
YARIŞ kazanan ilk Kolombiyalı. Williams'ın test sürücüsü olan Montoya, daha sonra ABD'de CART ve Indy 500 kazandı. Williams'ta Schumi'ye gözdağı verdi. Pistte tehlikeli oyunlar oynamayı seven Montoya, bakalım hamile eşi Connie'yi heyecanlandırmamak için riskten uzak duracak mı 

Kimi RAIKKONEN McLaren 

Yaş 25 
Yarış startı 68 
Pole pozisyon 3 
Kazandığı GP 2 
İlk zaferi Malezya 2003 
2003'te Schumi'nin ardından 2. oldu, geçen yıl McLaren'in "şeref sayısı"nı Belçika'da kazandı. 2001'de Hakkinen'den bayrağı devraldı. McLaren'de patronu ona "Buz adam" diyor. Kanarya Adaları'ndaki geceler ve motoru iflas ettiği yarışlar hariç soğukkanlı olan Kimi, piste renk katacak. 

Takuma SATO BAR 

Yaş 28 
Yarış startı 36 
Pole pozisyon - 
Kazandığı GP - 
PİSTLERİN samurayı Patlayan motorlarına rağmen geçen yıl ilk kez podyuma çıkmayı başardı. Özellikle sıkça yaptığı ve bir samurayın harakirisine benzeyen cesur, agresif çıkışlarıyla dikkat çekti. Korkusuz Japon, çok sevildiği ülkesinin grand prix kazanan ilk yarışçısı olmak için var gücüyle çalışıyor. 

FERRARİ 

Dünya şampiyonluğu 14 kez, En iyi yarış derecesi 182 kez 1'incilik , Pole pozisyon 178 kez, En hızlı tur sayısı 181 kez, Lastikler Bridgestone, Motor Ferrari, Şasi F 2004-M - F 2005, İlk yarış yılı 1950, Başkan Luca Montezomolo, Genel Müdür Jean Todt 
Pilotlar MICHAEL SCHUMACHER RUBENS BARRICHELLO 

BAR HONDA 

Dünya şampiyonluğu 0, En iyi yarış derecesi 4 kez 2'incilik , Pole pozisyon 1 kez, En hızlı tur sayısı 0, Lastikler Michelin, Motor Honda RA005E, Şasi 007, İlk yarış yılı 1999, Takım Patronu Nick Fry, Teknik Müdür Geoff Willis, Pilotlar JENSON BUTTON, TAKUMA SATO 

RENAULT 

Dünya şampiyonluğu 0, En iyi yarış derecesi 17kez 1'incilik , Pole pozisyon 36 kez, En hızlı tur sayısı 19 kez, Lastikler Michelin, Motor RS25 
Şasi R25, İlk yarış yılı 1977, Takım Patronu Flavio Briatore, Teknik Müdür Bob Bell, Pilotlar FERNANDO ALONSO, GIANCARLO FISICHELLA 

BMW WILLIAMS 

Dünya şampiyonluğu 9, En iyi derecesi 113 kez 1'incilik , Pole pozisyon 124 kez, En hızlı tur sayısı 128, Lastikler Michelin, Motor BMW P84 5, Şasi FW27, İlk yarış yılı 1975, Takım Patronu Frank Williams, Teknik Müdür Sam Michael, Pilotlar MARK WEBBER, NICK HEIDFELD 

McLAREN MERCEDES 

Dünya şampiyonluğu 8, En iyi derecesi 138 kez 1'incilik , Pole pozisyon 115 kez, En hızlı tur sayısı 113 kez, Lastikler Michelin, Motor Mercedes-Benz FO 110R, Şasi MP4-20, İlk yarış yılı 1966, Takım Patronu Ron Dennis, Teknik Müdür Adrian Newey 
Pilotlar KIMI RAIKKONEN, JUAN PABLO MONTOYA 

SAUBER 

Dünya şampiyonluğu 0, En iyi derecesi 6 kez 3'üncülük , Pole pozisyon 0, En hızlı tur sayısı 0, Lastikler Michelin, Motor Petronas 05A, Şasi C24, İlk yarış yılı 1993, Takım Patronu Peter Sauber, Teknik Müdür Willy Rampf, Pilotlar JACQUES VILLENEUVE, FELIPE MASSA 

RED BULL 

Dünya şampiyonluğu 0, En iyi yarış derecesi 0, Pole pozisyon 0, En hızlı tur sayısı 0, Lastikler Michelin, Motor Cosworth Racing TJ 2005, Şasi RB1, İlk yarış yılı 2005, Takım Patronu Dietrich Mateschitz, Teknik Müdür Günter Steiner, Pilotlar DAVID COULTHARD, CHRISTIAN KLIEN 

TOYOTA 

Dünya şampiyonluğu 0, En iyi derecesi 2 kez 5'incilik , Pole pozisyon 0, En hızlı tur sayısı 0, Lastikler Michelin, Motor RVX05, Şasi TF 105, İlk yarış yılı 2002, Takım Patronu Tsutomu Tomita, Teknik Müdür M.Gascoyne - L.Marmorini, Pilotlar JARNO TRULLI, RALF SCHUMACHER 

JORDAN 

Dünya şampiyonluğu 0, En iyi derecesi 1'incilik 4 kez , Pole pozisyon 2, En hızlı tur sayısı 2, Lastikler Bridgestone, Motor Toyota, Şasi EJ15, İlk yarış yılı 1991, Takım Patronu Alex Shnaider, Takım Müdürü Trevor Carlin, Pilotlar NARIAN KARTHIKEYAN, TIAGO MONTEIRO 

MINARDI 

Dünya şampiyonluğu 0, En iyi derecesi 4'üncülük 3 kez , Pole pozisyon 0, En hızlı tur sayısı 0, Lastikler Bridgestone, Motor Cosworth, Şasi PS04B, İlk yarış yılı 1985, Takım Patronu Paul Stoddart, Teknik Müdür Gabriele Tredozi, Pilotlar CHRISTIJAN ALBERS, PATRICK FRAISACHER 


</TEXT>
</DOC>
