<DOC>
<DOCNO> 304989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/10/siyaset/siy05.html </URL>
<DATE> 2005/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal Erdoğan'ın zihni almaz 
</HEADLINE>
<TEXT>


GÜLAY FIRAT İstanbul 


CHP lideri Deniz Baykal, partisinin İstanbul il başkanlığının yemeğinde yaptığı açıklamada, Başbakan Recep Tayyip Erdoğan'a, "CHP'nin yolsuzlukla mücadele etmesi için yolsuzluğun illa kendi dışında olması şart değildir. Sayın Başbakan'ın zihninin bunu alması mümkün değildir" diye yanıt verdi. AKP'nin Anayasa'nın öngördüğü hesap sorma mekanizmalarını çalıştırmadığını belirten Baykal, Başbakan'ın AKP'nin yolsuzluklarını örtbas ettiğini öne sürdü. Baykal, "Onun yolsuzluk tanımı, sadece kendi dışındaki yolsuzluklara yönelik çalışmadır. Onun anlayışına göre AKP'liler yolsuzluk yapmaz. Mecliste AKP'liler hatta yer yer bakanlar kendi partilerindeki yolsuzlukları konuşuyorlarmış" diye konuştu. 


</TEXT>
</DOC>
