<DOC>
<DOCNO> 322373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/10/siyaset/siy02.html </URL>
<DATE> 2005/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ermenistan, Erdoğan'ın önerisini reddetti 
</HEADLINE>
<TEXT>



Ermenistan Dışişleri Bakanı Vartan Oskanyan, Ermeni soykırımı iddialarıyla ilgili olarak iki ülke tarihçilerinin ortak çalışması önerisini reddetti. Başbakan Recep Tayyip Erdoğan'ın "iki ülke tarihçilerinin konuyla ilgili ortak çalışma yapması" yönündeki önerisini Mediamax ajansına değerlendiren Oskanyan, tarihçilerin ortak çalışması önerisinin dayanağı bulunmadığını iddia etti. Oskanyan, kendilerinin de konuyla ilgili tavırlarını sık sık dile getirdiklerini söyledi. Tarihçilerin söyleyeceklerini çok önce söylediğini savunan Ermenistan Dışişleri Bakanı Oskanyan, "Türkiye kendi tavrını ortaya koymalı." dedi. 



</TEXT>
</DOC>
