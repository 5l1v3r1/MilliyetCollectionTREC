<DOC>
<DOCNO> 304434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/07/son/sontur12.html </URL>
<DATE> 2005/01/07/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
'Şeytana uydum hakim bey ..' 
</HEADLINE>
<TEXT>

     Nail KAHRAMAN DHA 

BURSA'da, ateş istemek bahanesiyle durdurdukları 16 yaşındaki İ.U.'nun cep telefonunu gasp ettikleri gerekçesiyle tutuklanan 4 kişi hakim karşısına çıktı. Mahkemede ifade veren sanıklardan 19 yaşındaki Ferit Atasever, "Şeytana uydum, çok pişmanım hakim bey'' dedi. 
     Merkez Yıldırım İlçesi'ne bağlı Yavuzselim Mahallesi'nde, 2 ay önce meydana gelen olayda, İ.U.'nun cep telefonunu bıçak zoruyla gasp ettikleri iddiasıyla tutuklanan G.A. 16 , A.İ. 16 , A.A. 17 ve Ferit Atasever'in yargılanmasına başlandı. 
     Bursa 4'üncü Ağır Ceza Mahkemesi'nde gasp' suçundan 20 yıla kadar hapis cezası istemiyle dava açılan sanıklar hakim karşısına çıktı. Mahkemede ifade veren Ferit Atasever, "Olay akşamı kız arkadaşımdan ayrıldığım için morilim bozuktu. Mağdurdan sigaramı yakmak için ateş istedim. Yok' deyince telefonunu vermesini ve kız arkadaşıma çağrı yapacağımı söyledim. Önce vermek istemedi ancak ısrar edince, içindeki kartı çıkartıp telefonu bana verdi. Telefonu aldıktan sonra şeytana uyup oradan kaçtım. Çok pişmanım'' dedi. Diğer sanıklar ise haklarındaki suçlamaları kabul etmedi. 
     Telefonu vermek istemediğini ancak Ferit Atasever'in bıçak çektiğini ileri süren İ.U. ise "Bıçağı bacağıma dayayıp telefonu vermezsem, öldüreceğini söyledi. Ben de korkudan telefonumu verdim. Sonra durumu polise bildirdim'' diye konuştu. 
     Tarafları dinleyen mahkeme heyeti, sanıklardan G.A. ve A.İ.'yi tutuksuz yargılanmak üzere serbest bırakırken, diğer sanıklar A.A. ve Ferit Atasever'in tutukluluk halinin devamına karar vererek duruşmayı erteledi. 
     
</TEXT>
</DOC>
