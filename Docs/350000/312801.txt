<DOC>
<DOCNO> 312801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/06/spor/spo04.html </URL>
<DATE> 2005/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Fatih'e yakın markaj 
</HEADLINE>
<TEXT>


Lyon, PSG, Schalke, W.Bremen ve Leverkusen'in Trabzonspor'un golcüsünü yakın markaja aldığı iddia edildi. Menajerler, Fatih'in ortalama fiyatını 5 - 6 milyon Euro olarak hesaplıyor 


En gözde yıldız 
TRABZONSPOR Kaptanı Fatih Tekke'ye Avrupa kapılarının yeni sezondan itibaren açılacağı iddia edildi. Bordo - Mavili forma altında büyük başarılara imza atan golcü futbolcuyu Fransa'nın Lyon ile Paris Saint Germain, Almanya'nın da Schalke, W.Bremen ve Leverkusen takımlarının izlediği öğrenildi. Menajerlerin de yönetimle sıcak temaslara başladığı iddia edildi. 

Aktuğ vermiyor 
AVRUPA'NIN ünlü kulüpleriyle çalışan menajerler, Fatih Tekke'nin Avrupa'daki piyasasının 5 - 6 milyon civarında olduğunu dile getirdi. Başkan Atay Aktuğ ise, sezon içersinde bu tür görüşmelere sıcak bakmadığını belirtip, "Hiç kimse Fatih Tekke için bize gelmesin. Şampiyon olmadan bu oyuncuları bir yere vermeyiz dedik. Aynı görüşümüz devam ediyor" ifadelerini kullandı. 

Hazırlıklar tamamlandı 

TRABZONSPOR Akçaabat Sebatspor ile oynayacağı maçın hazırlıklarını dün basına kapalı yaptığı antrenmanla tamamladı. Bordo - Mavili takımın teknik patronu Şenol Güneş kadrodaki 23 futbolcuyu da kampa dahil etti. Tecrübeli çalıştırıcı, "Bizim için önemli bir maç olacak. Hedefimiz galibiyet. Zirve yarışındaki iddiamızı sürdürebilmek için kazanacağız" diye konuştu. 

A.SEBAT - TRABZON 

Kadrolar 
A.SEBAT 
Miloşevski 
Serdal 
Hamza 
Ali Eren 
Ogün 
H.Bayraktar 
Alişen 
Vlademir 
Yusuf 
Ekrem 
Hasan Özer 

TRABZON 
Petkoviç 
Emrah 
T.Seyhan 
D'Haene 
Özgür 
Celalettin 
Yattara 
Hüseyin 
Gökdeniz 
Lee Yong 
Fatih 
Szymkowiak 
M.Yılmaz 

SAAT 14.00, STAT Akçaabat Fatih, HAKEM Bülent Demirlek, SAKAT Amir A.Sebatspor 


</TEXT>
</DOC>
