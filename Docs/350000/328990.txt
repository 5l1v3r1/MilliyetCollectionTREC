<DOC>
<DOCNO> 328990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/31/son/sonspo01.html </URL>
<DATE> 2005/03/31/ </DATE>
<TIME> 02.03 </TIME>
<AUTHOR>  </AUTHOR>
<HEADLINE>
Yunanistan Yunan futbolunu küçük düşüren davranışlardan kaçının 
</HEADLINE>
<TEXT>

     Yunanistan Futbol Federasyonu, 18. Dünya Kupası elemeleri 2. grubunda bu akşam yapılacak Yunanistan-Arnavutluk karşılaşmasında Yunanlı taraftara ölçülü hareket etmesi çağrısında bulundu. 
     Atina'da dün akşam Arnvutluk-Yunanistan ümit milli takımları arasında yapılan ve 2-0 Yunanistan üstünlüğüyle tamamlanan karşılaşmada, bazı Yunan taraftarların ''aşırı'' davranışları nedeniyle Arnavut ekibinden özür dileyen federasyon, bu tür davranışların Yunan futbolunu küçük düşürdüğü yorumunu yaptı. 
     Yunanistan Hükümet Sözcüsü Teodoros Rusopulos ise dün akşamki karşılaşmada Arnavutluk bayrağının yırtılması olayını kınadığını dile getirdi. 
     Öte yandan Atina'nın Karaiskaki Stadı'nda bu akşam yapılacak karşılaşmayı 35 bin taraftarın geleceğini ifade eden Yunan basın yayın organları, stat çevresinde yoğun güvenlik önlemlerinin alındığını kaydettikleri haberlerinde dün akşam bir takım ''kendini bilmezlerin'' gözler önüne serdikleri olayların Yunanistan için adeta ''kara leke'' olduğu değerlendirmesinde bulundular. 
     
</TEXT>
</DOC>
