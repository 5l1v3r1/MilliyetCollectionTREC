<DOC>
<DOCNO> 307370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/18/siyaset/siy05.html </URL>
<DATE> 2005/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğrenciler gözaltı araçlarına sığmadı 
</HEADLINE>
<TEXT>


ANKARA Milliyet 


AB karşıtı kampanya yürüten Gençlik Federasyonu'nun Kızılay'da yapmak istediği basın açıklaması, başlamadan bitti. Polis, Kızılay'a yürümek isteyen 196 kişiyi gözaltına aldı. Gençlik Federasyonu'nun üyeleri, dün Kurtuluş Parkı'nda toplandı. Polis, eylemcileri çember içine aldıktan sonra çok seyrek biçimde cop kullanarak gözaltına aldı. Mukavemette bulunanlara karşı cop yerine biber gazı kullanıldı. 3 polis yaralandı. Göstericilerin üzerinde de 13 adet molotofkokteyli, 15 adet kırmızı renkli kar maskesi, 5 adet havai fişek, 8 adet çakmak, 2 adet megafon, 1 adet gaz maskesi, 2 adet sapan, 167 adet cam bilye, 93 adet DHKP-C terör örgütünü sembolize eden resimlerin bulunduğu sopaya takılı flama, 170 adet terör örgütü DHKP-C'yi sembolize eden resimlerin bulunduğu şapka, çok sayıda taş ve kırmızı flamalar ele geçirildi. 



</TEXT>
</DOC>
