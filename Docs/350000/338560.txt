<DOC>
<DOCNO> 338560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/01/magazin/amag.html </URL>
<DATE> 2005/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizin altında afiyet olsun 
</HEADLINE>
<TEXT>


İstanbul Boğazı'nda hizmet vermeye başlayan Lamia'da müşteriler yemek yerken ya da içkilerini yudumlarken denizin altını seyredebiliyor 

Ahu Coşkun 

Hidrolik dalış platformu 
MÜŞTERİLERİNİN koltuklarından denizin derinliklerini emniyetli bir şekilde seyredebilecekleri restoran gemisi Lamia, İstanbul Boğazı'nda hizmet vermeye başladı. Geminin müşterileri, yemek yerken pencerelerden denizin altını seyredebilme fırsatı buluyor. Giriş güvertesindeki hidrolik dalış platformu açılarak, her noktada denize girebilme ayrıcalığı sağlanıyor. 

Bundan sonra Boğaz'da 
GEMİNİN sahibi Taner Başgöl, seçkin mönüleriyle şirket davetleri, nişan, düğün, doğum günü gibi özel kutlamalarla, kültür ve eğlence gezileriyle alternatif olacaklarını söyledi. Başgöl, "İstanbul'da bu yıl turizmde ciddi bir patlama bekleniyor. Özellikle kongrelerde artış bekliyoruz. Bu yüzden Lamia bundan sonra İstanbul Boğazı'nda olacak" dedi. 


</TEXT>
</DOC>
