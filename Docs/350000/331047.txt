<DOC>
<DOCNO> 331047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/07/son/sondun35.html </URL>
<DATE> 2005/04/07/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Akayev, Kırgızistan'da ev yapmak için arazi istiyor... 
</HEADLINE>
<TEXT>

     Kırgızistan'ın devrik lideri Askar Akayev'in, geçici hükümetten, ülkenin turizm merkezi Issık Göl'de arazi talebinde bulunduğu bildirildi. 
     Akayev'in istifasını görüşmek üzere bugün toplanan Meclis'te, bazı milletvekilleri, geçici hükümetin de devrik liderle Moskova'da görüştüğünü, ancak bu görüşme hakkında kendilerine bilgi verilmediğini ifade ederek, hükümetin açıklama yapmasını istediler. 
     Milletvekillerinin bu talebine hükümet adına Başbakan Birinci Yardımcısı İşenbay Kadırbekov cevap verdi. 
     Geçici hükümet adına Akayev ile görüşmeyi kendisinin yaptığını belirten Kadırbekov, bu görüşmede devrik liderin, Issık Göl sahilinde, kendi imkanlarıyla konut yapmak üzere arazi tahsis edilmesini istediğini açıkladı. 
     Kadırbekov, ''Akayev ayrıca başkent Bişkek'te yapımı devam eden lüks konutun da kendisine verilmesini istedi. Akayev, bu konutun da kendi imkanlarıyla yapılmakta olduğunu söyledi'' dedi. 
     
</TEXT>
</DOC>
