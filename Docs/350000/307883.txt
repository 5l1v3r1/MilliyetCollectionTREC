<DOC>
<DOCNO> 307883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/19/son/sontur22.html </URL>
<DATE> 2005/01/19/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Avcıların ürküttüğü keklik sürüsü telef oldu .. 
</HEADLINE>
<TEXT>

     Elazığ'ın Ağın İlçesi'nde, avcıların ürküttüğü keklik sürüsü, besili oldukları için Keban Baraj Gölü'nü aşamayarak, telef oldu. 
     Alınan bilgiye göre, Şenpınar Mahallesi yakınlarında, avcılar, yüksek yerlerde beslenmek amacıyla bölgeye gelen keklikleri yakalamak için kovalamaya başladı. 
     Ürken keklikler, yönlerini şaşırarak Keban Baraj Gölü'ne doğru hareket etti. Gölü uçarak aşamayan keklikler, suya düşerek telef oldu. 
     Bölgede balıkçılık yapan Mehmet Çakar, AA muhabirine yaptığı açıklamada, balık avlarken suyun üzerinde, ölmek üzere olan çok sayıda keklik gördüğünü belirterek, kekliklerden sadece 15'ini kurtarabildiğini söyledi. 
     Çakar, arkadaşı İbrahim Kılıç'ın da yaklaşık 20 kekliği kurtarabildiğini, diğer kekliklerin ise telef olduğunu belirtti. 
     
</TEXT>
</DOC>
