<DOC>
<DOCNO> 335328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/20/son/sonyas08.html </URL>
<DATE> 2005/04/20/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Şok... En iyi restoran İngiltere'de 
</HEADLINE>
<TEXT>

     AFP - LONDRA 

      İngilizler mutfak kültürlerinin zayıflığı, yemeklerinin tatsız tuzsuzluğu ile yıllardır fıkralara konu olmuş olabilir, ama dünyanın en iyi restoranı onlarda 'Restaurant' adlı dergi tarafından 500 şef ve uzmanın oylarıyla her yıl verilen 'Dünyanın En İyi 50 Restoranı' ödüllerinde bu yıl Londra yakınlarında Bray köyündeki 'The Fat Duck' Şişko Ördek restoranı birinci sıraya yerleşti. 
     Listede Britanya'dan 13 restoran daha var. İlk 50 içine Fransa'dan sekiz, ABD'den de altı restoran yer aldı. Asya'dan ise sadece Hong Kong'ta bir restoran olan 'Felix' listeye girebildi. 
     
     Jüriyi etkileyenler 
     Kendisi de bir şef olan Haston Blumenthal'in sahibi olduğu 'The Fat Duck' Şişko Ördek tost sorbesi üzerinde sardalya balığı ve dondurmalı domuz pastırmalı yumurta gibi sıra dışı yemek seçenekleriyle jüriyi etkiledi. Britanya'da yayımlanan The Guardian gazetesi tarafından 'yeni tatlara olan bilimsel yaklaşımı' nedeniyle bir 'moleküler gastronomi ustası' olarak nitelendirilen şef Blumenthal ise, "Her şey dahil zevkin peşindeyim" diyor. Mönüsünde bir öğlen yemeğinin 37.50 pound ile 97.50 pound aralığında olduğu restoranı, ikinci sıradaki İspanya'nın El Bulli restoranı ve üçüncü sırada ABD'deki The French Laundry takip ediyor. 
     
</TEXT>
</DOC>
