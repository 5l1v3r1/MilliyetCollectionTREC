<DOC>
<DOCNO> 310893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/31/yasam/yas01.html </URL>
<DATE> 2005/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaçak hayatına 4 ay dayanabildi 
</HEADLINE>
<TEXT>


Kendisini taciz ettiğini öne sürdüğü genci öldüren Esra Karakaş, komşuları şantaja başlayınca sonunda pes etti 

ELVAN EZBER İstanbul 

Küçükçekmece'de 28 Eylül 2004'te, Mustafa Toprak ağır yaralı olarak hastaneye kaldırılırken hayatını kaybetti. Toprak'ı hastaneye götüren Emrah Akbaş 26 , onu bıçaklanmış halde yolda bulduğunu söyledi. Zanlıyı bulamayan polis, bir telefon ihbarıyla harekete geçti. İhbarcı, Toprak'ı Akbaş'ın imam nik hıyla yaşadığı Esra Karakaş'ın 25 öldürdüğünü söyledi. Polis uzun süre çifti aradı, ancak bulamadı. Komşularının kendilerini ihbar ettiğini öğrenen çift, il il dolaşarak kaçmaya başladı. Olayın üzerinden dört ay geçince Esra Karakaş, kaçmaktan yorulduğunu söyleyerek teslim oldu. Karakaş ifadesinde olayı şöyle anlattı "O gün eşimle kavga ettik. 'Ben biraz hava alacağım' diyerek dışarı çıktım. Mahallemiz güvenli olmadığı için yanıma bir bıçak aldım. Karanlıkta bir kişi bana laf atmaya başladı. Yanıma yaklaşıp, elle taciz etti. Kendimi korumak için çıkardığım bıçağı kazayla ona sapladım." Karakaş, olayı öğrenen komşu erkeklerin bir süre sonra kendisiyle birlikte olmak ve para sızdırmak için şantaj yaptığını öne sürdü. 


</TEXT>
</DOC>
