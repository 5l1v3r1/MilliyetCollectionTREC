<DOC>
<DOCNO> 329459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/01/son/sontur51.html </URL>
<DATE> 2005/04/01/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
''Türkiye- Yunanistan Doğalgaz Boru Hattı Projesi'' 2006'da başlayacak 
</HEADLINE>
<TEXT>

     Edirne'nin Keşan Belediyesi, ''Türkiye- Yunanistan Doğalgaz Boru Hattı Projesi''nin, 2006 yılında başlayacağını bildirdi. 
     Keşan Belediyesi'nden yapılan açıklamaya göre, projenin Türkiye kısmındaki ihalenin 2005 yılı içinde gerçekleştirileceği belirtildi. 
     Keşan Belediye Başkanlığı'nın, 18 Ocak 2005 tarihinde Enerji Piyasası Düzenleme Kurumu Başkanlığı'na dilekçe yazdığını ifade eden yetkililer, Keşan sınırları içinden geçecek doğalgaz boru hattından Keşan'a yakıt amaçlı gaz verilmesinin değerlendirilmeye alınmasını istediklerini bildirdi. 
     28 Mart 2005'te dilekçelerine gelen cevap yazısında, ''Doğalgaz Piyasası Kanunu uyarınca ileride Enerji Piyasası Düzenleme Kurumu tarafından gerçekleştirilecek dağıtım lisansı ihalesi çalışmaları çerçevesinde, Keşan'a doğalgaz getirilmesi talebi değerlendirilecek'' denildi. 
     Yetkililer, Keşan'a doğalgaz getirilmesi ile ilgili çalışmaların devam ettiğini bildirdi. 
     
</TEXT>
</DOC>
