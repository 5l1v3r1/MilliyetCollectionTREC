<DOC>
<DOCNO> 303742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/05/son/sonspo19.html </URL>
<DATE> 2005/01/05/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Efes Pilsen'in Avrupa kupalarındaki 317. sınavı... 
</HEADLINE>
<TEXT>

     Basketbol ULEB Erkekler Avrupa Ligi'nde yarın İtalya'nın Climamio Bologna takımıyla karşılaşacak Efes Pilsen, Avrupa kupalarında 317. maçına çıkacak. 
     Lacivert-beyazlılar, Avrupa kupalarında geride kalan 316 maçta 200 galibiyet alırken, 116 maçtan yenilgiyle ayrıldı. 
     Efes Pilsen, antrenör Oktay Mahmuti yönetiminde Avrupa kupalarında yaptığı 81 maçta 54 galibiyet, 27 yenilgi aldı. 
     
     12 MAÇTIR YENİLMİYOR 
     Efes Pilsen, Avrupa Ligi'nde İstanbul'da yaptığı son 12 maçtan da galibiyetle ayrılmasını bildi. 
     En son geçen sezon İtalya'nın Benetton Treviso takımına, Abdi İpekçi Spor Salonu'nda yapılan maçta 89-78 yenilen lacivert- beyazlılar, bu maçın ardından sahasında yaptığı 12 maçı da kayıpsız geçti. 
     
     İTALYANLARA 24-22'LİK ÜSTÜNLÜK 
     Lacivert-beyazlılar, bugüne dek İtalyan takımlarıyla Avrupa kupalarında toplam 46 maç yaptı. 
     Bu maçların 24'ünde sahadan galip ayrılmayı başaran Efes Pilsen, 22 karşılaşmada rakiplerine yenildi. 
     Yarın karşılaşacağı rakibiyle bugüne kadar 10 maç yapan Efes Pilsen'in İtalyan ekibe karşı 5'er galibiyet ve yenilgisi bulunuyor. 
     
</TEXT>
</DOC>
