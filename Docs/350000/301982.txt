<DOC>
<DOCNO> 301982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/29/son/sontur21.html </URL>
<DATE> 2004/12/29/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
İnternet kafede öğrencilere esrar satmak isteyen 2 kişi tutuklandı 
</HEADLINE>
<TEXT>

     Gaziantep'te, internet kafede öğrencilere esrar satmak isteyen 2 kişi tutuklandı. 
     Gaziantep Emniyet Müdürlüğü'nden alınan bilgiye göre, Kaçakçılık ve Organize Suçlar Şube Müdürlüğü Narkotik Büro Amirliği ekipleri, 60. Yıl Mahallesi'nde bir internet kafede öğrencilere ve müşterilere esrar maddesi satıldığı bilgisini aldı. 
     Bunun üzerine internet kafeye düzenlenen operasyonda, kafe işletmecisi Mustafa İncearık ve Ramazan İncearık'ın üzerlerinde ve kafede yapılan aramada, 680 gram esrar ele geçirildi. 
     Olayla ilgili olarak gözaltına alınan Mustafa ve Ramazan İncearık, Emniyet Müdürlüğü'nde ifadelerinin alınmasının ardından çıkarıldıkları nöbetçi mahkeme tarafından tutuklandı. 
     Yetkililer, öğrencileri ve gençleri zehirleyenlere karşı yapılan mücadelenin aralıksız olarak devam edeceğini, öğrencilerin ve öğrenci velilerinin, okul önleri, internet kafelerde, kafeterya ve benzeri yerlerde uyuşturucu madde pazarlandığı duyumunu aldıkları takdirde güvenlik kuvvetlerine haber vermelerini istediler. 
     
</TEXT>
</DOC>
