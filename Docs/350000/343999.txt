<DOC>
<DOCNO> 343999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/19/son/sonspo02.html </URL>
<DATE> 2005/05/19/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Beşiktaş'ın son gözdesi Plasil 
</HEADLINE>
<TEXT>

     Monaco'nun Çek yıldızı Jaroslav Plasil hakkında iyi rapor veren Rıza hocanın isteği üzerine yönetim harekete geçti 
     
     Eleye eleye... 
     Yeni sezon hazırlıklarına aylar öncesinde başlayan Siyah - Beyazlılar, bir yandan kabarık transfer listelerinde elemeleri yapıyor, diğer taraftan kalan isimlerle ilgilenmeyi sürdürüyor. Norwich City’de forma giyen Faslı futbolcu Youssef Safri’yi defalarca izledikten sonra olumsuz rapor’ veren Çalımbay ve kurmayları, Lens orta sahasında görev yapan Keita’dan da yüksek maliyeti nedeniyle vazgeçmişti. Rıza hocanın orta saha için son gözdesinin Jaroslav Plasil olduğu öğrenildi. 
     
     Serbest değil 
     Fransa’nın üst düzey takımlarından biri olan Monaco’da mücadele eden Çek futbolcu hakkında yönetime olumlu rapor sunuldu. Teknik heyetin isteği üzerine harekete geçen yönetimin, Plasil’in menaceriyle temas kurduğu bildirildi. Takımıyla 1 yıl daha sözleşmesi bulunan Jaroslav Plasil, bu sezon 22 lig maçında forma giydi. 16 kez ilk onbirde sahaya çıkan, 6 kez de sonradan oyuna dahil olan genç oyuncu, biri lig, ikisi Fransa Kupası olmak üzere üç gole imza attı. 
     Plasil kimdir . 
     Ülkesi Çek Cumhuriyeti. 
     Doğum tarihi 5 Ocak 1982. 
     Doğum yeri Opocno. 
     Boy 1.82. 
     Kilo 72. 
     Mevkii Orta saha. 
     Takımı Monaco. 
     
</TEXT>
</DOC>
