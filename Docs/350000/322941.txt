<DOC>
<DOCNO> 322941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/11/son/sonspo18.html </URL>
<DATE> 2005/03/11/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Manchester Cıty menajeri Keegan'dan erken veda 
</HEADLINE>
<TEXT>

     İngiltere Premier Ligi takımlarından Mahchester City'nin menajeri Kevin Keegan, görevinden istifa etti. 
     Manchester City Kulübü'nden yapılan açıklamada, karşılıklı görüşmelerin ardından Keegan'ın görevinden istifa ettiği belirtilerek, bu kararın kulüp çıkarları açısından önemli olduğu kaydedildi. 
     Açıklamada, yaptığı çalışmalardan dolayı Keegan'a teşekkür edilirken, onun çalıştığı dönemde takıma istikrar getirdiğinin altı çizildi. 
     Bir dönem Newcastle United ve İngiltere Milli Takımı'nı da çalıştıran menajerin sezon sonunda Manchester City ile sözleşmesinin sona ereceği ve futbolu bırakmayı düşündüğü belirtildi. 
     54 yaşındaki Keegan'ın, Manchester City'nin 20 takımlı İngiltere Premier Ligi'nde aldığı başarısız sonuçlardan sonra 12. sıraya gerilemesi üzerine karşılıklı anlaşarak görevini bıraktığı ve artık menajerlik yapmayacağı kaydedildi. 
     Manchester City ile sözleşme imzalamasının ardından takımı Premier Lig'e çıkaran ve son üç sezondur ligde kalmasını sağlayan Keegan, futbolculuk döneminde 2 kez Avrupa'da yılın futbolcusu seçilmişti. 
     Ünlü menajer Keegan'ın yerine Manchester City'nin antrenörü Stuart Pearce'in getirileceği ifade edildi. 
     
</TEXT>
</DOC>
