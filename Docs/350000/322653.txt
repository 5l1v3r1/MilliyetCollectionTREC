<DOC>
<DOCNO> 322653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/10/son/sontur47.html </URL>
<DATE> 2005/03/10/ </DATE>
<TIME> 18.52 </TIME>
<AUTHOR>  </AUTHOR>
<HEADLINE>
Edirne'de su taşkını zararina maddi destek... 
</HEADLINE>
<TEXT>

     Bayındırlık ve İskan Bakanlığı'nca Tunca, Meriç ve Arda nehirlerindeki su taşkınları nedeniyle zarar gören tarihi köprü, altyapı ve yolların, bakım ve onarımı için 250 bin YTL yardım yapıldığı bildirildi. 
     Edirne Valiliği'nden yapılan yazılı açıklamada, Edirne'de meydana gelen taşkınların, tarihi köprülerin tahrip olmasına, Tunca Nehri üzerindeki tarihi Ekmekçizade Ahmet Paşa Köprüsü'nün korkuluklarının yıkılmasına neden olduğu ifade edildi. 
     Edirne Valiliği'nin, zarar gören altyapı, köprü ve yolların bakım ve onarımı için Bayındırlık ve İskan Bakanlığı'ndan istediği 250 bin YTL'nin Valiliğe gönderildiği belirtilen açıklamada, taşkına maruz kalan bölgelerde zarara uğrayan vatandaşlar için de 100 bin YTL istendiği kaydedildi. 
     
</TEXT>
</DOC>
