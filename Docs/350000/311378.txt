<DOC>
<DOCNO> 311378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/01/son/sonspo05.html </URL>
<DATE> 2005/02/01/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Locatelli, Bologna Başkanı'na yalvardı ''Lütfen Galatasaray'a gideyim'' 
</HEADLINE>
<TEXT>

     Tomas Locatelli, Bologna Başkanı'nın evine giderek yardım diledi "Lütfen bana izin verin, Galatasaray'a gideyim." 
     
     İtalya’da günün adamıydı 

     Milan karşısında harikalar yaratıp, attığı golle San Siro’da Bologna’ya galibiyeti getiren Tomas Locatelli, karşılaşmadan sonra Bologna Başkanı Renato Cipollini’yle özel bir görüşme yaptı. Milano’dan döndükten sonra başkanın evine giden İtalyan yıldız, Ben Galatasaray’a gitmek istiyorum. Transfer bitmek üzere. Lütfen bana izin verinö diyerek yardım talebinde bulundu. 
     
     1.5 milyon Euro’da direndi 

     Ancak Locatelli’nin bu isteğine rağmen Başkan Cipollini’nin tavrı değişmedi. Sezon sonunda sözleşmesi bitecek olan futbolcusu için Cim Bom’dan 1.5 milyon Euro talep eden Cipollini, indirime gitmedi. Galatasaray kanadı ise gece geç saatlerde 1 milyon Euro’ya kadar çıktı ancak Cipollini ikna olmadı. Bunun üzerine genel sekreter Sinan Kalpakçıoğlu dün Türkiye’ye döndü. 
     
</TEXT>
</DOC>
