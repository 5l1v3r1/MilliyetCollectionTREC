<DOC>
<DOCNO> 337601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/magazin/amag.html </URL>
<DATE> 2005/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu 'Kadirizm' yıkıp geçiyor 
</HEADLINE>
<TEXT>


Kadir İnanır, reklam filminde, Profilo ürünleri hariç her şeyi 'patlatan' gözleri için şöyle dedi Bakışlarımdaki güç, kalbimin temizliğinden geliyor 

Birsen Altuntaş 

Profilo'yla 1 yıllık reklam anlaşması imzalayan Kadir İnanır'ın rol aldığı 2 reklam filmden ilki yayımlanmaya başladı. 
Gürkan Yurtkaya'nın yönettiği reklam, İnanır'ın, bir alışveriş merkezine girmesiyle başlıyor. İnanır'ın sert bakışları görenleri şaşkınlık içinde bırakıp, baktığı eşyaları teker teker kırıp patlatıyor. Ancak İnanır, Profilo mağazasının önüne geldiğinde her şey değişiyor. Firmanın dayanıklı ev eşyalarına karşı, İnanır'ın bakışları işe yaramıyor. 

Harcanan filme acıdı 
İnanır, 3 günde çektikleri reklamla ilgili çok güzel eleştiriler aldığını belirterek, şunları söyledi 
"Teklifi, senaryonun sinemadaki genel tarzımı sonuna kadar koruyan yapısı nedeniyle kabul ettim. Bakışlarımla ilgili espri çok beğenildi. Bakışlardaki sırrın, temiz kalplilik ve iyi insan olmanın verdiği güçle doğru orantılı olduğuna inanıyorum. Ancak 2.5 dakikalık reklam için harcanan filmle sinema filmi çekiyoruz. Reklamcıların film çılgınlığını dehşetle izliyorum." 


</TEXT>
</DOC>
