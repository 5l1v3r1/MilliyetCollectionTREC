<DOC>
<DOCNO> 326965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/25/son/sondun31.html </URL>
<DATE> 2005/03/25/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Filipinler'de kanlı kutsal cuma 
</HEADLINE>
<TEXT>

     Filipinler, Paskalya törenlerine hazır Küçük adalardan oluşan Filipinler'de halk, Paskalya törenleri için son hazırlıklarını tamamladı. 
     'Kutsal Cuma' olarak da adlandırılan etkinliklerde Filipinliler, İsa peygamberin çektiği acıyı anlamak için kendilerini çarmıha gerdiriyor. 
     Bunu izlemek isteyen binlerce turist her yıl bu tarihte Filipinler'e akın ediyor. 
     Bugün yapılacak çarmıha çivileme töreni için 11 kişi gönüllü oldu. 
     Gönüllüler, İsa peygambere duydukları sevginin göstergesi olarak ve günahlarından arınmak için kendilerini ellerinden ve ayaklarından çiviletecek. 
     
      Katolik Kilisesi'nin karşı çıkmasına rağmen başkent Manila'nın 70 kilometre kuzeyindeki kasabada yapılacak törenlere çok sayıda yerli ve yabancı turistin katılması bekleniyor. 
     Terorist saldırı korkusu nedeniyle bu yılki törenlerde 500 polis de görev yapacak. 
     Bu yılki törenlerde ilk kez uygulanacak bir uygulamayla görevden uzaklaştırma cezası alan polislere de af imkanı sağlanacak. 
     Yeni uygulamaya göre, çarmıha gerilmek için gönüllü olan polislere görevlerine geri dönmelerine izin verilecek. 

     
</TEXT>
</DOC>
