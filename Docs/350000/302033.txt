<DOC>
<DOCNO> 302033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/30/ekonomi/eko03.html </URL>
<DATE> 2004/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
'Asgari ücrette yanlış anlaşıldım' 
</HEADLINE>
<TEXT>


ABDULLAH KARAKUŞ Ankara 

Başbakan Recep Tayyip Erdoğan, 'asgari ücrette sürpriz yapacağına' yönelik sözlerinin yanlış anlaşıldığını söyledi. Basına kapalı yapılan AKP grup toplantısında konuşan Erdoğan, "Asgari ücretin yeterli olmadığını biz de biliyoruz. Ama imk nlar ölçüsünde yapılabileceklerin en iyisini yaptık. Zaten kamu kurumlarında kimse asgari ücret almıyor. Kamu çalışanları ortalama 700 milyon lira maaş alıyor. Ben, asgari ücretin miktarı değil tarihi konusunda 'süpriz yapacağız' dedim. Ama yanlış anlaşıldım" dedi. Erdoğan'ın, asgari ücretin geçmişte olduğu gibi 6 ayda bir değil, yıllık tespit edileceğini kastettiği bildirildi. 
Devlet Bakanı Beşir Atalay da, Kurban Bayramı öncesi yoksullara 40 trilyon lira yardım dağıtacaklarını açıkladı. Atalay, Ramazan Bayramı'ndan öncesinde de 20 trilyon dağıtıldığını belirtti. 



</TEXT>
</DOC>
