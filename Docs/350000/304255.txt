<DOC>
<DOCNO> 304255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/07/yazar/akyol.html </URL>
<DATE> 2005/01/07/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Sağlık için akılcılık 
</HEADLINE>
<TEXT>


SSK hastanelerinin Sağlık Bakanlığı'na devrine sendikalar ve CHP karşı çıkıyor. Hastaneler önünde protesto gösterileri yapan "Emek Platformu" da "şubat ayı başında ülke genelinde eylem" kararı aldı. 
CHP'nin seçim bildirisinde SSK hastanelerinin Sağlık Bakanlığı'na devredilmesi savunuluyordu. Sayın Baykal da seçim bildirisini açıklarken 13 Ağustos 2002 günü basına şunları söylüyordu 
"İlk yapılması gereken iş, SSK'yı hastanecilikten çıkarmaktır. Bunu cesaretle söylemeliyiz. Bu, Türkiye'nin meselesidir. SSK hastane kuracak, işletecek Olacak iş mi Hastaneler SSK yönetim kurulunun kumandasından kurtarılmalıdır." 
Hastaneleri 2002 yılında "SSK yönetim kurulunun kumandasından kurtarmak" gerekiyordu da 2005'in başında niye gerekmiyor 
Sendikalar da, her zaman olduğu gibi, hiçbir reform projesi sunmadan sadece "sendika yönetim kurullarının kumandasını" sürdürmek için karşı çıkıyorlar. 

MEVCUT sistemde SSK bir eliyle sağlık hizmeti üretiyor, öbür eliyle bunu satın alıyor Zararı millet ödüyor, kalitesiz hizmetin zahmetini SSK'lı hastalar çekiyor 
SSK'nın "hastanecilik" yapmasının ne kadar yanlış olduğuna dair somut bir veri, hastaların tercihindeki büyük değişmedir. 
Sağlık Bakanlığı "ortak kullanım protokolü" ile sigortalı hastaların 2004 yılında devlet hastanelerine de gitmesine imkan tanıdı. Sağlık Bakanı Recep Akdağ'ın 2005 bütçe görüşmelerinde açıkladığına göre 
"2004 yılının ilk 11 ayında Sağlık Bakanlığı'na bağlı sağlık kuruluşlarında muayene edilen SSK'lı hasta sayısı yaklaşık 33 milyona ulaştı " 
Neredeyse sigortalı hasta sayısının yarısı, SSK'nın işlettiği sağlık kuruluşlarını bırakıp Sağlık Bakanlığı'nın işlettiği sağlık kuruluşlarına başvurmuş 
Çünkü SKK, hastaneleri kötü ve pahalı yönetiyor. 
SSK yarım asırda bir tek Okmeydanı SSK Hastanesi'nde radyo terapi merkezi kurabilmiş mesela 
SSK'nın "hastanecilik" yapması, besbelli ki, yanlış, verimsiz, 'zarar'lı... 

İŞTE bütün bunların faturası SSK prim yükünün net ücretin yarısını geçtiği tek ülke, dünyada Türkiye Bu maliyetle istihdam artar mı 
İlaveten, sosyal güvenlik için bütçeden 15 milyar dolar akıyor ve her yıl artıyor 
SKK gibi, hangi kurum bir hizmetin hem üreticisi hem satın alıcısı olursa, zarar eder. 
Tasarı yasalaştığında para SSK'nın bir cebinden çıkıp, artmış olarak öteki cebine girmeyeceği için, "çapraz kontrol" teşekkül edecek Sağlık Bakanlığı sağlık hizmetlerini verimli ve kaliteli üretmek, SSK ise ucuz satın almak ihtiyacını duyacak, denetleme imk nına sahip olacaktır 
Tasarı, doğrudur, haklıdır, 'akılcı'dır. 
CHP'nin itirazı 'günübirlik muhalefet'ten ibarettir ve kendi programına aykırıdır. 
Sendikalar açısından, geçmişte "zararlı KİT'ler"i savunmak, "Çankaya şişmanı, işçi düşmanı" gibi ekonomik rasyonellikle ilgisiz ajitatif sloganlar atmak neye yaradı 
Sağlık reformunun bir parçası olan SSK hastanelerinin Sağlık Bakanlığı'na devri mutlaka gerçekleşecek. Bakan Akdağ, 31 Aralık'ta bunun "çalışma esasları"nı bir genelgeyle vilayetlere göndermiş bile. 



</TEXT>
</DOC>
