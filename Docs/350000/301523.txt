<DOC>
<DOCNO> 301523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/28/son/sondun15.html </URL>
<DATE> 2004/12/28/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Depremde bir mucize... 20 günlük bebeği suda yüzen döşeği kurtardı 
</HEADLINE>
<TEXT>

     Güney Asya'yı yıkan deprem ve tsunaminin ardından bölgeden zaman zaman iyi haberler de geliyor. 
     Malezya basınında yer alan haberlerde, tsunami ülkenin Penang adasını vurduğu sırada yatağında uyumakta olan 20 günlük bebek, döşeğinin su yüzeyinde kalması sayesinde kurtuldu. 
     Gazetelerin bildirdiğine göre, S. Tulasi isimli bebek arka odada uyurken, babası A. Suppiah da plajda yiyecek satarken, tsunami, Batu Ferringhi plajını vurdu. 
     55 yaşındaki baba suyun kendisini metrelerce yükseltmesine karşın direklerden birisine tutunabilirken, o sırada karısı da bebeğin uyuduğu odaya gitmeyi başararak, 1.5 metre yükseklikteki suda yüzen döşek üzerindeki bebeğini kurtardı. 
     
     İNGİLİZ ÇİFT KARARLI 

     Tsunaminin en çok etkilediği tatil cenneti Tayland'ın Puket adasına dün ulaşan bir İngiliz çift ise felakete karşın evlenme programlarını değiştirmeyeceğini ve yarın otellerinde dünya evine gireceğini açıkladı. 
     43 yaşındaki otomobil satıcısı Marc Singleton ve 35 yaşındaki nişanlısı Lucinda Semark, her şeye karşın nikahlarının yarın yapılmasına kararlı olduklarını belirtti. 

     
</TEXT>
</DOC>
