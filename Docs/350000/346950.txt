<DOC>
<DOCNO> 346950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/29/son/sonspo02.html </URL>
<DATE> 2005/05/29/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Beşiktaş'ta Proment atağı... 
</HEADLINE>
<TEXT>

     Beşiktaş'ın dün gece Nantes-Metz maçında izlediği Fransız yıldız Gregory Proment nedeniyle Toure'nin beklemeye alındığı öğrenildi. 
     
     2. memleket Fransa 
     Souleymane Youla ile forvetini güçlendiren Beşiktaş, bir de 10 numara’ alarak yabancı transferini noktalamayı planlıyor. Fransa’ya defalarca giden ve Jaroslav Plasil Monaco , Seydou Keita Lens , Jerome Rothen PSG , Frederic Piquionne ile Pascal Feindouno’yu St. Etienne Rıza Çalımbay’a öneren Zeki Önatlı-Gökhan Keskin ikilisi, dün yine işbaşındaydı. Nantes-Metz maçını takip eden Önatlı ile Keskin, Metz’in kaptanı Gregory Proment’i mercek altına aldı. 
     
     Toure beklemede... 
     Bu sezon oynadığı 23 maçın tamamında ilk onbirde forma giyen Gregory Proment, 2 bin 70 dakika oyunda kaldı, 4 gol attı, 4 kez de sarı kart gördü. Kariyeri boyunca sadece Metz’de 8 sezon mücadele eden Proment’in taraftarın sevgilisi olduğu belirtildi. Öte yandan uzun süredir Beşiktaş’ın transfer gündeminde yer alan Yaya Toure’nin, Fransız yıldız nedeniyle beklemeye alındığı kaydedildi. Proment’te olumsuz gelişmeler yaşanırsa, ibrenin yeniden Toure’ye döneceği ifade edildi. 
     
     Proment kimdir 
     Takımı Metz. 
     Ülkesi Fransa. 
     Doğum tarihi 10 Aralık 1978. 
     Doğum yeri Paris. 
     Boy 1.76. 
     Kilo 69 kg. 
     Mevkii Orta saha. 
     
</TEXT>
</DOC>
