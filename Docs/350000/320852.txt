<DOC>
<DOCNO> 320852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/04/son/sontur64.html </URL>
<DATE> 2005/03/04/ </DATE>
<TIME> 20.56 </TIME>
<AUTHOR>  </AUTHOR>
<HEADLINE>
Hırsızlık yaparken akıma kapılıp yaralandı 
</HEADLINE>
<TEXT>

     Aydın'ın Nazilli İlçesi'nde, TEDAŞ'a ait trafodan bakır levha çalmak isterken elektrik akımına kapılan kişi ağır yaralandı. Trafonun sigortalarının atması sonucu 3 mahallenin elektrikleri kesildi. TEDAŞ yetkililerinden alınan bilgiye göre, U.K. 16 , Prof. Dr. Muammer Aksoy Mahallesi 666 Sokak'ta, bahçe içindeki ana trafonun giriş kapılarını kırarak, trafo içinde bulunan bakır levhaları çalmak istedi. O sırada trafodaki sigortanın atması sonucu elektrik akımına kapılan U.K, ağır yaralandı. 
     Olayın ardından Yeni Sanayi, Yeşil Mahalle ve Profesör Muammer Aksoy mahallelerinin elektrikleri bir süre kesildi. 
     Elektrik kesintisi nedeniyle olay yerine gelen TEDAŞ arıza ekipleri, trafonun kapılarının açık olduğunu ve U.K'nin yerde yattığını fark ettiler. 
     U.K, ekipler tarafından Nazilli 82. Yıl Devlet Hastanesi'ne kaldırıldı. 
     Olayla ilgili soruşturmanın devam ettiği bildirildi. 
     
</TEXT>
</DOC>
