<DOC>
<DOCNO> 342689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/15/spor/spo08.html </URL>
<DATE> 2005/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Malatya yakalandı 2-2 
</HEADLINE>
<TEXT>


Sarı - Kırmızılılar, Denizlispor karşısında Osterc ve Bilal'in golleriyle öne geçmesine rağmen üstünlüğünü koruyamadı. Ev sahibi ekip Bah'ın kendi kalesine attığı gol ve İbrahim'in sayısıyla beraberliğe razı oldu 


Malatyaspor, Denizlispor önünde iki farklı öne geçmesine rağmen üstünlüğünü koruyamadı. 
Sarı - Kırmızılı ekip ilk yarıda yakaladığı pozisyonlarda kaleci Souleymanou'yu geçemeyince devre golsüz kapandı. 
55. dakikada, Malatyaspor'un kazandığı serbest atışı Bilal kullandı, iyi yükselen Osterc kafa ile topu filelere gönderdi 1-0. 61. dakikada, sağdan Mkalele'nin ortasıyla buluşan Murat Erdoğan topu müsait durumdaki Bilal'e çıkardı. Bilal ikinci golü bulmakta zorlanmadı 2-0 63. dakikada, Fatih ortaladı, Bah ters bir vuruşla topu kendi kalesine atınca Denizlispor umutlandı 2-1. 69. dakikada, Fatih'in sert şutunda Fevzi son anda dokundu. Top direkten döndü. 70. dakikada, İbrahim maçın skorunu belirledi 2-2 

Maçın karnesi 
MİKAİL PELİT 

HAKEMLER Yılnur Önen, Metin Kıtmır, Serdar Akçer 
MALATYASPOR Fevzi 5 - Mehmet Budak 6 , Serkan Özsoy 5 , Bah 6 , Toth 5 Dk.53 Mkalele 5 - Eren 5 , Bülent Akın 6 , Hakan 5 Dk.78 Saidou 5 , Murat Erdoğan 6 - Osterc 6 , Bilal 6 
YEDEKLER Bora, İlhan, Mehmet Albayrak, Yertek, Göngör 
DENİZLİSPOR Souleymanou 5 - Burak 6 , Kratochvil 5 , Tomas 5 - Serhat 6 , Güven 5 , İbrahim 6 , Miikka 5 Dk.46 Fatih 7 , Timuçin 6 Dk.83 Bülent - Mustafa 5 , Ömer Rıza 5 Dk.67 Alp 5 
YEDEKLER Süleyman, Ender, Mehmet, Yaser 
GOLLER Osterc Dk. 55 , Bilal Dk. 61 , Bah Dk. 63 kk , İbrahim Dk. 70 
SARI KART Serkan Özsoy Malatya , İbrahim, Timuçin Denizli 

'Çok pozisyon verdik' 

Malatyaspor Teknik Direktörü Feyyaz Uçar, 2-0'lık avantajı koruyamadıklarını belirterek, "Forvetteki sıkıntıyı giderirken bu kez de savunmada sıkıntı yaşamaya başladık" dedi. Uçar, "Yediğimiz gollerin dışında rakibe fazla pozisyon verdik. Mert'in olmaması da savunmada sıkıntıya neden oldu. Transferde gelecek sezon için çok iyi gol atan ve az gol yiyen takım oluşturmak için çalışacağız" dedi. 


</TEXT>
</DOC>
