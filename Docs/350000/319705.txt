<DOC>
<DOCNO> 319705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/01/son/sonspo46.html </URL>
<DATE> 2005/03/01/ </DATE>
<TIME> 22.10 </TIME>
<AUTHOR>  </AUTHOR>
<HEADLINE>
Galatasaray kupaya devam dedi 0 -1 
</HEADLINE>
<TEXT>

     Türkiye Kupası Çeyrek Finali'nde Galatasaray, deplasmanda Diyarbakırspor'u 1-0 yenerek ilk yarı finalist oldu. 
     
     İLK YARI 

     7. dakikada Hasan Kabze'nin sol çaprazdan vuruşunda meşin yuvarlak yandan auta çıktı. 
     16. dakikada Conçeicao'nun ceza alanı dışından topun gelişine sert vuruşunda top az farkla auta gitti. 
     40. dakikada Galatasaray öne geçti. Orta sahada kaptığı topla savunma oyuncusunu geçtikten sonra ceza alanı önüne kadar gelen Ayhan'ın vuruşunda, meşin yuvarlak öne çıkan kaleci Fadhel'in üstünden ağlarla buluştu 0-1 
     44. dakikada, sol çaprazdan kazanılan serbest vuruşu Sinan Kaloğlu kullandı. Bu futbolcuunun sert vuruşunda Mondragon'u geçen topu, Song kale çizgisi üzerinden çıkararak rakibin beraberlik golüne izin vermedi. 
     Maçın ilk yarısı konuk ekip Galatasaray'ın 1-0 üstünlüğü ile tamamlandı. 
     
     
     İKİNCİ YARI 

     47. dakikada, Hasan Kabze'nin vuruşunda meşin yuvarlak auta gitti. 
     50. dakikada Ribery'nin ceza alanına girerken yaptığı vuruşta top kaleci Fadhel'de kaldı. 
     55. dakikada ceza alanının sol çaprazından Orhan'ın vuruşunda meşin yuvarlak yandan auta gitti. 
     59. dakikada kale önündeki Necati'nin vuruşunda top kaleci Fadhel'den döndü. Necati'nin ikinci hamlesinde meşin yuvarlak yandan auta çıktı. 
     75. dakikada orta sahadan aldığı topla ceza sahasına kadar gelen Ribery meşin yuvarlağı Hasan Kabze'nin arkasına atınca Galatasaray mutlak bir golden oldu. 
     79. dakikada Hasan Şaş'ın vuruşunda kaleci Fadhel uzanarak meşin yuvarlağı kornere çeldi. 
     88. dakikada ceza alanı içerisinde Yunus'un vuruşunda meşin yuvarlak üstten auta gitti. 
     89. dakikada Diyarbakırsporlu savunma oyuncusunun hatalı pasını kapan Hasan Kabze, kaleci Fadhel ile karşı karşıya kaldı. Bu futbolcunun vuruşunda kaleci Fadhel topa sahip oldu. 
     Karşılaşmayı 1-0 kazanan Galatasaray yarı finale yükselen ilk takım oldu. 
     KÜNYE 
     

DİYARBAKIRSPOR 0 - GALATASARAY 1 Stad Atatürk Hakemler Bülent Demirlek xx, Süleyman Özay xx, Cemal Gemici xx Diyarbakırspor Fadhel xx, Stravreski xx, Cem Beceren x, Burhan x, Niyazi x Dk. 46 Serdar x , Sinan Demircioğlu xx, Cem Yanık x Dk.82 Yasin , Jupi xx, Göksel x, Eser x Dk. 65 Yunus x , Sinan Kaloğlu x Galatasaray Mondragon xx, Cihan xx, Song xx, Bülent Korkmaz xx, Orhan xxx Dk. 65 Sabri x , Ribery xxx, Conçeicao xx Dk. 77 Uğur x , Ergün xx, Ayhan xx, Necati x Dk. 74 Hasan Şaş xx , Hasan Kabze x Gol Dk. 40 Ayhan Sarı Kartlar Dk. 43 Ribery, Dk. 88 Mondragon, Dk. 90 Hasan Şaş Galatasaray , Dk. 57 Eser, Dk. 58 Serdar, Dk. 74 Sinan Kaloğlu Diyarbakırspor      
     
     KARŞILAŞMADAN NOTLAR 

     Çeyrek Final maçını yaklaşık 7 bin futbolsever izlerken, seyircilerin yaklaşık bin kadarını Galatasaraylı taraftarlar oluşturdu. 
Maç öncesi Diyarbakırsporlu taraftarlar ''Dünya Kültür Mirası Tarihi Surlarımıza Sahip Çıkalım'' pankartını açtı. 
Galatasaraylı futbolcu Bülent Korkmaz'ı öpmek isteyen bir seyirciyi polis sahadan çıkardı. 
Tribünde yer alan bir grup Tekel çalışanı Tekel'in özelleştirilmesine tepki gösterek slogan attı. 

</TEXT>
</DOC>
