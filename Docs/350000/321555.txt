<DOC>
<DOCNO> 321555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/07/son/sonspo26.html </URL>
<DATE> 2005/03/07/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Fenerbahçe'de neşeli idman... 
</HEADLINE>
<TEXT>

     Malatyaspor'u yenerek liderliğini sürdüren Fenerbahçeli futbolcular, hafta sonunda Gençlerbirliği ile yapılacak lig maçının hazırlılarına izin yapmadan başladı. 
     Teknik Direktör Christoph Daum'un yer almadığı idmanda sarı-lacivertli futbolcular antrenör Roland Koch yönetiminde çalışırken, Malatyaspor maçında 90 dakika forma giyen futbolcular koşu yapmakla yetindi. 
     Diğer oyuncular kondisyon çalışmasının ardından çift kale maç yaparken, futbolcuların bir hayli hırslı ve neşeli oldukları gözlendi. 
     İdmanda, 10'ar dakikalık 5 maç üzerinden yapılan turnuvada, Van Hooijdonk'un takımı, Tuncay'ın takımına üstün sağladı. Van Hooijdonk ve arkadaşları maçtan sonra sahada sevinç gösterileri yapıp basın mensuplarına poz verdi. 
     Antrenmana, hafif sakatlıkları bulunan ve tesislerde tedavi gören Alex, Luciano ve Murat katılmadı. 
     Yarını izin yaparak geçirecek sarı-lacivertliler, Gençlerbirliği maçının hazırlıklarına çarşamba günü yeniden başlayacak. 
     
</TEXT>
</DOC>
