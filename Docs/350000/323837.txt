<DOC>
<DOCNO> 323837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/14/son/sonyas23.html </URL>
<DATE> 2005/03/14/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Erkekler rüyalarında seks, kadınlar yemek görüyor 
</HEADLINE>
<TEXT>

     DIŞ HABERLER SERVİSİ 

      Almanya ve İngiltere'de yapılan iki araştırmaya göre, erkekler rüyalarında otomobiller, silahlar, seks ve diğer erkekleri görürken, kadınlar daha çok yemek, kıyafetler ve dış görünüşle ilgili rüyalar görüyor. 
     Almanya'daki Mannheim Üniversitesi'nin araştırmasına göre erkeklerin rüyalarında cinsellik, fiziksel şiddet ve silahlar büyük yer kaplıyor. Kadınların rüyaları daha duygusal, erkeklerinkiyse şiddet içerikli oluyor. Kadınlar rüyalarında iç mekanları görürken, erkekler dış mekanları ve yabancı yerleri görüyor. 
     İngiliz Danışmanlık ve Psikoterapi Birliği'nin araştırma sonuçlarına göre de, erkeklerin rüyalarının büyük kısmını, seks, iş ve para oluşturuyor. Kadınların en sık gördüğü rüyaların başında ise çocukluk dönemleri ve yüksek bir yerden düşme geliyor. 
     Mannheim Üniversitesi'nin araştırmasına göre, kadınlarla erkeklerin rüyaları küçük yaştan itibaren farklılık gösteriyor. Küçük erkek çocuklar rüyalarında canavarlar vebüyük hayvanlar, kız çocukları ise insanlar ve küçük hayvanlar görüyor. 
     
</TEXT>
</DOC>
