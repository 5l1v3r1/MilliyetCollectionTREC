<DOC>
<DOCNO> 342014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/son/sonyas05.html </URL>
<DATE> 2005/05/12/ </DATE>
<TIME> 02.45 </TIME>
<AUTHOR>  </AUTHOR>
<HEADLINE>
Üniversite mezunu, iş bulamayınca çocuk bakıcılığına başladı 
</HEADLINE>
<TEXT>

     Yasin ÖREN DHA 

      ZONGULDAK'ın Alaplı İlçesi'nde yaşayan Kocaeli Üniversitesi'nin 4 yıllık Halkla İlişkiler Bölümü mezunu 23 yaşındaki Gürcan Ertürk, iş bulamayınca ayda 150 YTL'ye çocuk bakıcılığı yapmaya başladı. Okuldan mezun olduğu 2004 yılından bu yana iş aradığını belirten Ertürk, Nereye başvurduysam iş bulamadım. Ben de öğretmen olan bir ailenin tek çocuğuna bakıcılık yapmaya başladımö dedi. 
     Kocaeli Üniversitesi Halkla İlişkiler Bölümü'nden 2004 yılı Temmuz ayında mezun olan Gürcan Ertürk, yaptığı tüm iş başvurularından sonuç alamadı. Ocak ayının başlarında artık iş bulma umudunu yitiren Ertürk, öğretmen olan bir çiftin çocuklarına bakıcı aradığını duydu. Ertürk, aileyle görüşüp, haftada 5 gün çalışıp, ayda 150 YTL ücret almayı kabul etti. İşsiz kalmamak için ailenin teklifini kabul ettiğini söyleyen Ertürk, Üniversiteden mezun olunca gerekli yerlere iş müracaatlarımı yaptım. Fakat bir sonuç alamayınca işsiz kalmamak için öğretmen ailenin 5 yaşındaki çocuğuna bakmaya başladım. Yaptığım işten memnunumö dedi. 
     
</TEXT>
</DOC>
