<DOC>
<DOCNO> 330970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/07/spor/spo10.html </URL>
<DATE> 2005/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Konu nasıl dağıtılır 
</HEADLINE>
<TEXT>


YAKAN TOP Nilay YILMAZ 


Fenerbahçe'nin naklen yayın gelirlerine ilişkin açıklaması, geçtiğimiz pazar günü yayınlanan Telegol'ün de konuları arasındaydı. Fenerbahçe Yöneticisi Murat Özaydınlı'nın "Naklen yayın gelirleri, puan sıralamasına göre dağıtılsın, Anadolu kulüplerinin mağduriyeti önlensin" açıklamasını, Adnan Menderes Aybaba ve Gökmen Özdenak, ligde kalan 8 maçın 5'ini Anadolu kulüpleriyle oynayacak olan Fenerbahçe'nin "duygusal teşvik"i olarak nitelendirdiler. Bu fikre katılmayan Ziye Şengül ise, konuya ilişkin ikinci cümlesini kuracaktı ki bakın söz nerelere geldi 
Gökmen Özdenak Orası can güvenliği olmayan bir stat. O maçlar rakip takımların lehine biterse o şiddeti ben düşünemiyorum Ziya Abi. 
Ziya Şengül Ben bundan sonra konuşmalarımı yazarak verebilir miyim 
Adnan Menderes Aybaba Gökmen Abi sen konuyu yine dağıttın. Biz burada Fenerbahçeli idarecilerin yaptığı açıklamalarla ilgili görüş belirtiyoruz. Sen aldın lafı "Can güvenliği yok" dedin. Sanki Galatasaray Stadı'nda var da... 
Z.Ş Bakın beyler, eğer bu mantıkla yola... 
G.Ö Sen zaten en son konuşacak kişisin. 
A.M.A Niye ben en son konuşayım. En başta ben konuşayım. Türk futbolunu Fenerbahçe ve Galatasaray bu seviyeye getirdi. 
G.Ö Siz sütten çıkmış ak kaşıksınız yani. 
A.M.A Gökmen Abi, maşallah sizde her türlü oyun var. Süleyman Seba'nın yıllarca iktidarda kalmasıyla Türk futbolu temizlendi. Beşiktaş her zaman örnek kulüp olmuştur. Siz ama her tarafa oyun oynuyorsunuz. 
Z.Ş Bir dakika müsade eder misin Ne senin, ne benim, ne de Gökmen'in bulunmuş olduğumuz camiaları cımbızla ayırıp ak kaşık olarak göstermek yerine, bu camiaları birleştirip Türk futbolu adına, daha düzgün kararlar vermek adına serzenişte bulunmamız lazımken, sen kalkıyorsun Fenerbahçe'nin Türk futbolunu çok kötü yerlere götürdüğünü söylüyorsun. Dönüyosun Galatasaray için aynı şeyleri söylüyorsun. Bakın kardeşim... 
A.M.A Abi ilkeler bunlarla kayboluyor. 
Z.Ş Müsade et. Ben seni nasıl dinledim Dinlemesini öğren ilk önce. Şimdi bu üç kulübün 100 yıllık tarihi var. Böylesine sürtüşmeler hep olmuştur. Şampiyonluklar da olmuştur. Bir kulübü ordan çıkartıp, "Bu çok mükemmeldir, diğerleri kötüdür" deme hakkına sahip değilsin... Şimdi sözüme dönmek istiyorum. Gökmen araya girince yarım kalmıştı... 

Eğer kale olmasaydı kaleciler, defans oyuncuları ve forvetler işsiz kalırdı. Ama ben h l topumu oynardım. 
Zinedine Zidane 


Haberiniz var mı 

Duncan Ferguson, faul yüzünden hapse giren ilk Avrupalı profesyonel futbolcudur. Glasgow Rangers'in hücum oyuncusu Ferguson, 1994'te rakibi Raith Roversli John McStay'i bir kafa darbesiyle yere sermiş ve bedensel sakatlama yüzünden 44 gününü demir parmaklıklar arkasında geçirmiştir. 

Bağlayıverseydiniz 
Bu oyunla dalgaya tutulan G.Saray, tam limanda iskeleye halatı atarken ip koptu. Kopunca puan da koptu. İlhan Söyler - Hürriyet 

Beceriksizler Ansiklopedisi'ne... 
Daum'un uzun süre Nobre'yi kenarda tutup, Tuncay ve Hooijdonk'u görmezden gelmesi hangi futbol kitaplarına teknik adam olarak olumlu yazı yazılır. Ziya Şengül - Star 

Motor yanmasın da 
Hagi'nin Hasan Şaş'ı oynatma sevdası, G.Saray'ın benzin deposuna su kaçan araba gibi teklemesine neden oldu. Levent Tüzemen - Sabah 

Biz Zidane'ı isteriz 
Eğer iyi futbolcu almak istiyorsan, onun formasını satmak istiyorsan, Emre Belözoğlu'nun yerine Figo gibi bir ismi getirmek daha akılcı. Hayri Ülgen - Sabah 

En riskli yatırım 
Türkiye'de en pahalı futbol maçını Beşiktaş kombine kartı sahipleri izliyor. Çünkü 20 maç parası ödeyip, 10 maç izliyorlar bir sezonda. Fenerbahçe Yöneticisi İlhan Ekşioğlu 

Bir çaresi bulunurdu 
Bir de diyorlar ki, tüfek icat oldu, mertlik bozuldu. Televizyon olmasaydı, kimin kelek, kimin melek olduğunu nasıl anlardık. Erman Toroğlu - Hürriyet 

Ordan, burdan, her yerden... 

- Yorumcu hakemler "Galatasaray'ın 2 penaltısı verilmedi" diyor, kendisine faul yapılan Ergün, "Hareket penaltı değildi" diyor. 
- Kutsal ittifak Ergün ile Fenerbahçe arasında mı 
- Fenerbahçe Anadolu takımıysa, bu kutsal ittifakı kaç takım kuruyor 
- Trabzon'u saymazsak 14 takım. 
- Nasıl Galatasaray, Beşiktaş, Trabzon... 
- İstanbulspor da Avrupa yakasında ya... 


</TEXT>
</DOC>
