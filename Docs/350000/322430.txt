<DOC>
<DOCNO> 322430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/10/yazar/yilmaz.html </URL>
<DATE> 2005/03/10/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Cinselliği satılan kadınlara AB Fonu 
</HEADLINE>
<TEXT>


Başlığı nasıl koyacağım Genel ifade Hayat kadınları... Ne demek bu Hayatlarını yaşayan mı, hayat yaşatan mı, hayatları kaybolan kadınlar mı İşin içinden çıkamadım "Cinselliği satılan kadınlar" diye tanımladım. Aslında anlatmak istediğim konuya da ters bir tutum içindeyim. 
Cinsel ayrımcılığa karşı bilinç geliştirmek için oluşturulan bir fonu tanıtırken, ayrımcılık yapıyorum. Siz bu tavrımı, "itilmiş - kakılmış" insanlara verilen değerden duyduğum memnuniyete verin 
Kadıköy Belediye Başkanı Selami Öztürk ile küçük bir grup gazeteci arkadaşımla birlikte uzun uzadıya sohbet ettik. 1994'ten beri Kadıköy'ü yöneten başkanla ilk kez karşılaşıyorum. Yerel seçimler öncesinde hakkında bir takım usulsüzlük iddiaları vardı, onları bu köşenin takipçileri biliyordur. Aradan zaman geçti, araştırmalar, soruşturmalar geçirdi yenilerini de geçiriyor. 
CHP'deki sancılı dönem, yerel yönetimlerdeki gelişmeler, partinin etik anlayışı gibi konulara girdik. Bunlar içinde beni etkileyen, gündelik yaşam kalitesini artırmaya dönük projeler oldu açıkçası, öbürleri "günün sonuna" havale edilen hikayeler, dosyalar... 
Yerel yönetimler içinde Avrupa Birliği AB fonlarından en çok yararlanan belediyenin Kadıköy olduğunu söylüyor Öztürk. Kadıköy Belediye Başkan Yardımcısı İnci Beşpınar, AB fonlarıyla yürütülen ve başvurulan projeleri anlattı. 
Demokrasi ve İnsan Hakları İçin Toplumsal İşbirliği Projesi İşsiz ve eğitimsiz kadınlar, anneler, sakatlar ve cinsel ayrımcılığa uğrayanlar başta olmak üzere toplumun farklı kesimlerinden 180 katılımcıya 10 Aralık 2003'ten beri verilen eğitimler, 2006 ortasında tamamlanacak. 720 bin euroluk projenin yüzde 20'sini belediye finanse ediyor. Bugüne kadar Atatürkçü Düşünce Derneği'nden, KA-DER'e kadar Kadıköy'de faaliyet gösteren tüm sivil toplum örgütlerinin temsilcileri demokrasi ve insan hakları eğitiminden geçmiş. Medya, sağlık, emniyet ve muhtarların da eğitimi tamamlanmış imamlar, öğretmenler ve hukukçuların eğitimi başlayacak. E-5 üzerindeki mahallelerde alan çalışması yapılıyor. 10 mahallede kurulu Aile Danışma Merkezi'nde kadınlara insan haklarından üreme sağlığına kadar her alanda bilgi veriliyor. Bu çalışmada İnsan Kaynağını Geliştirme Vakfı da yer alıyor. 
Engelsiz - İş ve İstihdam Projesi Türkiye Sakatlar Derneği Genel Merkezi'nin proje lideri olduğu çalışma, Kadıköy Belediyesi'nin yanı sıra, Engelliler Eğitim Enstitüsü Derneği ve Spor Kulübü işbirliği ile gerçekleşiyor. 250 engelliye istihdam yaratmayı öngören projenin maliyeti 201 bin euro. 
Girişimci Destekleme Projesi Marmara Üniversitesi'nin akademik destek verdiği projenin toplam maliyeti 185 bin euro. Hastabakıcı, tezgahtar, girişimci yetiştirilmesi hedeflenen çalışmada Eczacıbaşı Grubu'yla da bir protokol imzalandı. Eczacıbaşı'nın evlerde sağlık hizmeti veren şirketi bu alanda istihdam yaratıyor. 
Üreme Sağlığı Projesi İnsan Kaynağı Geliştirme Vakfı ile yürütülecek ve üreme sağlığı hizmeti verecek proje için, AB'den son onay bekleniyor. Yapılan değerlendirmelere göre 250 bin euroluk bir proje. 
Katı Atıkların Değerlendirilmesi Projesi ÇEVKO Vakfı ile birlikte yürütülecek bu proje AB'den son onayı bekliyor. Atık toplayanlar ve atanlar için ayrı yürütülecek eğitim çalışmalarını kapsıyor. Belediyenin yer altına kapsamlı konteyner yerleştirme yatırımının, eğitim bacağını oluşturacak. 
Bu projelerin tümü hayata geçtiğinde, Kadıköy'deki eğilimleri yeniden gözlemlemek isteriz değil mi 



</TEXT>
</DOC>
