<DOC>
<DOCNO> 332861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/13/son/sondun13.html </URL>
<DATE> 2005/04/13/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Rum Ulusal Konseyi "BM'nin ve AB'nin katkılarıyla çözüm bulunmalı'' 
</HEADLINE>
<TEXT>

     Oshan SABIRLI LEFKOŞA, DHA 

      RUM Ulusal Konseyi, Kıbrıs sorununa Birleşmiş Milletler BM gözetiminde ve Avrupa Birliği'nin AB aktif katkıları ile çözüm bulunması gerektiğini, hakemlik', dar müzakere takvimi' ve anlaşmaya varılmadan' çözümün referanduma sunulmasının kabul edilmeyeceğini söyledi. 
     Rum Resmi Haber Ajansı'na göre, Rum Hükümet Sözcüsü Kipros Hrisostomidis bugün yapılan ve dört saat süren Rum Ulusal Konseyi toplantısı hakkında basına açıklama yaptı. Hrisostomidis, Kıbrıs Rum Kesimi lideri Tasos Papadopulos'un BM Genel Sekreteri Kofi Annan tarafından önerilen plan üzerindeki değişikliklerle ilgili siyasi partilerin görüşlerinin özetini sunduğunu belirterek, Ulusal Konsey'in çoğunluğunun bu görüşlerde mutabık kaldığını söyledi. Hrisostomidis, Papadopulos'a, Kıbrıs sorunuyla ilgili üst danışmanlık yapan Ulusal Konsey'deki partilerin birçok konuda görüşlerini koruduklarını ifade ederek, görüşmenin anlayışlı bir ortamda geçtiğini belirtti. Hrisostomidis, Ulusal Konsey'in, Kıbrıs sorununa BM gözetiminde ve AB'nin aktif katkıları ile çözüm bulunması gerektiğini, hakemlik', dar müzakere takvimi' ve anlaşmaya varılmadan' çözümün referanduma sunulmasının kabul edilmeyeceğini söylediğini ifade etti. 
     AB'nin Papadopulos'u Kıbrıs sorunu üzerinde yeni görüşmelere zorlayacak bir plan hazırladığı' yönünde Türk basınında çıkan haberleri değerlendiren Hrisostomidis ve Rum Dışişleri Bakanı Yorgo Yakovu, böyle bir bilgiye sahip olmadıklarını belirttiler. 
     
</TEXT>
</DOC>
