<DOC>
<DOCNO> 341568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/son/sonsiy34.html </URL>
<DATE> 2005/05/11/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Abant İzzet Baysal Üniversitesi rektörü Başbakan'ı kızdırdı 
</HEADLINE>
<TEXT>

     Başbakan Recep Tayyip Erdoğan, İzzet Baysal Vakfı’nın, Abant İzzet Baysal Üniversitesi'nin Gölköy Kampusu'nda yaptırdığı Mimarlık ve Mühendislik Fakültesi’nin temel atma törenine kendisini protesto ederek katılmayan Rektör Prof.Dr. Yaşar Akbıyık ve üniversite yönetimine sert tepki gösterdi. Başbakan Erdoğan, Bu tür rektörlerin olduğu yerde tabiki anarşi olur, bu tür rektörlerin olduğu yerde tabiki terör olurö dedi. 
     Tören alanında, üniversite yönetiminin tören boykotuyla ilgili yazılı bir açıklama yaptığını öğrenen Erdoğan, konuşmasında bu konuya değindi. Bir ülkenin gençleri ne kadar iyi yetiştirilirse, o ülkenin geleceğinin o kadar güçlü olacağını belirten Başbakan Erdoğan, şöyle konuştu 
     Fakat burada gençliğinden uzak, gençliğine bilgi vermekten uzak ve sadece istismarlarla dolu bir dünyayı paylaşanların, bu gençliğe verebileceği hiçbir şey yoktur. Toplumu germeye, toplumu gerdirmeye bu ülkede kimsenin hakkı yoktur. AİBÜ Rektörü'nün de buna hakkı yoktur. Bir defa o dağıtılan bildiri doğruysa ben buraya bir siyasi parti genel başkanı olarak gelmedim. Ben buraya Türkiye Cumhuriyeti Başbakanı olarak geldim ve buraya gelmemek suretiyle bana değil, benim şahsıma değil, Türkiye Cumhuriyeti’ne saygısızlık göstermiştir. Benim şahsımda Türkiye Cumhuriyeti burada temsil edilmektedir. Benim boş olan vaktim yok. Ben buraya İzzet Baysal Vakfı’nın davetine icabet edip geldim. Bu rektörün davetine icabet edip gelmedim. Bu beyfendinin burada bir emeği yok. Bu beyefendi, bu milletin bize imkanlarını verip, bu imkanları en iyi şekilde değerlendirdiği devletin bir memurudur. Dolayısıyla görevini yerine getirmesi gerekir. Kendisi gelmediği gibi, olabilir, rahatsızlığı olabilir, gelmeyebilir. Buraya vekillerinden birini göndermesi gerekirdi. Bu nasıl bir yanlış anlayıştır. Bunu siz nereye sığdıracaksınız Nasıl anlatacaksınız Bu tür rektörlerin olduğu yerde tabii ki anarşi olur, bu tür rektörlerin olduğu yerde tabii ki terör olur. Bilimde bir görevin başına getirilmiş olan insanla böyle bir talihsizliği yaşamak istemezdik. Maalasef böyle bir çarkı bu ülkede döndürmek isteyenler var. Ben bunu milletimin, halkımın, gençliğin bilmesini istiyorum.ö Başbakan Erdoğan, Türkiye’nin illerinde ve ilçelerinde yurt adedini süratle çoğalttıklarını da belirterek, Yurtlarımızda yeni ölçü şu bir veya 3 kişilik odaların olduğu öğrenci yurtları. Ranza sistemi tamamen kaldırıldı. Karyola sistemine geçildi. İnşallah yakında her oda banyasoyla, tuvaletiyle müstakil hale gelecek. Gençliğimizi en ideal şekilde yarınlara hazırlamak istiyoruzö dedi. 
     
     BAKAN ÇELİK HERKES HAKKINI VE HADDİNİ BİLMELİ 

     Milli Eğitim Bakanı Hüseyin Çelik’de, Rektör Akbıyık’ın törene katılmamayarak, üniversite yönetiminin yayınladığı bildiriye sert tepki gösterdi. Bakan Çelik şunları söyledi 
     Kendini halkın üzerinde gören, halkla irtibatı olmayan, bilimsel kalkınmayla ilgisi olmayan bazı akademisyenler, bazı üniversite yöneticilerimiz, Cumhurun, Milletin varlığından, halkın varlığından rahatsız olmaktadır. Sayın rektör yok, rektör yardımcıları, onlar da yok. Türkiye Cumhuriyeti Başbakanı buraya gelmişken, milletin verdiği yetkiyle egemenlik hakkını elinde bulunduran, Türk halkının verdiği yetkiyle başbakan olan sayın Başbakanımızın burayı teşrifleriyle birlikte, rektör ve rektör yardımcılarının burada olması gerekiyordu. Malesef kendisini milletin üzerinde gören, kendisini halkın dışında zanneden, ama bazı ortak paydalarımızı sadece istismar eden bu insanları halkımız çok iyi tanımalıdır. Üniversite yönetimi tarafından bir bildiri yayınlandığı söyleniyor. Temenni ederim ki böyle bir bildiri yoktur. Bu bildiride Atatürk istismar ediliyor. İzzet Baysal’ın ruhunu rencide edecek ifadeler bulunuyor. Atatürk bizim milli liderimizdir. Bakın bu ülkede Atatatürkçüler var. Atatürkçü gibi geçinenler var. Bir de bu bildiride olduğu gibi Atatürk’ten geçinenler var. En iğrenç olanı da budur arkadaşlar. Kimsenin bayrağımız, İstiklal Marşımız ve milli liderimiz üzerinden rant sağlamasına müsaade etmeyeceğiz. Millet olarak müsaade etmemiz lazım. Herkes, hem çok iyi hakkını bilmelidir, hem de çok iyi haddini bilmelidir. Ve haddini bilmek en büyük erdemdir. Sayın Başbakan’ın canı sıkıldığı için, işsizlikten canı sıkıldığı için Bolu’ya teşrif etmedi. Halkına olan sevgi ve saygısından, Bolu halkına, Bolu üniversitesindeki öğretim görevlilerine, öğrencilerine olan sevgisinden dolayı buraya geldi. Bu nahoş hareketi, bu terbiye sınırlarını aşan davranışı kabul etmeyeceğimi söylemek istiyorum.ö Konuşmaların ardından Başbakan Erdoğan, İzzet Baysal Vakfı Başkanı Ahmet Baysal ve merhum İzzet Baysal’ın kızı Esin Avunduk ile birlikte fakültenin temelini attı. 
     
     ÜNİVERSİTE YÖNETİMİNDEN PROTESTO 

     Başbakan Recep Tayyip Erdoğan, İzzet Baysal Vakfı’nın Abant İzzet Baysal Üniversitesi Gölköy Kampusu'nda yaptırdığı Mimarlık ve Mühendislik Fakültesi’nin temel atma törenine katıldı. Üniversitelerin siyasallaştırılmak istenmesini protesto ederek bu töreni boykot eden Abant İzzet Baysal Üniversitesi Rektörlüğü'nün yazılı açıklamasında da Üniversitemiz yönetimi gerçekleştirilen söz konusu daveti çağdaş üniversiteler anlayışı içerisinde uygun bulmamış ve temel atma törenine katılma gereği duymamıştırö dernildi. 
     Rektör Yaşar Akbıyık bir toplantı için Ankara’da bulunurken, Başbakan Erdoğan'ın katıldığı temel atma törenini boykot eden Abant İzzet Baysal Üniversitesi Röktörlüğü yazılı bir açıklama yaptı. Başbakan Erdoğan'ın üniversite yönetimine rağmen davet edildiği vurgulanan açıklamada şu ifadeler yer aldı. 
     11 Mayıs İzzet Baysal’a Sükran Günleri kapsamında, üniversitemiz merkez kampüsünde İzzet Baysal Vakfı tarafından yaptırılan Mühendislik-Mimarlık Fakültesi temel atma törenine, İzzet Baysal Vakfı ile siyasiler tarafından Sayın Başbakan davet edilmiştir. Üniversitemizin bilgisi dışında ve üniversitemiz yönetimine rağmen gerçekleşen bu davet, yönetim kurulumuzca değerlendirilmiş olup üniversitemiz ilkeleri yönünden uygun görülmemiştir. Üniversiteler Atatürkçü düşünceyi özümsemiş, laik cumhuriyet ilkelerininin yer bulduğu kurumlardır. Özerktirler, özgür düşünce hakimdir ve siyaset üstüdürler. Bu düşünceler ışığında üniversitelerimizin siyasallaştırılma çabaları veya üniversitelere siyasetin etkilerinin yansımaları kabul edilemez. Bunu çağrıştıracak tutum ve tavırların da üniversitemizde yer bulması düşünülemez. Bizim ilhan kaynağımız Atatürkçü düşünce doğrultusunda rahmetli İzzet Baysal’ın fikirleri ve ilkeleridir. Kendileri de hayatında bu tür siyasi tavır, tutum ve sözlerin üniversiteye yansımasına karşı çıkmış, geçmişte bunun mücadelesini vermiştir. Bu hususun bilincinde olarak, üniversitemiz yönetimi gerçekleştirilen söz konusu daveti çağdaş üniversiteler anlayışı içerisinde uygun bulmamış ve temel atma törenine katılma gereği duymamıştır.ö 
     
     REKLAM İÇİN BOMBA İHBARI YAPTI 

     İzzet Baysal Caddesi üzerinde bulunan bir simit sarayında part-time çalışan lise öğrencisi, işyerinin reklamını yapmak amacıyla Başbakan Recep Tayyip Erdoğan Bolu’ya gelmeden yarım saat önce asılsız bomba ihbarında bulundu. Bolu Emniyet Müdürlüğü Terörle Mücadele Şube ekipleri ihbar üzerine işyerinde inceleme yaptı. Yapılan araştırma sonucunda ihbarın asılsız olduğu ortaya çıktı. İhbarı yapan Bolu Anadolu Endüstri Meslek Lisesi öğrencisi 17 yaşındaki Ali Kurt ile işyeri sahibi Fettah Esen, ifadeleri alınmak üzere Emniyet Müdürlüğü’ne götürüldü. Lise öğrencisinin ihbarı Fettah Esen’in cep telefonundan yaptığı belirlendi. Olayla ilgili soruşturma sürüyor. 
     DYP’Lİ BENZERİ İLE KARŞILAŞTI Bolu Valiliği’ni ziyaret eden Başbakan Erddoğan, Vali Ali Serindağ’dan brifing aldı. Erdoğan daha sonra valiliğin karşısında bulunan Bolu Sağlık Meslek Lisesi’nde incelemelerde bulundu. Basının okula alınmadığı incelemelerde, Erdoğan’ın öğrencilerle sohbet ettiği belirtildi. Erdoğan liseden ayrılırken Edirne’de yapılan ünlülerin benzerleri yarışmasında birinci olan benzeri 49 yaşındaki Rafet Özdemir ile karşılaştı. Başbakan Erdoğan, Mudurnu’nun Taşkesti Beldesi’nde kasaplık yapan Rafet Özdemir ile bir süre sohbet etti. Özdemir, DYP Bolu İl yönetim kurulu üyesi olduğunu belirterek, Başbakan Erddoğan’ı sevdiğini söyledi. 
     
     İŞ SÖZÜ VERDİĞİ ANNEYİ ZİYARET ETTİ 

     Başbakanlığa ait otobüsle valilikten ayrılırken otobüsü durduran Erdoğan, Mehmet Efendi Apartmanı’na girdi. Burada 51 yaşındaki Fatma Şahin’i evinde ziyaret eden Başbakan Erdoğan, daha sonra otobüse bindi. Fatma Şahin, 12 Kasım depreminden sonra Başbakan’ın Bolu’yu ziyareti sırasında 30 yaşındaki oğlu Cengiz Şahin’e iş bulacağına dair söz verdiğini belirterek, Başbakan yardımcı olacağını söylemişti. Otobüsle geçerken beni camda gördü. Yanıma uğradı. Oğlumun işe girip girmediğini sordu. Ben de oğlumun henüz işe girmediğini söyledim. Bunun üzerine belediye başkanına talimat vererek, oğluma iş bulmasını istediö dedi. 
     Başbakan Erdoğan, Bolu Belediye Başkanı Alaaddin Yılmaz’ı da makamında ziyaret etti. Basının alınmadığı zieyarette Başkan Yılmaz çalışmalar hakkında bilgi verdi. Başbakan Erdoğan öğle yemeği için Yurdaer Otel’e geçti. Başbakan Erdoğan, ikram edilen demir hindi şerbetini beğendi. 
     
</TEXT>
</DOC>
