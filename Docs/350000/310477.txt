<DOC>
<DOCNO> 310477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/29/yazar/pulur.html </URL>
<DATE> 2005/01/29/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Baykal'a ceza verilecekse ertelenmeli... 
</HEADLINE>
<TEXT>


CEZA yasaları, cezanın kişisel olduğunu yazar ve ekler 
"Yasanın apaçık suç saymadığı bir eylem için kimseye ceza verilemez." 
Peki, zimmetine para geçiren, bunu da ailesinin nafakası için yaptığını, karısına ilaç alamadığını söyleyen bir adama verilen ceza, bütün aileyi de cezalandırmıyor mu 
Adam tutuklanıp içeri atılınca, aile ne olacak 
Onlar da açlığa mahk m 
Zimmetine para geçirene ceza verilmesin mi 
Elbette verilsin ama, onun cezasını ailesi çekmesin, sosyal devletin gereği bu olmalı... 
Bakın lafa nereden girdik, bakalım nereden çıkacağız 

KURULTAY Deniz Baykal'ı cezalandırabilir, lakin bu cezayı CHP çekmemeli... 
Kurultay, Deniz Baykal'dan sonra, CHP'nin başına geçmeyi amaçlayanları da iyice düşünmeli... 
Deniz Baykal gidince kim gelecek, kimler gelecek, diye. 
Evet, Deniz Baykal'ı CHP cezalandırmalı, en azından bunları partiye aldığı için, bağrına bastığı için, bu yeter 
Sadece bu mu 
CHP'nin barajın altında kaldığı seçimden önce, kendisini Amerikalı şarkıcılar gibi dumanlar içinde sahneye çıkaranların bugün nerede olduğu dahi, Deniz Baykal'ı cezalandırmak için yeterli... 

CHP, Baykal'ı cezalandırmalı ama, bugün değil... 
Ya ne gün 
Gerekli hazırlık yapılır, güven verici bir lider ve kadro kurulur, CHP tekrar tabanın umudu olur, o zaman... 
Kurultay delegeleri verdikleri oyun bugününü değil, yarınını düşünmeli. 
Şimdi diyeceksiniz ki 
Hem Deniz Baykal cezalandırılmalı diyorsun, hem de lafı evirip çeviriyorsun 
Hayır evirip çevirmiyoruz, cezanın ertelenmesini öneriyoruz. 
İlk olağan kurultayda ya ceza kaldırılır ya da Deniz Baykal cezasını çeker, gider. 
Bugün değil 

BAKIN İlhan Kesici ne diyor... 
"İlhan Kesici'ye de ne oluyor " diyebilirsiniz 
Sağ partilerde şansını denemiş bir politikacı. CHP için laf söylemek ona mı kalmış 
AKP'nin CHP'yi ileride olası bir tehdit olarak gördüğünü, CHP'de yaşananların bir hükümet projesi olduğunu ileri süren Kesici, şöyle diyor 
"CHP'de olan biten her şey, herkesi ilgilendirir. Ben de bununla ilgili konuşma hakkımı kendimde bulurum. Çünkü CHP ideolojisi, 200 yıllık yenilmişliğimize, geri kalmışlığımıza, 100 yılda bulabildiğimiz merhemin adıdır. CHP herhangi bir parti değildir, olmamalıdır. CHP'lilere paranın, pulun, eşkıyalığın egemen olmadığı bir kurultay diliyorum." x 

"AKLIN yolu soldadır " diye bir kural yoktur ki 
Aklın yolu sağdan da geçer... 
Hele akıllarını, hırslarının peşine takmışları gördükçe... 

x Cumhuriyet, 26 Ocak 2005. 



</TEXT>
</DOC>
