<DOC>
<DOCNO> 346273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/27/yazar/civaoglu.html </URL>
<DATE> 2005/05/27/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Esmer yıllar 
</HEADLINE>
<TEXT>


AB başmüzakerecisi olarak açıklanan Devlet Bakanı Ali Babacan karamsar değil. 
Yaz sonunda Almanya'da yapılacak seçimlerde iktidarı Schröder'den devralması beklenen Angela Merkel'in "değişeceği" kanısında. 
"Sorumlu ve yetkili olduğunuz zaman farklı düşünüyorsunuz. Muhalefetteyken söylenen sözler, büyük ölçüde geçerliliğini kaybediyor" dedi. 
Bu saptamada gerçeklik oranı yüksek. 
En azından Türkiye'de de AKP iktidarı, muhalefetteki söylemlerini sürdürebiliyor mu 
Örneğin... "Başörtüsü türban" gibi duyarlı ve en iddialı olduğu konuda bile muhalefetteki söylemleri buzluğa konulmadı mı 
......................... 
Yani... 
Merkel, seçildikten sonra Türkiye'nin AB'ye tam üyeliği konusunda "karşı tavrından" geri adımlar atacak mı 
Bu konuda hiç kimse iyimser değil. 
Almanya'daki Türkiye Araştırmalar Merkezi Başkanı Dr. Faruk Şen'e göre, "Durum hiç de iç açıcı değil." 
Anlatıyor 
"Angela Merkel aslında karizmatik bir siyasetçi sayılmaz. 
Kamuoyu araştırmalarına göre kişisel olarak Schröder'i destekleyenlerin oranı yüzde 51... Merkel'in desteği ise, yüzde 34'te kalıyor. 
Buna karşılık ikisinin siyasi partileri için oy oranlarında durum tersine dönüyor. 
Schröder'in Sosyal Demokrat Partisi, Merkel'in Hıristiyan Demokrat Partisi karşısında hayli gerilere kayıyor. 
Merkel, partisini değil, partisi Merkel'i iktidara taşıyacak." 
Peki... "Türkiye'ye AB'ye tam üyelik değil, imtiyazlı ortaklık" diyen Merkel'in arkasından gider mi toplum 
Faruk Şen kaygılı. 
"Çok büyük bir siyasi skandal yaşanmadıkça Almanya'da iktidar, iki dönem sürüyor." 
Merkel'in doğal olarak 7-8 yıl Alman siyasetinin 1 numarası etiketi sürer. 
Bu da Türkiye için iyi değil. 
.......................... 
Orada 800 bin Almanya vatandaşı olmuş Türk var. Bunların 600 bini seçmen. 
Büyük rakam. 
Türklerin oy sayısı, Merkel'i rota değiştirmek zorunluluğuna sokmaz mı 
Almanya'da seçmen durumunda olan Türkler, örgütlenip ağırlık mı koyamıyorlar 
Dr. Faruk Şen, başka rakamlar da telaffuz ediyor 
"Türk kökenli seçmen sayısı 600 bin ama Almanya'daki seçmen sayısının sadece yüzde 1'i... 
Almanya'da ekonomik sıkıntılar ağır. Çözümü görünmüyor. 
Kötü ekonominin sorumlusu olarak ülkedeki yabancılar gösteriliyor. 
Almanya'da yabancı demek, -bir bakıma- Türk demek... 
Toplumdaki bu psikolojiyi okuyan Merkel'in partisi Hıristiyan Demokratlar, yüzde 1 seçmeni karşılarına almak pahasına, yüzde 99'a oynuyorlar. 
Önümüzdeki yıllar AB üyelik sürecinde hem Türkiye hem de Almanya'daki Türkler için 'esmer' dönem olacak gibi görünüyor." 
.......................... 
Peki... Yeni iktidarın politikası pratiğe nasıl yansır 
Bu soruma aldığım cevap, "Sürekli olarak her şeyi ertelemek" oldu. 
.......................... 
Pazar günü de Fransa'da referandum var. Yeni AB Anayasası'na Fransa halkının HAYIR deme olasılığı daha yüksek. 
Bu sonuç, referandumu Türkiye'nin tam üyeliği ile örtüştüren politikalar nedeniyle Türkiye için hiç de iyi olmayacak. 
Ancak... 
Cumhurbaşkanı Chirac'ın "sorumlu devlet adamı" kişiliğiyle hadisenin dramatik olması bir süre engellenebilir. Sonra 
2007'de Sarkozy'nin başkan seçilmesi en yüksek olasılık. 
Sarkozy, Merkel ile aynı kafada... 
AB'nin kuruluş temelini birlikte atan Almanya ve Fransa'nın Türkiye'nin tam üyeliğine karşı olanların yönetimine girmesi, "esmer yılların" renk tonunu daha da karartacak gibi görünüyor. 
Ali Babacan -Kemal Derviş olamadığına göre- mevcutlar arasında sanıyorum AB ile görüşmeler sürecinde en iyi başmüzakereci... 
Başarılar diliyorum. 
Fakat işi çok zor. 
Bu çok zorlu misyon, hiç değilse içeride zora sokulmasın. 
........................ 
N zım Hikmet şiiri okudu diye bir gencin başına gelenler simgedir. 



</TEXT>
</DOC>
