<DOC>
<DOCNO> 334293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/18/astro/index.html </URL>
<DATE> 2005/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Duygusal karmaşaya açığız 
</HEADLINE>
<TEXT>


Öğle saatleri yanıltıcı konular ve kendini ifade etmekte zorluklar getirmekte. Hevesimizi kırabilecek hayal kırıklıklarına eğilimliyiz. Akşam, gereksiz duygusal çatışmalardan uzak durabilmeliyiz. 

Koç'lar akıcı enerjileriyle keyifli bir gündeler. Birikimleriyle ilgili kararlarını temkinli vermeleri gerekiyor. Aşk hayatında ise yeni gelişmeler onları memnun edecek. Boğa'lar bugün ailevi konularla ilgilenmek durumunda kalabilirler. Bunun dışında iş hayatına ait gelişmelere yakın durulmalı. Bu alandaki fırsatlar değerlendirilmeli. İkizler sözleriyle etkileyici olabilecekler. Kısa yolculuklar ve özellikle eğitim konularına ait olası gelişmelerde acele kararlar almamalılar. Yengeç'ler harcamalar konusunda önlemci olmayı ihmal etmemeli. Kendi birikimlerini değerlendirmekte gerçekçi olmalı ve aceleci olmaktan kaçınmalılar. Aslan'lar burçlarındaki Ay sayesinde hevesli ve canlı olacaklar. İkili ilişkilerinde hassaslık gösterebilirler. Ayrıca girişimleri hakkında ikileme düşme olasılıkları bulunuyor. Başak'lar aşırı hayalci olmamaya çalışmalılar. Geçmişle ilgili konular onları duygusal olarak sarsabilir. Bugün yakınların desteğine açık olabilmeliler. 

Terazi'ler rahat bir gündeler fakat, ortaklaşa konularda fazla riske girilmemeli. Yaratıcılıklarını grup çalışmalarında gösterebilme fırsatları var. Arkadaşlarla beraberlikler de söz konusu. Akrep'ler bugün hızlı hareket etmekte zorlanabilir. Özellikle günlük işlerinde bitirilmesi gereken konular onları yorabilecek. Kariyer konusu önemli görünmekte. Yay'lar olumlu düşüncelere sahipler ve bunu rahatlıkla ortaya koyacaklar. Akıcı enerjileri sayesinde yabancılarla ilgili konulara bağlı gelişmelerden yararlanma imkanları çok yüksek. Oğlak'lar farklı düşünceler peşinde koşacaklar. Duygusal anlamda ise huzursuz olmaları zorlayıcı olabilecek. Aşkta gerçekçi olmalarında fayda var. Kova'lar ortaklaşa projelerde akıllı olmak durumundalar. Aksi halde yanılgılar yaşanabilir. Bugün bu alanda yaratıcı yanlar daha fazla ön plana çıkarılabilmeli. Balık'lar iş ortamında enerjilerini verimli kullanmakta zorluk yaşayabilir. Programlı olmaları halinde toparlanması gereken konular yoluna girebilecek. 


</TEXT>
</DOC>
