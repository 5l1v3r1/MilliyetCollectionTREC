<DOC>
<DOCNO> 343676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/18/son/sonsiy12.html </URL>
<DATE> 2005/05/18/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Meclis'te ''Devlet Erol Evcil karşısında neden aciz '' diye sordular 
</HEADLINE>
<TEXT>

     CHP İzmir Milletvekili Ahmet Ersin, Başbakan Recep Tayyip Erdoğan’dan, Erol Evcil’in son faaliyetleriyle ilgili bilgi isteyerek, "Devlet, Erol Evcil ile baş edemiyor mu " dedi. Evcil, Evcil ile hangi bakanların görüştüğünü de sordu. 
     CHP İzmir Milletvekili Ersin, Başbakan Erdoğan’ın yanıtlaması istemiyle verdiği soru önergesinde, Erol Evcil’in ucu Susurluk’a kadar giden olaylar zincirinin önemli bir halkası olduğunun bilindiğini vurguladı. Ersin, "Tutuklanarak cezaevine konulması, mahkum olması ve tahliye olduktan sonra da, hemen her taşın altından bu kişinin çıkması, yasadışı faaliyetleri ve çıkar amaçlı suç örgütleri ile olan ilişkileri nedeniyle, Erol Evcil ismi kamuoyunun zihnine kazınmıştır" dedi. 
     
     DEVLET OTORİTESİ CİDDİ SARSILDI 

     Ersin, bütün iç güvenlik kurumları tarafından, yasadışı faaliyetleri ve ilişkileri bilinmesine rağmen, devletin bu kişi ile baş edemediği izleniminin kamuoyunda yaygın olduğunu da bildirdi. Evcil’in hakkındaki istihbarat raporlarına rağmen bazı bakanlarla görüşmeler yaptığı iddiaları olduğunu da belirten Ersin, Evcil’in devlet otoritesini ciddi bir şekilde sarstığını kaydetti. 
     Ersin, son olarak Demir-Çelik sektöründeki yasadışı faaliyetleri ve rüşvet-tehdit-siyaset üçgenine dayanarak, fabrikaları ele geçirdiğine istihbarat raporları olduğunu da belirterek, Başbakan Erdoğan’a şu soruları yöneltti 
     "Devletin bütün kurumları, Erol Evcil’in artık kabak tadı veren yasadışı faaliyetlerini bildiği halde, bu kişiye neden engel olunamıyor Devlet Erol Evcil ile baş edemiyor mu Trilyonlarca liralık kredi ve vergi borçları nedeniyle, malvarlığına el konulmadı mı Bu yasadışı faaliyetlerinin kaynağını nereden buluyor Erol Evcil’in bazı Bakanlarla, hem de makamlarında görüşmeler yaptığı iddiaları doğru mu 
     Bu Bakanlar kimlerdir " 
     
</TEXT>
</DOC>
