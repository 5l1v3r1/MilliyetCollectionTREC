<DOC>
<DOCNO> 345080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/23/son/sonspo22.html </URL>
<DATE> 2005/05/23/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Trabzonspor, İstanbulspor maçı hazırlıklarına başladı... 
</HEADLINE>
<TEXT>

     Trabzonspor, hafta sonu İstanbulspor ile yapacağı maçın hazırlıklarına ara vermeden başladı. 
     Teknik direktör Şenol Güneş yönetiminde, Mehmet Ali Yılmaz Tesisleri’nde gerçekleştirilen çalışmaya sakatlıkları bulunan Fatih ve Gökdeniz, dinlendirme amaçlı olarak katılmadılar. 
     Samsunspor maçında 90 dakika forma giyen oyuncular hafif bir çalışma yaparken, diğer oyuncular yarım alanda çift kale maç oynadılar. 
     Ligde ikinci sıraya yükselerek Avrupa Şampiyonlar Ligi’ne katılma şansını artıran Trabzonspor’da, futbolcuların antrenmanda oldukça moralli oldukları gözlendi. 
     Gineli oyuncu İbrahima Yattara’nın küçük oğlu Salef Junior’da antrenmanın neşe kaynağı oldu. 
     Avrupa Şampiyonlar Ligi Finali’ni izlemek üzere Türkiye’ye gelen 5 Polonyalı gazeteci de Trabzon’a gelerek bugünkü antrenmanı izledi. 
     Gazeteciler, Szmykowiak ile de bir süre görüştüler. 
     Bu arada, takım kaptanı Fatih Tekke’nin vitaminler ve ağrı kesiciler olmak üzere 6 karışımlı bir iğne vurularak dünkü karşılaşmaya çıktığı öğrenildi. 
     Öte yandan, yardımcı antrenör İhsan Derelioğlu, futbolcu izlemek üzere yurtdışına gitti. 
     
</TEXT>
</DOC>
