<DOC>
<DOCNO> 323011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/11/son/sonyas01.html </URL>
<DATE> 2005/03/11/ </DATE>
<TIME> 02.01 </TIME>
<AUTHOR>  </AUTHOR>
<HEADLINE>
Amerikalı profesöre 110 milyon dolarlık cinsel taciz davası 
</HEADLINE>
<TEXT>

     Can KAMİLOĞLU NEW YORK, DHA 

ABD'de bir kız öğrenci, kendisine cinsel tacizde bulunduğu iddiasıyla bir öğretim görevlisi hakkında 110 milyon dolar yaklaşık 135 milyon YTL gibi rekor bir tazminat istemiyle dava açtı. 
     New York'un Brooklyn bölgesindeki Federal Mahkeme'ye suç duyurusunda bulunan 22 kız yaşındaki öğrencinin ismi açıklanmadı. Kingsborough İletişim Koleji'nde biyoloji dersleri veren Profesör Peter Lanzetta aleyhindeki suçlamaların, Dallas'a yapılan bir okul gezisi sırasında meydana geldiği bildirildi. Genç kız, 63 yaşındaki profesörün kendisini bir proje üzerinde çalışmak için otel odasına davet ettiğini, daha sonra da ellerini iç çamaşırlarının içine sokarak cinsel tacizde bulunduğunu iddia etti. Profesör Lazetta'nın banyoya giderek bir tür hap aldığını söyleyen öğrenci, bu esnada odadan kaçarak okul idarecilerine ve Dallas Polisi'ne haber verdiğini söyledi. 
     Avukat Elliot Taub müvekkilinin tacizin ardından çılgına döndüğünü belirterek, genç kızı, çok saf ve iyi niyetli olarak nitelendirdi. Taub, "Polisler Profesör Lazetta'nın diğer öğrencilere sarkıntılık yapıp yapmadığını araştırıyor" dedi. 
     
</TEXT>
</DOC>
