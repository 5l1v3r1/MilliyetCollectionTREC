<DOC>
<DOCNO> 331064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/07/son/sondun53.html </URL>
<DATE> 2005/04/07/ </DATE>
<TIME> 19.07 </TIME>
<AUTHOR>  </AUTHOR>
<HEADLINE>
Sarkozy, UMP yönetimine Müslüman toplumunun 2 temsilcisini getirdi. 
</HEADLINE>
<TEXT>

     Fransa'da iktidardaki Halk Hareketi Birliği'nin UMP lideri Nicolas Sarkozy, partinin yönetimine ülkedeki Müslüman toplumunun iki temsilcisini getirdi. 
     UMP'den yapılan yazılı açıklamada, Fransa Müslüman Demokratlar Konseyi Başkanı Abdürrahman Dahman'ın partinin göçmen derneklerinden sorumlu genel sekreterlik görevine, işadamı Ahmet Guenad'ın ise Sarkozy'nin danışmanlığına getirildiği belirtildi. 
     Parti liderliğinden önce İçişleri Bakanlığı görevinde bulunan Sarkozy, Müslüman Fransızların devletin üst kademelerinde yeteri kadar temsil edilmemelerini eleştirmiş, vali ve kaymakam gibi görevler için Müslüman Fransız vatandaşlarına ''olumlu ayrıcalık'' yapılmasını savunmuştu. 
     Fransa'da çoğu Kuzey Afrika kökenli beş milyondan fazla Müslüman yaşıyor. 
     
</TEXT>
</DOC>
