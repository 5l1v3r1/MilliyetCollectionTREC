<DOC>
<DOCNO> 332685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/son/sontur30.html </URL>
<DATE> 2005/04/12/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Keşan Migros'ta yangın .. 
</HEADLINE>
<TEXT>

     Edirne'nin Keşan İlçesi'ndeki Migros Mağazası'nda çıkan yangında, maddi hasar meydana geldi. 
     Edinilen bilgiye göre, Keşan İlçesi girişindeki Dörtyol Kavşağı'nda bulunan Migros Mağazası'nda gece, belirlenemeyen bir nedenle yangın çıktı. 
     Keşan, İpsala ve Tekirdağ'ın Malkara İlçesi'nden gelen itfaiye araçlarının müdahale ettiği yangın, güçlükle kontrol altına alınarak söndürüldü. 
     Migros Mağazası'nın fırın bölümünde meydana gelen patlamayla çıkan yangında, mağazada büyük hasar oluştuğu ve camların basınçla kırıldığı bildirildi. 
     Migros Mağaza Müdürü Murat Kutbay, AA muhabirine yaptığı açıklamada, yangının çıkış sebebinin belli olmadığını ve yangının ilçelerden gelen takviye itfaiye araçlarıyla kontrol altına alınarak söndürüldüğünü söyledi. 
     Yangınla ilgili soruşturmaya başlandığı bildirildi. 
     
</TEXT>
</DOC>
