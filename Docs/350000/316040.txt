<DOC>
<DOCNO> 316040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/17/son/sondun33.html </URL>
<DATE> 2005/02/17/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Berlusconi, İsveç televizyonuna reklam malzemesi oldu... 
</HEADLINE>
<TEXT>

     İtalya Başbakanı Silvio Berlusconi, İsveç devlet televizyonu SVT'ye reklam malzemesi oldu. 
     STV, Berlusconi'nin görüntüleri eşliğinde hazırlanmış bir reklam spotunda ''Biz Berlusconi gibi değiliz'' diyerek, doğru ve güvenilir habercilik yaptığını vurguluyor. 
     STV'nin resmi internet sayfasından www.svt.se da izlenebilen reklam spotunda, televizyon ekranlarında gülücükler saçarak halkla tokalaşan Berlusconi görüntülerine yer veriliyor. 
     Arada İtalyan televizyonlarındaki balerin görüntülerinin de kullanıldığı spotun fonunda ise İtalyanların ''O sole mio'' şarkısından esinlenilen bir müzik duyuluyor. 
     Görüntülere eşlik eden yazılarda ise İtalya'da medyanın Berlusconi'nin tekelinde olduğu belirtiliyor. 
     Spotta, ''İtalya'da medyanın yüzde 80'ı Silvio Berlusconi'nin elinde. Yoğun bir seçim kampanyası neticesinde kendi iletişim araçları sayesinde seçimleri de kazandı. Şimdi aynı zamanda başbakan'' ifadesi yer alıyor. 
     İtalya'da medyanın özgür ve tarafsız olamayacağını belirten bu ifadelerin ardından ise reklam, ''STV olarak bizler ise özgür bir televizyonuz'' cümlesiyle noktalanıyor. 
     
</TEXT>
</DOC>
