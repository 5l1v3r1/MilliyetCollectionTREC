<DOC>
<DOCNO> 328566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/30/son/sonsiy23.html </URL>
<DATE> 2005/03/30/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Mecliste istifayı önlemek için itiş kakış 
</HEADLINE>
<TEXT>

     
Erzurum milletvekili İbrahim Özdoğan istifa etmeden önce Meclis koridorlarında milletvekileri arasında itiş-kakış yaşandı. 
     AKP milletvekilleri cep telefonuyla Özdoğan’a ulaşmaya çalışarak, İbrahim Özdoğan’ı istifa etmekten vazgeçirmeye çalıştı. Ancak istifa etmeye kararlı olan Özdoğan’ın telefonu kapalıydı. 
     Bunun üzerine Ak Parti milletvekilleri Özdoğan'ı basın toplantısının yapılacağı salonun dışında beklemeye başladı. 
     İbrahim Özdoğan'ın görünmesi ile başta Konya milletvekili Ahmet Işık ve Erzurum milletvekili Ömer Özyılmaz basın toplantısına gitmesini engellemeye çalıştı. 
     
Engelleme çabaları, kapıda milletvekilleri arasında itiş kakışa dönüştü. 
     Ancak mücadeleyi kazanan, istifada kararlı olan İbrahim Özdoğan oldu. Milletvekili arkadaşlarının elinden kurtulup salona girdi ve istifa için hazırladığı konuşma metnini okudu. 
     


     
</TEXT>
</DOC>
