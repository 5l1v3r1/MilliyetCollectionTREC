<DOC>
<DOCNO> 347907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/01/son/sonspo16.html </URL>
<DATE> 2005/06/01/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Şenol Güneş, Avrupa yolcusu... 
</HEADLINE>
<TEXT>

     Avrupa Şampiyonlar Ligi'nde ön eleme maçı yapacak olan Trabzonspor, bir an önce kamp programını biçimlendirmeye çalışıyor. 
     21 Haziran'da ilk olarak Bolu'nun Gerede İlçesi'nde yeni sezon öncesi hazırlık çalışmalarına başlayacak olan bordo-mavililer, yurtdışı kamp programını ise belirlemeye çalışıyor. 
     Teknik direktör Şenol Güneş'in yarın olmaması durumunda 3 Haziran Cuma günü Avrupa'da kamp yerleri bakmaya gideceği bildirildi. 
     Güneş'in, Almanya'nın yanısıra Hollanda ve İsviçre'de de kamp yerleri araştıracağı ve bu kamp yapılacak ülkelerdeki maç programlarına göre de bir karar vereceği kaydedildi. 
     Bordo-mavililerin, 27 Temmuz'da Avrupa Şampiyonlar Ligi ön eleme turunda ilk maçını yapacağı belirtildi. 
     
</TEXT>
</DOC>
