<DOC>
<DOCNO> 344664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/21/son/sontur35.html </URL>
<DATE> 2005/05/21/ </DATE>
<TIME> 19.15 </TIME>
<AUTHOR>  </AUTHOR>
<HEADLINE>
Eskişehir'de bir işadamının oğlu 2 gündür kayıp... 
</HEADLINE>
<TEXT>

     Eskişehir’de bir işadamının çocuğundan 2 gündür haber alınamadığı bildirildi. 
     Edinilen bilgiye göre, 5 yaşındaki Tarık Eymen Uslu, anneannesinin Yenidoğan Mahallesi’ndeki evinin önünde dün öğle saatlerinde oynarken, kayboldu. Uslu’nun ailesi gidebileceği tüm yerleri aramasının ardından çocuğu bulamayınca polise başvurdu. 
     Olay yerine gelen polis, kayıp çocuğun bulunması için araştırma çalışmalarına başladı. 
     Eymen’in işadamı olan babası Önder Uslu,oğlunun kayıp olduğu saatten itibaren, polis ekipleri ve kendilerinin tüm arama çalışmalarına rağmen olumlu bir sonuç alamadıklarını belirtti. 
     Oğulları Tarık’ı arama çalışmalarına devam ettiklerini anlatan Uslu, şöyle konuştu 
     "Oğlumun kayboluşunun 2. günü içindeyiz. Kaçırıldıysa da bize gelecek bir haberi bekliyoruz. Şu an ihtimallerimiz kaçırıldığı yönünde yoğunlaştı. Oğlumun çocuk simsarları tarafından kaçırılmış olması da mümkün." Emniyet yetkilileri kayıp çocuğun bulunması için çalışmaların devam ettiğini söylediler. 
     
</TEXT>
</DOC>
