<DOC>
<DOCNO> 305879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/12/son/sontur15.html </URL>
<DATE> 2005/01/12/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Kayıtlara göre 151 yaşında 30 kişi yaşıyor .. 
</HEADLINE>
<TEXT>

     Ardahan'da birçok kişi, ölmelerine rağmen yakınları tarafından bildirilmediği için resmi kayıtlarda yaşıyor görünüyor. Nüfus kayıtlarına göre ilde 151 yaşında 9 kadın ile 21 erkek yaşıyor. 
     Nüfus ve Vatandaşlık İşleri Ardahan Merkez İlçe Müdürü Adnan Coşkun, AA muhabirine yaptığı açıklamada, resmi kayıtlara göre 151 yaşında 30 kişinin yaşadığını belirterek, ''Bu kişiler yıllar önce vefat etmelerine rağmen ölüm bildirimi yapılmadığı için resmi kayıtlarda halen yaşıyor görünüyor'' dedi. 
     Veraset olayının yaygın olmaması nedeniyle ölen birçok kişinin bildiriminin yapılmadığına dikkati çeken Coşkun, şunları söyledi 
     ''Resmi kayıtlardan ölen kişiyi düşmemiz için bize müracaat edilmesi lazım. Başvuru olmadığı için biz de ölen kişileri kayıttan düşemiyoruz. Ailesinden hiç kimse kalmamış kişi bile kayıtlarda yaşıyor görünüyor. Vatandaşlarımız bu konuda hassas davranmıyorlar.'' 
     
</TEXT>
</DOC>
