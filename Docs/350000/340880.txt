<DOC>
<DOCNO> 340880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/09/son/sondun41.html </URL>
<DATE> 2005/05/09/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
İran Uranyum zenginleştirme çalışmalarına yeniden başlıyor... 
</HEADLINE>
<TEXT>

     İran, uranyum zenginleştirmeyle ilgili çalışmalarının bir kaç gün içerisinde kısmen yeniden başlayacağını açıkladı. 
     İran Atom Enerjisi Kurumu Başkan Yardımcısı Muhammed Saidi, daha önce askıya aldıkları zenginleştirme çalışmalarının "ilk aşamasını" yeniden başlatacaklarını söyledi. 
     IRNA ajansının haberine göre bir üniversite konferansında konuşan Saidi, "askıya aldıkları çalışmaların tümüne hemen başlamayacaklarını" belirterek, "Bunu, Avrupalılara karşı bir iyi niyet gösterisi olarak yapıyoruz. Avrupalılar, bu konuda kendileriyle yaptığımız görüşmelerin sonraki aşamalarında önerilerimizi dikkate almazlarsa, uranyum zenginleştirme çalışmalarına tümüyle başlayacağız" dedi. 
     İran’ın bu çalışmalara yeniden başlaması halinde, AB’nin ve ABD’nin konuyu BM Güvenlik Konseyi gündemine getirmesi olasılığı bulunuyor. 
     
</TEXT>
</DOC>
