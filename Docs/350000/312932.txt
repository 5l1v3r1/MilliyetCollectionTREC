<DOC>
<DOCNO> 312932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/06/son/sontur04.html </URL>
<DATE> 2005/02/06/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Komşu kavgası kanlı bitti... 
</HEADLINE>
<TEXT>

     Maltepe'de çıkan kavgada bıçakla yaralanan bir kişi, komşusu olan 2 kardeşi tabancayla vurarak öldürdü. 
     AA muhabirinin aldığı bilgiye göre, Altay Çeşme Mahallesi Varna Sokak'taki Huzur Sitesi-B Blok'ta oturan Metin Taştan Uğurlu ile aynı apartmanda oturan Fatih Tortum 45 ve kardeşi Murat Tortum 34 arasında tartışma çıktı. 
     Apartman yöneticiliği konusundaki anlaşmazlık nedeniyle çıktığı öne sürülen ve bir süre sonra kavgaya dönüşen tartışma sırasında Uğurlu, sol bacağından bıçaklanarak yaralandı. 
     Bunun üzerine sinirlenen Uğurlu, yanındaki tabancayla Kapalıçarşı'da kuyumculuk yaptıkları belirtilen Tortum kardeşlere ateş açtı. 
     Açılan ateş sonucu vücuduna 5 kurşun isabet eden Fatih Tortum olay yerinde, yaralanan kardeşi Murat Tortum da kaldırıldığı Dr. Lütfi Kırdar Kartal Eğitim ve Araştırma Hastanesi'nde öldü. 
     Metin Taştan Uğurlu ise olaydan sonra gözaltına alındı. 
     
</TEXT>
</DOC>
