<DOC>
<DOCNO> 325458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/21/yazar/bila.html </URL>
<DATE> 2005/03/21/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Yeni Türkmen politikası oluştu 
</HEADLINE>
<TEXT>

Türkiye'nin Irak Özel Temsilcisi Korutürk, Ankara'nın Türkmenlere yönelik yeni politikasının esaslarını anlattı. Yeni politikayla Türkmenlere şu mesajlar verilecek 

Bulgaristan'daki Türkleri örnek alınKendi ayaklarınız üzerinde durunIrak siyasetine ağırlığınızı koyun 

Irak'ta seçimlerden sonra başlayan yeni süreçte Türkiye, Türkmenlere nasıl bakıyor Ankara'nın yeni politikası ne olacak 
Seçimlerde ortaya çıkan tablo ve başlayan süreçte Türkiye'nin, "devlet politikası" diyebileceğimiz yeni bir çizgi oluşturduğunu söyleyebiliriz. 

Etkinlikleri artmalı 
Ankara'nın, Türkmenlere dönük yeni politikasını şöyle ifade edebiliriz 
"Kendi ayaklarınız üzerinde durun." 
Bu ne anlama geliyor 
Türkiye'nin Irak Özel Temsilcisi Büyükelçi Osman Korutürk, bu soruyu şöyle yanıtladı "Ayaklarınız üzerinde durun derken, kastettiğimiz şudur K sım'dan Saddam'a kadar eski rejimler içinde Türkmenler hep baskı altında kalmışlar. Siyasi örgütlenmelerini, demokratik mekanizmalarını geliştirememişler. Kimliklerini ink r etmeye zorlanmışlar. Ancak, hiçbir zaman milli kimliklerini, kültürlerini yitirmemişler. Yeni dönemde, demokratik süreçte, Türkmenler'in kendi örgütlenmelerini yapmaları, demokratik mekanizmalarla Irak içinde ağırlıklarını koymaları, siyasi olgunluk ve etkinlik düzeylerini yükseltmeleri gerekir." 

Bulgaristan'daki gibi 
Korutürk, sözlerini şöyle sürdürdü "Türkmenler her zaman Irak toplumunun tutkalı olmuşlar. Eğitim düzeyleri yüksek. Eski rejimlerde dağınık kalmışlar. Demokratik süreçte Irak Türkmen Cephesi'nden daha geniş, daha kapsamlı, Irak Türkmenler Cephesi denilebilecek bir demokratik örgütlenme yapabilirler. Türkmenler, bugün Irak'ın 3. büyük etnik grubu. Bu ağırlıklarını siyasete, idareye taşıyabilirler. Bulgaristan Türkleri gibi. Bulgaristan'da Türkler ülke siyaseti ve yönetiminde ağırlıklı, etkin bir yere sahipler. Diğer yerlerde de örnekleri var. Irak Türkmenleri de bu düzeye gelebilir." 

Yanlış anlaşılmasın 
Büyükelçi Korutürk, bu yaklaşımın yanlış anlaşılmaması gerektiğini vurgulayarak, şöyle devam etti "Bu, Türkiye'nin desteğinin ortadan kalktığı veya kalkacağı gibi anlaşılmasın. Türkiye'nin desteği elbette her zaman sürecektir. Çerçevesini çizdiğimiz yaklaşım Irak Türkmenleri'nin de isteğidir. Demokratik olgunluk, siyasi gelişme konusunda onların isteği aynı yönde. 
Nitekim, Türkmenlerin değişik grupları bir araya gelerek geniş "Demokrasi ve Birlik Platformu" oluşturdular. Daha geniş tabanlı bir örgütlenme kararı aldılar. Biz, bu adımları atmalarının, kendi içlerinde siyasi örgütlenmeleri yapmalarının, demokratik şekilde kurultaylarla liderlerini seçmelerinin doğru olacağını düşünüyoruz. Böylece kendi büyüklükleriyle orantılı şekilde Irak'ın siyasetinde, yönetiminde etkin olmalarının mümkün olacağına inanıyoruz. Bu 3. büyük etnik grup olarak onların hakkı. Bu süreçte elbette Türkiye'nin deneyim, bilgi, teknoloji desteği sürecektir." 

Tüm kurumlar mutabık 
Büyükelçi Korutürk, Türkmenlerin Irak'ın 3. büyük kurucu unsuru olduğuna da dikkat çekerek, eski dönemlerde, nüfus sayımlarında bile sadece "Kürt ve Arap" hanelerinin bulunduğunu, Türkmenler için hane açılmadığını anımsattı. Böylece, Türkmenlerin kimliklerini kayda geçirmeyip, Kürt veya Arap olarak tanımlanmalarına zorlandıklarını da belirtti. Bu koşullar da dahi milli kimliklerini, kültürlerini yitirmeyen Türkmenlerin, yeni dönemde ağırlıklarını koymaları gerektiğine işaret etti. 
Ankara'nın yeni Türkmen politikasının çerçevesi böyle... 
Bu politikanın sadece Dışişleri Bakanlığı'nın değil ilgili tüm devlet kurumlarının mutabakatına dayalı olduğu da Büyükelçi Korutürk'ün özenle üzerinde durduğu bir husus... 

Bulgaristan Türklerinin sırrı nedir Bulgaristan'da Türklerin kurduğu Haklar ve Özgürlükler Hareketi, kendisini Bulgar ulusal kimliği içinde tanımladı 
Bulgaristan'daki komünist yönetim, 1960'tan itibaren bu ülkedeki Türkleri, "Müslümanlaşmış Bulgarlar" diye adlandırmış, 1980'lerde Todor Jivkof yönetiminde, Türklerin adlarının değiştirilmesi politikası uygulanmıştı. Türkler direnince toplama kampları dahi oluşturuldu. 10 Kasım 1989'da Jivkof yönetimi yıkıldı. Bu dönemde, Türklerin kurduğu partiler içinde öne çıkan Hak ve Özgürlükler Hareketi'nin HÖH Başkanı Ahmet Doğan, efsanevi bir isim oldu. HÖH'ün temel felsefesi, kendini Bulgaristan'ın partisi olarak görmesi, ulusal kimlik mücadelesini bu zeminde yapmasına dayanıyor. 

Silaha sarılmadılar 
Bir başka deyişle bu hareket kendisini Türk değil, Bulgar ulusal kimliği içinde tanımladı. Kapılarını Bulgarlara da açtı. Türkiye'nin güdümünde hareket ettiği görüntüsünü hiçbir zaman yaratmadı. Bulgar toplumuna güven verdi. Zaten partinin yönetim organlarındaki resmi konuşma dili de Bulgarca. Partinin yönetiminde 2 Pomak ile 4 Bulgar var. Yaklaşık 75 bin kayıtlı parti üyesinin 14 bini Bulgar kökenli. Bulgaristan Türkleri, asimilasyon döneminde bile, silahlı mücadele içine girmedi. 
Aynı şekilde Yunanistan'daki Batı Trakya Türk azınlığı da, silahlı mücadele yöntemine başvurmadı ve Türklük mücadelesini, Yunanistan içindeki yasal zeminleri kullanarak verdi. 



</TEXT>
</DOC>
