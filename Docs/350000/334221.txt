<DOC>
<DOCNO> 334221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/17/son/soneko09.html </URL>
<DATE> 2005/04/17/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Yaz meyveleri reyonları süslemeye başladı... 
</HEADLINE>
<TEXT>

     Baharın gelmesiyle birlikte çağla, erik, yeni dünya, kavun ve karpuz gibi meyveler mevsimin ilk ürünleri olmaları nedeniyle yüksek fiyattan alıcı buluyor. 
     Konya'da bir alışveriş merkezinin yetkilileri, yazın kendisini hissettirmeye başlamasıyla yaz meyvelerinin de market reyonlarında yerlerini almaya başladığını söyledi. 
     Yüksek fiyatları nedeniyle henüz semt pazarlarında yerini alamayan mevsimin ilk ürünlerinin, gramlar halinde satıldığını ifade eden yetkililer, ithal olması nedeniyle fiyatı yükselen meyvelerden kavunun kilosunun 9.50 YTL'den, karpuzun ise 3.55 YTL'den alıcı bulduğunu bildirdi. 
     Reyonlarda tek tek satılan meyvelerden biri olan armudun 4.29 YTL'den, üzümün 3.59 YTL'den, kırmızı eriğin ise 11 YTL'den satıldığını belirten yetkililer, yeni dünyanın fiyatının da 3 ile 4 YTL arasında değiştiğini ifade etti. 
     Çağlanın 2 YTL'ye alıcı bulduğunu dile getiren yetkililer, piyasanın en ucuz yaz meyvesinin ise 1 YTL'ye kadar düşen fiyatıyla çilek olduğunu kaydetti. 
     
</TEXT>
</DOC>
