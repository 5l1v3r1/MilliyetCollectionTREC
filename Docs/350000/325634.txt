<DOC>
<DOCNO> 325634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/21/son/sontur06.html </URL>
<DATE> 2005/03/21/ </DATE>
<TIME> 08.55 </TIME>
<AUTHOR>  </AUTHOR>
<HEADLINE>
Misafirlerine 'hoşgeldin' demeyen oğlunu ve gelinini vurdu 
</HEADLINE>
<TEXT>

     Zafer SAMANCI- Özlem DOĞAN DHA 

KONYA'da evine misafirliğe gelen yakınlarına hoşgeldin demeyen oğlu Abdullah 23 ile gelini Nazife Ünal'a 21 sinirlenen baba Osman Ünal 47 misafirlerini uğurladıktan sonra tartıştığı oğlu ve gelinini kendisine ait av tüfeği ile vurdu. Yaralanan karı-koca hastaneye kaldırılırken, kızgın baba bir süre sonra polise teslim oldu. 
     Konya'nın Selçuklu İlçesi Sancak Mahallesi Akçam Sokak Memko Siteleri 6'ıncı kat 9 numaralı evde oturan Ünal ailesi'ne, akrabaları akşam saatlerinde ziyarete geldi. Yakınlarını kapıda karşılayan baba Osman Ünal, misafirleri içeriye davet ederken oğlu Abdullah 23 ve gelini Nazife'nin 21 misafirlere Hoş geldin' dememesine sinirlendi. Bir süre ziyaretçilerle sohbet eden Osman Ünal misafirleri uğurladıktan sonra oğlu Abdullah 23 ve gelini Nazife'yi yanına çağırarak azarladı. Oğlu ve gelinin kendisine karşılık vermesine sinirlenen Osman Ünal yatak odasının duvarında asılı bulunan kendisine ait ruhsatsız av tüfeğini alarak oturma odasına döndü. 
     "Siz benim misafirime nasıl hoşgeldiniz demessiniz '' diyerek bağıran baba Ünal, oğlu ve gelinine birer el ateş etti. Abdullah Ünal sağ dizinden eşi ise sol dizinden yaralanırken, baba Ünal tüfeğini de yanına alarak evden ayrıldı. Yaralanan karı-koca olay yerine gelen 112 Acil servis ekipleri tarafından Konya Numune Hastanesi'ne kaldırıldı. 
     Çevrede inceleme yapan polis, Osman Ünal'ın aynı cadde üzerinde bulunan bir markete girerek sahibine, "Oğlumu ve gelinimi vurdum. Polise teslim olmaya gidiyorum'' diyerek olayda kullandığı av tüfeğini bırakarak çıktığını tespit etti. Çevrede yapılan aramalara rağmen Osman Ünal bulunamazken bir süre sonra kızgın babanın Selçuklu Polis Merkezi'ne teslim olduğu öğrenildi. 
     Babası tarafından vurulan Abdullah Ünal ve eşi Nazife Ünal'ın sağlık durumlarının iyi olduğu, tedavi altına alındığı ve hayati tehlikelerinin bulunmadığı bildirildi. Olayla ilgili soruşturma sürdürülüyor. 
     
</TEXT>
</DOC>
