<DOC>
<DOCNO> 337746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/son/soneko17.html </URL>
<DATE> 2005/04/28/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Dışbank'ın yeni sahibi Fortis, Fon Yönetim Birimi'ni satmaya hazırlanıyor 
</HEADLINE>
<TEXT>

     Doğan Grubu ile Dışbank’ı satın alma konusunda anlaşan Belçika-Hollanda sermayeli Fortis’in, Fon Yönetimi Birimi’ni satmaya hazırlandığı iddia edildi. 
     The Wall Street Journal Europe gazetesinin haberine göre, gerçekleşmesi durumunda, 140 milyar avroyu kontrol eden Fortis’in Fon Yönetimi Birimi, yaklaşık 750 milyon avroya 980 milyon dolar 
     satılacak. 
     Gazete, Fortis’in Fon Yönetimi Birimi’ni satma dışında, ayrı bir şirket olarak halka arz seçeneğini de değerlendirdiğini yazdı. 
     Bir süredir ana işinin haricindeki birimlerini satmayı sürdüren Fortis, ABD’de sigorta sektöründe faaliyet gösteren iştirakini geçen yıl halka arz ederek, 1 milyar avro gelir elde etmişti. 
     Fortis’in satılacağı iddia edilen Fon Yönetimi Birimi, bankanın geçen yıl 3.2 milyar avro olan işletme karının yüzde 9’unu gerçekleştirmişti. 
     
</TEXT>
</DOC>
