<DOC>
<DOCNO> 317032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/20/son/sonyas03.html </URL>
<DATE> 2005/02/20/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Ukraynalı güzeller Antalya'da yarıştı... 
</HEADLINE>
<TEXT>

     Miss Ukrayna 2005 Güzellik Yarışması'nın yarı finali, Antalya'da yapıldı. Yarışmada 26 güzelden 11'i elendi, 15'i finale kaldı. 
     Ukrayna'nın resmi güzellik yarışmasının yarı finali, Antalya'nın Serik İlçesi'ne bağlı Belek Beldesi'ndeki Cornelia De Luxe Resort Otel'de gerçekleşti. 
     İki haftadır Antalya'da kamp yapan 26 güzel, Türkiye güzeli ve Dünya 3. güzeli Yüksel Ak, 2002 Avrupa 3. güzeli Esra Eron, gazeteci-yazar Hıncal Uluç'un bulunduğu 8 Türk ve 6 Ukraynalı'dan oluşan jüri karşısına çıktı. 
     Final gecesinde 26 güzelden 11'i elenirken, 22 yaşındaki Berendyayeva Olena ''En Yetenekli Güzel'', 22 yaşındaki Kumpan Yuliya ''Dostluk Güzeli'', 18 yaşındaki Chernyshova Yuliya ''Sempati Güzeli'', 20 yaşındaki Mavrina Anastasiya ''Cornelia Güzeli'', 22 yaşındaki Balaban Valentyna ''En İyi Model'' ve 18 yaşındaki Pinchuk Yuliya da ''En İyi Vücut Güzeli'' seçildi. 
     ''Miss Ukrayna 2005 Güzellik Yarışması'' finalinin, 24 Nisan 2005 tarihinde Ukrayna'nın başkenti Kiev'deki Ukrayna Milli Kültür Sarayı'nda gerçekleştirileceği belirtildi. 
     
</TEXT>
</DOC>
