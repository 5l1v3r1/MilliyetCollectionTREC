<DOC>
<DOCNO> 343333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/17/son/sonsiy18.html </URL>
<DATE> 2005/05/17/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Erdoğan - Schröder görüşmesine Onur Air damgasını vurdu 
</HEADLINE>
<TEXT>

     Başbakan Recep Tayyip Erdoğan ile Almanya Başbakanı Gerhard Schröder arasında yapılan görüşmede, iki ülke makamlarının Onur Air ile yakın işbirliğine giderek, teknik sorunların en kısa sürede çözülmesi için çalışma yapmaları kararlaştırıldı. 
     Görüşmeden sonra iki Başbakan adına yapılan ortak yazılı açıklamada, şöyle denildi 
     "Türkiye ile Almanya arasında uyumlu bir turizm işbirliğinin devam ettiğini belirtmek istiyoruz. Ülkelerimizi ziyaret eden turistlerin seyahatleri boyunca bir güçlükle karşılaşmamaları ve rahat seyahat etmeleri öncelikli hedefimizdir. Türk ve Alman makamları Onur Havayolları ile yakın işbirliği yaparak teknik sorunları en kısa sürede çözmek için çalışmaktadır. Bu ve benzeri teknik sorunların tekrar etmesi durumunda ilgili kurumların yakın işbirliği içinde çalışmaları kararlaştırılmıştır." 
     
</TEXT>
</DOC>
