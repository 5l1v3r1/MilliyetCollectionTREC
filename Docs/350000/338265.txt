<DOC>
<DOCNO> 338265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/son/sonyas13.html </URL>
<DATE> 2005/04/29/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Almodovar'ın yeni filminde Penelope Curuz ve Carmen Maura başrolde 
</HEADLINE>
<TEXT>

     Oscar ödüllü İspanyol yönetmen Pedro Almodovar, yeni filmi Volver'da başrolleri İspanyol oyuncular Penelope Cruz ve Carmen Maura'nın paylaşacağını bildirdi. 
     Almodovar'ın bürosundan yapılan açıklamada, başkent Madrid'de ve ünlü yönetmenin doğduğu Castilla La Mancha'da temmuz ayında gösterime girecek komedi filminde, daha iyi bir yaşam peşindeki büyükanne, anne ve bir kızın hikayelerinin anlatıldığı belirtildi. 
     Pedro Almodovar, Volver'ı, Michael Curtiz'in ''Mildred Pierce''iyle Frank Capra'nın ''Arsenic and Old Lace'' arasında bir köprü olarak nitelendirdi. 
     Almodovar ile 1980'lerde yaptığı çalışmalarla yıldızı parlayan Carmen Maura, ünlü yönetmenle 1988'de birlikte çalıştığı son film olan ''Verge of a Nervous Breakdown'' ile en iyi kadın oyuncu dalında Oscar'a aday gösterilmişti. 
     İspanyol yönetmen Pedro Almodovar, 1999'da ''All About My Mother'' ile en iyi yabancı film ve 2002'de de ''Talk to Her'' ile en iyi özgün senaryo dallarında Oscar almıştı. 
     
</TEXT>
</DOC>
