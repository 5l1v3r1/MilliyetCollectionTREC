<DOC>
<DOCNO> 349397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/06/son/sonspo09.html </URL>
<DATE> 2005/06/06/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Hikmet Karaman "Oyuncu izlemeye gittim Sağlam'ı getirdiler" 
</HEADLINE>
<TEXT>

     İbrahim ÖZÇEKİÇ KAYSERİ, DHA 

      KAYSERİSPOR'un eski teknik direktörü Hikmet Karaman, yönetime kırgın olduğunu söyledi, Takıma oyuncu izlemek için Belçika'ya gittim, yerime Ertuğrul Sağlam'ı getirdiler dedi. 
     Hikmet Karaman, Hilton Oteli’nin terasında Kayserispor’la ilgili değerlendirmelerde bulundu. Yerine Ertuğrul Sağlam’ın getirilmesi olayı sırasında izlenen yolun yanlış ve amatörce olduğunu vurgulayan Hikmet Karaman, daha sonra şöyle konuştu 
     Belçika'ya oyuncu izlemeye gitmiştim. Bu sırada arkamdan gelişmeler yaşanmış. Teknik direktör bulmak için menacer arkadaşımı arayınca olaydan haberim oldu. Benim gelişmelerden haberim olmadığını sandılar. Amatörce hareket edenlerin ve öyle düşünenlerin kurbanı oldum. Kayserispor’un kümede kalmasını sağlayan bir teknik adam olduğunu, göreve geldikten sonra çok mücadele verdiğini belirten Hikmet Karaman, yönetimle helalleşmek istediğini ve gecikmiş te olsa bir teşekkürü de hak ettiğini savundu. 
     
     TAKIM ÇALIŞTIRMAYACAĞIM 
     Kayserispor’daki görevinin sona ermesinin ardından bazı Süper Lig ekipleriyle 2'nci Lig A Kategorisi takımlarından teklif aldığını da açıklayan Hikmet Karaman, şöyle devam etti 
     Ançcak bu yıl, takım çalıştırmayacağım. Teklifler var ancak, değerlendirmiyorum. Gideceğim takımın Kayserispor’dan daha iyi olması gerekiyor. Kayserispor’da kalsaydım, 10’unculuk benim için başarı olmazdı. İlk 5’e oynardık. Kayseri'ye gelerek hem Kayserispor'un, hem de Erciyesspor’un maçlarını izleyeceğim. 
     
     "TEKRAR GELİRİM" 
     Hikmet Karaman, bir gazetecinin, Kayserispor düşme hattında olsa, yine gelir misiniz sorusuna, Seve seve gelirim karşılığını verdi. Karaman, daha sonra Ertuğrul Sağlam'la ilgili soruya da, İyi hoca olacak. Karşılaştığımızda bunu kendisine de söyledim cevabını verdi. 
     
</TEXT>
</DOC>
