<DOC>
<DOCNO> 339922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/05/son/sonspo32.html </URL>
<DATE> 2005/05/05/ </DATE>
<TIME> 18.25 </TIME>
<AUTHOR>  </AUTHOR>
<HEADLINE>
G.Saray, play-out'ta oynatacağı yabancıları belirledi... 
</HEADLINE>
<TEXT>

     Türkiye Basketbol Ligi’nde yer alacak ekiplerin belirleneceği play-out maçları öncesi kulüpler, kadrolarında yer verecekleri yabancı oyuncuları belirledi. 
     Basketbol Federasyonu’ndan yapılan açıklamaya göre, yarın Manisa’da başlayacak play-out karşılaşmalarında mücadele edecek Galatasaray, TOFAŞ, Beykoz ve Ankara Büyük Kolej, kadrolarında yer verecekleri oyuncuları federasyona bildirdi. 
     Buna göre Galatasaray’da, baraj maçları süresinde Brian Boddicker ve Ron Johnson görev yapacak. Beykoz, Tyrus Bosvell’ı, Ankara Büyük Kolej de Lavell Felton ve Muhammed Onar’ı kadrosunda bulunduracağını bildirdi. TOFAŞ ise kadrosunda yabancı oyuncu yer almadığı için başvuruda bulunmadı. 
     Baraj maçları yönergesine göre kulüpler, baraj maçları için kadrolarında en fazla 2 yabancı oyuncu bulundurabilecek ve maçlarda bu oyunculardan 1’ini oynatabilecek. 
     
</TEXT>
</DOC>
