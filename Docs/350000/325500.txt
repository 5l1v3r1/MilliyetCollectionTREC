<DOC>
<DOCNO> 325500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/21/son/sondun36.html </URL>
<DATE> 2005/03/21/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
İnanılmaz bir evlatlık öyküsü... Bakanın çocuğunun babası başkası çıktı 
</HEADLINE>
<TEXT>

     Avustralya Federal Sağlık Bakanı Tony Abbott'un, üniversite öğrencisiyken 27 yıl önce evlatlık verdiği ve üç ay önce ilk kez karşılaştığı Daniel O'Connor'ın gerçek babası olmadığı ortaya çıktı. 
     Devlet televizyon kuruluşu ABC'nin başkent Canberra'daki bürosunda ses teknisyeni Daniel O'Connor'un, bakanın yanında 3 yıl süreyle ses teknisyeni olarak görev yaptığı da belirlendi. Kendisi ve Daniel'in annesi Kathy Donnelly'in öğrenci olmaları nedeniyle 27 yıl önce evlatlık verdikleri Daniel'in gerçek babası DNA testiyle anlaşıldı. 
     Bir televizyon programında konuşan Federal Sağlık Bakanı, 27 yıl önce evlatlık verdiği Daniel'in kendi oğlu olmadığını duyunca şoka girdiğini söyleyerek, ''27 yıl boyunca böyle duygular yaşamazsınız, heyecanını hissetmezsiniz ve yeniden kavuşmanın harika duygusunu bir an tadar ve bunu kaybedip, hayal kırıklığına uğrarsınız'' diye konuştu. 
     Bakan Abbott, Daniel'in kendi oğlu olmadığını öğrenince hayal kırıklığına uğradığını belirtti ve ''Bu konuda bir an hiçbir şey hissedemedim. Dondum kaldım'' dedi. 

     
</TEXT>
</DOC>
