<DOC>
<DOCNO> 301961 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/29/son/sonspo42.html </URL>
<DATE> 2004/12/29/ </DATE>
<TIME> 18.56 </TIME>
<AUTHOR>  </AUTHOR>
<HEADLINE>
Mersin İdmanyurdu'nda transfer çalışmaları... 
</HEADLINE>
<TEXT>

     İkinci Futbol Ligi A Kategorisi takımlarından Mersin İdmanyurdu'nda, teknik direktör Levent Arıkdoğan, transfer çalışmalarında arayış içinde olduklarını bildirdi. 
     Levent Arıkdoğan, ikinci yarının başlamasıyla güçlü bir kadro kurmanın hesabı içinde olduklarını söyledi. 
     Başarı için eksik yerlere mutlaka transfer yapılması gerektiğini belirten Arıkdoğan, şunları kaydetti 
     ''Takviye şart. Bize faydalı olabilecek, kaliteli ve uyum sorunu yaşamayacak, bütçemize uygun futbolcu arayışımız sürüyor. Yönetim kuruluna bu konuda gereken listeyi verdim. Transfer çalışmalarının en kısa sürede çözüleceğine inanıyorum.'' Arıkdoğan, Ufuk Talay'ın sözleşmesinin karşılıklı olarak feshedildiğini ifade ederek, ''Ufuk, takımda liderlik vasıfları olan bir oyuncumuzdu. Onun gibi bir oyuncuyu alabilmek, şu şartlarda çok zor. Kendisiyle birkaç kez görüştüm. Ama bazı ailevi problemlerinden dolayı gitmekte kararlı olduğunu söyledi. Yerini bünyemizdeki futbolcularla çözmeye çalışacağız'' dedi. 
     
</TEXT>
</DOC>
