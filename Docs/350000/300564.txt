<DOC>
<DOCNO> 300564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/24/son/soneko36.html </URL>
<DATE> 2004/12/24/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Yücaoğlu ÖTV konusunda birbiriyle çelişen noktalar var 
</HEADLINE>
<TEXT>

     Türk Sanayicileri ve İşadamları Derneği TÜSİAD Yüksek İstişare Konseyi YİK Başkan Yardımcısı Erkut Yücaoğlu, ÖTV konusunda birbiriyle çelişen noktalar olduğunu belirtti. 
     Yücaoğlu, gazetecilerin, Başbakan Recep Tayyip Erdoğan'a, TÜSİAD Yüksek İstişare Konseyi YİK toplantısından ayrılırken neler aktardığı yönündeki soruları üzerine, ÖTV konusundaki çelişkilere dikkat çekti ve ''Örneğin A ürünü ÖTV'den muaf. Buna mukabil A ürününün içine girdiği bir ürün var. B ürünü, bu ÖTV'ye dahil'' dedi. 
     Yücaoğlu, bir tarafta ÖTV'den muaf olurken, diğer tarafta ''Siz ÖTV'ye tabisiniz'' dendiğinde yatırımcının haleti ruhiyesinin düşünülmesi gerektiğini söyledi. 
     Gazetecilerin bu konuda bir örnek istemeleri üzerine de Yücaoğlu, bunun tüm sınai üretim konularında, bazı yiyecek maddelerinde ve ilaçlarda bulunduğunu kaydetti. 
     Yücaoğlu, şöyle konuştu 
     ''Yani farkında olmadan o kadar çok kuralımız var ki bu kuralların parçacıklarının arasında uyumsuzluklar var. Öyle olduğu zaman bu hadise ortada kalıyor. Bir şekilde bürokrasinin hatta siyasi iradenin bir yorum yapması, Bu ekonomiye faydalı mı, değil mi Bu nedir, bu... Burada yapılan yatırımların devreye girmesi lazım mı, değil mi Bu teşvik verilmesi lazım mı, değil mi konusunda... Bu kanunlar arasında özellikle vergi konusu olunca tabii Maliye Bakanlığı bünyesinde uzlaşma, mukteza vardır ya, yani bu böyleyse bu da böyle olmalı ki birbirini tamamlayan Türkiye ekonomisine katkı yaratan bir tarif oluşsun.'' Başbakan'ın bu sözlerini nasıl karşıladığı yönündeki soru üzerine ise Erkut Yücaoğlu, ''Çok müspet karşıladı'' cevabını verdi. 
     Ancak bu konuda bir çalışma yapılması gerektiğini kaydeden Yücaoğlu, ''Zannediyorum bütçe çalışmalarından sonra böyle bir özel çalışma ele alınacak'' dedi. 
     
</TEXT>
</DOC>
