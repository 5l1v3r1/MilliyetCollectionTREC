<DOC>
<DOCNO> 330487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/05/son/sontur08.html </URL>
<DATE> 2005/04/05/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Liseli Selin gelinliğiyle son yolculuğuna uğurlandı 
</HEADLINE>
<TEXT>

     Kenan TÜRKSEVEN SİNOP, DHA 

SİNOP taki Anadolu Meslek Lisesi öğrencisi 17 yaşındaki Selin Saral, Sinop Atatürk Devlet Hastanesi nde apandisit ameliyatı oldu. Ancak ameliyat sonrası bağırsaklarında tıkanıklık oluştuğu belirlenen Selin, sevkedildiği Samsun 19 Mayıs Üniversitesi Tıp Fakültesi Hastanesi ne tüm müdahalelere rağmen kurtarılamadı. Selin Saral ın yakınları gözyaşlarına boğulurken, cenaze töreninde genç kızın tabutuna gelinlik konuldu. Sinop Sağlık Müdürlüğü, olayla ilgili soruşturma başlattı. 
     Sinop ta oturan Nalan-Orhan Saral çiftinin iki çocuğunun büyüğü olan Anadolu Meslek Lisesi son sınıf öğrencisi Selin Saral, geçen cuma günü, şiddetli karın ağrısı şikayeti ile Sinop Devlet Hastanesi ne kaldırıldı. Burada Genel Cerrahi Uzmanı Dr. Cafer Sadık Oğuz tarafından apandisitinde sorun olduğu belirlenen Selin Saral ameliyata alındı. Ancak ameliyat sonrası bağırsaklarında tıkanıklık oluştuğu belirlenen Saral, hemen Samsun 19 Mayıs Üniversitesi Tıp Fakültesi Hastanesi ne sevkedildi. Ancak Selin Saral, burada yapılan tüm müdahalelere rağmen dün akşam saatlerinde yaşamını yitirdi. 
     
     TABUTUNA GELİNLİK KONULDU 

     Selin Saral ın bugün Kefeli Mahallesi ndeki evinden alınan cenazesi, öğrenim gördüğü okuluna getirildi. Buradaki törene Sinop Valisi Zeki Şanal, Belediye Başkanı Zeki Yılmazer, öğretmenler ve tüm öğrenciler katıldı. Genç kızın cenaze töreninde özellikle öğrenci arkadaşları birbirlerine sarılarak gözyaşlarına boğuldu, bazı genç kızlar da baygınlık geçirdi. Buradaki törende Selin Saral ın tabutuna beyaz gelinlik konuldu. Bu sırada Nalan-Orhan Saral çifti de sinir krizleri geçirdi. Genç kızın cenazesi Büyük Camii'de kılınan öğle namazının ardından kılınan cenaze namazından sonra Çukurbağ Mezarlığı nda toprağa verildi. 
     
     SORUŞTURMA AÇILDI 

     Bu arada Selin Saral ın ölümüyle ilgili Sinop Sağlık Müdürlüğü, Sinop Atatürk Devlet Hastanesi ndeki ameliyata giren sağlık ekibi hakkında soruşturma başlattı. Hastanenin Başhekimi Dr. Sedat Yücesan, Genel Cerrahi Uzmanı Dr. Cafer Sadık Oğuz un bugünden itibaren 5 günlük izin aldığını belirterek, Genç kıza, doktor tarafından önce apandisit teşhisi konuldu. Ancak ameliyat sonrasında bağırsaklarında bir problem oluşmuş. Ne olduğunu bilmiyoruz ve araştırıyoruz. Genç kızın ölümüne biz de çok üzüldük'' dedi. 
     
     BAKANLIKTAN MÜFETTİŞ TALEP EDİLDİ 

     Sinop Valiliği nce yapılan yazılı açıklamada, lise son sınıf öğrencisi Selin Saral ın Sinop Atatürk Devlet Hastanesi nde apandisit ameliyatı olduktan sonra hayatını kaybetmesiyle ilgili personel ihmali olup olmadığı konusunda araştırma ve inceleme başlatılması için Sağlık Bakanlığı ndan müfettiş talep edildiği kaydedildi. 

     
</TEXT>
</DOC>
