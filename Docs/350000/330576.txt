<DOC>
<DOCNO> 330576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/06/guncel/gun03.html </URL>
<DATE> 2005/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
'Gazeteci parası acıdır' 
</HEADLINE>
<TEXT>


ANKARA Milliyet 

Karikatüristlere açtığı tazminat davaları nedeniyle eleştirilere hedef olan Başbakan Recep Tayyip Erdoğan, bu kez ressam ve gazeteci yazar Fikret Otyam'ın zina kriziyle ilgili mizahi yazısından 5 bin YTL tazminat kazandı. İş takibi yapan gazetecilerden olmadığını vurgulayan Otyam, "Gazeteci parası acı biber gibidir. Yiyene iyi gelmez" dedi. 

Hakaret etmedim 
Otyam, 26 Eylül 2004'te Aydınlık gazetesinde yayımlanan makalesinde, "Kasımpaşalı Recep, narayı patlattı. AB işini, er ve hatun kişilerin apış aralarına başarıyla indirdi" ifadesini kullanmıştı. Erdoğan, 10 bin YTL'lik manevi tazminat davası açtı. Ankara 13. Asliye Hukuk Mahkemesi'nde dün yapılan duruşmada, Otyam, "Başbakan'a hakaret aklımdan geçmez. Mizahi yolla onu destekledim" diye konuştu. H kim Mahmut Ülgey, 5 bin YTL manevi tazminatın Otyam'dan tahsiline karar verdi. Otyam, "Gazetecilere dava açılması politikacılara haz verir. Erdoğan da ayrı bir haz duymaya başladı. Hayırlara vesile olsun" şeklinde konuştu. 


</TEXT>
</DOC>
