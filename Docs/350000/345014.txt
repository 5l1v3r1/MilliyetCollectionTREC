<DOC>
<DOCNO> 345014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/23/son/soneko21.html </URL>
<DATE> 2005/05/23/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Otomotivciler ihracatta çalmadık kapı bırakmadı... 
</HEADLINE>
<TEXT>

     İç pazardaki daralmanın ardından bütün stratejisini ihracat üzerine kuran otomotiv sektörü, gelişmiş batı ülkelerinin yanı sıra genellikle "felaket haberleri, iç çatışma, salgın hastalık" gibi nedenlerle gündeme gelen ve çoğu kişinin haritadaki yerlerini dahi bilmediği ülkelere ihracat yapıyor. 
     Uludağ İhracatçı Birlikleri’nin UİB kayıtlarından derlediği bilgiye göre, sektör yılın ilk 4 ayında 5 kıtada 156 ülke ve özerk bölgeye ihracat yaptı. 
     Bu dönemde 663 milyon 383 bin dolar Almanya’nın ilk sırada yer aldığı, İtalya, Fransa, İngiltere, İspanya ve Hollanda gibi Avrupa Birliği AB ülkelerinin başını çektiği gelişmiş pazarlar üst sıralardaki yerlerini korurken, bazı eski doğu bloğu, Afrika ve Ortadoğu ülkelerindeki pazar performansı ise dikkati çekiyor. 
     İhracat sıralamasında, ortadoğu ülkesi Suudi Arabistan 110 milyon 890 bin dolar ile 8’inci, baltık cumhuriyetlerinden Slovenya 67 milyon 
     327 bin dolar ile 15’inci, Afrika ülkesi Cezayir ise 52 milyon 81 bin 
     dolar ile 18’inci sıradaki yeri ile birçok AB ülkesini de geride bıraktı. Kısa süre önce savaş yaşanan, hala çatışmaların sürdüğü Irak ise 50 milyon 311 bin dolar ile İsrail ve İran pazarının önünde yer aldı. "Uzak yakın" demeden binlerce kilometre mesafedeki coğrafyalarda otomotiv ürünleri pazarlayan sektörün müşterisi olan, genellikle "felaket haberleri, iç çatışma, salgın hastalık" gibi nedenlerle gündeme gelen, ancak pek de yakından tanınmayan bazı ülke ve özerk bölgeler şöyle "Bahamalar, Hon Kong, Singapur, Sudan, Nijerya, Yemen, Etiyopya, Mali, Kenya, Gana, Katar, Umman, Bahreyn, Şili, Fildişi Sahili, Angola, Tayvan, Andorra, Kamerun, Reunion, Senegal, Sri Lanka, Ekvator, Peru, Guatemala, Tanzanya, Filipinler, Mauritius, Togo, Zimbabve, Gabon, Gine, Madagaskar, El Salvador, Yeni Kaledonya, Burkina Faso, Zambia, Papua Yeni Gine, Jamaika, Burundi, Moritanya, Martinik, Uruguay, Kongo, Bolivya, Surinam, Liberya, Ekvator Ginesi, Kostarika, Cape Verde." 
     
</TEXT>
</DOC>
