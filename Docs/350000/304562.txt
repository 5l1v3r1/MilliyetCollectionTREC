<DOC>
<DOCNO> 304562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/08/spor/bnba.html </URL>
<DATE> 2005/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk taksit 32 bin dolar 
</HEADLINE>
<TEXT>


O'Neal'den, G.Asya'ya 
NBA Doğu Konferansı Merkez Grubu'nun iddialı takımlarından Indiana Pacers'ın rakip sahada San Antonio Spurs'a 118 - 98 yenildiği maçta 32 sayı kaydeden Jermaine O'Neal, Güney Asya'daki felaketzedeler için 32 bin dolar bağış yapacağını açıkladı. Maç öncesi, attığı her sayı için Güney Asya'daki deprem ve tsunami felaketinden zarar görenler için 1000 dolar bağış yapacağını söyleyen O'Neal, karşılaşmayı 32 sayı ile kapadı ve sözünü tuttu. 

Seattle çöküşte 
KUZEYBATI Grubu'nda lider durumda bulunan Seattle Supersonics, Washington Wizards deplasmanından 107 - 96'lık skorla yenik ayrılarak son üç maçında ikinci mağlubiyetini aldı. Wizards'da Gilbert Arenas 27 sayı, 7 ribaund, 4 asist ile en etkili isim olurken, Seattle'da Rashard Lewis'in 35 sayı, 11 ribaundluk performansı galibiyet için yeterli olmadı. Günün diğer maçında ise Detroit Pistons, Memphis Grizzlies'e evinde 101 - 79 mağlup oldu. 

Hele şükür 


Özel maç yapılacak 
FUTBOL Federasyonu Yönetim Kurulu, G.Asya'daki depremde zarar görenlere yardım için İstanbul'da özel bir maç yapılmasını kararlaştırdı. Basın Sözcüsü Zekeriya Alp, tsunami felaketiyle sarsılan ülkeler için başlatılan yardım kampanyalarına destek amacıyla 2 Şubat'ta Türkiye Karması ile Türkiye'de oynayan yabancılardan oluşturulacak karma arasında maç oynanacağını açıkladı. 

Gelir FIFA havuzuna 
ALP, gelirin FIFA'nın yardım için oluşturduğu havuza aktarılacağını belirtti. Basın Sözcüsü şöyle konuştu "Bu maç, basında da iyi işlenip, seyircinin gelmesi sağlanmalı. Büyük olasılıkla karşılaşma İnönü Stadı'nda oynanacak. Yıldırım Demirören, stadın maça tahsis edileceğini söyledi. Türkiye - Tunus Meridyen Kupası maçı gelirlerinin de depremzedelere verilmesi talep edildi". 


</TEXT>
</DOC>
