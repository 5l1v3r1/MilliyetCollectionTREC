<DOC>
<DOCNO> 348922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/04/son/sonspo07.html </URL>
<DATE> 2005/06/04/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
İnönü'de ünvan savaşı... İşte muhtemel 11'ler... 
</HEADLINE>
<TEXT>

     Türkiye, Yunanistan karşısında Dünya Kupası 2006 yolunda son derece önemli bir randevuya çıkıyor. Ay-Yıldızlıların kaybetmesi durumunda Almanya rüyasına veda edeceği maç saat 21.00'de başlayacak. 
     Önümüzdeki yaz Almanya'da düzenlenecek olan Dünya Kupası 2006 yolunda en önemli maçlardan biri de bu gece oynanacak. Bir önceki turnuvayı 'dünya üçüncüsü' unvanıyla kapatan Ay-Yıldızlıların rakibi, son 'Avrupa şampiyonu' Yunanistan. Dolayısıyla bu gece İnönü'de 'unvanlar savaşı' yaşanacak. Maçın bu esprisinin yanı sıra, gruptaki dengeler açısından da önemi var. Gruptaki dengelere bakıldığında 17 puanlı Ukrayna'nın, ilk sıradaki yerini kaybetmesi zor gözüküyor. Dolayısıyla mücadele, Sarı-Lacivertlilerin ardından ikinci sırayı kapmak için veriliyor. Bu yer için de üç aday var Yunanistan, Türkiye ve Danimarka. Sona yaklaştıkça da Danimarka bu savaşta bir adım geri düştü bu geceki maç da bir anlamda Yunanistan'la Türkiye'nin rollerini daha da netleştirecek. 
     
     Muhtemel 11'ler ise şöyle 

     TÜRKİYE Rüştü, Hamit, İ.Toraman, Tolga, Ümit, Hüseyin, Koray, Yıldıray, Emre, Gökdeniz, Tuncay Fatih. 
YUNANİSTAN Nikopolidis, Seitaridis, Kapsis, Krygakos, Fyssas Vintra , Giannakopoulos, Basinas, Katsouranis, Karagounis, Charisteas, Vryzas. 
SAAT 21.00. 
STAT İnönü. 
HAKEM Marcus Merk Almanya . 
TV Kanal D - Naklen. 

     
     Savunma üstadı Yunanistan 

     İki tarafın teknik özelliklerine gelince savunma ağırlıklı futboluyla dikkat çeken Yunanlılar, rakibini düşürmek için uygun anı bekleyen bir yapıya sahip. Sabırla defans yapan ve hızlı kontrataklarla karşı tarafı düşüren Mavi-Beyazlılar, Euro 2004'te bu taktikle Fransa, Çek Cumhuriyeti ve Portekiz'i alt etmeyi başarmışlardı. Rakibin bu anlayışına karşın Türkiye hızlı adamları ve özellikle Emre Belözoğlu ve Yıldıray Baştürk gibi iki mükemmel 'bücür'üyle sonuca gitmeye çalışacak. Kırmızı-Beyazlılar'ın bu maçtaki en önemli silahı kuşkusuz bu sezon mükemmel bir performans sergileyen ve 31 golle 'gol kralı' olan Fatih Tekke. Tıpkı Arnavutluk maçında olduğu gibi erken gelecek goller, skor avantajını Türkiye lehine çevirecek ve Yunanistan'ın klasik savunma futbolundan uzaklaşmasına neden olacak. 
     Maçın bir başka özelliği de Türk futbol kamuoyunda sayısı kabarık muhalifi olan Ersun Yanal'ın da bir anlamda kaderini belirleyecek olması. Özellikle Hakan Şükür polemiğiyle yıpratılan genç çalıştırıcı, Arnavutulk ve Gürcistan galibiyetleriyle ilk raundu kazanmıştı bu gece Yunanistan karşısında alınacak bir galibiyet Yanal'ın konumunu daha da güçleştirecek. İki takım arasındaki eksiklikleri gelince, Türkiye sakat olan Nihat Kahveci'nin yokluğunu fazlasıyla hissedecek. Yunanistan kanadında ise savunmada Dellas yok, orta sahanın önemli kozu Zagorakis de kart cezalısı. İki takım arasında 8 Eylül 2004'te oynanan ilk maç golsüz beraberlikle sonuçlanmıştı. 
     
     Sarı kart alarmı 

     Bugün, ilk 11’de sahaya çıkması beklenen Emre Belözoğlu, Rüştü Reçber, Fatih Tekke, Koray Avcı ve Tolga Seyhan, sarı kart görmeleri halinde çarşamba günü oynanacak Kazakistan mücadelesinde takımdaki yerlerini alamayacak. Statü gereği, 2 sarı kart gören oyuncu cezalı duruma düşüyor. 
     
     Ümraniye’de bilet isyanı 

     A Milli Takım’da bilet şoku yaşanıyor... Futbol Federasyonu’nun daha önce Ay - Yıldızlı ekibe her karşılaşma öncesi verdiği 8’er maç biletini Yunanistan müsabakasında 4’e düşürmesi futbolcuları sinirlendirdi. Bazı futbolcular, Herkesin eşi - dostu var, sürekli bilet talepleriyle karşılaşıyoruz. Daha önce sekiz adet olan kontenjanımızın dörtte düşürülmesine doğrusu hiç bir anlam veremedik. Federasyonun bu uygulamasına çok şaşırdık'' diyerek federasyona sitem ettiler. 
     Rakamlarla Milli Takım 
     
     Bileğimiz bükülmedi 

     Yunanistan ile bugüne kadar altı kez karşı karşıya gelen millilerimiz, rakibine karşı hiç yenilmedi. 6 maçın beşini kazanan Türkiye, sahasında oynadığı iki karşılaşmayı da galip kapamayı başardı. Ay - Yıldızlılar, Dünya Kupası elemelerinde deplasmanda oynadığı rakibiyle golsüz berabere kalmıştı. 
     
     409. randevu 

     Türkiye, bugün 409. milli maçına çıkacak. Bugüne kadar oynanan 408 karşılaşmada 138 galibiyet elde eden Ay - Yıldızlılar, 93 beraberlik, 177 yenilgi gördü. Dünya Kupası elemelerinde 91 maça çıkan ekibimiz, 30 galibiyete karşılık 46 yenilgi aldı. 
     
     Yanal 14. sınavında 

     Türk Milli Takımı'nın başında bugün 14. sınavına çıkacak olan Ersun Yanal, Ay - Yıldızlı ekiple 7 galibiyet, üç yenilgi görürken, üç karşılaşma da berabere sonuçlandı. Milliler, Yanal dönemindeki 7 resmi karşılaşmada sadece bir mağlubiyet aldı. 
     
     Sarı alarm 

     Yunanistan karşısında bugün zorlu bir maça çıkacak olan Milli Takımımız'da beş futbolcu ceza sınırında bulunuyor. Emre, Fatih, Rüştü, Koray ve Tolga, bugün sarı kart görürse Kazakistan karşısında cezalı duruma düşecek. 
     
     Haziranda güldük 

     Haziran aylarında 30'u resmi toplam 52 maçta sahaya çıkan millilerimiz, bu karşılaşmaların 24'ünden galibiyetle ayrılırken, 18 yenilgi gördü. 5 kıtadan 36 ülkeyle karşılaşan Ay - Yıldızlılar, 82 gol atıp, 70 golü de kalesinde buldu. 

     
</TEXT>
</DOC>
