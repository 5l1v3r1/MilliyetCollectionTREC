<DOC>
<DOCNO> 326228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/23/son/sondun57.html </URL>
<DATE> 2005/03/23/ </DATE>
<TIME> 19.23 </TIME>
<AUTHOR>  </AUTHOR>
<HEADLINE>
Musa "İsrail el uzatılmaya layık değil" 
</HEADLINE>
<TEXT>

     Arap Birliği Genel Sekreteri Amr Musa, ''İsrail, el uzatılmaya layık değil, bunu hak etmiyor'' dedi. 
     Arap zirvesinin sona ermesinden sonra Cezayir'de basın toplantısı yapan Musa, İsrail'in Filistin topraklarında yerleşkeler kurmaya devam ettiğini, Filistinlilere sürekli zulmettiğini kaydetti ve ''Araplar böyle bir İsrail'le barış yapamaz'' diye konuştu. 
     Musa, ''İsrail, Arapların önerdiği barış planına uymaya yanaşmazsa, onlar da tutumlarını gözden geçirirler'' dedi. 
     Cezayir zirvesi sonunda yayınlanan bildiride, İsrail'in işgal ettiği Arap topraklarından çekilmesi istenmiş ve ancak o vakit Arapların da, İsrail-Arap savaşının bittiğini kabul ederek İsrail'le barışarak normal ilişki kurabilecekleri belirtilmişti. 
     
</TEXT>
</DOC>
