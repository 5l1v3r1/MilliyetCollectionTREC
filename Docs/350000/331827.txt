<DOC>
<DOCNO> 331827 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/09/son/sonyas06.html </URL>
<DATE> 2005/04/09/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
'Kırışıklıkları çekmeyin' 
</HEADLINE>
<TEXT>

     İbrahim LALELİ ANTALYA, DHA 

DÜNYACA ünlü top model Carre Otis, terlik firması Twigy'nin katalog ve rekl am çekimleri için bikiniyle kamera karşısına geçti. Antalya'daki çekimlerde göbek bölgesindeki kırışıklıkların görünmesini istemeyen Otis, havlu ve elleriyle kapatmaya çalıştı. 
     Mickey Rourke ile oynadığı Vahşi Orkide' filmiyle tüm dünyada tanınan Hollywood yıldızı Carre Otis, Antalya'nın Kundu Mevkii'ndeki IC Green Palace Otel'de reklam çekimlerinde rol aldı. Twigy' terliklerinin 2005 İlkbahar- Yaz reklam çalışmaları nedeniyle beyaz bikini ile objektiflerin karşısına geçen 37 yaşındaki Otis, fiziğiyle dikkat çekti. Otis'in terlik çekimlerinin yapıldığı sahil kenarına basın mensupları belirli zamanlarda alındı. 
     Carre Otis, çekimler sırasında gazetecilerin kendisini ayakta ve şezlong üzerinde görüntülemesini istemedi. Şezlong üzerinde uzanırken fotoğraflarının çekilmesine izin veren Carre Otis, vücudunun göbek bölgesindeki kırışıklıkları kollarıyla sakladı. Otis, çekim aralarında da tepeden tırnağa havluya sarılarak dolaştı. 
     Çekimler sırasında etrafına gülücükler saçan Carre Otis, çevresinde sigara içilmesine de izin vermedi. Otis, dumandan rahatsız olduğu için plajda çekimler süresince sigara içirtmedi. Carre'nin her iki ayağındaki dövmeleri dikkat çekti. 
     Replo Reklam'ın 20 kişilik ekiple gerçekleştirdiği çekimlerde 45 figüran kullanıldı. Elle, Vouge, Harper's, Bazaar dergilerinin kapak kızı Carre Otis'in de rol aldığı çekimler yarın sona edecek ve ünlü yıldız pazartesi günü ülkesine dönecek. 
     
</TEXT>
</DOC>
