<DOC>
<DOCNO> 342822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/15/son/sonyas01.html </URL>
<DATE> 2005/05/15/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Eurovision Şarkı Yarışması'nda Türkiye 6. sırada yarışacak... 
</HEADLINE>
<TEXT>

     Ukrayna’nın başkenti Kiev’de 21 Mayıs’ta düzenlenecek 50. Eurovision Şarkı Yarışması finalinde Türkiye 6. sırada çıkacak. 
     Bu yıl 50. kez düzenlenecek Eurovision Şarkı Yarışması’nın Kiev’deki kura çekiminde, 19 Mayıs’taki yarı finale katılacak 25 ülke ile finalde yarışacak ülkeler belirlendi. 
     Kura çekimine göre Gülseren, "Rimi Rimi Ley" adlı şarkısıyla, 21 Mayıs’taki finalde 6. sırada yarışacak. Eurovision Şarkı Yarışması finalinde, yarı finalde ilk 10’a girecek ülkelerle, doğrudan finale katılma hakkı olan 14 ülkenin şarkıları yer alacak. 
     Türkiye ile birlikte Arnavutluk, Almanya, Bosna-Hersek, Fransa, İspanya, İsveç, İngiltere, Kıbrıs Rum Kesimi, Malta, Rusya, Sırbistan-Karadağ, Yunanistan ve ev sahibi Ukrayna, finale doğrudan katılma hakkına sahip bulunuyor. 
     Final gecesi oylama, telefon aracılığı ile yapılacak ve bundan önce olduğu gibi ülkeler, kendi yarışmacılarına oy veremeyecek. 
     Yarı final, 19 Mayıs Perşembe günü, büyük final ise 21 Mayıs 2005 Cumartesi Günü Orta Avrupa Saati ile 21.00’de başlayıp yaklaşık olarak saat 24.00’te sona erecek. 
     2005 Eurovision Şarkı Yarışması, Ukrayna Ulusal Televizyon 
     Kuruluşu tarafından organize edilecek ve canlı yayınlanacak. Ayrıca, her iki yayın da Eurovision uydu ağı aracılığıyla katılımcı yayın kuruluşlarına canlı yayınla iletilecek. 
     
     TÜRKİYE’Yİ GÜLSEREN VE SHAMAN TEMSİL EDECEK 
     Türkiye, 50. Eurovision Şarkı Yarışması’nda bestesi Erdinç Tunç’a, güftesi Göksan Arman’a, düzenlemesi Ozan Çolakoğlu’na ait olan "Rimi Rimi Ley" ile temsil edilecek. 
     Gülseren’in seslendireceği yapıtta, sanatçıya Shaman Gösteri Topluluğu üyeleri Arif Durgeç, Banu Kurtoğlu, Demet Coşkun, Beril Şenöz ve Aslı Fırtına eşlik edecek. Şovun koreografisini topluluğun kurucusu Murat Uygun üstlendi. 
     Yarışma, TRT’den canlı olarak yayınlanacak. 
     
     TÜRKİYE İLK KEZ 30 YIL ÖNCE KATILDI 
     Türkiye, Eurovision Şarkı Yarışması’na ilk kez 1975’te Semiha Yankı’nın seslendirdiği "Seninle Bir Dakika" adlı parçayla katıldı. 
     1976 ve 77 yıllarında yarışmaya iştirak etmeyen Türkiye, 1978 
     senesinde yarışmaya ikinci defa katıldı. 
     1979 yılında son anda yarışmadan çekilen Türkiye, 1993’teki 
     yarışmada son 5’e kalan ülkeler bir sonraki yarışmaya katılamadığı için 1994 yılındaki Eurovision Şarkı Yarışması’nda yer alamadı. Diğer bütün yıllarda yarışmaya katılan Türkiye, 1986’da "Klips ve Onlar" grubunun "Halley" adlı parçasıyla dokuzunculuğu elde etti. Bundan 11 yıl sonra 1997’de Levent Çoker bestesi olan ve Şebnem Paker’in seslendirdiği "Dinle" ile üçüncü olan Türkiye, 2003 senesinde İngilizce bir şarkıyla Eurovision Şarkı Yarışması’na katıldı. Riga’da gerçekleştirilen finalde Sertab Erener’in seslendirdiği "Everyway That I Can" adlı şarkıyla Türkiye, Eurovision tarihindeki ilk birinciliğini aldı. Geçen sene Eurovision Şarkı Yarışması’nın finaline başarılı bir organizasyonla ev sahipliği yapan Türkiye, Athena topluluğunun seslendirdiği "For Real" isimli eserle dördüncülüğü kazandı. 
     
     HANGİ ÜLKE HANGİ YIL BİRİNCİ OLDU 
     Bugüne kadar Türkiye’yi, Sezen Aksu, Nükhet Duru, Nilüfer, Sertab Erener, Athena, Candan Erçetin, Ayşegül Aldinç, İzel, Demet Sağıroğlu, Kayahan, Ajda Pekkan, MFÖ, Seyyal Taner, Aşkın Nur Yengi, Burcu Güneş, Harun Kolçak’ın da aralarında bulunduğu isimlerin temsil ettiği Eurovision Şarkı Yarışması’nda birinciliği elde eden ülkeler, sanatçılar, parçaları ve kazandıkları yıllar şöyle 
     -1956 İsviçre Lys Assia Refrain Teatro Kursaal 
     -1957 Hollanda Corrie Brokken Net Als Toen 
     -1958 Fransa Andre Claveau Dors, Mon Amour 
     -1959 Hollanda Teddy Scholten Een Beetje 
     -1960 Fransa Jacqueline Boyer Tom Pillibi 
     -1961 Lüksemburg Jean-Claude Pascal Nous Les Amoureux 
     -1962 Fransa Isabelle Aubret Un Premier Amour 
     -1963 Danimarka Grethe and Jorge Ingmann Dansevise 
     -1964 İtalya Gigliola Cinquetti Non Ho L’Eta 
     -1965 Lüksemburg France Gall Poupee De Cire, Poupee De Son 
     -1966 Avusturya Udo Jürgens Merci Cherie 
     -1967 İngiltere Sandie Shaw Puppet on a String 
     -1968 İspanya Massiel La La La 
     -1969 İspanya Salome Vivo Cantando 
     -1969 İngiltere Lulu Boom Bang-a-Bang 
     -1969 Hollanda Lenny Kuhr De Troubadour 
     -1969 Fransa Frida Boccara Un Jour, Un Enfant -Dört ülke aynı puanı aldığı için birincilik paylaşıldı. 
     -1970 İrlanda Dana All Kinds Of Everything 
     -1971 Monako Severine Un Banc, Un Arbre, Une Rue 
     -1972 Lüksemburg Vicky Leandros Apres Toi 
     -1973 Lüksemburg Anne-Marie David Tu Te Reconnaitras 
     -1974 İsveç ABBA Waterloo 
     -1975 Hollanda Teach-In Ding Ding-A-Dong 
     -1976 İngiltere Brotherhood Of Man Save Your Kisses for me 
     -1977 Fransa Marie Myriam L’Oiseau Et L’Enfant 
     -1978 İsrail Yizhar Cohen and the Alphabeta A-Ba-Ni-Bi 
     -1979 İsrail Milk and Honey Hallelujah 
     -1980 İrlanda Johnny Logan What’s Another Year 
     -1981 İngiltere Bucks Fizz Making Your Mind Up 
     -1982 Almanya Nicole Ein Bi chen Frieden 
     -1983 Lüksemburg Corinne Hermes Si La Vie Est Cadeau 
     -1984 İsveç Herreys Diggi-Loo, Diggi-Ley 
     -1985 Norveç Bobbysocks La Det Swinge 
     -1986 Belçika Sandra Kim J’aime la Vie 
     -1987 İrlanda Johnny Logan Hold Me Now 
     -1988 İsviçre Celine Dion Ne Partez Pas Sans Moi 
     -1989 Yugoslavya Riva Rock Me 
     -1990 İtalya Toto Cutugno Insieme 1992 
     -1991 İsveç Carola Fangad Av En Stormvind 
     -1992 İrlanda Linda Martin Why Me 
     -1993 İrlanda Niamh Kavanagh In Your Eyes 
     -1994 İrlanda Paul Harrington and Charlie McGettigan Rock’n’ Roll Kids The Point 
     -1995 Norveç Secret Garden Nocturne 
     -1996 İrlanda Eimear Quinn The Voice 
     -1997 İngiltere Katrina and The Waves Love, Shine a Light the Point 
     -1998 İsrail Dana International Diva 
     -1999 İsveç Charlotte Nilsson Take Me To Your Heaven 
     -2000 Danimarka Olsen Brothers Fly on the Wings of Love 
     -2001 Estonya Tanel Padar and Dave Everybody 
     -2002 Letonya Marie N I Wanna 
     -2003 Türkiye Sertab Erener Everyway That I Can 
     -2004 Ukrayna Ruslana Dzikie Tance . 
     
</TEXT>
</DOC>
