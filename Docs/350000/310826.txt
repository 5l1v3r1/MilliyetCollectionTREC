<DOC>
<DOCNO> 310826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/30/son/sontur19.html </URL>
<DATE> 2005/01/30/ </DATE>
<TIME> 17.48 </TIME>
<AUTHOR>  </AUTHOR>
<HEADLINE>
Bill Gates Ankara'da... 
</HEADLINE>
<TEXT>

     Başbakan Recep Tayyip Erdoğan, Microsoft'un sahibi, ABD'li İşadamı Bill Gates ile görüştü. 
     Başbakanlık Resmi Konutu'ndaki görüşme öncesinde basın mensuplarının görüntü almalarına izin verildi. 
     Erdoğan ile Gates, daha sonra baş başa görüşme yaptı. Bu görüşmenin ardından Microsoft'un Türkiye'deki projeleri konusunda yapılan toplantıya geçildi. 
     Toplantıya, Başbakan Erdoğan ve Bill Gates'in yanı sıra Devlet Bakanı ve Başbakan Yardımcısı Abdüllatif Şener, Ulaştırma Bakanı Binali Yıldırım, Milli Eğitim Bakanı Hüseyin Çelik, Sanayi ve Ticaret Bakanı Ali Coşkun, AK Parti Genel Başkan Yardımcısı Reha Denemeç, Adana milletvekili Ömer Çelik, İstanbul milletvekili Egemen Bağış, Sabancı Holding Yönetim Kurulu Başkanı Güler Sabancı, Doğuş Holding Yönetim Kurulu Başkanı Ferit Şahenk, Zorlu Holding Yönetim Kurulu Başkanı Ahmet Nazif Zorlu, Avea Yönetim Kurulu Başkanı Cahit Paksoy ve Türk Telekom Genel Müdürü Mehmet Ekinalan katıldılar. 
     
</TEXT>
</DOC>
