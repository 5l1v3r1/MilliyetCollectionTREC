<DOC>
<DOCNO> 348308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/02/son/sonspo35.html </URL>
<DATE> 2005/06/02/ </DATE>
<TIME> 23.45 </TIME>
<AUTHOR>  </AUTHOR>
<HEADLINE>
Eskişehirspor 3-0 hükmen yenik, Orduspor'da 5 maç ceza... 
</HEADLINE>
<TEXT>

     Futbol Federasyonu Tahkim Kurulu,yarıda kalan Orduspor maçı için Eskişehirspor’a verilen 3-0 hükmen yenilgi kararını kaldırdı. 
     İkinci Futbol Ligi B Kategorisi B Grubu’nda 15 Mayıs’ta Ordu’da oynanan ve saha olayları nedeniyle Eskişehirspor’un ikinci yarıya çıkmadığı maçla ilgili, Futbol Federasyonu’nun 3-0 hükmen yenik ilan ettiği Eskişehirspor’un başvurusunu görüşen kurul, hükmen yenilgi kararını kaldırdı. 
     Bu arada, aynı maçtaki olaylar nedeniyle Profesyonel Futbol Disiplin Kurulu tarafından 5 maç seyircisiz oynama cezası verilen Orduspor’un bu cezaya itirazı ise reddedildi. 
     Kurul, Üçüncü Futbol Ligi 4. grup takımlarından Akşehirspor’un, cezalı Şeref Yeşiloğlu’na forma giydirdiği Denizli Belediyespor maçı nedeniyle Futbol Federasyonu tarafından 3-0 yenik ilan edilmesi kararını da kaldırarak, karşılaşmanın 3-1 Akşehirspor lehine tesciline karar verdi. 
     
</TEXT>
</DOC>
