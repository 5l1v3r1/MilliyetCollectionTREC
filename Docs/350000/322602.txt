<DOC>
<DOCNO> 322602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/10/son/sonspo31.html </URL>
<DATE> 2005/03/10/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Ferguson'u eleştiren Mourinho'ya 9 bin 600 dolar ceza 
</HEADLINE>
<TEXT>

     İngiltere Premier Ligi lideri FC Chelsea'nin menajeri Jose Mourinho, Manchester United Menajeri Sir Alex Ferguson hakkında yaptığı açıklamalardan dolayı cezaya çarptırıldı. 
     İngiltere Futbol Federasyonu tarafından 9 bin 600 dolarlık para cezası verilen Jose Mourinho, Ale Ferguson'u, Lig Kupası yarı final maçında hakemi etkilemeye çalışmakla suçlamıştı. 
     Portekizli teknik adam, takımının Stamford Bridge Stadı'nda yaptığı ve 0-0 biten yarı final maçında Ferguson'un hakem Neale Barry'i etkilemeye çalıştığını ileri sürmüştü. 
     İngiltere Futbol Federasyonu, Mourinho'yu ilerde yapacağı açıklamalarda daha dikkatli olması konusunda da uyardı. 
     Ünlü teknik adam, Avrupa Şampiyonlar Ligi'nde FC Chelsea'nin FC Barcelona ile yaptığı maçın ilkinde de FC Barcelona Teknik Direktörü Frank Rijkaard'ın hakemi etkilemeye çalıştığını iddia etmiş ve UEFA konuyla ilgili soruşturma başlatmıştı. 
     
</TEXT>
</DOC>
