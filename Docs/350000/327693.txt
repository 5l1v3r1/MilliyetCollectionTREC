<DOC>
<DOCNO> 327693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/28/yasam/yas03.html </URL>
<DATE> 2005/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de vahşet 
</HEADLINE>
<TEXT>


Mordoğan'da tam 70 kedi ve 30 köpek zehirlendi. Hayvanseverler, 'faili meçhul' katliamda kullanılan zehrin sadece ilçe tarım müdürlüğünde olduğunu söylüyor 

MUSTAFA OĞUZ DHA 

Yasa bile işe yaramıyor 
İZMİR'İN Mordoğan beldesinde, geçtiğimiz çarşamba günü, aralarında kısırlaştırılmışların da bulunduğu 90 hayvanın öldürülmesi vatandaşları şoke ederken, hayvanseverleri harekete geçirdi. Hayvanları Koruma Yasası'na rağmen bu tür olayların önüne geçilemediğine dikkat çeken hayvanseverler, öldürülen hayvanların fotoğraflarını çekerek yurtdışındaki hayvan hakları derneklerine ve gazetelere gönderdi. 

'Striknin kullanılmış' 
4 KEDİSİNİN ve 2 köpeğinin öldürüldüğünü söyleyen Birgül Zorbaz, suçluların bulunması için İzmir Valiliği'ne dilekçeyle başvurdu. Hayvanların zehirli tavuk etiyle öldürüldüğünü ileri süren Zorbaz, "Ölümler çok kısa sürede oldu. Bu da ancak striknin zehiriyle olur. Striknin sadece ilçe tarım müdürlüklerinde var. Belediye olayla ilgisi olmadığını söyledi ama yapanları bulmak için hiç gayret göstermedi" dedi. 


</TEXT>
</DOC>
