<DOC>
<DOCNO> 301947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/29/son/sonspo28.html </URL>
<DATE> 2004/12/29/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Kıran Bursaspor ile Anadolu'nun her yerinde maç yapabiliriz... 
</HEADLINE>
<TEXT>

     Galatasaray Kulübü Başkan Yardımcısı Turgay Kıran, Türkiye Kupası 3. kademesinde eşleştikleri Bursaspor ile Anadolu'nun her yerinde maç yapabileceklerini söyledi. 
     Fenerbahçe derbisi sonrası saha kapatma cezası alan Sarı-kırmızılıların, Bursaspor maçını Ali Sami Yen Stadı'nda oynayamayacak olmasıyla ilgili olarak 100. Yıl logosunun tanıtımının yapıldığı Sportif A.Ş. binasında konuşan Turgay Kıran, bunun kendileri için sorun oluşturmayacağını kaydetti. 
     Galatasaraylıların Türkiye'nin her yerinde olduğuna dikkat çeken Kıran, ''Hedefimizde yolumuza sonuna kadar devam edeceğiz. Belki sahamız kapandığı için Ali Sami Yen'de oynayamayacağız, ama Galatasaraylılar her yerde olduğu için biz de bu maçı İzmir'den Diyarbakır'a kadar her yerde oynayabiliriz. Oturup kararımızı vereceğiz. Anadolu'nun her köşesinde oynamaktan keyif duyarız'' şeklinde konuştu. 
     
</TEXT>
</DOC>
