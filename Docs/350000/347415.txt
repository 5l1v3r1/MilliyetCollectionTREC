<DOC>
<DOCNO> 347415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/31/son/sondun16.html </URL>
<DATE> 2005/05/31/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Referandum Vietnam basınında Fransızlar muhafazakar 
</HEADLINE>
<TEXT>

     Vietnam basını, Fransa'da pazar günü yapılan referandumda hayır oylarının zaferini, Fransızların ''muhafazakarlığına'' bağladı. 
     Thanh Nien gazetesi, ''Fransızlar artık daha muhafazakar. Sınıfları, siyasi görüşleri veya yaşları ne olursa olsun, sahip olduklarını muhafaza etmek istiyorlar'' derken, Tuoi Tre gazetesi de ''Geçmişte herkes Fransızların Avrupa'yı umursamadığını düşünürdü. Ama şimdi farklı'' şeklinde yorum yaptı. 
     Fransızların şimdi Avrupa için endişelendiklerini ve kendi istedikleri biçiminde yönlendirmeyi arzu ettiklerini yazan Tuoi Tre gazetesi, onlarca yıldır birleşik Avrupa kurma projesinin ertelendiğini ve kimsenin bunun yeniden nasıl başlayacağını bilmediği değerlendirmesinde bulundu. 
     Dai Doan gazetesi de, Fransa'daki halkoylaması sonuçlarının siyasi birleşmeye bir darbe olduğu yorumunu yaptı. 
     
</TEXT>
</DOC>
