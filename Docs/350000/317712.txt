<DOC>
<DOCNO> 317712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/23/ekonomi/eko05.html </URL>
<DATE> 2005/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Şirketlerin yüzde 62'si yeni yatırım planlıyor 
</HEADLINE>
<TEXT>


EKONOMİ SERVİSİ 

İstanbul Sanayi Odası İSO tarafından 2004 yılı ikinci yarısı ve 2005 yılı beklentilerine ilişkin hazırlanan 'Ekonomik Durum Tespiti Anket Çalışması', işletmelerin 2005 yılı ilk yarısından oldukça umutlu olduklarını ortaya koydu. 
İSO Yönetim Kurulu Başkanı Tanıl Küçük'ün açıkladığı anket sonuçlarına göre 2004 yılı ikinci yarısında iç satışların arttığını ifade eden işletmelerin oranı yüzde 49.7'den 52.4'e, üretimin arttığını bildirenlerin oranı da yüzde 53.5'ten yüzde 56.1'e çıktı. Ancak 2004 ilk yarıda yüzde 41 olan istihdamda artış sağlayan işletmelerin oranı, ikinci yarıda yüzde 37.9'a geriledi. Raporun diğer bulguları şöyle 
Sabit sermaye yatırımları 2004 yılı ile birlikte artmaya başladı. Ancak bu, istihdam sorununu azaltıcı etki yaratamadı.2005 yılı ilk yarısında olumsuz gelişme bekleyen işletmelerin oranı yüzde 10'lar düzeyinde. Bu, işletmelerin 2005 ilk yarısından oldukça umutlu olduklarını gösterdi.Son 3 yılın en başarılı yılı olan 2004'te işyerlerinin yüzde 58.3'ü k r oranlarını artıramadı.2005'te işletmelerin yüzde 62.1'i yatırım planlıyor. Yüzde 24.7'si yurtdışında yatırımı öngörüyor.Çalışmaya katılan işletmelerin 2005 yılı GSMH büyüme beklentisi yüzde 6.4. Yüzde 5.2'ye ulaşan cari işlemler açığı GSMH oranı ile tehlike sınırı aşıldı. 

</TEXT>
</DOC>
