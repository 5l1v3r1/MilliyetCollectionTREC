<DOC>
<DOCNO> 318464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/25/son/sondun06.html </URL>
<DATE> 2005/02/25/ </DATE>
<TIME> 08.50 </TIME>
<AUTHOR>  </AUTHOR>
<HEADLINE>
Sarkozy, Türkiye'yi AB'de istemiyor 
</HEADLINE>
<TEXT>

     Fransa'da iktidardaki Halk Hareketi Birliği’nin lideri Nicolas Sarkozy, Avrupa'nın sınırları olması gerektiğini belirterek, Türkiye'nin Avrupa Birliği ile bütünleşmesinin iyi bir fikir olmadığını söyledi. 
     Sarkozy, "Avrupa ne kadar çok bütünleşirse Türkiye'nin üyelik ihtimali o kadar azalır" dedi. 
     Avrupa Anayasası referandumunda evet’ denilmesinden yana olduğunu söyleyen Sarkozy, evet denilmesi halinde Türkiye’nin Avrupa ile bütünleşmek için kat etmesi gereken yolun, büyüyeceğini ifade etti. Sarkozsy , Avrupa Anayasası reddedilirse, o zaman büyük pazar ortaya çıkar ve Türkiye’nin bütünleşmesi daha kolay olurö dedi. 
     Bunu demokrasi yolunda önemli gelişmeler kaydeden yüce bir halkı Türkleri reddetmek için söylemiyorum" diye konuşan Sarkozy, anayasada imtiyazlı ortaklık öngörüldüğünü Türkiye ile bütünleşmekten çok, ortak olmak için imtiyazlı ortaklık seçeneğinin elde tutulması gerektiğini ifade etti. 
     Türkiye’nin AB üyeliğine şiddetle karşı olduğunu belirten Sarkozy, geçtiğimiz yıl yüzde 85’in üzerinde oyla Halk Hareketi İçin Birlik Partisi UMP Genel Başkanı seçilmişti. 
     Fransa’nın müstakbel başbakanı gözüyle bakılan Sarkozy, 3 mart tarihinde Türkiye’nin AB üyeliğinin parti üst düzey kadroları tarafından oylanacağını açıklayarak, Türkiye için en iyi yolun imtiyazlı ortaklıkö olduğu fikrini yinelemişti. 

     
</TEXT>
</DOC>
