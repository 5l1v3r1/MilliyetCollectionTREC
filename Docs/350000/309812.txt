<DOC>
<DOCNO> 309812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/27/son/sondun02.html </URL>
<DATE> 2005/01/27/ </DATE>
<TIME> 02.11 </TIME>
<AUTHOR>  </AUTHOR>
<HEADLINE>
Kaddafi, rehin tutulan Amerikalıların serbest bırakılmasını istedi 
</HEADLINE>
<TEXT>

     Libya lideri Muammer Kaddafi, Irak'taki direnişçilere, rehin aldıkları Amerikalı Roy Hallums'u serbest bırakmaları çağrısında bulundu. 
     Irak'ta dün dağıtılan bir video kaydında, Kasım'da kaçırılan Hallums, ABD Başkanı George Bush yerine Kaddafi ve diğer Arap liderlerden kendisini kurtarmaları için yardım isterken görüntülenmişti. 
     El Cezire televizyonunun haberine göre, Kaddafi yaptığı açıklamada, ''Hallums'un bu isteğine karşılık Iraklı direnişçilerden İslam adına rehineyi serbest bırakmalarını istiyoruz'' dedi. 
     Hallums, Bağdat'ta 3 Iraklı ve 1 Nepalli ile rehin alınmıştı. Iraklılar ve Nepalli yakın zamanda serbest bırakılmıştı. 
     Kaddafi, geçen Ekim'de, El Kaide terör örgütünün Irak'taki grubu tarafından kafası kesilerek öldürülen İngiliz Kenneth Bigley'in de serbest bırakılması için çağrıda bulunmuştu. 
     
</TEXT>
</DOC>
