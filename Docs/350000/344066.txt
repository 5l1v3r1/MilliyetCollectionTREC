<DOC>
<DOCNO> 344066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/19/son/sontur39.html </URL>
<DATE> 2005/05/19/ </DATE>
<TIME> 21.15 </TIME>
<AUTHOR>  </AUTHOR>
<HEADLINE>
Atatürk'e doğumgünü kutlaması... 
</HEADLINE>
<TEXT>

     Samsun’da 19 Mayıs Atatürk’ü Anma Gençlik ve Spor Bayramı kutlamaları kapsamında, Büyük Önder Atatürk için "doğum günü" kutlaması düzenlenerek pasta kesildi. 
     Samsun Valiliği ile Büyükşehir Belediye Başkanlığı tarafından Büyük Önder Atatürk’ün doğumunun 124. yıldönümü nedeniyle düzenlenen etkinlik, Sevgi Park’taki kutlamalar çerçevesinde gerçekleştirildi. 
     Özel olarak yaptırılan ve üzerinde "86. Yıl kutlu olsun" yazılı pasta, alanda bulunanların alkışları arasında Vali Mustafa Demir, Samsun Milletvekilleri Suat Kılıç, Mehmet Kurt, Ahmet Yeni, Mustafa Demir, Garnizon Komutanı Tümgeneral Kemal Ay ve Büyükşehir Belediye Başkanı Yusuf Ziya Yılmaz tarafından kesildi. 
     Yaklaşık 40 kilo ağırlığındaki pasta, daha sonra Yaşar Doğu Yetiştirme Yurdu’na gönderildi. 
     1936 yılında İngiltere Büyükelçiliği, Kral 8. Edvard’ın tebrik 
     amacıyla bilgi edinme isteği üzerine Dışişleri Bakanlığı’na başvurmuş, Dışişleri Bakanlığı’ndan verilen resmi yanıtta Atatürk’ün doğum tarihi, "19 Mayıs 1881" olarak gösterilmişti. 
     
</TEXT>
</DOC>
