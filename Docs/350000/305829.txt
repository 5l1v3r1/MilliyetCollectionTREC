<DOC>
<DOCNO> 305829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/12/son/sonspo09.html </URL>
<DATE> 2005/01/12/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Emanet formayla çıktıkları 5 maçı da kaybettiler 
</HEADLINE>
<TEXT>

     Ali Faik ATAY DHA 

      KARABÜK'te idman yapacak spor salonu ve filesi bile bulunmayan, edebiyat öğretmeninin çalıştırmak durumunda kaldığı Yortan Pazarı Lisesi Voleybol Takımı, Milli Eğitim Müdürlüğü'nce düzenlenen Liselerarası Voleybol Turnuvası'nda emanet forma ile çıktıkları maçlarda galibiyet yüzü göremedi. 
     Beden eğitimi öğretmeni olmadığı için okulun voleybol takımını edebiyat öğretmeni olan Bayram Doğan çalıştırdı. Takım maçlara, Belediyespor'dan emanet aldıkları futbol formalarıyla maçlara çıktı ve hepsini kaybeti. 
     Zorluklar içinde öğrencilerin spor yapabilmesi için çaba harcadıklarını belirten öğretmen Doğan, şunları söyledi 
     "Okulumuzda spor salonu olmadığı gibi, idman yapacak sahamız, hatta bir filemiz bile yok. Kendi imkanlarımızla aldığımız 2 voleybol topu ile öğrencilerim çalıştı. Tabii böyle bir çalışma ortamlından başarı beklemek hay al olur. İdmansız olduğumuz için oynadığımız 5 maçı da kaybettik. Bizim için önemli olan, bu maçlara katılıp, çocuklarımıza o heyecanı yaşatmaktı. Şimdi ise bize destek verecek kurum veya kuruluşlar arıyoruz.'' 
     
</TEXT>
</DOC>
