<DOC>
<DOCNO> 333178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/14/siyaset/siy05.html </URL>
<DATE> 2005/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Norveçli bakana yumurta tepkisi 
</HEADLINE>
<TEXT>


PKK'lıların yumurtalı saldırısına uğrayan Erdoğan, Norveç Savunma Bakanı'na, "Programım olmasaydı ülkenizi çoktan terk etmiştim" dedi 

Abdullah Karakuş 


Başbakan Recep Tayyip Erdoğan, Norveç gezisi sırasında PKK'lı bir grubun kendisine yumurta atması sırasında, Norveç polisinin müdahalede bulunmamasına sert tepki gösterdi. Erdoğan, Norveç Savunma Bakanı Kristne Krohn Devoled'a, "NATO'da programım olmasaydı, ülkenizi çoktan terk etmiştim" dedi. 
Erdoğan, önceki gün Oslo'da parlamento çıkışı PKK'lıların kendisine ve heyetine yumurta atması eylemini Stavanger'deki NATO Kararg hı ziyaretinde gündeme getirdi. Petrol ve Enerji Bakanı Thorhild Widvey'le görüşmesinin ardından NATO Kararg hı'na giden Erdoğan, kendisini karşılayan kadın Savunma Bakanı Devoled'a sert çıktı. 

Özür dilediler 
Olayın şokunu atlatamadan bir de NATO Kararg hı'nda PKK'lıların yumurta atma eylemiyle karşılaşan Erdoğan, "Biz sizi Türkiye'ye gelince böyle mi karşıladık. Eğer NATO'da bu programım olmasaydı ülkenizi çoktan terk etmiştim" diye sitemde bulundu. Devolde da, Erdoğan'dan özür diledi. 
Norveç Başbakanı Kjell Magne Bondevik'in ise Erdoğan'ı aramadığı ve Norveç makamlarından da resmi bir özrün gelmediği bildirildi. 



</TEXT>
</DOC>
