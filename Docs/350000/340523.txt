<DOC>
<DOCNO> 340523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/07/son/sontur09.html </URL>
<DATE> 2005/05/07/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
İzmirli yedizler öldü... 
</HEADLINE>
<TEXT>

     Aşılama yöntemiyle yediz bebeklere hamile kalan Aliağalı Sibel Deniz’in bebeklerinin tümü öldü. 
     Sibel Deniz’in tedavi gördüğü Central Hospital’dan yapılan yazılı açıklamaya göre, 4 gündür kanaması olan ve erken doğum ağrıları ilaç tedavisiyle durdurulamayan Deniz, bebeklerden 1’ini düşürdü. Deniz, aşırı kanama nedeniyle acil olarak sezaryene alındı ve bebeklerin kalan 6’sı çıkarılarak, gebelik sonlandırıldı. 
     Açıklamada, sezaryenle dünyaya getirilen bebeklerin canlı doğduğu ve 450’şer gram ağırlığında oldukları belirtilerek, 19 haftalık olan ve düşük kiloya sahip bebeklerin yaşatılamadığı bildirildi. 
     Açıklamada, bebeklerin 6’sının erkek, 1’inin kız olduğu da ifade edildi. 
     Konuyla ilgili ayrıntılı açıklama için hastanede bugün bir basın toplantısı düzenleneceği bildirildi. 

     
</TEXT>
</DOC>
