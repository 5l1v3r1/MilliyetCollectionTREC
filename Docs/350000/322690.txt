<DOC>
<DOCNO> 322690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/11/dunya/axdun02.html </URL>
<DATE> 2005/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Çeçenlere şeriatçı lider 
</HEADLINE>
<TEXT>


CENK BAŞLAMIŞ Moskova 


Çeçen ayrılıkçılar, Rus birlikleri tarafından öldürülen Aslan Mashadov'un yerine yeni lider olarak İslam Hukuku Şeriat Uzmanı Şeyh Abdül Halim Sadulayev'i 35 seçti. 
Internette Çeçen tarafının görüşlerini yansıtan Kavkaz sitesi, 2002 yılında Mashadov'un, ölümü halinde yerini şeriat mahkemeleri başkanının almasının kararlaştırdığını duyurdu. Mashadov iktidarında söz konusu mahkemelerin başkanlığının yanı sıra müftülük görevinde de bulunan Sadulayev'in Çeçenistan'daki Vahabi hareketinin önde gelen isimlerinden olduğu iddia ediliyor. Moskova yanlısı Çeçen yönetimi Müftüsü Ahmet Hacı Şamayev, "Çeçenistan'ın 1 numaralı radikalini kendilerine lider seçtiler "dedi. 
Bazı kaynaklar, hakkında fazla bilgi bulunmayan Sadulayev'in Suudi vatandaşı bir Çeçen olduğunu bildirdi. Rus basını, yeni liderin kısa süre öncesine kadar intihar eylemcilerini hazırlamakla görevli olduğunu öne sürdü. 

Atatürk benzetmesi 
ABD'nin ünlü gazetesi The Wall Street Journal, Mashadov'un ne 'terörist' ne de 'haydut' olduğunu savundu. "Bir Vatanseverin Ölümü" başlığıyla kaleme alınan yazıda, "Askerlikten siyasete giren Mashadov, henüz ülkede umutlar sönmemişken, yaptıklarıyla kendi ulusunu yeniden ayağa kaldıran bir Çeçen Atatürk'ü olabilirdi" ifadesi kullanıldı. 


</TEXT>
</DOC>
