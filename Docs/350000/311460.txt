<DOC>
<DOCNO> 311460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/01/son/sontur36.html </URL>
<DATE> 2005/02/01/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Kütahya'da yangın 1 yaralı 
</HEADLINE>
<TEXT>

     Kütahya'da bir binanın ikinci katında çıkan yangında 8 yaşındaki çocuk ağır yaralandı. 
     Alınan bilgiye göre, Okmeydanı Mahallesi'nde bulunan, Yığrık ailesinin yaşadığı üç katlı binanın ikinci katında, anne Sibel Yığrık'ın banyoda olduğu sırada yangın çıktı. Çocuk odasında başladığı belirlenen yangına uyurken yakalanan çocuklardan Serhat Yığrık 4 ağlayarak merdiven boşluğuna kaçarken, ablası Selcan Yığrık 8 alevler arasında kaldı. Küçük çocuğun bağırışlarını duyan üst kattaki yenge Ümmü Yığrık, eve girerek Selcan'ı kurtardı. 
     Olay sırasında banyoda olan, ancak yangın çıktığını fark edemeyen anne Sibel Yığrık ise yakınlarının uyarısı üzerine banyodan çıktı. 
     Yangında ağır yaralanan Selcan Yığrık, SSK Kütahya Hastanesi'ndeki ilk müdahalenin ardından Eskişehir Anadolu Üniversitesi Tıp Fakültesi'ne sevk edildi. 
     Kütahya Belediyesi İtfaiye ekiplerince kısa sürede söndürülen yangının, çocuk odasındaki elektrik prizinden kaynaklandığının belirlendiği, olayla ilgili soruşturma başlatıldığı bildirildi. 
     
</TEXT>
</DOC>
