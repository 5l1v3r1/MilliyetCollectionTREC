<DOC>
<DOCNO> 324131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/16/son/sontur14.html </URL>
<DATE> 2005/03/16/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Beşiği ters dönen bebek boğularak öldü 
</HEADLINE>
<TEXT>

     Halife YALÇINKAYA SİVAS, DHA 

      SİVAS'ta 5 aylık İlker Yıldız, ters dönen beşiğin altında kalınca boğularak öldü. 
     Mevlana Caddesi Önder Evler B Blok 18 sayılı oturan Zuhal Yıldız beşiğinin devrilerek altında kalan oğlunu Sultan 1'inci İzzettin Keykavus Devlet Hastanesi'ne götürdü. Doktorlar bebeğin öldüğünü belirlerken, kesin ölüm nedeninin saptanması için otopsi yapılmasına karar verdi. Zuhal Yıldız, polise verdiği ifadede, olayın eşi Harun'un işte olduğu sırada meydana geldiğini belirterek, "Uyuyan İlker'i beşiğine yatırdıktan sonra mutfağa geçtim. Bir süre sonra odaya döndüğümde beşiğin ters döndüğünü gördüm. Oğlum İlker beşiğin altında kalmıştı. İlker'i kucağıma aldım. Nefes almıyordu. Hastaneye götürdüm'' dedi. 
     Polis, bebeğin uyanıp beşikte haraket ettiği sırada, beşiğin ters dönmüş ve altında kalmış olabileceğini olabileceğini belirtti. Soruşturma sürdürülüyor. 
     
</TEXT>
</DOC>
