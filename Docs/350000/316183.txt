<DOC>
<DOCNO> 316183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/17/son/sontur17.html </URL>
<DATE> 2005/02/17/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
2 gündür kayıp olan kişi donmak üzereyken bulundu... 
</HEADLINE>
<TEXT>

     Konya'da ailesinin 2 gündür aradığı kişi, şehirlerarası karayolunda, donmak üzereyken polis tarafından bulundu. 
     Alınan bilgiye göre merkez Meram İlçesi Arif Bilge Mahallesi'nde yaşayan Mehmet Ateş 66 2 gün önce evinden ayrıldı. Selçuklu İlçesi'ndeki oğlunu ziyaret ettikten sonra ortadan kaybolan Ateş, yakınlarının bütün aramalarına rağmen bulunamadı. 
     Yakınlarının, psikolojik rahatsızlığı olduğunu belirttiği Ateş'in bulunması için yerel televizyonlar aracılığıyla yardım istediği Mehmet Ateş, Konya-Karaman Karayolu'nun 13. kilometresinde yol kenarında yatarken bulundu. 
     Soğuktan donmak üzere olan Ateş, polis aracıyla bir akaryakıt istasyonuna götürüldü. Ateş, olay yerine çağrılan ambulansla, Konya Numune Hastanesi'ne kaldırıldı. Babasının bulunduğu haberini polisten öğrenen Servet Ateş de yakınlarıyla birlikte hastaneye geldi. 
     Yetkililer, Ateş'in sağlık durumunun iyiye gittiğini söyledi. 
     
</TEXT>
</DOC>
