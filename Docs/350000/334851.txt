<DOC>
<DOCNO> 334851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/19/son/sonspo08.html </URL>
<DATE> 2005/04/19/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Güneş’ten Hagi’ye İstifa eden eder, konuşmaz... 
</HEADLINE>
<TEXT>

     Şenol Güneş, Hagi'nin ayrılık sinyali vermesinin kupa maçı öncesi bir yanıltma olduğunu ileri sürerek, istifa eden eder, konuşmaz dedi. 
     
     Sezonu tamamlayacak’ 

     Şenol Güneş, ligdeki son durumu ve kupa maçını değerlendirdi. Hagi’nin Sebatspor maçından sonra istifa sinyali veren sözleriyle ilgili çok çarpıcı açıklamalarda bulunan tecrübeli hoca, İstifa etmek isteyen eder, konuşmaz. İstifa edecek kişi anında eder, şu gün, bu gün diye yorumlar yapmaz. Biz biliyoruz ki, Hagi son güne kadar bu sezon takımının başında kalacaktır. Şu an için hoca değişmeyeceğini herkes bilir, biz de bilirizö görüşünü belirtti. 
     
     Ribery’yi unutmadık ’ 

     Gündemi değiştirmeye hiç gerek yok. Daha önce Ribery oynamayacak’ dediler. Ancak biz yine biliyorduk ki, Ribery ilk 11’de sahaya çıkacak. Öyle de oldu. Biz bu tür şeylere asla inanmayız. Konuları başka yerlere çekerek bizi kimse başka yönlere yöneltemezö diyen Trabzonspor teknik direktörü, şöyle devam etti Bizim bu sezon en büyük amacımız Şampiyonlar Ligi’ne katılmak ve Türkiye Kupayı müzemize götürmek. Bunun için de sonuna kadar mücadele edeceğiz." 
     
     Fenerbahçe şaşırdı’ 

     Derbi maçta Fenerbahçe, Beşiktaş’a karşı 90 dakika boyunda çok üstün bir oyun sergiledi. Aslında her zaman ikinci yarı oynayıp kazanırlardı ama bu kez ilk yarıda iyi oynadılar, maçı kaybettiler. Beşiktaş 10 kişi ve kalecisiz kalınca, Fenerbahçe işte o zaman ne yapacağını şaşırdı. Tabii Fenerbahçeliler’e şimdi sorsanız 3-3’ e razı mısınız’ diye, hemen kabul ederler. Ancak karşılaşma sırasında sorsaydık, 4-3 galibiyete bile kesinlikle hayır’ derlerdi." 
     
     Pancu büyük iş yaptı’ 

     Benim de başıma böyle bir olay geldi. Hakem Erman Toroğlu ile çarpışıp oyun dışında kalmıştım. Oyuncu değişiklik hakkımız da bitmişti. Kaleye bir futbolcumuz geçmişti ve o maçı da yine kalecisiz olan biz kazanmıştık. Çok soğukkanlı ve sezgilerinin güçlü olması, Pancu’ya başarılı kalecilik yaptırdı. Özellikle Alex’in şutunu çıkarması, dönen topu rakip tamamlamasın diye bir hamle daha yapıp topa uçması, gerçekten taktire şayandı." 
     
</TEXT>
</DOC>
