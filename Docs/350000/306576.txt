<DOC>
<DOCNO> 306576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/14/son/sontur53.html </URL>
<DATE> 2005/01/14/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Kafe ve barlara kumar makinesi pazarlayan kişi yakalandı 
</HEADLINE>
<TEXT>

     Eskişehir'de kafe ve barlara, jetonla çalışan ve ikramiye olarak sigara veren kumar makinesi pazarlayan kişi yakalandı. 
     Emniyet Müdür Yardımcısı Eralp Hadim'in verdiği bilgiye göre, bir istihbaratı değerlendiren emniyet güçleri, Bursa'da üretilen ve 15 rakam içinden seçilen 5 rakamdan 1'inin, makinenin üzerindeki butona basılması sonucu ekrana gelmesi durumunda ikramiye olarak sigara veren kumar makinelerini pazarlamak isteyen Hakan A. 25 ile alıcı gibi davranarak irtibata geçti. 
     Buluşma yeri Adalar mevkiinde kumar makinesini satmak isterken olay yerinde önceden önlem alan emniyet güçlerince suçüstü yakalanan Hakan A. gözaltına alındı. 
     Hakan A'nın, ifadesinde, Bursa'dan tanıdığı bir kişiden temin ettiği 10 kumar makinesini çeşitli bar ve kafelere pazarladığını, önceden kurulan makinenin 100 YTL'lik 100 milyon TL oyuna karşılık en fazla 8 sigara verdiğini söylediği bildirildi. 
     Olayla ilgili soruşturma sürdürülüyor. 
     
</TEXT>
</DOC>
