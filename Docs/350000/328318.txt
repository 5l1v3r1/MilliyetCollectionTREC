<DOC>
<DOCNO> 328318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/30/dunya/dun01.html </URL>
<DATE> 2005/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Limanlar, yeni pazarlık kozu 
</HEADLINE>
<TEXT>


Ankara, Rum Kesimi'ne Türkiye'nin hava ve deniz limanlarından yararlanma hakkını, KKTC'ye uygulanan ambargoların kaldırılması koşuluyla verecek 

ANKARA Milliyet 


Uyum Protokolü'nü imzalaycağını AB Komisyonu'na önceki akşam ileten Türkiye'nin, Rumların Türk hava ve deniz limanlarını kullanmaları husunda bundan sonra izleyeceği politika belli oldu. 
Belirlenen stratejiye göre, protokolün imzası, Türk hava ve deniz limanlarının kullanımı konusundaki uygulamayı değiştirmeyecek. Rum gemileri ve uçaklarının Türk deniz ve hava limanlarıyla, hava sahasını kullanımına izin verilmeyecek. Türkiye bu konuda bir açılım için Rumların Kuzey Kıbrıs üzerindeki izolasyonları kaldıracak adımları atmasını şart koşacak. 
Ankara'daki diplomlatik kaynaklardan edinilen bilgiye göre, Türkiye, uyum protokolü uygulamaya konduktan sonra sadece Rum mallarının serbestçe girişine izin verecek. Rum malları 2 Ekim 2004'te alınan karar doğrultusunda başta Yunanistan olmak üzere 3. ülkeler üzerinden Türkiye'ye sokulabilecek. 
Muhalefetin, protokolün tanıma olduğuna ilişkin yoğun eleştirilerine rağmen, diplomatik kaynaklar, Ankara'nın başvurduğu yerli ve yabancı hukukçuların hiçbirinin "imza tanıma olur" görüşünü dile getirmediğine dikkati çekiyor. 


</TEXT>
</DOC>
