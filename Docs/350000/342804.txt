<DOC>
<DOCNO> 342804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/15/son/sontur02.html </URL>
<DATE> 2005/05/15/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Eminönü'nde cinayet 
</HEADLINE>
<TEXT>

     Eminönü’de yangın çıkan bekar evinde elleri bağlı bir gencin cesedi bulundu. 
     Alınan bilgiye göre, Küçükayasofya Mahallesi Katip Sinan Camisi Sokaktaki 3 katlı binanın giriş katında, saat 23.30 sıralarında henüz belirlenemeyen bir nedenle yangın çıktı. 
     Olay yerine gelen Fatih itfaiye ekipleri, dairenin tamamını saran alevleri söndürerek içeriye girdi. 
     Evde yapılan araştırmada, bir kuyumcu atölyesinde çalıştığı belirtilen 15 yaşlarındaki Ethem Yücel’in cesedi bulundu. Yücel’in ellerinin bağlı olduğu öğrenildi. 
     Vatandaşlar, yangının başlamasıyla evden çığlık sesleri geldiğini, pencere demirlerini sökerek bu kişiyi kurtarmaya çalıştıklarını anlattılar. 
     Alevlerin yükselmesiyle uzaklaşmak zorunda kaldıklarını belirten vatandaşlar, evden gelen çığlığın da bir süre sonra kesildiğini kaydettiler. 
     Yetkililer, yangının kundaklama sonucu çıktığının sanıldığını, soruşturmanın sürdürüldüğünü bildirdiler. 
     
</TEXT>
</DOC>
