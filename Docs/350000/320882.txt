<DOC>
<DOCNO> 320882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/04/son/sonyas26.html </URL>
<DATE> 2005/03/04/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Japonlar, dinozorları canlandırıyor 
</HEADLINE>
<TEXT>

     Japon robot teknolojisi, milyonlarca yıl önce yaşamış iki dinozoru yeryüzünde yeniden canlandıracak. 
     Japonya'nın orta kesimlerindeki Aişi kentinde 25 Mart'ta açılacak uluslararası çevre fuarında, ziyaretçileri 70 milyon yıl önce Kuzey Amerika'da yaşamış iki dinozor karşılayacak. 
     Teknolojik ve Sınai Bilimler Enstitüsü sözcüsü Masatoşi Otake, tiranozor ve parazorolofus türü dinozorların çığlık atabildiğini, saatte bir km hızla koşabildiğini söyledi. 
     Sözcü, ''Doğanın Aklı'' adlı fuarda ''görev alacak'' dinozorları seyretmenin çok zevkli olacağını, zira robotların sahiciymiş gibi göründüğünü belirtti. 
     Robot dinozorların, hükümete bağlı Endüstriyel Teknolojiler ve Yeni Enerjiler Kurumu'yla yapılan işbirliği sayesinde imal edildiği, bir yıl süren çalışmaların 1,3 milyon avroya mal olduğu kaydedildi. 
     Robotların tek kusuru, gerçek boyutlarından küçük olması. Sözgelimi, tiranozor robotunun boyu 3 buçuk, yüksekliği ise bir buçuk metre. Aslının boyu ise 14 metreydi. 
     
</TEXT>
</DOC>
