<DOC>
<DOCNO> 312550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/05/ekonomi/eko06.html </URL>
<DATE> 2005/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Stand - by için karın kalkması beklenecek 
</HEADLINE>
<TEXT>


AHMET ERHAN ÇELİK Ankara 

10 milyar dolarlık mali destek çerçevesinde IMF'yle mutabık kalınan yeni stand-by anlaşması için zamana ihtiyaç olduğu bildirildi. IMF'nin, "Üç yasayı Meclis'e sevk etmeden, program başlamaz" dediği yeni stand-by'ın ancak mart sonu ya da nisan başında resmileşebileceği kaydedildi. Hazine Müsteşarı İbrahim Çanakçı, yakında Washington'a gidecek. 
Stand - by'ın ön şartı kabul edilen tasarılarda gelinen aşama, programlanan takvimin gerisinde kaldı. Bilgi veren bürokratlar, "Eskiden olsa ensemizde boza pişerdi. Şimdi hükümetten herhangi bir telkin gelmiyor" diye konuştu. 
Tasarılarla ilgili son durum ise şöyle 
Sosyal güvenlik Sağlık ve sigortacılık sisteminin yenilenmesini ve kurumların Sosyal Güvenlik Kurumu Başkanlığı altında ortak kural ve şartlarda çalışması öngörülüyor. Eşzamanlı olarak Meclis'e sevk edilmesi gereken 4 ayrı tasarının gerekçe yazımı yapılıyor. 
Bankacılık BDDK, hükümetin önemli değişiklikler yapması beklenen tasarıyla ilgili olarak "Konu bizden çıktı" görüşünü" dile getirdi. 
Gelir İdaresi Vergi ve diğer gelirleri toplamakla görevli Gelirler Genel Müdürlüğü'nün politika üreten ve özerk biçimde yapılanmasını öngören taslak metin Başbakanlığa sevk edildi. Maliye'deki dengeleri bozmamaya çalışan yeni düzenlemenin, hükümette de değişikliğe uğrayabileceği bildirildi. 


</TEXT>
</DOC>
