<DOC>
<DOCNO> 321834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/08/son/soneko37.html </URL>
<DATE> 2005/03/08/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
BankEuropa, Konut Kredisi'nde faiz indirdi... 
</HEADLINE>
<TEXT>

     BankEuropa, 7 yıl vadeli YTL cinsinden konut kredisi faiz oranını yüzde 1.55'ten yüzde 1.49'a çekti. BankEuropa'dan yapılan açıklamaya göre, BankEuropa, konut kredisine başvuranların gerekli belgeleri eksiksiz sağlaması durumunda, maaşlı çalışanlara 1 günde, serbest meslek mensuplarına ve şirket ortaklarına ise 2 günde ön onay veriyor. 
     Verilen ön onayı takiben konutun değerini tespit etmek üzere SPK sertifikalı konut eksperlerine başvuran banka, ekspertiz raporunda belirlenen değer üzerinden kredinin kullanımını gerçekleştiriyor. 
     YTL konut kredilerinde 7 yıl vade uygulayan BankEuropa, yüzde 1,55'lik faiz oranını da yüzde 1,49'a indirdi. 
     ABD Doları ve Avro konut kredilerinde ise 15 yıl vade uygulayan BankEuropa, müşterilerine yüzde 0,65'ten başlayan faiz oranları sunuyor. BankEuropa'dan 7 yıl vadeli 10 bin YTL konut kredisi alanlar aylık 214.74 YTL, 9 yıl vadeli 10 bin dolar veya avro cinsinden kredi alan müşteriler de ayda 131.17 dolar veya avro geri ödeme yapıyor. 
     12 yıl vadeli 10 bin dolar veya avro konut kredisi kullanan müşteriler ayda 109,99, 15 yıl vadeli kredi kullanlar ise ayda 99,61 dolar veya avro geri ödemede bulunuyor. 
     
</TEXT>
</DOC>
