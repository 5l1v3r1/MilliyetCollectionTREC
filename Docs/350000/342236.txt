<DOC>
<DOCNO> 342236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/13/son/sonsiy23.html </URL>
<DATE> 2005/05/13/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Başbakan Erdoğan Macaristan'da... 
</HEADLINE>
<TEXT>

     Başbakan Recep Tayyip Erdoğan, Kanuni Sultan Süleyman’ın hayatını kaybettiği yerde kurulan Türk-Macar Dostluk Parkı’nı ziyaret etti. 
     Erdoğan ve beraberindeki heyet, askeri helikopterlerle Budapeşte’den Zigetvar’a geldi. 
     Başbakan Erdoğan, Zigetvar’da Osmanlı Padişahı Kanuni Sultan Süleyman’ın 1566 yılında Zigetvar Kuşatması sırasında hayatını kaybettiği ve kalbi ile iç organlarının gömüldüğü yerde kurulan Türk-Macar Dostluk Parkı’nı ziyaret etti. 
     Burada Erdoğan ve Türk heyeti için bir tören düzenledi. Türkiye ve Macaristan milli marşlarının çalınmasının ardından Erdoğan, Kanuni Sultan Süleyman Anıtı’na çelenk koydu ve anı defterini imzaladı. 
     Erdoğan, daha sonra Kanuni Sultan Süleyman’ın kalbi ile iç organlarının gömülü bulunduğu kabirde dua etti 
     
</TEXT>
</DOC>
