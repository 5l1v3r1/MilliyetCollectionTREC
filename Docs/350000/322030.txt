<DOC>
<DOCNO> 322030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/09/guncel/gun02.html </URL>
<DATE> 2005/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıkım çıkarması 
</HEADLINE>
<TEXT>


Pendik'te karadan ulaşılamayan sahildeki kaçak yapı, iş makinesinin çıkarma gemisiyle getirilmesiyle yerle bir edildi. Sırada 8 kaçak konut var 

İSTANBUL Milliyet 

Pendik Belediyesi, deniz kenarına inşa edilen kaçak bir yapının yıkımını, karadan ulaşım imk nının olmadığı için çıkarma gemisiyle getirilen iş makinesiyle yaptı. 
Pendik'te kara ulaşımının bulunmadığı Güzelyalı Yakut Sokak'ta Ali Bayram'a ait kaçak konutun yıkımında kullanılacak iş makinesinin nakliyesi için, özel bir şirketten çıkarma gemisi kiralandı. 

'Yıkımlar sürecek' 
Geminin yıkımın yapılacağı sahile yanaşmasının ardından, iş makinesi ile Milli Emlak'a ait 800 metrekarelik arazideki kaçak yapı kısa sürede yıkıldı. Pendik Belediyesi Zabıta Müdürü Köksal Ayabakan, sahil şeridinde bu şekilde başka kaçak yapılar bulunduğunu belirterek, "Milli Emlak'a ait arazi üzerine yapılan 8 kaçak yapı daha var. Bunların tebligatları yapıldı ve kısa sürede yıkımları gerçekleştirilecek" dedi. 


</TEXT>
</DOC>
