<DOC>
<DOCNO> 340513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/07/son/sonspo37.html </URL>
<DATE> 2005/05/07/ </DATE>
<TIME> 22.35 </TIME>
<AUTHOR>  </AUTHOR>
<HEADLINE>
Sakaryaspor Teknik Direktörü "Eğer oyunda hata varsa,bu benimdir" 
</HEADLINE>
<TEXT>

     Kendi sahasında İstanbulspor’a 3-1 yenilerek ligde kalma şansını zora sokan Sakaryaspor’un Teknik Sorumlusu Şaban Yıldırım, maçı kaybettiklerini, ancak henüz ligi kaybetmediklerini söyledi. 
     Şaban Yıldırım, maçın ardından yaptığı değerlendirmede ligde yarışın devam ettiğini belirtti. Yıldırım, şöyle konuştu 
     "Oynanan futbolda hata varsa, bu hata bana aittir. Lig devam ediyor. Önümüzde daha 3 maç ve alınabilecek 9 puan var. Daha çok şey olabilir. Biz yapmamız gerekenleri yaparak, soğukkanlılığımızı korumalıyız. Yarışımız devam ediyor. Henüz her şey bitmedi. Hakem de bugün çok iyi performans göstermedi." İstanbulspor Teknik Direktörü Fahrettin Ömeroviç ise bu maçın hesabını daha önce yaptıklarını belirterek "Kaybetseydik hiç şansımız kalmayacaktı" dedi. 
     Geçen hafta haksız bir mağlubiyet aldıklarını belirten Ömeroviç, şunları söyledi 
     "Üç puan aldık. Ben bu takıma inanıyorum ve güveniyorum. 
     Futbolcularımın bu inanışıyla 3 maçta 9 puan alarak ligde kalacağız." 
     
</TEXT>
</DOC>
