<DOC>
<DOCNO> 343447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/17/son/sontur52.html </URL>
<DATE> 2005/05/17/ </DATE>
<TIME> 20.40 </TIME>
<AUTHOR>  </AUTHOR>
<HEADLINE>
Samsun'da "Atatürk Giysileri" defilesi... 
</HEADLINE>
<TEXT>

     Samsun’da, Atatürk’ün çeşitli kıyafetlerinden esinlenilerek hazırlanan defile, büyük ilgi gördü. 
     19 Mayıs Atatürk’ü Anma ve Gençlik ve Spor Bayramı kutlamaları 
     kapsamında, Samsun Anadolu Meslek ve Kız Meslek Lisesi ile Samsun Kız Teknik Öğretim Olgunlaşma Enstitüsü Müdürlüğü’nce hazırlanan defilede, Büyük Önder Atatürk’ün çeşitli giysilerinden esinlenilerek hazırlanmış 30 kıyafet sergilendi. Atatürk Kültür Merkezi’nde gerçekleştirilen defilede sunulan giysiler, izleyenler tarafından büyük ilgi görürken, giysileri sunan öğrenciler, profesyonel mankenleri aratmayacak performansları ile takdir topladılar. Defileyi, Samsun Vali Yardımcı Mustafa İngenç ile Emniyet Müdürü Mustafa İlhan’ın da aralarında bulunduğu çok sayıda davetli izledi. 
     
</TEXT>
</DOC>
