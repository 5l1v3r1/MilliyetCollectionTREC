<DOC>
<DOCNO> 302214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/30/son/sonsiy11.html </URL>
<DATE> 2004/12/30/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Erdoğan, yılbaşı programını değiştirdi 
</HEADLINE>
<TEXT>

     Başbakan Recep Tayyip Erdoğan, yılbaşı programında değişikliğe giderek, yeni yılı ailesi ve yakın çevresiyle birlikte geçen yıl olduğu gibi Safranbolu ya da Uludağ'da karşılamaya karar verdi. 
     Başbakan Erdoğan'ın son anda değişiklik yaptığı yılbaşı programı, kesin olarak henüz netlik kazanmamasına karşın geçen yıl olduğu gibi Safranbolu'ya ya da Uludağ'a gitmesi bekleniyor. Erdoğan, geçen yılbaşını ailesi ve çok yakın çevresiyle birlikte çocuklarının yurt dışındaki eğitimi için burs da veren yakın arkadaşı Ramsey mağazalaranın sahibi Remzi Gür'ün Safranbolu'daki evinde konuk olarak geçirmişti. 
     Erdoğan'ın da bu yıl aynı şekilde büyük olasılıkla Safranbolu'da olacağı, güvenlik nedeniyle ve medyanın takibinden kaygı duyulduğu için programının son anda kesinlik kazanacağı, son gün Uludağ'a gitmeye de karar verebileceği bildirildi. 
     
     LİDERLER ANKRA'DA 
     Yılbaşını siyasi liderlerin çoğu Ankara'da geçirecek. 
     Cumhurbaşkanı Ahmet Necdet Sezer, CHP Genel Başkanı Deniz Baykal, DYP Genel Başkanı Mehmet Ağar, MHP Genel Başkanı Devlet Bahçeli, özel bir yılbaşı programı yapmaksızın 2005'i Ankara'da karşılayacak. 
     9'uncu Cumhurbaşkanı Süleyman Demirel, eski Başbakan 
     Bülent Ecevit, Necmettin Erbakan, DSP Genel Başkanı Zeki Sezer, Saadet Partisi Genel Başkanı Recai Kutan da yılbaşını Ankara'da geçirecek. 
     
</TEXT>
</DOC>
