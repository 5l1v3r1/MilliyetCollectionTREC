<DOC>
<DOCNO> 347515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/31/son/sonspo01.html </URL>
<DATE> 2005/05/31/ </DATE>
<TIME> 01.40 </TIME>
<AUTHOR>  </AUTHOR>
<HEADLINE>
Türkiye 1 - Hollanda 0 
</HEADLINE>
<TEXT>

     20 Yaş Altı Genç Milli Futbol Takımı, Hollanda ile yaptığı özel maçta 1-0 galip geldi. 
     FIFA Dünya Gençler Şampiyonası'na hazırlanan milliler, Hollanda'nın 2. Lig takımlarından Go Ahead Eagles'in sahasında Hollanda ile karşı karşıya geldi. 
     Milliler, ikinci yarının hemen başında Burak Yılmaz'ın golüyle üstünlük sağladı. 
     Karşılaşmadan sonra basın mensuplarının sorularını yanıtlayan antrenör Şenol Ustaömer, takımın iyi bir futbol sergileyememesine rağmen, maçı kazanmasını bildiğini belirtti. 
     Ustaömer, şampiyona başlayana kadar eksikliklerin giderilmesi yönünde yoğun şekilde çalışacaklarını söyledi. 
     Hollanda'nın Beekbergen kasabasında çalışmalarını sürdüren 20 Yaş Altı Genç Milli Futbol Takımı, şampiyona çerçevesinde ilk olarak 11 Haziran Cumartesi günü Utrecht kentinde Çin Halk Cumhuriyeti'yle karşılaşacak. 
     
</TEXT>
</DOC>
