<DOC>
<DOCNO> 326473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/24/guncel/axgun01.html </URL>
<DATE> 2005/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Anlamlı tepki 
</HEADLINE>
<TEXT>


Bayrağa saldırıya, yurdun dört bir yanından bayraklı tepkiler gösterildi. Ev ve işyerleri bayraklarla donatıldı. "Bayrağına Sahip Çık, Bayrağını As" kampanyaları başlatıldı 

DOĞAN HABER AJANSI 

Türk bayrağına yönelik saldırı, yurdun dört bir yanında düzenlenen gösterilerle protesto edilirken, ev ve işyerleri de bayraklarla donatıldı. Mersin Esnaf ve Sanatk rları Odaları Birliği Başkanı Mesut Yaşar Ertekin, "Bayrağına Sahip Çık, Bayrağını As" kampanyası başlattıklarını belirterek, "Esnafa 5 bin Türk bayrağı dağıtacağız. Esnafımız Atatürk milliyetçisi olarak, bayrağına sahip çıkar" dedi. 
AKP İzmir İl Başkanı Ali Aşlık, "Türk bayrağına saygısızlık, Türk milletine yapılmış bir saygısızlıktır. Bunun da hesabını sorarız" dedi. İzmir Esnaf ve Sanatk rlar Odaları Birliği Başkanı Mehmet Ali Susam, Türk bayrağına hakaret etmeye kimsenin gücünün yetmeyeceğini ifade etti. 

Çarşılar donatıldı 
DEHAP Hatay İl Başkanı Mahmut Aydıncı, bayrağın bu ülkede yaşayan herkesin ortak değeri olduğunu belirterek, "Olayı şiddetle kınıyoruz" dedi. Antakya esnafı da Ayakkabıcılar Çarşısı'nı bayraklarla donattı.Zonguldak Şehit Aileleri Sosyal Yardımlaşma ve Dayanışma Derneği Başkanı Mustafa Yorulmaz, uğruna yüz binlerce şehit verilen Türk bayrağının ayaklar altına alınmasını kınadıklarını bildirdi.Kayseri Ülkü Ocakları, yarın Hunat Camii önünde toplanarak Bayrağa Saygı Yürüyüşü düzenleneceğini bildirdi. 

Vali şiir okudu 
Üsküdar'da MHP İstanbul İl Başkanlığı, Türk bayrağına yapılan saldırıyı protesto etti. Gösteri sonrası bazı kişiler DEHAP binasına girerek camları kırdı ve Türk bayrağı astı.Tokat Valisi Ayhan Nasuhbeyoğlu, şiir okuyarak, "10 yılda bir, beş yılda bir bunları yaşamamamız lazım" dedi.Karabük Belediyesi de bayrak asma kampanyası başlattı.Düzce Emniyet Müdürü Saim İşlek, tüm polis araçlarına bayrak asılacağını söyledi.Bursa'da bir grup genç, bayraklarla süsledikleri motosikletleriyle şehir turu attı.Rize'nin Ardeşen İlçesi Minibüsçüler Kooperatifi'ne bağlı şoförler saldırıyı araç konvoyuyla protesto etti. 

Her yer ay-yıldız 

Ankara'da bayraklarla süsledikleri araçlarıyla konvoy oluşturan Oto Sanatk rları Odası üyeleri, Anıtkabir'i ziyaret etti. Gazi Üniversitesi Öğrenci Konseyi'nin toplantısına katılan Rektör Prof. Kadri Yamaç ve ATO Başkanı Sinan Aygün, öğrencilere bayrak dağıttı. Aygün, "Sizin ağababalarınızın gücü bu devleti bölmeye yetmedi ki, sizin gücünüz yetsin" dedi. Türk bayrağına yapılan çirkin saldırı İstanbulluların da büyük tepkisine neden oldu. Vatandaşlar ev, işyeri ve araçlarını dün Türk bayraklarıyla donattı. Görüntülere büyük tepki gösteren vatandaşlar, İstanbul'un cadde ve sokaklarını dün Türk bayraklarıyla süsledi. Bolu'da da esnaf, işyerlerini Türk bayraklarıyla donattı. 

Erdoğan'dan DEHAP'a uyarı 

Başbakan Recep Tayyip Erdoğan, "Hükümet bayrak krizine geç tepki gösterdi" şeklindeki yorumlara, günü karıştırarak, Mersin'de pazar günü yaşanan olayların, "pazartesi" gerçekleştiğini söyledi. Erdoğan şöyle konuştu "Önce olayın ne olduğu belirlenir. Duygusallık içerisinde açıklama yapacak olursanız bir tarafı yaparken, diğer tarafı yıkarsınız." Erdoğan, DEHAP'ı şu sözlerle eleştirdi "O siyasi örgüt tavrını çok açık ortaya koymalıdır. Daha dikkatli olmalılar." 

İHD Açıklama kaygı verici 

İnsan Hakları Derneği Genel Başkanı Yusuf Alataş Başta Genelkurmay olmak üzere, devletin en yüksek sorumlu mevkilerindeki kişilerin beyan ve açıklamaları kaygı vericidir. Barış ortamına zarar verecek söz ve davranışlardan kaçınmak gerekir. ÖDP Genel Başkanı Hayri Kozanoğlu Türk bayrağına yönelik saldırıyı bahane ederek milliyetçi ve otoriter güçlerin çatışmayı teşvik edici davranışları kabul edilemez. 

Alman 'canlı kalkan'lar geldi 

Almanya'dan nevruz kutlamaları için Batman'a gelen insan hakları ve sivil toplum örgütleri üyesi 6 kişi, Güneydoğu'da teröristlere karşı yürütülen operasyonların durdurulması için canlı kalkan olacaklarını açıkladı. Almanlar, çatışmada öldürülen bir PKK'linin köyüne giderek ailesini ziyaret etti. Sosyolog ve öğrenci oldukları belirtilen gençler, daha sonra Heybeli köyü yakınlarında toplu mezar aradı. 

DEHAP Özde vatandaşlarız 

DEHAP Genel Başkanı Tuncer Bakırhan, Mersin'de nevruz kutlamaları sonrasında bayrak yakılması girişiminin Kürtlere mal edilemeyeceğini belirterek, "Biz sözde değil, bu ülkenin özde vatandaşlarıyız" dedi. Bayrak yakılması girişimini Milliyet'e değerlendiren Bakırhan, "Bu olayı yapanların partimizle bir ilişkisi yoktur" diye konuştu. Bakırhan, "Bayrağı koruma" adı altında kampanya yürüten kurumları suçladı. 

Kurslar bir bir kapanıyor 

Adana'da 19 Ekim 2004'te açılan Özel Adana Kürt Dili Eğitim Kursu, yeterli sayıda öğrenci bulunamaması ve ekonomik nedenlerden kapandı. Batman'da da Özel Batman Kürtçe Dil Kursu kapanma aşamasına geldi. Kurs Sorumlusu Aydın Üneşi, "Böyle giderse kursu kapatacağız. Kira ve vergi ödüyoruz. Verdiğimiz sertifikanın hiçbir esprisi yok" dedi. 


</TEXT>
</DOC>
