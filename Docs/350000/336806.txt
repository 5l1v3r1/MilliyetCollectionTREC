<DOC>
<DOCNO> 336806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/25/son/sonyas16.html </URL>
<DATE> 2005/04/25/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Elton John, evleneceğini açıkladı 
</HEADLINE>
<TEXT>

     İngiliz pop şarkıcısı Elton John, Kanada asıllı sevgilisi David Furnish ile İngiltere'de ''evlenmek'' istediğini bildirdi. 
     Elton John, İngiliz Daily Mirror gazetesine yaptığı açıklamada, ''nikah töreninin'' Prens Charles'ın, 34 yıllık sevgilisi Camilla Parker Bowles ile evlendiği Londra'nın batısındaki Windsor kasabasında olabileceğini belirtti. 
     John, ''Aralık ortasında evlenmeyi istiyoruz, tören muhtemelen Windsor'da olacak. Ancak balayına çıkmayacağız çünkü turnede olacağım'' dedi. 
     İngiliz basınının, dünyanın en çok göz önünde bulunan eşcinsel çifti olarak nitelediği John ile Furnish, aynı zamanda iş ortaklıklarını da sürdürüyor. 
     Pop şarkıcısı, 1984'te Avustralya'da Renate Blauel ile evlenmiş, bu evliliği 1988'de sona ermişti. 
     Elton John, ''eski ortağı'' besteci ve söz yazarı Bernie Taupin'le birlikte 1972'den 1978'e kadar albümler çıkarmıştı. 
     Paris'te 1997'de trafik kazasında ölen Galler Prensesi Diana'nın Westminister Katedrali'ndeki cenaze töreninde piyano başında seslendirdiği ''Candle in the Wind'' ile ''Daniel'', ''Rocket Man'' gibi besteler, ''Goodbye Yellow Brick Road'', ''Captain Fantastic'', ''Blue Moves'' gibi önemli albümleri Taupin ile birlikte çıkaran Elton John, Taupin ile birlikte son olarak 1978'de ''Rock of Westies''i yayınlamıştı. 
     
</TEXT>
</DOC>
