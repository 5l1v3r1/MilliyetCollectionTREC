<DOC>
<DOCNO> 349941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/08/son/sondun42.html </URL>
<DATE> 2005/06/08/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Türk Büyükelçi'nin çantasını çalan şahıs yakalandı 
</HEADLINE>
<TEXT>

     Türkiye'nin Bakü Büyükelçisi Turan Moralı'nın çantasını çalan şahsın yakalandığı bildirildi. 
     Azerbaycan İçişleri Bakanlığı Basın Sözcüsü Sadık Gözelov, yapılan çalışmalar sonucunda 26 yaşındaki Azer Nuruzade'nin şüpheli görülerek gözaltına alındığını, sorgulamada zanlının suçunu itiraf ettiğini bildirdi. 
     Gözelov, zanlının benzeri suçlardan sabıkası bulunduğunu da kaydetti. 
     Büyükelçilikten yapılan açıklamada ise olayın adi bir kapkaç olduğu, ancak bazı basın yayın organlarında konuya siyasi anlam yüklemeye çalışıldığı belirtildi. 
     Olayın tamamen adi bir suç olduğu ifade edilen açıklamada, zanlının kısa sürede yakalanması nedeniyle Azerbaycan polisine teşekkür edildiği kaydedildi. 
     
</TEXT>
</DOC>
