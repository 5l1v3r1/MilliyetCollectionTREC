<DOC>
<DOCNO> 323327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/13/siyaset/axsiy01.html </URL>
<DATE> 2005/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzo yerine su içti 
</HEADLINE>
<TEXT>


ITB Fuarı'nda Yunanistan standını gezen Bakan Koç, Türk ve Yunanlı turizmcilerin ortak çalışmasını önerdi. Koç, ikram edilen Yunan rakısı Uzo yerine, su içmeyi tercih etti 

BERLİN DHA 


Kültür ve Turizm Bakanı Atilla Koç, Yunanistan'la kültür ve turizm alanlarında işbirliği yapacaklarını açıkladı. 
Berlin'de düzenlenen Uluslararası ITB Fuarı'nda Yunanistan standını gezen Koç, Yunanistan Turizm Bakanı Dimitri Avramopulos'la görüştü. 
Koç, haziranda Avramopulos'la önce Sisam Adası, aynı gün öğleden sonra da Kuşadası'nda bir araya geleceklerini söyledi. 
Koç, "Bazıları ne kadar kötümser olursa olsun, Türk turizmcileri Yunanlılarla ortak olursa, bir pay fazla oluruz" dedi. 

'Güzel örnek oldunuz' 
Koç, "Yunanistan Turizm Bakanı, 'Siz güzel bir örnek oldunuz, bizim de kültür ve turizm bakanlıklarını birleştirmemiz lazım' dedi" diye konuştu. Koç, Yunanistan standında bu ülkenin özel yemeklerinden tattı, kendisine ikram edilen Yunan rakısı Uzo yerine, su içmeyi tercih etti. 


</TEXT>
</DOC>
