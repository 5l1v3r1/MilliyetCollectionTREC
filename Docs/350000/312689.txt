<DOC>
<DOCNO> 312689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/05/son/sonspo14.html </URL>
<DATE> 2005/02/05/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Davenport ve Sharapova finalde... 
</HEADLINE>
<TEXT>

     Pan Pasifik Tenis Turnuvası'nda ABD'li Lindsay Davenport ve Rus Maria Sharapova yarı finalde rakiplerini eleyerek finale yükseldi. 
     Japonya'nın başkenti Tokyo'nun Metropolitan kortlarında düzenlenen 1.3 milyon dolar ödüllü Pan Pasifik Tenis Turnuvası'nda 1 numaralı seribaşı ABD'li raket Lindsay Davenport, geçen yılın ABD Açık şampiyonu Rus raket Svetlana Kuznetsova'yı 6-1 ve 7-6'lık setlerle 2-0 yenerek finale adını yazdırdı. 
     Geçen yılın Wimbledon şampiyonu ve turnuvanın 2 numaralı seribaşı raketi Rus Maria Sharapova da yarı final maçında 32 numaralı seribaşı ev sahibi ülkeden Shinobu Asagoe'yi aynı skorla 6-1 ve 7-6'lık setlerle 2-0 yenerek Davenport'a rakip oldu. 
     Bu turnuvada daha önce 4 kez şampiyon olan Davenport, maç sonrası yaptığı açıklamada, Kuznetsova'nın ilk sette bazı hatalar yaptığını ve kendisinin bu hataları değerlendirerek öne geçtiğini belirtti. 
     Davenport, final maçıyla ilgili de ''Hızlı yüzey kortları bana daha çok uyuyor. Sharapova'da bu tür kortlarda iyi maçlar çıkarıyor. Final maçı gerçekten zor olacak'' dedi. 
     Yarı final maçında 8 bin 633 taraftar önünde oynayan Sharapova ise rakibi Japon Asagoe'yi överek, ''O, gerçekten mükemmel bir maç oynadı. Asagoe gerçek bir savaşçı ve aldığı sayılarda oldukça güzeldi'' ifadesini kullandı. 
     Turnuva, yarın yapılacak final maçları ile sona erecek. 
     
</TEXT>
</DOC>
