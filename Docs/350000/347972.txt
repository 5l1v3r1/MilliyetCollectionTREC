<DOC>
<DOCNO> 347972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/01/son/sontur30.html </URL>
<DATE> 2005/06/01/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Ankara'da özel okul fiyatları belli oldu... 
</HEADLINE>
<TEXT>

     Ankara’da anaokullarının gelecek eğitim-öğretim yılındaki ücretleri genellikle 3 bin YTL’den başlarken, ilköğretimde 6-8 bin arasında değişiyor. 
     Özel okullar, kurslar ve dershanelerden oluşan özel öğretim kurumlarının "Özel Öğretim Kurumları Öğrenci Ücretleri Tespit ve Tahsil Yönetmeliği" uyarınca fiyat belirleme süresi dün akşam itibariyle sona erdi. 
     Buna göre, Ankara’daki bazı özel okullarda 2005-2006 eğitim-öğretim yılında öğrencilerinden alınacak ücretler şöyle 
     
     ANKARA ÖZEL TEVFİK FİKRET OKULLARI 
     Anaokulunun yıllık eğitim ücreti KDV dahil 7 bin 840 YTL. 6 Haziran’a kadar peşin ödemelerde ücret 7 bin 506 YTL’ye indirilecek. 
     Anaokulunun aylık yemek ücreti KDV hariç 150 YTL. 
     İlköğretim ve lisenin yıllık eğitim ücreti KDV dahil 7 bin 344 YTL. İlköğretim ilk 5 sınıfının yıllık yemek ücreti beslenme dahil, KDV hariç 1035 YTL. İlköğretimin 6, 7 ve 8. sınıfları ile lisenin yemek ücreti KDV hariç 954 YTL. 
     
     ARI OKULLARI 
     İlköğretim 1, 2 ve 3. sınıfların yıllık eğitim ücreti KDV dahil 6 bin 670 YTL, ilköğretim 4 ve 5. sınıflar KDV dahil 7 bin 225, ilköğretim 6, 7 ve 8. sınıflar KDV dahil 8 bin 100 YTL, lise hazırlık KDV dahil 7 bin 225 lise 1, 2 ve 3. sınıflar KDV dahil 8 bin 540 YTL, fen lisesi KDV dahil 8 bin 770 YTL. 
     Peşin ödemelerde 10 Haziran’a kadar yüzde 5 indirim yapılacak. 
     
     ODTÜ GELİŞTİRME VAKFI OKULLARI 
     Anasınıfının yıllık eğitim ücreti KDV dahil 7 bin YTL. İlköğretim 1, 2 ve 3. sınıflar KDV dahil 7 bin 425 YTL, ilköğretim 4 ve 5. 
     sınıflar KDV dahil 7 bin 500 YTL. İlköğretim 6, 7 ve 8. sınıflar KDV dahil 8 bin 275 YTL. Lise KDV dahil 8 bin 375 YTL. Peşin ödemelerde yüzde 10 indirim uygulanacak. 
     
     MİLLİ EĞİTİM VAKFI ANKARA ÖZEL OKULLARI 
     Anasınıfının KDV hariç yıllık eğitim ücreti 2 bin 992 YTL, yemek ücreti KDV hariç 860 YTL. 
     İlköğretim 1, 2, 3, 4 ve 5. sınıflar KDV hariç yıllık 4 bin 820 YTL. İlköğretimin 6, 7 ve 8. sınıfları ile Milli Eğitim Vakfı Özel Köksal Toptan Lisesi KDV hariç yıllık 5 bin 762 YTL. İlköğretimin tüm sınıfları ile lisede yemek ücreti KDV hariç 920 YTL. 
     Milli Eğitim Vakfı Özel Ankara Fen Lisesi KDV hariç 5 bin 873 YTL. 
     Milli Eğitim Vakfı Ankara Özel Okulları’nda peşin ödemelerde yüzde 10 oranında indirim uygulanacak. Resmi okullarda görevli öğretmen 
     çocuklarına da yüzde 20 indirim yapılacak. 
     
     KOLEJ AYŞEABLA OKULLARI 
     Anasınıfının yıllık eğitim ücreti KDV dahil 6 bin 500 YTL. 
     İlköğretim ve lise ile fen lisesi hazırlık KDV dahil yıllık 7 bin 200 YTL. Fen lisesi 7 bin 900 YTL. 
     Kolej Ayşeabla okullarında etüt için aylık KDV dahil 100 YTL, etkinlikler için de aylık KDV dahil 130 YTL ödenecek. 
     
     TED ANKARA KOLEJİ VAKFI OKULLARI 
     Anasınıfı KDV dahil 30 bin YTL. TED Ankara Koleji mezunu veya TED Ankara Koleji Vakfı okullarında idareci ve öğretmen olarak çalışanlar ile diğer görevlilere bu fiyat üzerinden yüzde 50 oranında indirim yapılacak. 9-13 Haziran 2005 tarihleri arasında yapılacak peşin ödemelerde yüzde 10 oranında indirim uygulanacak. 
     TED ilköğretim okulunun 1-5. sınıflarının ücreti KDV dahil 7 bin YTL. İlköğretimin 6, 7 ve 8. sınıfları ile lise hazırlık, 9, 10 ve 11. 
     sınıflarının ücreti KDV dahil 8 bin 150 YTL. İlköğretim ve lise için belirlenen yıllık ücretinin yüzde 20’si peşin olarak kayıt yenileme sırasında, kalan tutar 9 eşit taksitte tahsil edilecek. 1 Temmuz’a kadar yıllık ücretin peşin ödenmesi halinde yüzde 10 indirim yapılacak. 
     
     YÜCE OKULLARI 
     Anasınıfının ücreti yıllık KDV hariç 3 bin 950 YTL. 
     İlköğretim 1. sınıf KDV hariç 5 bin 725 YTL, 2. sınıf 6 bin 50 YTL, 3. sınıf 6 bin 250 YTL, 4 ve 5. sınıflar 6 bin 775 YTL, 6, 7 ve 8. sınıflar 7 bin 525, fen lisesi ve lise hazırlık 7 bin 950, fen 
     lisesi ve lise 1, 2 ve 3. sınıflar 8 bin 475 YTL. Beslenme dahil etüt aylık KDV hariç 150 YTL. Yüce Okulları’nın yemek ücretleri anasınıfı ile ilköğretim 1, 2 ve 3. sınıflar için KDV hariç 1035 YTL, diğer sınıflar için 1260 YTL. Servis ücretleri ise yıllık KDV hariç mesafelere göre 750 YTL ile 1050 YTL arasında değişiyor. Ücretlerin peşin ödenmesi halinde yüzde 5 indirim yapılacak. 
     
     İHSAN DOĞRAMACI VAKFI OKULLARI 
     Anasınıfı ve ilköğretimin ilk 5 sınıfının yıllık eğitim ücreti KDV dahil 9 bin 880 YTL. İlköğretim 6, 7 ve 8. sınıfların ücreti KDV dahil 10 bin 100 YTL. Bu fiyatlara yemek ücretinin dahil olduğu bildirildi. 
     Yönetmeliğe göre, özel öğretim kurumları, "Sağladıkları eğitim ve öğretim imkanlarına, yatırım ve hizmetlere, personel ve işletme giderlerine, Devlet İstatistik Enstitüsü’nün DİE nisan ayı itibariyle ilan etmiş olduğu o ildeki TÜFE doğrultusunda" fiyatlarını tespit ediyor. 
     Kurumlar, yaptıkları yatırımlara ilişkin bilgi ve belgelerini valiliğe bildiriyor. Okullar, yatırımlardan kaynaklanan farkları, DİE’nin nisan ayı itibariyle ilan ettiği o ildeki yıllık TÜFE’nin en çok yüzde 10’u kadarını eğitim ücretlerine yansıtabiliyorlar. 
     Eğitim ücretinden yüzde 8 oranında KDV alınıyor. 
     
</TEXT>
</DOC>
