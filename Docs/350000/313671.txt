<DOC>
<DOCNO> 313671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/09/spor/bbas.html </URL>
<DATE> 2005/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Salona davet var 
</HEADLINE>
<TEXT>


Basketbolda önemli gecelerden biri yaşanacak. Ülker, ilk beşe kalıp, ikinci tura yükselmek için Tau'yu yenmeye çalışacak. Fenerbahçe bayanları, Final - Four'un ilk sınavına çıkacak 


Ücretsiz maç 
BASKETBOLDA Avrupa Kupaları'ndaki temsilcilerimizden Ülker ve Fenerbahçe bayan takımı bu akşam çok önemli iki sınav verecek. Euroleague C Grubu'nda Ülker, Abdi İpekçi Salonu'nda 21.40'ta İspanyol Tau Ceramica ile karşılaşacak. Turuncu-Yeşilliler, ikinci raunda kalabilmek için Tau'yu devirerek ilk beşe kalmaya çalışacak yoksa "en iyi altıncı takım" olasılığı için diğer maçları bekleyecek. Ücretsiz izlenecek müsabaka Skytürk'ten yayınlanacak. 

Rakip Rus 
FENERBAHÇE'NİN ev sahipliğini yapacağı FIBA Bayanlar Avrupa Kupası Güney Konferansı "Final Four" maçları da bugün başlayacak. Kadıköy Caferağa Salonu'nda yapılacak Dörtlü Final'in ilk gününde Sarı - Lacivertli takım, Rusya'nın güçlü Dinamo Novosibirik takımıyla karşı karşıya gelecek. Müsabaka saat 20.00'de başlayacak. Günün ilk maçında ise saat 17.45'te İsrail'in Anda Ramat Hasharon takımı ile Bulgar Lukoil mücadele verecekler. 

Taraftara çağrı 
FİNAL - Four'da ilk günün galipleri yarın aynı salonda 20.00'de grup birinciliği için oynayacaklar. Sarı - Lacivertliler, Güney Konferansı Final - Four'unu kazandığı taktirde ilk dörde girerek FIBA Avrupa Kupası Final - Four'unda oynamaya hak kazanacak. Taraftarlardan destek isteyen Fenerbahçe Genel Menajeri Remzi Dilli, "Rus takımıyla yapacağımız ilk maç çok önemli. Bu karşılaşmada tüm taraftarlarımızı görmek istiyoruz" dedi. 

Beşiktaş turladı 83-61 

Siyah-Beyazlılar, Avrupa Ligi B Grubu'ndaki son maçında İsrail'in Strauss takımına farklı yenildi. Kartal, liderlik şansını kaybetmesine rağmen ikinci tura yükseldi 


BEŞİKTAŞ, FIBA Avrupa Ligi B Grubu'nda final niteliği taşıyan 14. ve son maçında İsrail'in Iscar Strauss takımı ile rakip sahada başa çıkamadı, farklı yenilgiyle grup birinciliği şansını yitirdi. Maça sakat olan Sırp pivotu Varda'dan yoksun çıkan Beşiktaş, Nedim'in pota altında devleştiği müsabakada El Amin dışında sayı üretemeyince maça ortak olamadı. Nedim 29 sayı, 14 ribaund ile oynamasına karşın maçı çeviremedi. Siyah-Beyazlılar bu sonuçla grubu ikinci sırada tamamlayarak ikinci tura yükseldi. 

Maçın karnesi 
HAKEMLER Nikolaos Zavlanos Yunanistan , Vladimir Okhrimenko Rusya , Peter Bodnar Macaristan 
ISCAR STRAUSS Pledger 6 5, Peleg 7 11, Marckovich 7 14, Segal 5 3, David 7 12, Lev 6 9, Campbell 8 18, Dadon 4 2, Ferrington 6 9, Meyer 3 , Schvarzvald 3 
BEŞİKTAŞ El Amin 7 18, Nedim 9 29, Murat 4 4, Eren 3 , Tolga 4 3, Bekir 3 , Umutcan 3 , Erkan 3 2, Haluk 4 , Ellis 4 5 
1.PERİYOT 19 - 15 Beşiktaş , 2.PERİYOT 38 - 30 I.Strauss , 3.PERİYOT 64 - 47 I.Strauss , MAÇ SKORU 83 - 61 I.Strauss 
ÜÇ SAYI Peleg, Segal, Ferrington, Tolga, Ellis 1 


</TEXT>
</DOC>
