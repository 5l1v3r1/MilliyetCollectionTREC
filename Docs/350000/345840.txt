<DOC>
<DOCNO> 345840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/25/son/sonyas25.html </URL>
<DATE> 2005/05/25/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Gökdelenin bodrumunda yapay ışıkla domates ve salatalık... 
</HEADLINE>
<TEXT>

     Japonlar, gökdelen bodrumunda yapay ışık kullanarak domates ve salatalık yetiştiriyor. 
     Ülkelerini tarım üretimi bakımından kendine yeterli hale getirmeye çalışan Japonlar, gökdelenlerin bodrum katlarını kullanıp kullanamayacaklarına kafa yordular ve Pasona İnc şirketinin genel merkezinin bulunduğu gökdelenin bodrum katını tarım denemelerine ayırdılar. 
     Başbakan Juniçiro Koizumi’nin geçen şubatta açılışına katıldığı gökdelenin bodrumunda yüz çeşit sebze meyve yetiştirilecek. Koizumi, bu denemeyi "yeni tarım devrimi" olarak nitelendirdi. 
     Pasona İnc müdürü Yasuyuki Nambu da bir süre önce başbakanın bodrumda yetiştirilen salatalıkları lezzetli bulduğunu söylediğini anlattı. 
     Salatalıklar, "hidroponik" gübre yüklü su akıntısı tekniğiyle yetiştiriliyor. 
     Yeraltı tarımı çalışmalarını yürüten ekipten Toşihiro Sakuma, "Özellikle dikkat etmezseniz, buradakilerle dışarıda üretilen ürünler arasında lezzet farkı olduğunu anlayamazsanız" dedi. 
     Pasona İnc şirketinin yöneticileri, Japonların tarımı "geliri az, zorlu ve kirli" bir iş olarak gördüklerini hatırlatarak, gökdelenin altındaki yüksek teknoloji ürünü çiftliğin, ziraatçiliğin imajını da düzeltebileceğini düşünüyor. 
     Şirketin, bu tarım çalışmaları için 1 milyon 332 bin avro yatırım yaptığı belirtildi. 
     
</TEXT>
</DOC>
