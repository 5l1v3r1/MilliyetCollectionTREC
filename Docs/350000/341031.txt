<DOC>
<DOCNO> 341031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/09/son/sontur41.html </URL>
<DATE> 2005/05/09/ </DATE>
<TIME> 21.10 </TIME>
<AUTHOR>  </AUTHOR>
<HEADLINE>
Mantar toplamaya çıkan çocuklardan birinin cesedi bulundu... 
</HEADLINE>
<TEXT>

     Kayseri’nin Develi İlçesi’nde, mantar ararken kaybolan iki çocuktan birinin cesedi bulunmasına ilişkin olarak Develi İlçesi Kaymakamı Şükrü Yıldırım, "Hüseyin Bozdoğan’ın cesedini, Mikail’den ayrıldıkları noktanın biraz yakınında bulduk" dedi. 
     Yıldırım, AA muhabirine yaptığı açıklamada, mantar toplamak için cuma günü evlerinden ayrılan ve geri dönmedikleri için jandarma ve sivil savunma ekiplerince aranan Mikail Bozdoğan’ın 6 Adana’nın Feke İlçesi’ne bağlı Gedikli Köyü’nde bekçi Salih Yiğit tarafından sağ, Hüseyin Bozdoğan’ın ise 6 akşam saatlerinde açık arazide ölü bulunduğunu söyledi. 
     Mikail ile Hüseyin’in birlikte 2 gün köyün yolunu aradıklarını belirten Kaymakam Yıldırım, şunları kaydetti 
     "Daha sonra Mikail bir dereyi geçip Adana yönüne gitmiş, Hüseyin ise dereyi geçemediği için geride kalmış. Hüseyin’in cesedini, Mikail’den ayrıldıkları noktanın biraz yakınında bulduk. Ceset yapılacak adli incelemeden sonra ailesine teslim edilecek. Mikail’in sağlık durumu iyi." Develi İlçesi’ne bağlı Bakırdağı Köyü Avla Mezrası’nda yaşayan Mikail Bozdoğan ile amcasının oğlu Hüseyin Bozdoğan, mantar toplamak üzere 3 gün önce evlerinden ayrılmışlar, bugün Mikail Özdoğan sağ bulunmuştu. 
     
</TEXT>
</DOC>
