<DOC>
<DOCNO> 310444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/29/spor/spo07.html </URL>
<DATE> 2005/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Hewitt tarih yazdı 
</HEADLINE>
<TEXT>


Avustralyalı raket 31 kez ace yaptığı yarı final maçında ABD'li Andy Roddick'i yenmeyi başardı. Hewitt, Pet Cash'in ardından 17 yıl aradan sonra final oynama şansını yakalayan ilk Avustralyalı tenisçi oldu 


Nefesleri kesti 
AVUSTRALYA Açık Tenis Turnuvası'nda tek erkekler yarı finalinde ABD'li Andy Roddick'i 7-6 7-6 ve 6-1'lik setlerle deviren ev sahibi ülkeden Lleyton Hewitt adını tarihe yazdırdı. Melbourne Park'ta 17 bin seyircinin izlediği ve 36 derece sıcaklıkta oynanan maç boyunca Roddick'in tam 31 kez ace yaptığı Hewitt, buna karşın nefesleri kesen iki seti de kazanarak üçüncü sette rakibine fark attı, 1988'de Pat Cash'ten sonra 17 yıl aranın ardından finale kalan ilk Avustralyalı oldu. 

Rakibi Safin 
LAKABI Avustralyalı savaşçı olan Hewitt, karşılaşma sonrası yaptığı açıklamada, "Bunun için dokuz aydır çalışıyordum. Finale kalmak benim için bir rüyaydı, bunu başardım. Şampiyon olmak için de pazar günü kortta her şeyimi vereceğim" dedi. Hewitt, yarın finalde karşılaşacağı Rus Marat Safin için ise "Marat, yarı finalde şu anda Dünya'nın en iyisi olan Roger Federer'i yendi. Avustralya Açık'ta da çok iyi oynuyor. Çok zor bir maç yapacağımız ortada" diye konuştu. 

2005'in ilk şampiyonu belli oluyor 

Williams mı, Davenport mu 
TENİSTE yılın ilk Grand Slam Turnuvası Avustralya Açık'ta tek bayanlarda şampiyon bugün iki ABD'li Lindsay Davenport ile Serena Williams arasında oynanacak olan final karşılaşmasıyla ortaya çıkacak. Melbourne'deki Rod Laver Arena'da TSİ 04.40'ta başlayacak olan karşılaşmada, kariyerinde 3 tekler, 3 de çiftler Grand Slam şampiyonluğu bulunan 29 yaşındaki bir numaralı seribaşı Davenport, 6 tekler ve 6 da çiftler zaferine imza atan Williams ile zorlu bir mücadele verecek. 

WILLIAMS 
Yaşı 24 
Boyu 1.78 
Kilosu 70 
Grand Slam Şampiyonlukları 6 1999, 2002 ABD Açık, 2002, 2003 Wimbledon, 2002 Fransa Açık, 2003 Avustralya Açık 
Kariyer kazancı 14 milyon 798 bin 661 
Kazandığı maç 278 
Kaybettiği maç 52 

DAVENPORT 
Yaşı 29 
Boyu 1.88 
Kilosu 80 
Grand Slam Şampiyonlukları 3 1998 ABD Açık, 1999 Wimbledon, 
2000 Avustralya Açık 
Kariyer kazancı 18 milyon 710 bin 276 
Kazandığı maç 612 
Kaybettiği maç 161 


</TEXT>
</DOC>
