<DOC>
<DOCNO> 340434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/07/son/sondun10.html </URL>
<DATE> 2005/05/07/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Bağdat'ta bombalı araçla saldırı Ölü sayısı 22'ye yükseldi... 
</HEADLINE>
<TEXT>

     Irak'ın başkenti Bağdat’ın merkezinde bu sabah bomba yüklü araçla düzenlenen saldırıda ölenlerin sayısı 22'ye yükseldi. 
     Amerikan Büyükelçiliği yetkilileri, bu sabah düzenlenen saldırıda 2’si Amerikalı 22 kişinin öldüğünü söyledi. Iraklı yetkililer, 
     yaralananların sayısının 35 olduğunu belirtti. 
     Polis, kent merkezindeki bir kavşakta düzenlenen saldırıda, yabancı güvenlik firmalarının kullandığı araçlardan oluşan bir konvoyun hedef alındığını kaydetti. 
     
     
     Zerkavi grubu üstlendi 

     Bu arada, saldırının sorumluluğunu Ürdünlü militan Ebu Musab Zerkavi’nin grubu üstlendi. 
     Grubun, aşırı dinci bir internet sitesinde yayımlanan ve Mezopotamya’daki El Kaide örgütü imzası taşıyan, ancak doğruluğu kesinlik kazanmayan açıklamasında, yabancı güvenlik firmalarının kullandığı araçlardan oluşan bir konvoyun hedef alındığı belirtildi. 
     
</TEXT>
</DOC>
