<DOC>
<DOCNO> 316085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/17/son/soneko36.html </URL>
<DATE> 2005/02/17/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
S P, Türkiye'nin görünümünü ''durağan'' olarak açıkladı 
</HEADLINE>
<TEXT>

     Uluslararası kredi derecelendirme kuruluşu Standard and Poor's S and P , Türkiye'nin BB - olan uzun vadeli döviz cinsi ile ''BB'' olan uzun vade yerel para birimi cinsi ve ''B'' olan kısa vade döviz ve yerel para birimi kredi notlarını teyit ederken, notların görünümünü ''durağan'' olarak bildirdi. 
     S and P açıklamasında, ''BB'' kategorisindeki kredi notunun, 'makro ekonomik politikalara bağlılığın sürmesiyle' desteklendiği ifade edilirken, notu destekleyici diğer unsurlar ise ''AB ile müzakere süreci ve IMF ile yeni bir Stand-by anlaşmasının beklenmesi'' olarak gösterildi. 
     
     S P NOTUN YÜKSELMESİ İÇİN ZEMİN OLUŞUYOR 

     Uluslararası kredi derecelendirme kuruluşu Standard and Poor's S and P , ''hükümetin güçlü parlamento desteğinin devam etmesi, AB ile üyelik müzakerelerindeki ilerleme ve IMF'nin ekonomik programa destekte bulunmasının'', kredi notunun yükseltilmesi için güçlü bir zemin oluşturduğunu bildirdi. 
     S and P , Türkiye'nin BB - olan uzun vadeli döviz cinsi ile ''BB'' olan uzun vade yerel para birimi cinsi ile ''B'' olan kısa vade döviz ve yerel para birimi kredi notları yanında, ''durağan'' olan görünümü teyit etti. 
     S and P'den yapılan açıklamada, mali durumdaki düzelmenin devam etmesi, kamu borçlarındaki düşüş trendi sürmesinin de, orta vadede kredi notunda iyileşme sağlayacağı vurgulandı. 
     S and P analisti Farouk Soussa, geçen yılki ekonomik ve mali performansın çok güçlü olduğunu belirtirken, ekonomik üretim kapasitesindeki artış ile reel faz orarlarındaki düşüşün, yatırım düzeyini arttırmasıyla, geçen yılki performansın, orta vadede de devam edeceğini bildirdi. 
     S and P değerlendirmesinde, Türkiye'nin, yüzde 6.5'lik faiz dışı fazla hedefini gerçekleştirdiği ifade edildi, benzer bir mali disiplinin, gelecek üç yılda da devam etmesinin beklendiği, bu süreçte de kamu borçlarının azalacağı kaydedildi. 
     
     YAPISAL ZAYIFLIK VE CARİ İŞLEMLER AÇIĞI UYARISI... 

     Hükümetin gelir ve harcama sisteminde yapısal zayıflıkların devam ettiğinin vurgulandığı değerlendirmede, borç ve faiz yükünün de aynı yapısal zayıflık içinde bulunduğu ifade edildi. 
     Farouk Soussa, Cari İşlemler Açığı'na da dikkat çekerek, bu açığın başlıca dış borç ile finanse edilmesinin, Türkiye'yi, dış finansman şartları karşısında kırılgan hale getirdiğini bildirdi. 
     Değerlendirmede, gelir yapısının güçlendirilmesi ve doğrudan yabancı sermayenin arttırılabilmesi için reformlara devam edilmesi gerektiği kaydedildi. 
     S and P, son olarak Ağustos 2004'te, Türkiye'nin uzun vadeli döviz cinsinden kredi notunu B 'dan, BB - 'ye yükseltirken, ''durağan'' olan görünümü de değiştirmemişti. 
     
</TEXT>
</DOC>
