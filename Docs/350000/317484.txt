<DOC>
<DOCNO> 317484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/22/son/sondun16.html </URL>
<DATE> 2005/02/22/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
FT Kıbrıslı Türkler Ada'nın birleşmesi arzularını gösterdi 
</HEADLINE>
<TEXT>

     KKTC seçimlerinde, Mehmet Ali Talat'ın kazandığı seçimlerin, Kıbrıs Türkleri'nin yeniden birleşme arzusunu ortaya koyduğu yorumu yapıldı. 
     İngiliz Financial Times gazetesi, KKTC'de yapılan seçimlerin sonucunu değerlendirdiği yazısında, Kıbrıs Türkleri'nin "yeniden birleşmek ve AB'e girmek için oy kullandığı" yorumunu yaptı. Gazeteye göre, KKTC'li seçmenler, AB'ye, "ekonomik ve siyasi tecritlerinin sona ermesi için güçlü bir mesaj gönderdiler" ve seçimler Kıbrıs Türkleri'nin Ada'nın yeniden birleşmesi ile AB'ye girme arzularını bir kez daha teyid etti. 
     Mehmet Ali Talat'ın başarısının, Türkiye'deki hükümete de güç verdiği kaydedilirken, Türkiye'nin BM planı altında yeniden birleşmeyi desteklediği belirtildi. 
     Yapılan seçimin AB tarafından memnuniyetle karşılandığına dikkat çekilen yazıda, yine de seçimin, Kıbrıs sorununun çözüme ulaşması yönünde ani ve hızlı bir etkiye yol açmasının beklenmediği ifade edildi. 
     
</TEXT>
</DOC>
