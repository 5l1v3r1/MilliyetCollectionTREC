<DOC>
<DOCNO> 337583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/guncel/gun03.html </URL>
<DATE> 2005/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Şarköy'de de eğitim sancılı 
</HEADLINE>
<TEXT>


Yalnızca Doğu ve Güneydoğu'da değil, batıda, Tekirdağ'ın ilçesi Şarköy'de de ortaöğretim kurumu ve yurt sorunu yaşanıyor 

BURCUM DEVREZ İstanbul 

Türkiye'de, özellikle Doğu ve Güneydoğu Anadolu bölgelerinde Yatılı İlköğretim Bölge Okulu YİBO ve Pansiyonlu İlköğretim Yatılı Okulu'nun PİYO eksikliği, İstanbul'a 260 kilometre uzakta, Tekirdağ'ın Şarköy ilçesinde de göze çarpıyor. Şarköy'de 4 ortaöğretim kurumu bulunuyor. Köy ve kasabalarda öğrenciler, ilköğretimi bitirdikten sonra ortaöğretim kurumları olmadığı için ilçe merkezindeki okullara gitmek zorunda kalıyor. 
Şarköy Kaymakamı Mümin Heybet, ilçe merkezinde barınma sorunu yaşandığını belirterek, 75 - 100 kişilik bir yurdun tüm ortaöğretim kurumlarının ortak kullanımıyla gereksinimi karşılayacağını söyledi. Merkezde barınma imk nları olmadığı için 142 öğrencinin her gün köy ve kasabalardan merkeze geldiklerini ifade eden Heybet, "Merkeze 30 kilometre uzaklıkta köyler var. Kış şartları da göz önüne alındığında, öğrenciler güçlük içinde okullarına gidiyor" dedi. 
Merkezde ortaöğretim okullaşması açısından da sıkıntı yaşandığını belirten Heybet, şöyle konuştu "Yapılacak pansiyonlar liselerin bünyesinde olursa, lisede okuyan ve barınma sorunu olan köyden gelen öğrencilerimiz orada barınacak. Ortaöğretime devamsızlık gibi bir sorun da ortadan kalkacak." 


</TEXT>
</DOC>
