<DOC>
<DOCNO> 337919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/son/sonyas20.html </URL>
<DATE> 2005/04/28/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Bilmemek ayıp değil... 
</HEADLINE>
<TEXT>

     BBC 

      İnternet kullanmayı bilmeyen ebeveynler, çocuklarını bilgi teknolojilerine erişim konusunda akranlarına oranla dezavantajlı bir konumda bırakabilir. 
     Çoğu orta sınıf ve internet kullanmayı bilen ebeveynlerin çocukları ise bu teknolojiye aşina biçimde yetişiyor. 
     İki yıllık bir proje kapsamında 9-19 yaşlarında 1511 çocuğa ve ebeveynlerinden 906'sına internet kullanımı hakkında sorular yöneltilmiş. 
     London School of Economics'ın yaptığı araştırmaya göre, pek çok aile, çocuklarına internet kullanımında nasıl yardımcı olacaklarından habersiz. 
     Araştırmaya katılan ebeveynlerin yüzde 85'i, internette pronografinin önlenmesi için daha güçlü yasalar çıkarılmasını istemiş. 
     UK Children Go Online'a göre her beş aileden biri çocuklarının interneti nasıl güvenli bir şekilde kullanabileceğini bilmediğini söylüyor. 
     Gençlerin ise yüzde 98'i ev, okul ya da başka bir yerde internet erişiminin olduğunu söylüyor. Her beş gençten biri ise odasında bir internet bağlantısına sahip. 
     LSE'den sosyal psikoloji profesörü Sonia Livingstone, pekçok kişinin interneti bilgi sahibi olma, ev ödevlerini yapma ve meslek araştırmaları için kullandığını belirterek "İnterneti nasıl kullanacağını bilmemenin, çocukların eğitimi ve iş fırsatları üzerinde olumsuz etkisi olabilir" diye konuştu. 
     Araştırmada, açıkta kalan bir gençlik grubundan da bahsediliyor, bu gençlerin evlerinden internet erişimleri bulunmuyor. 
     
</TEXT>
</DOC>
