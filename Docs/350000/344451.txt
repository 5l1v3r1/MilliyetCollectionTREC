<DOC>
<DOCNO> 344451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/21/guncel/gun10.html </URL>
<DATE> 2005/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kültür Bayramı 23 Mayıs'ta... 
</HEADLINE>
<TEXT>


Marmara Eğitim Köyü'ndeki şenlikte sergiden konsere kadar herşey var 

İSTANBUL Milliyet 

İstanbul Marmara Eğitim Vakfı, Marmara Koleji ve Maltepe Üniversitesi'nin birlikte düzenlediği " Uluslararası Kültür Bayramı ve Kitap Fuarı" 23 - 29 Mayıs tarihlerinde yapılacak. Marmara Eğitim Köyü'nde gerçekleştirilecek etkinliklerde, kitap fuarı, güzel sanatlar sergileri, el sanatları, konferanslar, konserler ve çeşitli yarışmalar yapılacak. 

Ücretsiz servisler 
Fuar kapsamında, Sertab Erener, Candan Erçetin, Funda Arar, Volkan Konak, Pamela, Mor ve Ötesi gibi sanatçı ve gruplar da sahne alacak. Biletix gişeleri ile Marmara Eğitim Kurumları bilet satış noktalarında satışa sunulan konser bileti fiyatlarının ekonomik düzeyde tutulmasının, talebi arttırdığı belirtildi. Marmara Eğitim Köyü'ndeki "Bayaram"a katılacaklar için, Kadıköy iskele, Bostanı İDO iskele, Maltepe, Kartal, Pendik gibi merkezi noktalardan ücretsiz servis kaldırılacak. 



</TEXT>
</DOC>
