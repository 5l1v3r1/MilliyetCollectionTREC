<DOC>
<DOCNO> 342498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/14/son/sondun22.html </URL>
<DATE> 2005/05/14/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Hizbüttahrir Özbekistan'daki ayaklanmanın arkasında biz yokuz... 
</HEADLINE>
<TEXT>

     Özbekistan’da faaliyet gösteren Hizbüttahrir hareketi, Özbekistan’ın Andican vilayetinde önceki gece meydana gelen olayların arkasında kendilerinin olmadığını belirtti. 
     Hareketin Londra bürosundan yapılan açıklamada, Özbekistan Cumhurbaşkanı İslam Kerimov’un suçlamaları reddedilerek, "Hizbüttahrir şiddeti, militarizmi, silahlı mücadeleyi kesin olarak reddeder" denildi. 
     Bildiride, "Andican’daki katliam, Kerimov’un yolsuzluklarına ve zorbalıklarına tahammül edemeyenlere karşı düzenlediği şiddet kampanyasının son başlığıdır" ifadesine yer verildi. 
     Kerimov, 30 kadar kişinin öldüğü resmi olarak bildirilen olayların arkasında, Hizbüttahrir’e bağlı İslami grupların bulunduğunu söylemişti. 
     
</TEXT>
</DOC>
