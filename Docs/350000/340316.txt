<DOC>
<DOCNO> 340316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/07/dunya/axdun01.html </URL>
<DATE> 2005/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İbretlik istifa 
</HEADLINE>
<TEXT>


Muhafazak rların lideri Howard, partisinin sandalye sayısını artırmasına rağmen seçimi kazanamadığı gerekçesiyle istifa ediyor 

Nevsal Elevli - Londra 


İngiltere'deki genel seçimde partisinin oylarını yaklaşık yüzde 1, milletvekili sayısını da 31 artıran ancak yine de İşçi Partisi'nin gerisinde kalıp partisini iktidara taşıyamayan Muhafazak r Parti lideri Michael Howard, partisi yeni bir lider seçmeye hazır olduğu anda istifa edeceğini açıkladı. 
63 yaşındaki Howard liderliğindeki Muhafazak r Parti son seçimde yüzde 33 oy oranıyla 2. oldu ve parlamentoya 197 milletvekili soktu. Muhafazak r Parti, 2001'deki seçimde yüzde 32 oyla 166 sandalye kazanmıştı. Howard, İşçi Partisi ile Muhafazak rlar arasında 246 olan milletvekili farkını da 158'e indirdi. 
Partisinin aldığı sonucu "başarı" olarak niteleyen Howard, 18 ay önce seçildiği Muhafazak r Parti liderliği görevinde daha iyisini yapmak için uğraş verdiğini hatırlattı. "Daha iyisini yapamadığımız için üzgünüm" diyen Howard, "Ancak bence başarmak demek seçimi kazanmak demektir. Ben maalesef bütün çabama rağmen bunu başaramadım. Bu nedenle de hem partim, hem de ülkem için en yararlı olanı yapıp liderlikten çekileceğim" diye konuştu. 

'Yaşlandım' dedi 
Bir dahaki seçime kadar 67 - 68 yaşında olacağını, bunun bir partiyi seçime götürmek için geç bir yaş olduğunu ifade eden Howard, partinin başından çekilmeye karar verdiğini açıkladı. Howard, "Bunu partimin bir an önce kendisini seçime götürecek yeni liderini seçebilmesi için yapıyorum" dedi. 


</TEXT>
</DOC>
