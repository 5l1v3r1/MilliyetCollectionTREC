<DOC>
<DOCNO> 313545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/08/son/sonspo35.html </URL>
<DATE> 2005/02/08/ </DATE>
<TIME> 17.05 </TIME>
<AUTHOR>  </AUTHOR>
<HEADLINE>
GSGM Ceza Kurulu'nun Süreyya Ayhan ile ilgili gerekçeli kararı açıklandı 
</HEADLINE>
<TEXT>

     Gençlik ve Spor Genel Müdürlüğü Ceza Kurulu tarafından, Süreyya Ayhan Kop'a verilen cezayla ilgili gerekçeli kararın ayrıntıları açıklandı. 
     Atletizm Federasyonu Başkanlığı'nın 08.10.2004 tarihli yazısı ile Atletizm Federasyonu'nun bağlı bulunduğu Uluslararası Atletizm Federasyonu'nun IAAF 05.08.2004 tarihli yazısında Federasyon Başkanlığı aracılığıyla uluslararası düzeyde sporcu Süreyya Ayhan Kop'tan 9 Ağustos 2004 tarihine kadar yazılı bir açıklama istendiği, yazılı açıklamanın süresinin sporcun avukatı Emile N.Vrijman'ın IAAF ile yaptığı görüşmeler sonucu 16 Ağustos 2004 tarihine kadar uzatıldığı belirtilen kararda, şöyle denildi 
     ''IAAF tarafından 1 Ekim 2004 tarihinde gönderilen yazıda Süreyya Ayhan Kop'un yaptığı açıklamanın kabul edilmediği, ancak sporcunun 14 gün içerisinde yazılı olarak bildirmesi halinde oturum talep etme hakkının olduğu, adı geçenin 7 Ekim 2004 tarihinde Atletizm Federasyonu Başkanlığı'na gönderdiği dilekçe ile oturum talep ettiği, uluslararası kurallar çerçevesinde oturumun iki ay içerisinde yapılması ve oturum gününün sporcuya ve bağlı bulunulan federasyona iletilmesi açısından Atletizm Federasyonu Başkanlığı'na bildirilmesi istenmiş, bu yazının ve eklerinin eksik olması nedeniyle 21 Ekim 2004 tarihli başkanlığımız tarafından eksikliklerinin giderilmesi gerektiği kurulumuzun 21 Ekim 2004 tarih ve 697 sayılı yazısıyla açıklanmış, istenilen belgelerin Atletizm Federasyonu Başkanlığı'nın 4 Kasım 2004 tarihli yazısı ile gönderilmiş ve 7 Ekim 2004 tarihli yazı ile Süreyya Ayhan Kop eşi ve antrenörü Yücel Kop tarafından duruşma isteğinde bulunulmuştur. IAAF Anti-Doping kuralları 38.5 gereğince sporcu Süreyya Ayhan'ın duruşma talebi kabul edilerek, 1 Aralık 2004, 23 Aralık 2004, 13 Ocak 2005 ve 1 Şubat 2005 tarihlerinde duruşma yapılmıştır. Adil ve tarafsız olarak yapılan kovuşturma sonunda dosya kapsamı, imza incelemesine ilişkin rapor, tanık beyanları karşısında sporcu Süreyya Ayhan Kop ve vekili Avukat Günay Işık tarafından yapılan savunmalar ve dayanılan delillere itibar edilmeyerek sporcu Süreyya Ayhan Kop'un IAAF Anti-Doping kuralları 32.2 c , 32.2 e ve 32.2 b maddelerini ihlal ettiği sonuç ve kanaatine varılmıştır.'' IAAF Anti-Doping Merkezi'nin ithamı, tanıkların beyanları, Dr. Audrey Giles'in 3 Ağustos 2004 tarihli raporuna dayandırılan gerekçeli kararda şunlar kaydedildi 
     ''Raporun 13 Temmuz 2004 tarihli orijinal formlar üzerinde yapıldığına dair IAAF'ın 28 Ocak 2005 tarihli yazısı, belgeler ve dosya münderecatı karşısında 13 Temmuz 2004 ve 25 Temmuz 2004 tarihlerinde yarışma dışı ve haber vermeden yapılan doping kontrollerinde uluslararası sporcu Süreyya Ayhan Kop'un doping kontrolünü reddetme ya da başarılı test vermeme suretiyle IAAF Anti-Doping Kuralları madde 32.2 c , doping kontrol sürecini bozmak, değiştirmek suretiyle IAAF Anti-Doping Kuralları madde 32.2 e ve yasak metod kullanma ya da kullanmaya teşebbüs etme suretiyle IAAF Anti-Doping Kuralları madde 32.2 b maddelerini ihlal etti sonucuna varıldığından, IAFF Anti-Doping kurallarl 40.1. a i , 40.1. b i ve 40.6 maddeleri gereğince takdiren iki yıl süre ile uygunsuzluk cezasıyla cezalandırılmasına, bu süre içerisinde uluslararası ve ulusal yarışmalardan ve faaliyetlerden yasaklanmasına, iş bu cezanın sporcu Süreyya Ayhan Kop'un geçeci olarak yarışmalardan uzaklaştırılma tarihi olan 1 Ekim 2004 tarihinden itibaren uygulanmasına, kararın birer örneğinin sporcuya ve bağlı bulunulan uluslararası federasyona iletilmek üzere Atletizm Federasyonu Başkanlığı'na gönderilmesine, duruşmalı yapılan kovuşturma neticesinde temyizi kabil olmak üzere sporcu Süreyya Ayhan Kop ve vekili Avukat Günay Işık'ın yüzlerine karşı katılanların oybirliği ile 1 Şubat 2005 tarihinde karar verildi.'' 
     
</TEXT>
</DOC>
