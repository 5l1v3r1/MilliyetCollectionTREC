<DOC>
<DOCNO> 316290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/18/magazin/yazdud.html </URL>
<DATE> 2005/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlerin Ankara çıkarması 
</HEADLINE>
<TEXT>


İlk Asya füzyon mutfağı Banyan, Adana kebabın hası Yüzevler'de, Mert'in başarısı, Atilla Saral'dan Pub Borsa, Kıraç Yeni Melek'te, Süper Star Ajda Pekkan, Diva Sezen Aksu, Nilüfer... 


Efendim, açılalı belki bir yıl oldu. Üstelik halkla ilişkilerini yürüten zarif hanım da siteden komşum. Ama bir türlü denk gelip de gidemedim Etiler'deki Yüzevler Kebap Evi'ne. Sonunda bana ailem kadar yakın Derya-Zafer Babacan çifti ve dünya güzeli arkadaşımız Meral ile Yüzevler'de buluştuk. Adana'ya gittiğimde bir kez merkezlerine, bir kez de Göztepe'deki şubelerine gitmiştim. Bu nedenle kalitelerini çok iyi biliyorum. Özellikle de Adana kebap olağanüstü lezzetliydi. Sevgili Süper Star'ım'a, Ajda Pekkan'a duyururum. Kendileri damak zevki olan biridir, hatta bence gurmedir. Uzun süredir bana nerede iyi Adana yapıldığını soruyordu. Bence tek adres, Yüzevler Kebap. Buranın bu kadar başarılı olmasında kurucusu ve çok iyi bir kebap ustası olan Selahaddin Aydoğdu'nun rolü büyük. Onun olmadığı zamanlarda kardeşleri işin başında. Çünkü Şevket, Bedreddin ve Orhan Aydoğdu kardeşler de iyi birer ocak ustası. O akşam ne yiyeceğimize, mekanın halkla ilişkilerini yapan komşum Halime Özşahin ve patron Selahaddin Aydoğdu karar verdi. Gerçi Derya-Zafer çifti ile güzel kızları Didem ve Sinem buranın iyi müşterileri. Masaya önce pide çeşitleri, minik lahmacunlar, bol narsulu gavurdağı, içli ve çiğ köfte geldi. Ben tadamadım ama herkes çok beğendi. Ardından Adana kebap, kaburga, tavuk külbastı, pirzola, kanat getirdiler. Lezzetliydi. Finalde Halime Hanım'ın özellikle önerdiği ve kendisinin yaptığı aşureye bizimkiler bayıldı. Ben de çam fıstıklı kadayıf ve irmik helvasına, kaymağına bittim. Sohbet öyle iyiydi ki mekanı son terkeden biz olduk. Siyasetten magazine, hatta spora varıncaya kadar değişik konulardan konuştuk. Zafer bir mimar ve DYP'nin üst düzey yöneticilerinden. Ee Derya, Arnavutköy'deki Living Emlak'ın patroniçesi ama eski 'papatya'lardan. Meral ise benim sevgi ve saygı duyduğum değerli dost, DYP Genel Başkanı Mehmet Ağabey'in Ağar baldızı. Çok kaynattık. Meral'in yakışıklı oğlu Mert, Snowboard Milli Takımı'nda. Olimpiyatlardan sonra dünyanın en büyük ikinci spor organizasyonu olan Dünya Üniversite Olimpiyatları 2005'de Türkiye'yi temsil etmiş. Biz sohbet ederken Halime Özşahin paket servislerinin de çok iyi olduğunu söyledi. Adana kebaptan lahmacuna, kuzu külbastıdan diyet Adana kebaba, tatlı çeşitlerine varıncaya kadar zengin bir mönüyü servis yapabiliyorlar. Fiyatlar öyle uçuk değil. Duyumlarıma göre Galatasaray'ın sevdiğim golcülerinden Hakan Şükür de buranın ortağıymış. Pardon, o gece bizim masaya servis yapan salon şefi Hidayet Kul ve garson Engin Erdem'e teşekkür etmeyi neredeyse unutuyordum. Yüzevler Etiler'in telefon numarası 0212 287 01 01. 

Şimdi moda Pub Borsa 
Bence podyumların en efendi isimlerinden biri o. Pek çok dizide oyunculuğu ile dikkat çeken sağlam bir aktör de aynı zamanda. Sevgili Atilla Saral'dan söz ediyorum. Atilla bir ara Arnavutköy'de hoş bir meyhane açmıştı ama yapamadı. Çünkü geniş arkadaş çevresi geldi, yedi, içti, hesap takıp gitti. Atilla şimdi Ankaralı iki hemşerisiyle birlikte 'Pub Borsa'yı açtı. Muhteşem de bir açılış oldu. Ozan-Kenan Doğulu kardeşler, ünlü koreograf Uğurkan Erez, erkek modasının starı Faruk Saraç, manken arkadaşları İpek Tanrıyar, Yusuf Azuz, Engin Koç, Yeşim Büber, Ebru Ürün, Zeynep Mansur, Aydın Karabulut, İzzet Öz, Tayfun Taliboğlu, Ömer Faruk Sorak, Ayyıldız İç Giyim ve Mayo'nun veliahtlarından Murat Ayyıldız, Açelya Akkoyun, İsmet Özhan, Hıncal Uluç ve genç sevgilisi Ece Gürsel konuklar arasındaydı. Ozan Doğulu'nun DJ kabinine geçmesiyle herkes coştu. Pub Borsa'dan sonra Club Karaborsa'ya inen konuklar çılgınca eğlendi. Şimdi Beyoğlu'ndaki Pub Borsa çok moda. Telefon numarası 0212 244 85 23. 

Yıldızlardan büyük buluşma 
Efendim, 28 Şubat'ta Ankara'da muhteşem bir gece yaşanacak. Pop'un Süper Starı Ajda Pekkan, Divası Sezen Aksu, büyük yorumcu Nilüfer, müziğinden ve kalitesinden asla ödün vermeyen büyük usta Timur Selçuk, popun en iyi erkek seslerinden Fatih Erkoç, Atilla Özdemiroğlu, Uğur Dikmen ve Garo Mafyan'dan meydana gelen İstanbul Gelişim Orkestrası o gece aynı sahneyi paylaşacak. Tüm bu isimler, müziğin bir başka star ismi için sahne alacak Parkinson hastalığına karşı mücadele veren Durul Gence. Durul Gence'nin 50. sanat yılında Ankara'da gökden yıldız yağacak. Organizasyonu Ankaralı Rotaract'lar yapıyor. Yani Rotaryanların küçükleri. Ayrıca bu konserden elde edilecek gelir ile engelli çocuklara bir park yapılacak. Haydi bakalım Ankaralılar, pamuk eller cebe. 

Banyan genişledi 
İstanbul'un ilk 'Asya füzyon restoranı' Banyan, Nişantaşı'nda yeni sezonu açtı. Mekan genişletilmiş, mönü iddialı hale getirilmiş. Banyan'da camın önüne oturup Nişantaşı'nın ünlü caddesi Abdi İpekçi'yi seyrederken binbir çeşit baharatla hazırlanmş Asya lezzetlerini tadabilirsiniz. 'Food for the Soul' ruhun gıdası sloganını benimseyen Banyan'ın mönüsü deniz ürünleri ağırlıklı. Geçtiğimiz yaz Ortaköy'ün favori mekanlarından biriyken bu sene Nişantaşı'nda iddialı olan Banyan her gün öğle ve akşam yemekleri, iş sonrası aperetifleriyle farklılığını hissettirecek. Mekan Elif Önay imzalı natürel malzemelerle hazırlanmış, Asya'yı yorumlayan sanat eserleriyle bezenmiş. Geçen sezon müdavimlerinin tutkusu haline gelen 12 çeşit baharat ve portakalla hazırlanan 'Banyan orange beef', miso soslu ızgara somon ve yeşil körili danaya, iki tarz Pekin ördeği, mısır kabuğunda körili uskumru ve votka chili ve zencefil soslu çipura gibi favoriler eklendi. Mönüsüne modern bir ressamın tuvaline yaklaştığı gibi yaklaşan Banyan'ın en sevilen lezzeti, ağır ateşte 6 saat pişirilen sarımsak chili soslu Singapur kaburga beef spare ribs . Singapur kaburga isteyenlerin rezervasyon yaptırırken bunu belirtmesi tavsiye ediliyor. Aksi taktirde yoğun talep yüzünden bulamayabiliyorsunuz. Çeşit çeşit Asya erişteleri, avokado kremli havuç çorbası, susamlı-tavuklu salata ve karidesli Asya mantısı 'dim sum' öğle yemeklerinin favorileri arasında. Muz yaprağında levrek, volkanik taşta dana, sake Japon pirinç rakısı ile marine edilmiş chili biberli ve zencefilli fillet mignon'u da unutmamak gerek. 'Volkanik taş' 300 derece ısıda masaya getiriliyor ve zencefilli, chili biberli ve nar soslu etler, sebzeler taş üzerinde pişiriliyor. Yemekler katkısız ve taze malzemelerle yapılıyor. Banyan'ın kendi üretimi olan özel tatlı ve acı chili biber sosu ise baharat ve lezzet avcılarının gözdesi. Banyan'ın bir başka özelliği de iş sonrasında ve yemek öncesinde tercih edilen kokteylleri. Bellini, mimosa gibi şampanya kokteylleri, tarçınlı, zencefilli, chili biberli, sarımsaklı, karabiberli votka martini kokteylleri, Banyan'ın yeni ve farklı lezzetler konusundaki iddiasını pekiştiriyor. Banyan temizlik konusunda da önder olacak bir mekan. Yetkililer laboratuvar, mutfak ve servis ekibine kapsamlı bir eğitim veriyor. Sonra düzenli kontroller ve puan sistemiyle en üst düzey gıda güvenliği ve hijyen standardının elde edilmesini sağlıyor. Banyan Hint inciri ağacı, Asya'da ölümsüzlüğün ve kudretin simgesi olarak tanınan oldukça heybetli bir ağaç. Banyan ağacının dallarından sarkan filizler, toprağa ulaşınca kök haline gelir ve yeni gövdeler oluşur. Bu sayede ağaç kendini yeniler ve hayat kazanır. Restoran da adını aldığı bu ağaç gibi, kökleri farklı kültürlerden beslenir ve değişik dünya lezzetlerini gölgesinde barındırır. Banyan, her gün öğle ve akşam yemeklerinde ve iş sonrası barında hizmet veriyor. Toplam 100 kişilik oturma kapasitesine sahip. Telefon numarası 212 219 60 11-13. Evet, bugünlük de bu kadar. Sevinçleriniz okyanuslar, üzüntüleriniz ise kum tanesi kadar olsun. Hoşkalın. 

Rock House'da parti 

Geçen hafta yağan kar İstanbul eğlence yaşamını vurunca pek çok konser ve davet ertelendi. Ertelenmeyenler de pek keyifsiz geçti. Ertelenenlerden biri de gençliğin sevgilisi Kıraç'ın, Beyoğlu Yeni Melek'teki konseriydi. Konser 10 Şubat'tan 19 Şubat'a alındı. Bilet fiyatları 22.5-27.5 milyon lira. Biletinizi Biletix'den alabilirsiniz. Masal Yapım ise 18 Şubat Cuma akşamı Ortaköy'deki Rock House Cafe'de sevgiyi doyasıya yaşamak isteyenler için sabaha kadar bir parti düzenlenecek. Gece Yolcuları canlı performans sergileyecek, ünlülerin menajeri sevgili Özgür Aras da DJ'lik yapacak. Radio City'den Serhan Erkek ise 'Bi Gösterip Gidicem' adlı stand-up gösterisi ile karşınızda olacak. Haberiniz ola. 

Büyükşehir Belediyesi'ni kutlarım 

Biliyorsunuz, İstanbul'a her kar ve yağmur yağdığında biz çalışanlar perişan oluruz. Bereket, çilemizi çeken başta Fikret, Enver, Fahri'nin yönetiminde DMC'nin tüm Ulaştırma Ekibi sayesinde işime paşa paşa gelip gidiyorum. Yeri gelmişken hepsine teşekkür ediyorum. Bu kar yağışında biraz zorlandım. Evimin bulunduğu site İstinye tepelerinde olunca bir-iki kez bir kilometre filan yürüyüp kara bata çıka gazetenin ulaştırma aracına ulaşabildim. Sonunda da tabii yataklara düştüm. Her halde hayatımda ilk kez, dört gün süreyle ateşler içinde yandım. Ama İstanbul Büyükşehir Belediyesi'ni kutluyorum. Mükemmel çalıştılar. Ne var ki ilçe belediyeleri, özellikle de Sarıyer Belediyesi sınıfta kaldı. Bilinsin istedim. 

Altın Öğütler 
Aptal insan zevki çileye, akıllı ise mutluluğa dönüştürür. 
Maurice Maeterlinck 



</TEXT>
</DOC>
