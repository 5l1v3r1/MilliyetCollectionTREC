<DOC>
<DOCNO> 309996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/27/son/sontur20.html </URL>
<DATE> 2005/01/27/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Dişi leopar 'Katya'yı çiftleşme sırasında öldüren "Shiraz"a eş aranıyor 
</HEADLINE>
<TEXT>

     Bursa Hayvanat Bahçesi'ne 2 yıl önce Almanya'dan getirilen dişi leopar ''Katya''yı çiftleşme sırasında pençe darbeleri ve ısırmalarıyla öldüren ''Shiraz''a eş aranıyor. 
     Bursa Hayvanat Bahçesi Müdürü Orhan Çoksürer, AA muhabirine yaptığı açıklamada, 2002 yılında Almanya'nın Gelsenkirchen kentindeki Ruhr Hayvanat Bahçesi'nce bağışlanan ''Katya''yı çiftleşme sırasında öldüren ve o tarihten bu yana yalnız yaşayan erkek leopar ''Shiraz''a eş arayışlarına sürdürdüklerini söyledi. 
     ''Shiraz''a eş bulabilmek için, üyesi oldukları EAZA'ya Avrupa Hayvanat Bahçeleri Birliği başvuruda bulunduklarını kaydeden Çoksürer, şunları kaydetti 
     ''Birlik yetkilileri, üyesi oldukları bahçelerin taleplerini sırasıyla yerine getiriyor. Biz de nesli tükenmekte olan leopar için başvurumuzu yaptık. Şimdi oradan gelecek cevabı bekliyoruz. Umuyoruz ki Shiraz yakın zamanda eşine kavuşacak ve 2 yıldır süren yalnızlığı sona ermiş olacak.'' Çoksürer, EAZA'nın, hayvanlar için hiçbir ücret talep etmediğini de belirterek, dişi leoparın yanı sıra 64 türden 475 hayvanın barındığı bahçede, tek eksik olan zürafa için de talepte bulunduklarını bildirdi. 
     
</TEXT>
</DOC>
