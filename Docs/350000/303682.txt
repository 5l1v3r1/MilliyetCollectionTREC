<DOC>
<DOCNO> 303682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/05/son/soneko28.html </URL>
<DATE> 2005/01/05/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Belçika telefon şirketi, Türk Telekom'a talip... 
</HEADLINE>
<TEXT>

     Belçika telefon idaresi Belgacom, Türk Telekom'un özelleştirilme takvimine ilgi gösterdiğini ve satışa ilişkin bilgi talebinde bulunduğunu duyurdu. 
     Belgacom, konuya ilişkin haberlerin duyulması üzerine yaptığı açıklamada, Türk Telekom ile ilgilendiğini ancak bugünkü aşamada sadece bilgi talebinin söz konusu olduğunu belirtti. 
     Belgacom sözcüleri, şirketlerinde nakit fazlası olduğunu, yatırım düşündüklerini ve bu yönde ''potansiyel pazarlarda'' arayışlarda bulunduklarını belirterek, ''satın almış olmak için satın almayacaklarını'', ek enerji istediklerini anlattılar. 
     Sözcüler, Telekom konusunda gelen bilgilere göre tepki ve öneri kararı vereceklerini belirterek ayrıntılı açıklama yapmadılar. 
     Telekom'un talipleri arasında Alman Deutsche Telekom, İtalyan Telecom Italia ve İspanyol Telefonica ile bazı Türk şirketlerinin de bulunduğu ifade ediliyor. 
     
</TEXT>
</DOC>
