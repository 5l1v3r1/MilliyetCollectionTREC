<DOC>
<DOCNO> 306201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/13/son/sontur06.html </URL>
<DATE> 2005/01/13/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
İstanbul sise teslim 
</HEADLINE>
<TEXT>

     Marmara Bölgesi’ni iki günden beri etkisi altına alan sis İstanbul’da yaşamı olumsuz etkilemeye devam ediyor. 
     İstanbul’da bu sabah yoğun sis nedeniyle trafikte önemli aksaklıklar yaşanıyor. 
     
     Vapur seferleri yapılıyor 
     Sis nedeniyle dün akşam iptal edilen vapur seferleri ise, sabah saatlerinde yapılmaya başlandı. 
     Dün akşam saat 22.00'den itibaren iptal edilen Türkiye Denizcilik İşletmeleri Şehir Hatları İşletmesi'nin tüm seferleri, bu sabah tarifeye uygun şekilde gerçekleştiriliyor. 
     Boğazdan transit geçişlere izin verilmiyor Yine dün gece sisten dolayı transit gemi trafiğine kapatılan İstanbul Boğazı'ndan geçişlere hala izin verilmiyor. 
     
     Yarından itibaren hava yağışlı 
     Yarından itibaren özellikle Marmara’da etkili olan sis yerini Balkanlar üzerinden gelen yağışlı havaya bırakacak. 
     Devlet Meteoroloji İşleri Genel Müdürlüğü, yarın Marmara'nın batısı, Kıyı Ege ve Batı Akdeniz kıyılarında yağmur ve sağanak şeklinde başlayacak yağışların, hafta sonunda yurdun güney iç ve batı kesimlerinde devam edeceğini açıkladı. 
     
     Yağış Marmara’da etkili olacak 
     Hafta sonu ise, Marmara, Ege, Akdeniz, İç Anadolu'nun güney ve batısı ile Batı Karadeniz bölgelerinde yağış görülecek. 
     Yağışlı hava, önümüzdeki hafta ortasına kadar yurdun güney, iç ve batı bölgelerinde etkili olmaya devam edecek. 
     
     Sıcaklıklar da düşecek 
     Hava sıcaklığının ise bu hafta sonundan itibaren tüm yurtta azalması bekleniyor. Sıcaklıklardaki azalmaya bağlı olarak, yağışlar yurdun kuzey ve iç kesimlerinde karla karışık yağmur ve kar şekline dönüşecek. 
     
</TEXT>
</DOC>
