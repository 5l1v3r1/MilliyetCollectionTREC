<DOC>
<DOCNO> 303728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/05/son/sonspo05.html </URL>
<DATE> 2005/01/05/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Beşiktaş idmanında sürpriz Afrikalı 
</HEADLINE>
<TEXT>

     Nijerya Ümit Milli Takımı'nın kaptanlığını yapan Muhammed Süleymanou, Siyah-Beyazlılar ile antrenmana çıktı. 
     
     19 yaşında Nijeryalı 

     İkinci yarı hazırlıklarına dün Ümraniye Nevzat Demir Tesisleri’nde gerçekleştirdiği idmanla başlayan Beşiktaş’ın sürpriz bir konuğu vardı. Nijerya Ümit Milli Takımı’nın kaptanlığını yapan Muhammed Süleymanou, Siyah - Beyazlılar ile antrenmana çıktı. 19 yaşında olan ve oyun kurucu mevkiinde forma giyen Süleymanou’nun bir süre deneneceği bildirildi. Teknik bir futbolcu olduğu gözlenen Nijeryalı oyuncunun daha önce Austria Salzburg forması giydiği açıklandı. 
     
     Bosque transfer istemedi ’ 

     Bu arada Juanfran, Ronaldo ve Kaan Dobra’yı gönderme kararı alan Beşiktaş’ta teknik direktör Vicente del Bosque takviye istemiyor. Siyah - Beyazlı ekibin Pazarlama Sorumlusu Murat Ürünsak, İspanyol çalıştırıcının ikinci yarı için kendilerinden herhangi bir transfer talebinde bulunmadığını belirtip, Del Bosque, elimdeki kadronun yeteceğine inanıyor. Bizden transfer isterse ne pahasına olursa olsun yaparız. Ama bize böyle bir öneri sunmadıö dedi. 
     
</TEXT>
</DOC>
