<DOC>
<DOCNO> 325113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/19/son/sontur11.html </URL>
<DATE> 2005/03/19/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Cinsel ilişkiye girdiği kadın para isteyince öldürmüş 
</HEADLINE>
<TEXT>

     Fatih KARAÇALI ADANA, DHA 

      ADANA'da bir portakal bahçesinde bıçaklandıktan sonra kafasına kazma sapıyla vurularak öldürülmüş bulunan 45 yaşındaki Amşe Tunay'ın, katil zanlısı bekçisi 50 yaşındaki Özcan Ataş çıktı. İfadesinde cinsel ilişkiye girdiği Tunay'ın para istemesi nedeniyle öldürdüğünü öne süren Özcan Ataş tutuklanarak cezaevine kondu. 
     Cinayet, önceki gün Yüreğir İlçesi'ne bağlı Havutlu Beldesi Karadut mevkiinde meydana geldi. Portakal bahçesindeki kulübede bir kadın cesedi olduğu ihbarı alan jandarma ekipleri olay yerine gitti. Üzerinden Amşe Tunay kimliği çıkan kadının katil zanlısı olarak bahçenin bekçisi Özcan Ataş gözaltına alındı. 
     Yüreğir İlçe Jandarma Karakolu'na götürülen Ataş, yaplan sorgusunda suçunu itiraf etti. Ataş verdiği ifadede, dost hayatı yaşadığını öne sürdüğü Amşe Tunay'la bekçi kulübesinde buluştuğunu söyledi. Kulubüde birlikte olduğunu iddia ettiği Amşe Tunay'ın kendisinden para istediğini belirten Ataş, tartışmaya başladıklarını anlattı. 
     Ataş, Tartışmanın büyümesi üzerine kulübedeki ekmek bıçağı yaraladığı Amşe Tunay'ın başına kazma sapıyla vurarak öldürdüğünü itiraf etti. Sorgusunun tamamlanmasının ardından adliyeye sevk edilen Ataş, çıkarıldığı nöbetçi mahkeme tarafından tutuklanarak cezaevine gönderildi. 
     
</TEXT>
</DOC>
