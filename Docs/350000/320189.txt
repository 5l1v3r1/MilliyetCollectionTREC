<DOC>
<DOCNO> 320189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/guncel/gun04.html </URL>
<DATE> 2005/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İletişimin genç yıldızları 
</HEADLINE>
<TEXT>


İSTANBUL Milliyet 

Aydın Doğan Vakfı'nın düzenlediği 16. Genç İletişimciler Yarışması'nda dereceye girenlere ödülleri önceki akşam Doğan TV Center'da düzenlenen törenle verildi. 
Yarışmada bu yıl Yazılı, Televizyon, Radyo, Halkla İlişkiler, Reklam ve İnternet dallarında ödüller dağıtıldı. Törende Doğan Holding Yönetim Kurulu Başkanı Aydın Doğan'ın öğrencilere başarı mesajı okundu. Kanal D İcra Kurulu Başkanı Arzuhan Yalçındağ, konuşmasında, iletişim sektörünün büyük sorumluluk yüklediğini söyledi. 
En iyi haber dalında birinci Neslihan Onat, ikinci Hannan Polat ve üçüncü Mustafa Aslan, ödüllerini İstanbul Valisi Muammer Güler ve Aydın Doğan'dan aldı. Öğrencileri en çok ödül alan fakültelerin dekanları da plaketle ödüllendirildi. 
Birincilere 500 YTL ve kalem takımı, ikincilere Ray Sigorta'dan 1 yıllık kaza poliçesi, üçüncülere Doğan Kitap'tan kitap verildi. 


</TEXT>
</DOC>
