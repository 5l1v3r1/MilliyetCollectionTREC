<DOC>
<DOCNO> 329797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/03/siyaset/siy03.html </URL>
<DATE> 2005/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Milletvekilleri kampta zam istedi 
</HEADLINE>
<TEXT>


ABDULLAH KARAKUŞ 


Kızılcahamam'daki AKP kampında Kütahya Milletvekili Abdullah Cantimur, Başbakan Erdoğan'a "Milletvekilleri zor durumda. Lojmanlar da ellerinden alındı. Ancak mali durumlarıyla ilgili herhangi bir iyileştirme yapılmadı. Sadece maaşla geçinen milletvekili arkadaşlarımız var. Onların durumu hiç iyi değil. Ay sonunu getiremiyorlar" dedi. 
Bu konuşmaya milletvekillerinden destek gelirken Erdoğan, "Somut öneriniz var mı " diye sordu. Bunun üzerine Cantimur, milletvekillerinin maaşına zam yapılabileceğini söyledi. Öneriyi not alan Erdoğan, yorum yapmamayı tercih etti. Milletvekilleri halen 7430 YTL maaş alıyor. 

Başbakan Türban sözü vermedim 

Kampta milletvekilleri, Başbakan Erdoğan'a "Türban ve imam hatip sorunlarını çözeceğiz dedik. Ama h l çözülemedi" dediler. Tepki gösteren Erdoğan, şunları söyledi "Ben ne zaman 'hemen gelince çözeceğiz' dedim. İmam hatiplere takılmayın. Türban da tek taraflı çözülmez, toplumun hassasiyetlerini göz ardı edemeyiz. Günü geldiğinde çözeriz." 


</TEXT>
</DOC>
