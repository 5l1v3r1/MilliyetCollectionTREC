<DOC>
<DOCNO> 314939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/13/son/sontur24.html </URL>
<DATE> 2005/02/13/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Böbrek hastasına helikopterle yardım... 
</HEADLINE>
<TEXT>

     Hakkari merkeze bağlı Zavüte Köyü'nde yaşayan böbrek hastası bir vatandaş, fenalaşınca helikopterle Hakkari Devlet Hastanesi'ne kaldırıldı. 
     Alınan bilgiye göre, Hakkari merkeze bağlı 35 kilometre uzaklıktaki Zavüte Köyü'nde yaşayan böbrek hastası Ömer Gür'ün 50 , durumunun ağırlaşması üzerine Hakkari'deki yakınları Gür'ü kent merkezine getirmek için köye gitti. 
     Köye gelen yakınlarının yardımıyla kızağa bindirilerek Hakkari Devlet Hastanesi'ne getirilmek istenen hasta ve yakınları, yolun çığ düşmesi sonucu kapalı olması nedeniyle köye geri dönmek zorunda kaldı. 
     Bunun üzerine hastanın yakınları olayı Dağ ve Komanda Tugayı'na bildirdi. Dağ ve Komanda Tugayı ise köye helikopter göndererek hastanın Hakkari Devlet Hastanesi'ne kaldırılmasını sağladı. 
     Hastanede tedaviye alınan Ömer Gür, ''Diyaliz makinesine bağlı olarak yaşamıma devam etmeye çalışıyorum. Köyde fenalaşınca yakınlarım beni almaya geldi, ancak köy yolu kapalı olduğu için kente gidemeden köye dönmek zorunda kaldık. Bizler de Dağ ve Komanda Tugayı'nı aradık. Onlar da bize helikopter gönderdi. Dağ ve Komanda Tugayı'na çok teşekkür ediyorum'' diye konuştu. 
     
</TEXT>
</DOC>
