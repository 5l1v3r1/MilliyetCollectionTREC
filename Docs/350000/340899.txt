<DOC>
<DOCNO> 340899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/09/son/soneko19.html </URL>
<DATE> 2005/05/09/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Telekom ihalesinde uzatma talebi... 
</HEADLINE>
<TEXT>

     Türk Telekom’un yüzde 55’lik bölümünün özelleştirilmesinde, ihaleye katılması beklenen 8 yatırımcı grubunun 5’inden, "son teklif verme süresinin uzatılması" konusunda talep geldiği öğrenildi. 
     Edinilen bilgiye göre, Telekom ihalesine katılacak firmalardan bazıları, 31 Mayıs 2005 olan son teklif tarihinin uzatılmasını istiyor. 
     Özelleştirme İdaresi’nin ise konuyu değerlendireceği ve henüz bir karara varmadığı belirtilirken, ihale komisyonunda konunun ele alınacağı ifade ediliyor. 
     
     8 FİRMA BULUNUYOR 
     Öte yandan Telekom özelleştirmesinde 13 firma ön yeterlilik alırken, bunlardan Belçika şirketi Belgacom ile İspanyol Telefonica ihaleden çekildiğini açıklamıştı. 
     Resmi olarak ihalede 11 firma kalırken, MNG şirketlerinden MAPA A.Ş ile Malezyalı Multi Global Link firmaları da bilgi odası sürecine katılmamıştı. 
     Bunun yanında Güney Kore firması olan SK Telekom’un da, ihaleye katılmasının beklenmediği vurgulanıyor. 
     Bu arada daha önce ihaleye birlikte girme kararı alan Sabancı ve Koç grupları da geçen hafta bu konudaki ortaklığı bitirirken, Koç Grubu ihaleye devam edeceğini, Sabancı Grubu ise konuyu değerlendireceğini açıklamıştı. 
     Böylelikle ihalede 8 yatırımcı kalırken, bu gruplar şöyle 
     "Doğan Şirketler Grubu Holding A.Ş, Emirates Telecommunications Corporation Etisalat Cetel Çalık Enerji Sanayi ve Ticaret A.Ş. Dubai İslamic Bank Ortak Girişimi, Koç Holding A.Ş. Hacı Ömer Sabancı Holding A.Ş. Ortak Girişimi İki grup ayrıldı , Ordu Yardımlaşma Kurumu OYAK , Saudi Oger Ltd., Telecom Italia, Turkish Privatization Investors, Turktell Bilişim Servisleri A.Ş. liderliğinde 14 üyeli Ortak Girişim Grubu." 
     
</TEXT>
</DOC>
