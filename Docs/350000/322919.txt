<DOC>
<DOCNO> 322919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/11/son/sonsiy28.html </URL>
<DATE> 2005/03/11/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
ANAP MKYK'da olağanüstü kongre tarihi 2-3 Nisan olarak değiştirildi 
</HEADLINE>
<TEXT>

     ANAP Merkez Karar Yönetim Kurulu MKYK , Olağanüstü Kongre tarihini 2-3 Nisan olarak kesinleştirdi. 
     ANAP Genel Merkezi'nde gerçekleştirilen MKYK toplantısında, kongre takvimi ve gündemi belirlendi. 
     Toplantıyla ilgili açıklama yapan Genel Başkan Yardımcısı Abdülbaki Erdoğmuş, MKYK'nın Olağanüstü Kongre'nin 2-3 Nisan tarihlerinde Atatürk Spor Salonu'nda yapılmasının kararlaştırıldığını bildirdi. 
     Erdoğmuş, kongrede ayrıca, MKYK ve Merkez Disiplin Kurulu üyelikleri için de seçim yapılacağını kaydetti. 
     Erdoğmuş'un verdiği bilgiye göre, kongrede, ilk gün genel başkanlık, ikinci gün de MKYK ve MDK seçimi yapılacak. 
     Erdoğmuş, daha önce görüşerek ANAP'a davet ettikleri eski Kültür ve Turizm Bakanı Erkan Mumcu ile yeniden biraraya gelerek, gelişmeleri değerlendireceklerini söyledi. 
     
</TEXT>
</DOC>
