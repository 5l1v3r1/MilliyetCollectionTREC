<DOC>
<DOCNO> 340025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/06/siyaset/axsiy02.html </URL>
<DATE> 2005/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Arınçlar gülüp geçiyor 
</HEADLINE>
<TEXT>


ANKARA Milliyet 


Meclis Başkanı Bülent Arınç, dün NTV'nin sorularını yanıtlarken, "Meclis, Anayasa Mahkemesi'ni kaldırabilir" sözüyle sadece Meclis'in yetkilerini vurguladığını açıkladı. Arınç, özetle şunları söyledi 
Kapatmakla kaldırmak arasında çok önemli fark var. 'Kapatmak' demedim. Anayasa'nın bazı hükümleri kaldırılmıştır. Bazıları görmez, duymaz oldukları için, 'Kapatırız' diye başlıklar atıyorlar. Öyle yorumlar var ki, eşimle birlikte oturup okuyup gülüyoruz. Hiçbir plan yaparak konuşmadım.Mehmet Akif Ersoy, 'Sözün odun gibi olsun, hakikat olsun tek' der. Hakikat ama odun gibi sözleri benden duyabilirler ama yanlış, yalan söz duyamayacaklar. Ne Cumhurbaşkanlığı hesabım, ne parti içindeki güç dengeleriyle ilgim var. Sözü odun gibi olmuş bir adam olabilirim, ama bazılarına ancak böyle anlatabiliyorum.Anayasa Mahkemesi Başkanı Bumin, gözümüzün içine bakarak bir şey söylüyor. Ben varım, Başbakan var, Abdullah Gül var, Cemil Çiçek var. Yüzümüze tam bakmıyor ama biz neyin hedeflendiğini içimize dönerek tahmin ediyoruz. 
Arınç, AA'ya yaptığı açıklamada da şunları kaydetti "İnsanlar ne söylediğimden çok nasıl ve hangi ses tonuyla söylediğime dikkat ediyor. Burada bu tartışmaya son noktayı koyuyorum. Ama bundan Meclis'in egemenlik hakkına, yasama yetkisine, milli iradeye yapılacak baskıya sessiz kalacağım anlaşılmasın." 

DSP liderinden tepki Konuştukça batıyor 

ANKARA Milliyet 

DSP Genel Başkanı Zeki Sezer, TBMM Başkanı Arınç'ın 'TBMM Başkanı olmanın ağırlığı altında ezildiğini" ifade ederek, "Konuştukça hem kendini batırıyor, hem de Cumhuriyet'in değerlerini, kurumlarını yıpratmaya devam ediyor" dedi. Sezer, yaptığı yazılı açıklamada şunları kaydetti "Türbanla Meclis'in orta yerinde siyasi gösteri yapmaya çalışan bir ABD vatandaşı hanıma 'dışarı' diyen DSP'nin kendisinin de dışarıda kaldığını buyuran Arınç'a tek bir sözümüz var DSP, sizin gibi taşıdığı görevin onuruna, sorumluluğuna layık olamayanları bu ağırlıktan ilk seçimde kurtaracaktır." 


</TEXT>
</DOC>
