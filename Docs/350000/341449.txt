<DOC>
<DOCNO> 341449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/yazar/pulur.html </URL>
<DATE> 2005/05/11/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Utansınlar 
</HEADLINE>
<TEXT>


BİR baba, oğluna ve kızına harçlık verirken, uyarabilir 
"Para yetmiyor, bu ay böyle idare ediverin " 
Lakin bir devlete, bir devletin vatandaşına, bir yabancının, "Sana bu kadar para yeter " dediği duyulmuş mudur 
Duymadıysanız duyun 

IMF'nin Başkan Yardımcısı Kreuger, asgari ücrete göz dikmiş, açık açık söylüyor, "Asgari ücret yüksek " diyor, "Bunu indirin " diyor 
Der tabii 
Adam, hem sana borç veriyor, hem de bunu nasıl kullanacağını da belirliyor. Öyle çarçur etmek yok sen de bunu peşin peşin kabullenmişsin 

GAZETE bu habere şu başlığı atmış 
"IMF hem aşağılıyor, hem alay ediyor " 
Ya ne yapacaktı 
"Size bu asgari ücret çok bile " dedi diye, kendisine karşı çıkan oldu mu 
Olabilir mi 
Olamaz 
Ancak bir gazeteci ıkına sıkına sorabilir 
"Bizim asgari ücretin karşılığı 270 dolar... 270 dolarla siz geçinebilir misiniz " 

BÖYLE sorunca da ağzının payını alır, IMF temsilcisinin cevabı hepimizin yüzünde tokat gibi patlar 
"Geçinmek zorundaysanız, geçineceksiniz " 

ŞU konuşma biçimine bakın, şu cevabın üslubuna bakın, sanki sömürge valisi, ya da müstemleke komiseri... 
Belki "sanki" kelimesi de fazla ya 
Ama katlanmak zorundasınız, parayı veren o, verdiren o. Bu aşağılayıcı, alay edici cevaba katlanacaksınız. 
Utansınlar 
Kimler mi 
Türkiye'yi bu hale getirenler. 

IMF'nin mantığı gayet basit Parayı veren düdüğü çalar. 
IMF temsilcisi böyle dedi diye yer yerinden mi oynadı Kimse kalkıp "Böyle konuşamazsın " diyebildi mi 
Demedi, diyemedi 

ŞU başlık her şeyin özeti 
"Türkiye borç kıskacında..." 
Dış borç sıralamasında Türkiye, düşük ve orta gelir grubundaki ülkeler arasında ilk beşin içinde. 
Durum bu, gerisi hik ye... 

MADEM bana muhtaçsın, elin mahk m, avuç açıyorsun, o zaman dediklerimi yapacaksın... 
Ermenistan'a sınırı da açacaksın, tazminatını da ödeyeceksin, Abdullah Öcalan'ı yeniden yargılayacaksın, kim bilir, belki de cezasını kaldıracaksın... 
Öcalan'ın cezası kaldırılır mı 
Niye kaldırılmasın 
Sayın Arınç, geçenlerde "Bu Meclis isterse Anayasa Mahkemesi'ni bile kaldırır " demedi mi 
O halde, Anayasa Mahkemesi bile kaldırılıyor da Abdullah Öcalan'ın cezası niye kaldırılmasın 

TÜRKÇEDE bir deyim vardır 
"İşte kapı, işe sapı " derler. 
Ama bir deyim daha vardır 
"Keser döner, sap döner, gün gelir hesap döner " 
Bu da unutulmasın 



</TEXT>
</DOC>
