<DOC>
<DOCNO> 302220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/30/son/sonsiy17.html </URL>
<DATE> 2004/12/30/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
AKP'den istifa eden Balandı "Görüş ayrılıkları saldırılara dönüştü" 
</HEADLINE>
<TEXT>

     AK Parti'den istifa eden Afyon Milletvekili Reyhan Balandı, bağımsız milletvekili olarak ilkeleri ve görüşleri doğrultusunda Türkiye'ye hizmet etmeyi sürdüreceğini bildirdi . 
     Balandı, istifasına ilişkin yazılı açıklamasının ardından bugün ikinci bir açıklama yaptı. AK Parti Afyon İl Teşkilatı ile boyutları Genel Merkez'e kadar uzanan, uzlaşma imkanı olmayan görüş ayrılıkları ortaya çıktığını bildiren Balandı, şunları kaydetti 
     ''Bu görüş ayrılıklarının kişiliğimi ve dünya görüşümü hedef alan saldırılara dönüştürülmüş olması, 3 Kasım seçimlerinde milletvekili seçildiğim Adalet ve Kalkınma Partisi'nde siyasete devam etme imkanını ortadan kaldırmıştır. 
     Bugünden sonra bağımsız milletvekili olarak seçim bölgem Afyon'a ve ülkeme ilkelerim, görüşlerim ve inançlarım doğrultusunda hizmet etmeyi sürdüreceğim.'' 
     
</TEXT>
</DOC>
