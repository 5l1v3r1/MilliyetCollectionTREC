<DOC>
<DOCNO> 307675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/19/guncel/gun90.html </URL>
<DATE> 2005/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Pembe dizimsi İlhan Avustralya'da 

Ahlam Riyad, Eylül ayında, Wellington'un merkezinde Abrakebabra isimli kebapçıda çalışmaya başladı. Avustralya'ya yeni gelmişti ve bu ilk işiydi. Ancak, daha ilk günden başı fena halde derde girdi. Kebapçıda çalışan elemanlardan biri, Ahlam'ı taciz etmeye başladı. Ta ki, elemanın kasadan para çaldığını rapor edişine kadar... Derken Nisan ayında kebapçıya yeni bir müdür geldi İlhan Ramazan...Ve gelir gelmez, "şu işlere bir el atayım, daha iyi hizmet verelim, daha çok kazanalım" yerine, "şu Ahlam taş gibi kız valla, ben bunu nasıl elde ederim" moduna girerek Ahlam'ı taciz etmeye başladı... 
Önce Ahlam'a çıkma teklif etti İlhan. Yılmadı, bıkmadı, usanmadı, tacize devam etti. Her seferinde reddedildi. İlhan baktı ki kız pas vermiyor, çıkma teklifi yerine, dünya taciz tarihine geçecek teklifini yaptı Bir arkadaşıyla evlenmesini istedi .. Böylece Avustralya, "Arkadaş, arkadaşın şeyidir" veciz sözüyle tanışmış oldu... 
Zavallı Ahlam, direkt yapılanı yetmiyormuş gibi, vekaleten yapılan tacizi de reddedince, İlhan Temmuz ayında noktayı koydu. Ve, Ahlam'ı "kasadan 200 dolar çalmakla" suçlayıp işten çıkardı. Tıpkı, Ahlam'ın, kendisine asılan ilk elemanı kasadan para götürürken görerek rapor ettiği gibi. Tek farkla, Ahlam suçsuzdu... 
Ahlam'ın en büyük şansı, İlhan'la Avustralya'da karşılaşmış olmasıydı. Avustralya İş-İşçi İlişkileri Kurumu The Employment Relations Authority , Ahlam'ın haksız yere işten çıkarıldığına karar vererek, Abrakebapra'nın sahiplerini Erol Gurylene ve Mavi Ltd. 15.000 dolar tazminata mahkum etti... 
Ahlam, birçok sıkıntıya dayandı ve sonunda Avustralya'ya gelişinin üzerinden 1 sene bile geçmeden, oldukça büyük bir para kazanmış oldu. İlhan ise her kuşun etinin yenmediğini, hele de Avustralya'daki kuşların hem çok büyük, hem de yemeye çalışana pahalıya mal olduğunu öğrendi... 

İlk Ve Son 
"Bu gün günlerden cuma, haftanın son cuması..." b b 
</TEXT>
</DOC>
