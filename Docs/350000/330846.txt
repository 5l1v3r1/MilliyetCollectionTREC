<DOC>
<DOCNO> 330846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/06/son/sontur31.html </URL>
<DATE> 2005/04/06/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Düğünde eşini kaçıran kişi, 20 yıl sonra ortaya çıktı ve... 
</HEADLINE>
<TEXT>

     Samsun'un Kavak İlçesi'nde, 20 yıl önce düğün töreninde eşini kaçıran kişiyi, kendisini tahrik ettiği için öldürdüğü öne sürülen sanığın yargılanmasına başlandı. 
     Samsun 1. Ağır Ceza Mahkemesi'ndeki duruşmada, yaklaşık 1 ay önce, Belalan Köyü'nde, 20 yıl önce düğününde eşi Aynur Sinkaya'yı kaçıran Cemal Altunay'ı 38 tabancayla öldürdüğü gerekçesiyle tutuklanan 6 çocuk babası Abdullah Sinkaya'nın 39 yargılanmasına başlandı. 
     Öldürme kastının olmadığını belirten sanık Sinkaya, ''Olay günü eve giderken köyümüzün imamıyla karşılaştım. Sohbet ederken Cemal yanımıza geldi. Bana 'Beni tanıyor musun Tanırsın, hem de iyi tanırsın. 20 yıl önce senin karını kaçırmıştım. Yine kaçıracağım. Onu almaya geldim' diye küfür ve hakaret etti. Beni tahrik etti. Silahı çıkardığımı biliyorum ama ateş ettiğimi hatırlamıyorum'' diye kendini savundu. 
     Sanığın eşi Aynur Sinkaya da öldürülen Cemal Altunay'ın kendisini 20 yıl önce, düğün gecesi kaçırdığını ve bunun için hapse girdiğini söyledi. 
     Cemal Altunay'ın eşi Güllü Altunay ise sanıktan şikayetçi olduğunu belirterek, ''En ağır şekilde cezalandırılmasını istiyorum'' dedi. 
     Duruşma, dosyadaki eksikliklerin tamamlanması için ertelendi. 
     
</TEXT>
</DOC>
