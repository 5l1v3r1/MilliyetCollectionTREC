<DOC>
<DOCNO> 323869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/16/guncel/gun05.html </URL>
<DATE> 2005/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Mahkeme üyeleri tek tek aranmış 
</HEADLINE>
<TEXT>


Ankara 7. Asliye Ticaret Mahkemesi Başkanı Uğur Sayın, Yargıtay'dan Ergül Güryel'in bir dava için mahkeme üyelerini aradığını söyledi 

ANKARA Milliyet 

Bazı h kim ve savcıları baskı altına aldıkları iddiasıyla 19 sanık hakkında açılan "Neşter - 2" davasında, tanık olarak dinlenen Ankara 7. Asliye Ticaret Mahkemesi Başkanı Uğur Sayın, emekliye ayrılan Yargıtay 3. Ceza Dairesi Üyesi Ergül Güryel'in bir davayla ilgili karar için kendisini aradığını söyledi. 
Ankara 11. Ağır Ceza Mahkemesi'ndeki davanın dünkü duruşmasına 6 sanık ve avukatları katıldı. Sayın'ın, 13 Mayıs 2004'te DGM Savcılığı'nda, 25 Mart 2004'te Yargıtay'da verdiği ifadeleri tekrar ettiğini söylemesi üzerine, Mahkeme Başkanı Orhan Karadeniz ifadeleri okudu. 
Sayın, mahkemede şöyle konuştu "Güryel'in, mahkeme üyesi Halil Yılmaz ile eski üye Ender Arıkan'ı da arayarak, söz konusu davayla ilgili lehte karar çıkması için istekte bulunduğunu duydum. Yılmaz bir gün yanıma gelerek, 'Ankara'ya tayinini Güryel'in yaptığını, kendisine vefa borcu olduğunu' söyledi. Daha sonra üyeler Yılmaz ve Betül Azizağaoğlu'nun oylarıyla, benim muhalefetimle lehte karar çıktı." 

2 milyar YTL'lik dava 
Eski DGM Cumhuriyet Savcısı Ömer Suha Aldan'ın hazırladığı iddianamede İddianamede, aralarında Cenk Güryel, işadamı Haldun Erdavran ve Show TV Genel Müdürü Saner Ayar'ın da yer aldığı 19 sanık hakkında 6 ayla 30 yıl arasında değişen hapis cezaları isteniyor. 


</TEXT>
</DOC>
