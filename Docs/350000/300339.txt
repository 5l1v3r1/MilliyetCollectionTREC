<DOC>
<DOCNO> 300339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/23/son/sontur30.html </URL>
<DATE> 2004/12/23/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Tinerciler, bir çocuğu 700 bin lira için 25 yerinden bıçakladı 
</HEADLINE>
<TEXT>

     Mersin'de, uçucu madde bağımlısı 3 kişi, bir çocuğu, parasını almak için 25 yerinden bıçakladı. 
     Emniyet Müdürlüğü yetkililerinden alınan bilgiye göre, 15 yaşındaki Birkan Çete, Halkkent Mahallesi'nde gezerken, uçucu madde bağımlısı olduğu belirlenen 3 kişinin bıçaklı saldırısına uğradı. 
     Birkan Çete, üzerinde bulunan paranın istenmesi üzerine direndi. Saldırganlar Çete'yi 25 yerinden bıçaklandıktan sonra cebindeki 700 bin lirayı alarak kaçtılar. 
     Yakında bulunan bir fırına sığınan Birkan Çete, polis tarafından hastaneye kaldırıldı. Uçucu madde bağımlısı 3 kişinin ise yakalandığı bildirildi. 
     Hastanede tedavi altına alınan Birkan Çete'nin babası Nafiz Çete, oğlunu bıçaklayan uçucu madde bağımlılarına karşı önlem alınmasını isteyerek, yapılanın vahşet olduğunu söyledi. 
     Yetkililer, soruşturmanın devam ettiğini kaydettiler. 
     
</TEXT>
</DOC>
