<DOC>
<DOCNO> 304447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/07/son/sontur25.html </URL>
<DATE> 2005/01/07/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Kış ortasında bahar havası, sıcaklıklar artıyor 
</HEADLINE>
<TEXT>

     Hafta sonu ve önümüzdeki pazartesi günü Karadeniz'in kıyısı ile Erzurum-Kars çevresi dışında yurtta yağış görülmeyecek, batı bölgelerimizde gökyüzü az bulutlu, güneş yüzünü gösterecek... 
     Hava sıcaklığı pazar gününden itibaren tüm bölgelerimizde artacak. Sıcaklıklar, pazartesi günü İstanbul'da 14, Antalya'da 20, İzmir ve Adana'da 16, Ankara'da 9 dereceye kadar yükselecek. Erzurum ise buz gibi bir hava yaşayacak, gece sıcaklıkları -28, gündüz sıcaklıkları -9 derecelere kadar düşecek. 
     Yarın Orta ve Doğu Karadeniz'in kıyısı yağmurlu, Akdeniz'de şiddetli poyraz esiyor. Gökyüzü parçalı ve çok bulutlu, Marmara ve iç kesimlerde sis görülecek. 
     Pazar günü yurdun tamamı yağışsız bir gün geçirecek... Marmara, Ege, Akdeniz ve İç Anadolu'nun batısı az bulutlu ve açık, diğer yerler parçalı ve çok bulutlu. Gökyüzünde yine sis görülecek. 
     Pazartesi ise Orta ve Doğu Karadeniz yağmurlu, bölgenin iç kesimleri ile Erzurum ve Kars çevresi kar yağışlı. Batı bölgelerimizde gökyüzü yine açık ve sisli, diğer yerlerde parçalı ve çok bulutlu... 
     

     
</TEXT>
</DOC>
