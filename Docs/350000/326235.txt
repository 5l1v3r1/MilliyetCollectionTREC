<DOC>
<DOCNO> 326235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/23/son/sondun64.html </URL>
<DATE> 2005/03/23/ </DATE>
<TIME> 22.50 </TIME>
<AUTHOR>  </AUTHOR>
<HEADLINE>
ABD Dışişleri Bakanlığı "Arap Birliği Zirvesi kaçırılmış bir fırsat" 
</HEADLINE>
<TEXT>

     ABD Dışişleri Bakanlığı, Ortadoğu'da demokratikleşme ve özgürlük yönündeki eğilimi desteklemediğini iddia ettiği Arap Birliği Zirvesi'ni eleştirdi. 
     Zirveyi ''kaçırılmış bir fırsat'' olarak nitelendiren Sözcüsü Adam Ereli, ''nihai bildiride, şu ya da bu yönde üzerinde yorum yapılacak dişe dokunur bir şey bulunmuyor'' dedi. 
     Ereli, yapığı basın toplantısında, Kırgızistan konusunda da, hükümetin şiddetten vazgeçmesi ve muhalefetle diyaloğa girmesi gerektiğini belirtti. 
     Sözcü, ABD'nin ''Şiddetin, görüş ayrılıklarını ortadan kaldırmanın kabul edilebilir bir yolu olmadığı, seçimlerin sonuçları konusundaki tartışmaları çözmenin bir yolu bulunduğu, ancak bunun barışçıl diyalog olduğu konusunda açık bir mesaj gönderdiğini'' söyledi. 
     
</TEXT>
</DOC>
