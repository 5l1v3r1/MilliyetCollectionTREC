<DOC>
<DOCNO> 314510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/11/son/sontur08.html </URL>
<DATE> 2005/02/11/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Fedakar anne, yanan evden 3 çocuğunu kurtardı 
</HEADLINE>
<TEXT>

     Mehmet EZER ANTAKYA Hatay , DHA 

ANTAKYA'da 24 yaşındaki Hatice Şener, evinde çıkan yangında odada alevler içinde kalan oğlu 3 yaşındaki Barış ile 2 aylık ikiz bebeklerini Nihal ve Meral'i kurtardı. 
     İplik Pazarı Mahallesi'ndeki 6 Numaralı eski yapı evin oturma odasında yangın çıktı. Elektrik kontağından çıktığı sanılan yangın kısa sürede büyürken, yemek yaparken oğlu Barış'ın uyarısı ile yangını fark eden anne Hatice Şener, kendini alevler içine atarak ikiz bebekleri Nihal ve Meral'i kollarının arasına alarak dışarı fırladı. 
     Bebekleri yardıma gelen komşularına bırakan anne Hatice Şener, bir kez da alevlerin içine girerek bu kez oğlu Barış'ı kucaklayarak dışarı çıktı. Yangın ise Antakya Belediye İtfaiye ekipleri tarafından söndürülürken ev oturulamaz hale geldi. 
     Yangın sırasında dumandan etkilenen ikiz bebekler, Antakya Devlet Hastanesi'ne götürüldü. Burada yapılan ilk müdahalenin ardından Çukurova Üniversitesi Tıp Fakültesi Balcalı Hastanesi'ne sevk edildi. Bebeklerin sağlık durumunun iyi olduğu belirtildi. 
     Evi tamamen yanan Hatice Şener, olayın şokunu uzun süre üzerinden atamazken, Ben mutfakta yemek yaparken, oğlum barış gelerek Anne bebekler ağlıyor' dedi. Odaya girdiğimde içerisi yanıyordu. İkizleri kaptığım gibi dışarı çıkararak orada bulunan birine verdim ve daha sonra tekrar içeriye girerek oğlum Barış'ı alevlerin ve dumanların içerisinden çıkardım. Ucuz atlattık, evim yandı ama çok şükür çocuklarıma bir şey olmadı'' dedi. 
     Yangın haberi üzerine evine gelen baba 27 yaşındaki Sedat Şener ise olayın şokunu uzun süre üzerinden atamadı. 
     
</TEXT>
</DOC>
