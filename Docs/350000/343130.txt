<DOC>
<DOCNO> 343130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/17/astro/index.html </URL>
<DATE> 2005/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Gerginlik var 
</HEADLINE>
<TEXT>


Bugün özellikle huzursuz enerjiler ön plandayken, kendimizi aşırı gerilmiş hissedebiliriz. Sert duygusal tepkiler vererek abartıya kaçabiliriz. Daha temkinli ve her konuda risklere uyanık olmalıyız. 
Koç'lar planlı ve düzenli olmaları gereken konularda başarılı olabilecekler. Tamamlanması gereken işlerinin de üstesinden gelmeye bakmalılar. Boğa'lar keyifli bir günde olacaklar. Hayattan keyif alabilmenin yolunu bulmalılar. Yaratıcı yanların öne çıkarılabileceği fırsatlar da var. İkizler bugün pek huzurlu değiller. İşe ait konularda artan sorumluluklar onları zorlayabilir. Duygusal huzursuzluk yaratacak konulardan uzak kalınmalı. Yengeç'ler sözleriyle etkileyici olabilirler. Eğitim ve iletişim konuları öne çıkarken, bu alanda yeniliklere açık olunmalı. Aslan'lar birikimlerini değerlendirmek için aşırı iddialı olmaktan kaçınmalı. Bunun dışında bekledikleri paralarda olası terslikler yaşanabilir. Başak'lar bugün ön planda olacaklar. Yeni girişimler ve adımlar onları heveslendiriyor. Duygusal olarak yapıcı yaklaşımları ilişkilerinde kullanmalılar. 
Terazi'ler geçmişten aldıkları derslerle daha rahat edebilir. Duygusal olarak hassas olmaktan kaçınmalı ve pozitif başlangıçlar yapmaya önem vermeliler. Akrep'ler iyimser planlar ve projeler peşinde olacaklar. Bu arada arkadaşlıklar ve sosyal aktivitelerin içinde yer almaktan hoşnutlar. Yay'lar bugün hassaslıklarını aşmaya çalışmalılar. Bu sayede iş hayatına yönelik konularda verimli ve kararlı olabilirler. Üstlerle ilişkiler daha fazla özen istiyor. Oğlak'lar enerjilerini olumlu kullanabilecek durumdalar. Özellikle yabancılarla ilgili temaslarında yenilikçi düşüncelerini ortaya koyabilmeliler. Kova'lar için ortak paylaşımlarda yeni girişimler ve anlaşmalar dikkat çekiyor. Eşin parasal durumuyla ilgili olumlu gelişmeler onlara moral veriyor. Balık'lar iyimser enerjilerini kullanarak yeni şansları değerlendirmeli. Aşk hayatında genel olarak rahatlık söz konusu olacak. 
</TEXT>
</DOC>
