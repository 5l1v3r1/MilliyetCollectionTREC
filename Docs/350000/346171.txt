<DOC>
<DOCNO> 346171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/26/son/sonyas13.html </URL>
<DATE> 2005/05/26/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Gisele Bundchen, takvim çekimi için kampta 
</HEADLINE>
<TEXT>

     Her yıl merakla beklenen Pirelli takvimine poz verecek güzellerden biri olan Bundchen, bunun için şimdiden form tutmaya başladı. 
     Ünlü manken, Fransa'nın Cap d'Antibes'de kampta. Spor hocalarının eşliğinde kayalara tırmanan, ip merdivenlerden aşağıya inen Bundchen, çalışmanın sonunda kendisini sulara bırakarak ferahlıyor. 
     Pirelli, 2005 takviminde Naomi Campbell, Isabeli Fontana, Adriana Lima, Diana Dondoe, Erin Wasson, Euguenia Vodianova, Julia Stegner, Liliane Ferrarezi, Marija Vujovic, Michelle Buswell, Valentina ve Valeria Bohm modellik yapmıştı. 
     
     
     Mayıs'ta Türkiye'ye gelecekti 

     Gisele Bundchen'in tanıtım için mayıs ayı içerisinde Türkiye'ye gelmesi bekleniyordu. Geçen yıl Çek model Eva Herzigova'yı Türkiye'ye getiren bir saat ve mücevher firması, tanıtımlarını bu kez Karolina Kurkova, Adriana Lima ve Gisele Bundchen ile yapacağını açıklamıştı. 
     Bundchen, geçtiğimiz aylarda açıklanan 'Tüm zamanların en iyi 10 top modeli' listesinde 4. sırada yer aldı... 
     Mesleğinde 10. yılı geride bırakan Brezilyalı model, dünyanın en güzel kadınları arasında gösteriliyor. Bundchen, hayatı boyunca her zaman ikiz kardeşi Patricia'ya büyük hayranlık duyduğunu, eskiden Patricia'nın kendisinden daha fazla ilgi gördüğünü itiraf etmişti. 
     1980 doğumlu manken, 2004'ün sonunda Hollywood'a adım atmış ve 'Taxi' filminde oynamıştı... 
     

     
</TEXT>
</DOC>
