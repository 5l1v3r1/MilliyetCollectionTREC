<DOC>
<DOCNO> 323249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/12/son/sontur14.html </URL>
<DATE> 2005/03/12/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Çığın düştüğü Erzurum-Çat Karayolu tek şeritten ulaşıma açıldı... 
</HEADLINE>
<TEXT>

     Merkez üssü Bingöl'ün Karlıova İlçesi olan depremden sonra çığ düşmesi sonucu ulaşıma kapanan Erzurum-Çat karayolu, tek şeritten ulaşıma açıldı. Yolun ulaşıma açılmasının ardından Sağlık Bakanı Akdağ da evlerin hasar gördüğü Çat İlçesi'ne doğru yola çıktı. 
     AA muhabirinin aldığı bilgiye göre, Karlıova İlçesi merkezli 5.7 büyüklüğündeki depremin ardından, çığ düşmesi sonucu ulaşıma kapanan Erzurum-Çat karayolu, karayolları ekiplerinin çalışmalarının ardından tek şeritten ulaşıma açılabildi. 
     Erzurum'da bulunan Sağlık Bakanı Recep Akdağ da yolda ulaşımın yeniden sağlanmasının ardından, beraberinde Erzurum Valisi Celalettin Güvenç, sivil-savunma ve sağlık ekipleriyle birlikte, Karlıova İlçesi'nde meydana gelen depremin şiddetli hissedildiği ve evlerin hasar gördüğü Erzurum'un Çat İlçesi'ne hareket etti. 
     Bölgede etkili olan kar yağışı ve tipi nedeniyle, yolda ulaşımın güçlükle sağlandığı bildirildi. 
     
</TEXT>
</DOC>
