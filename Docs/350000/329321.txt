<DOC>
<DOCNO> 329321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/01/son/soneko54.html </URL>
<DATE> 2005/04/01/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
ABD'nin ekonomik verileri dolara kan kaybettirdi... 
</HEADLINE>
<TEXT>

     Dolar, ABD'de açıklanan ekonomik verilerin ardından değer kaybetti. Serbest piyasada 1,3500 YTL'nin altına geriledi. 
     Gün içinde dar bir bantta hareket eden dolar, ABD'den gelen açıklamalarla 1.3500 YTL sınırının altına düştü. ABD'de Mart ayında 225 bin kişi artış göstermesi beklenen tarım dışı istihdam verisi, 110 bin kişiyle sınırlı kaldı. Şubat ayında yüzde 5.4 olan ve Mart ayında yüzde 5.3 seviyesine gerilemesi beklenen işsizlik oranı ise yüzde 5.2 seviyesine geriledi. 
     Tarım dışı istihdam verisindeki artışın beklentilerin çok altında kalması FED'in agresif faiz artırım kararları almasını güçleştirecek bir unsur olarak değerlendiriliyor. 
     Gelişmenin ardından 1.2950 seviyesinde seyreden euro dolar paritesi ise 1.3030 seviyelerine yükseldi. 10 yıl vadeli ABD tahvillerinin getirisi de yüzde 4.48'den yüzde 4.40'a geriledi. 
     Tarım dışı istihdam rakamının beklenenin altında gelmesi, gelişmekte olan piyasalardan fon çıkışı yaşanacağına yönelik beklentileri zayıflattığından, iç piyasada dolar, YTL karşısında değer kaybetti. 
     Kapalıçarşı'da dün 1,3520 YTL alış, 1,3590 YTL satış fiyatıyla kapanan dolar, bugün 1,3450 YTL alış, 1,3550 YTL satış fiyatıyla güne başladı. 
     Amerikan Doları, kapanış itibariyle alışta 1,3370 YTL, satışta ise 1,3430 YTL'den işlem gördü. 
     İstanbul ve Ankara serbest piyasalarında alınıp satılan döviz türlerinin, dün ve bugün itibariyle alış ve satış kapanış fiyatları şöyle 
     

İSTANBUL SERBEST PİYASA Perşembe Alış Perşembe Satış Cuma Alış Cuma Satış ABD Doları 1.3520 1.3590 1.3370 1.3430 Avro 1.7540 1.7600 1.7400 1.7470 İng. Sterlini 2.5300 2.5600 2.5150 2.5300 İsviçre Frangı 1.1230 1.1400 1.1150 1.1300      

ANKARA SERBEST PİYASA Perşembe Alış Perşembe Satış Cuma Alış Cuma Satış ABD Doları 1.3520 1.3620 1.3470 1.3570 Avro 1.7510 1.7650 1.7470 1.7600 İng. Sterlini 2.5320 2.5650 2.5310 2.5640      
</TEXT>
</DOC>
