<DOC>
<DOCNO> 308203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/21/son/sondun11.html </URL>
<DATE> 2005/01/21/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Yuşçenko'nun ilk resmi ziyareti Moskova'ya... 
</HEADLINE>
<TEXT>

     Ukrayna Devlet Başkanı Viktor Yuşçenko'nun ilk dışı gezisini Rusya'ya yapma kararı alması, Moskova tarafından memnuniyetle karşılandı. 
     Rusya Dışişleri Bakanı Sergey Lavrov, Yuşçenko'nun ilk dış gezisini Moskova'ya yapmasının iki ülke ilişkilerinin güçlülüğünü gösterdiğini belirterek, ''Ziyaret, Rusya-Ukrayna ilişkilerinin kalitesini ve hiçbir şeyin bunu değiştiremeyeceğini gösteriyor'' diye konuştu. 
     Yuşçenko'nun 24 Ocak'ta Moskova'ya geleceğini teyit eden Lavrov, Rusya'nın de kendisini karşılamaya hazır olduğunu ifade etti. 
     Rusya ve Ukrayna'nın yan yana yaşayan iki komşu ülke olduğunu belirten Lavrov, ''Halklarımız binlerce nedenden ötürü birbirine bağlı ve ekonomik işbirliğimiz bunun en sağlam temeli. Dolayısıyla ilk ziyaretin Moskova'ya olmasında doğal olmayan bir şey yok'' dedi. 
     
</TEXT>
</DOC>
