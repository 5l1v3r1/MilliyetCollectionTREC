<DOC>
<DOCNO> 331708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/09/son/sondun13.html </URL>
<DATE> 2005/04/09/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Almanlar, gittikçe daha inançlı oluyor... 
</HEADLINE>
<TEXT>

     Almanya'da şubatta yapılan bir araştırmanın sonuçları, Almanların gittikçe daha fazla inançlı olduğunu ortaya koydu. 
     Der Spiegel dergisinin araştırmasına göre, Almanya'nın batısındaki eyaletlerde yaşayanların yüzde 27'si, doğudaki eyaletlerde yaşayanların da yüzde 23'ü, tanrıya inancın kendileri için ''çok önemli'' olduğunu söyledi. 
     Araştırmada, bu oranların 1993 yılında yüzde 24 ve yüzde 14 civarında olduğu hatırlatıldı. 
     Kadınların erkeklere göre daha inançlı olduğuna dikkat çekilen araştırmada, kadınların yüzde 58'inin, erkeklerin de yüzde 44'ünün, tanrıya inancın kendileri için ''çok ya da oldukça önemli'' olduğunu söylediği belirtildi. 
     Araştırmada ayrıca, çok az Almanın kiliseye gittiğine işaret edilerek, Almanya'nın batısındaki eyaletlerde halkın yüzde 11'inin, doğudaki eyaletlerde ise halkın sadece yüzde 3'ünün haftada 1 kez ya da daha sık şekilde kiliseye gittiğini söylediği kaydedildi. 
     Kiliseye hiç gitmeyenlerin oranı da batıdaki eyaletlerde yüzde 23, doğudaki eyaletlerde yüzde 47. 
     
</TEXT>
</DOC>
