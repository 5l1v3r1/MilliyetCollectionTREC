<DOC>
<DOCNO> 325827 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/22/son/sondun23.html </URL>
<DATE> 2005/03/22/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Arap Birliği zirvesi başladı... 
</HEADLINE>
<TEXT>

     Arap Birliği zirvesi, Cezayir'in başkenti Cezayir'de başladı. 
     İki gün sürecek zirvede, İsrail'in barış önerisi, Irak'a destek ve Arap dünyasında siyasi reformlar ele alınacak. 
     Bu arada, Suudi Arabistan Veliaht Prensi Abdullah Bin Abdülaziz'in zirveye katılmayacağı açıklandı. 
     Adının açıklanmasını istemeyen bir Suudi yetkili, veliaht prensin katılmama nededini belirtmezken, Suudi Arabistan'ın Dışişleri Bakanı Suud El Faysal tarafından temsil edileceğini kaydetti. 
     Öte yandan, İspanya Başbakanı Jose Luis Zapatero ile Fransa Dışişleri Bakanı Michel Barnier'nin de gözlemci olarak zirvenin açılış törenine katılmak üzere Cezayir'de bulunduğu belirtildi. 
     Zirveye, AB yüksek temsilcisi Javier Solana ile BM Genel Sekreteri Kofi Annan da katılıyor. 
     
</TEXT>
</DOC>
