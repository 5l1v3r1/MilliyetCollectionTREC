<DOC>
<DOCNO> 336625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/25/son/sondun33.html </URL>
<DATE> 2005/04/25/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Bush kafa karıştırdı 
</HEADLINE>
<TEXT>

     ABD Başkanı George Bush, 1915 olayları ile ilgili yaptığı açıklamada, bu yıl da Ermeni soykırımı’ ifadesini kullanmadı. 
     Bush, olayların hukuki’ anlamda soykırım olarak nitelenmemesi gerektiğinin altını çizen Uluslararası Daimi Adalet Merkezi ICTJ için hazırlanan rapordan da övgüyle bahsetti. 
     Ancak ABD Başkanı Bush yazılı açıklamasında, "Osmanlı İmparatorluğu'nun son günlerinde, 1.5 milyon kadar Ermeni'nin tehcirini ve toplu halde öldürülmesini anıyoruz. Bu, birçok Ermeni'nin 'büyük felaket' olarak adlandırdığı korkunç bir olaydır" ifadesini kullandı. Bush , ''bugün Ermeni halkının acısını yansıtan bu insanlık trajedisinin 90'ıncı yılını anarken, bağımsız Ermeni devletinin geleceğine doğru bakıyoruz" dedi. 
     Son dönem Türkiye Ermenistan ilişkilerine de değinen Bush, Başbakan Recep Tayip Erdoğan'ın Türk-Ermeni komisyonu oluşturulması önerisine destek verdi. 
     
     TARC'ın hazırladığı rapor 

     ABD Başkanı Bush’un atıfta bulunduğu Türk-Ermeni Uzlaşma Komisyonu TARC’ın 12 temmuz 2002 tarihindeki raporunda, Ermeni olayları soykırım’ olarak tanımlanmıştı. Ancak TARC, 1948 tarihli soykırım konvansiyonu, geçmişe yönelik yaptırım taşımadığı için, Türkiye’den toprak ve tazminat talebinde bulunulamayacağını belirtmişti. 
     TARC’ın, Uluslararası Daimi Adalet Merkezi ICTJ için hazırladığı hukuki raporda, Soykırım Sözleşmesi 20’inci yüzyılın başlarında gerçekleşen veya 12 ocak 1951 tarihinden önce meydana gelen herhangi bir olay ile ilgili olarak herhangi bir bireysel veya devletle ilgili suç sorumluluğu yüklememektedirö görüşüne yer verildi. 
     TARC’ın hazırladığı raporun sonuç bölümünde ise şu görüşe yer verildi Soykırım suçunun temelindeki niyet meselesi tartışma konusudur ve bu hukuki rapor bazı özel gerçeklere dayalı anlaşmazlıkları kati olarak çözüme ulaştırmayı amaçlamamaktadır. Bununla birlikte yukarıda bahsedilen olaylarla ilgili bahsedilen çeşitli raporlardan çıkarılabilecek sonuç, Ermeniler adına müdahale eden çok sayıdaki adil Türk’ün’ çabalarına rağmen olaylarla ilgili suçları işleyenlerin en azından bir bölümünün bu hareketlerinin sonucunun Doğu Anadolu’daki Ermenilerin tamamının veya bir bölümünün ortadan kaldırılması olacağını bildirdikleri, ve bu şekilde, bu amaca ulaşmak için kasıtlı olarak hareket ettikleri, ve bu nedenle gerekli olan soykırım amacının var olduğu yönündedir. Böylece, kolektif olarak bakıldığında olayların sözleşme’de tanımlanan şekilde tüm soykırım unsurlarını içerdiği söylenebilir ve hukuk akademisyenlerinin, tarihçilerin, siyasetçilerin, gazetecilerin ve diğer kişilerin bunları bu şekilde tanımlamakla haklı oldukları söylenebilir.ö 
     
</TEXT>
</DOC>
