<DOC>
<DOCNO> 349625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/07/son/sondun16.html </URL>
<DATE> 2005/06/07/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Öldürülen Almanın katil zanlısı bir Türk yakalandı 
</HEADLINE>
<TEXT>

     Almanya'nın başkenti Berlin'de öldürülen Thomas Esch 35 adlı kullanılmış otomobil satıcısının katil zanlısı olarak Tayfun H. 30 adlı bir Türk yakalandı. 
     Berlin polisi, olayla ilgili olarak Esch ile özel ve iş ilişkisi bulunan 40 yaşındaki Berlinli bir kadının da yakalandığını, kadının Tayfun H'nın eski sevgilisi olduğunu bildirdi. 
     Cinayet sebebinin henüz aydınlığa kavuşmadığını ifade eden polis, Tayfun H. ile kadının Esch'i bir yere çağırdıklarını, daha sonra da tabancayla öldürdüklerini belirtti. 
     Olay yerinden kaçan Tayfun H'nın Köln kenti yakınlarındaki Gummersbach kasabasında, dış görünümünü değiştirmiş bir şekilde ve sahte belgelerle yakalandığı kaydedildi. 
     Tayfun H. ile eski sevgilisi hakkında tutuklama kararı çıkarılması bekleniyor. 
     
</TEXT>
</DOC>
