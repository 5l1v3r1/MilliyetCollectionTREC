<DOC>
<DOCNO> 346500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/27/son/sontur35.html </URL>
<DATE> 2005/05/27/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Ayrı olduğu eşi ''Boyacı tecavüz etti'' dedi o da gelip öldürdü 
</HEADLINE>
<TEXT>

     İzmir’in Buca İlçesi Şirinyer Semti’nde, bir kişi eşine tecavüz ettiğini ileri sürdüğü kişiyi, otomobilinde tabancayla vurarak öldürdü. 
     AA muhabirinin aldığı bilgiye göre, Süleyman Ş. 43 , 331 Sokak’ta, 35 DNU 74 plakalı otomobilin sürücüsü Ahmet Özer’i 29 
     tabancayla başına ateş ederek öldürdü. 
     Daha sonra havaya art arda ateş eden Süleyman Ş, çevredekilere "namusumu temizledim. Polise haber verin" diye bağırdı. Olay yerine çağrılan güvenlik güçleri, Süleyman Ş’yi gözaltına aldı. 
     Süleyman Ş, emniyete götürülürken gazetecilere, 2 yıl önce Buca’da kızını şofbenden sızan gaz zehirlenmesi sonucu kaybetmesinin ardından bunalıma girdiğini, eşi ve 4 çocuğunu İzmir’de bırakarak Çorum’a gittiğini ve 10 gün önce arayan eşinin badana için eve gelen Ahmet Özer’in kendisine tecavüz ettiğini söylediğini öne sürdü. 
     İddia üzerine eşi ve çocuklarını Çorum’a götürdüğünü, fakat eşi ile bir kızının evden kaçtığını belirten Süleyman Ş, tekrar İzmir’e geldiğini, Ahmet Özer’i telefonla arayarak "badana yaptırma" bahanesiyle olay yerine çağırdığını ve geldiğinde öldürdüğünü söyledi. 
     Cinayet Büro Amirliği’ne götürülen zanlı, "Gururluyum, karımı sahipsiz sanmış. Bir sapığı öldürdüm. Namusumu temizledim. Aynı şeyi bir daha yapardım" dedi. 
     
</TEXT>
</DOC>
