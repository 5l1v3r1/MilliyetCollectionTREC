<DOC>
<DOCNO> 342888 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/16/yasam/axyas01.html </URL>
<DATE> 2005/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Davakolik çifte mahkeme freni 
</HEADLINE>
<TEXT>


Bugüne kadar birbirlerine 10 dava açan çift, adli mercilerin sabrını taşırdı. Sonuç 3 yıl boşanma davası açamayacaklar 

BAHRİ KARATAŞ İzmir DHA 

İzmir'de birbirlerine dava açmak için yarışan Gülşen Türk 40 ile taksi şoförü eşi Haydar Türk'e 39 mahkeme "Dur" dedi. Bugüne kadar birbirlerine karşı 10 dava açan çift, yasa gereği 3 yıl boyunca boşanma davası açamayacak. 
Haydar Türk, gönlünü başka birine kaptırınca 1996'da evlendiği eşinden boşanmak için ilk olarak 1997'de dava açtı. H kim şiddetli geçimsizlik nedeniyle çifti boşadı. Ancak araya aile büyükleri girdi ve çift, 1999'da ikinci kez evlendi. 

Yerel mahkeme reddetti 
Sorunlar bitmeyince Haydar Türk tekrar boşanma davası açtı. Bundan sonra adliye koridorları ikinci adresleri olan çift, pek çok dava nedeniyle mahkeme salonlarında karşı karşıya geldi. Son olarak 2002'de Haydar Türk'ün 13. Asliye Hukuk Mahkemesi'nde açtığı boşanma davası reddedildi. Temyiz üzerine Yargıtay da yerel mahkemenin verdiği kararı aynen onadı. İki taraf da yasa gereği 3 yıl boyunca birbirlerine karşı boşanma davası açamayacak. 

'50 bin YTL versin, boşanayım' 
Eşiyle 5 yıldır ayrı yaşadığını söyleyen Gülşen Türk, "Yatalak babama bakıyorum, zor durumdayım. Boşanırsam istediğini elde edecek. Başka kadınlarla gününü gün edecek. Mahkemenin bağladığı aylık 75 YTL nafakayı bile ödemiyor. Boşanmak için bin YTL teklif etti. 50 bin YTL verirse boşanırım" dedi. 


</TEXT>
</DOC>
