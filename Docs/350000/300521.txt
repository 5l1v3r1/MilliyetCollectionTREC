<DOC>
<DOCNO> 300521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/24/son/sondun55.html </URL>
<DATE> 2004/12/24/ </DATE>
<TIME> 18.15 </TIME>
<AUTHOR>  </AUTHOR>
<HEADLINE>
Başbakandan milletvekillerine Konuşmadan önce biraz düşünün 
</HEADLINE>
<TEXT>

     Nihat Dağdelen bildiriyor 

      Rusya Başbakanı Mihail Fradkov, milletvekillerinden konuşmadan önce biraz düşünmelerini istedi. 
     İtar-Tass ajansı, Fradkov'un milletvekillerine, ''Devlet Başkanımızın talimatlarını yerine getirmeli ve bir şey söylemeden önce biraz düşünmeliyiz. Bir cümleye başlamadan önce o cümleyi nasıl sona erdireceğimizi düşünmeliyiz'' dediğini duyurdu. 
     Rusya Devlet Başkanı Vladimir Putin, dün yerli ve yabancı basın mensupları için düzenlediği basın toplantısında kabine toplantısının milletvekillerinin görüşlerini daha özgürce gündeme getirmesi için bundan sonra kapalı kapılar ardında yapılacağını belirterek, ''Kameralar size döndüğünde iyi görünmek istiyorsunuz ve aklınızdakiler uçup gidiyor'' demişti. 
     
</TEXT>
</DOC>
