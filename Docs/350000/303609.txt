<DOC>
<DOCNO> 303609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/05/son/sondun15.html </URL>
<DATE> 2005/01/05/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Demirel'den rüşveti reddeden Bulgar polislere ödül 
</HEADLINE>
<TEXT>

     BULGARİSTAN DHA 

      BULGARİSTAN İçişleri Bakanlığı Genel Sekreteri ve Emniyet Genel Müdürü General Boyko Borisov, devletin el koyduğu Egebank'ın eski sahibi Yapya Murat Demirel'in önerdiği 100 bin euroluk rüşveti kabul etmeyen görevlilerin ödüllendirileceğini açıkladı. 
     Bulgar Emniyet Genel Müdürü Boyko Borisov, Burgaz Emniyet Müdürü Valeri Georgiev Gregev, Yahya Murat Demirel soruşturması ile ilgili olarak Doğan Haber Ajansı'na özel açıklamalarda bulundu. Gözaltına alınan kaçaklarla ilgili soruşturmanın çok yönlü sürdürüldüğünü ve sorgularının devam ettiğini belirten Boyko Borisov, "Rüşveti kabul etmeyen görevlilerimize özel bir ödül vereceğim'' dedi. 
     Emniyet Genel Müdürü Boyko Borisov, Murat Demirel, eşi Ayşenur Esenler ve Zafer Arıkan'ın Burgaz Limanı'nda yakalandıklarında önce teknede 40 bin euro rüşvet teklif ettiklerini, tekneden indirildiklerinde ise bu rakamı 100 bin eoru'ya çıkardıklarını hatırlattı. General Borisov, "İnsan ticareti yaptığından şüphelendiğimiz Rıza Terzioğlu' teknisini bir süreden beri izliyorduk. Limana, yeni yıla girilmesine 10 dakika kala geldiler. Görevlilerin yeni yılı kutladıkları dakikalarda gizlice limandan giriş yapmayı planlıyorlardı'' dedi. 
     
</TEXT>
</DOC>
