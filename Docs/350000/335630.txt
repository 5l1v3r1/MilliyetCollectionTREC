<DOC>
<DOCNO> 335630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/21/son/sontur18.html </URL>
<DATE> 2005/04/21/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Eşine laf atan kişileri uyarınca bıçaklandı 
</HEADLINE>
<TEXT>

     Ufuk AKTUĞ DHA 

ALMANYA'dan Hatay'ın İskenderun İlçesi'ne tatile gelen 28 yaşındaki Erkan Zeytun, Alman uyruklu eşine laf atan kişileri uyarınca bacağından bıçaklandı. 
     İskenderunlu olan ve uzun süredir Almanya'da yaşayan Erkan Zeytun, tatil yapmak için bir süre önce memleketine geldi. Sama' olan adını Hediye olarak değiştiren 25 yaşındaki Alman asıllı eşiyle yürüyüşe çıkan Zeytun, bugün saat 13.00 sıralarında Ulucami önünde kimlikleri henüz belirlenemeyen kişilerin sözlü saldırısına uğradı. 
     Alman eşine laf atanları uyaran Zeytun, bu kişilerle tartışmaya başladı. Saldırganlar, Erkan Zeytun'u eşinin gözleri önünde bacağından bıçaklayarak kaçtı. Eşinin çığlıkları üzerine çevrede bulunan vatandaşlar tarafından İskenderun Devlet Hastanesi'ne kaldırılan Zeytun, "Kendi ülkemde, memleketimde böyle bir şey yaşamaktan utanç duyuyorum'' dedi. 
     Polis, kaçan zanlıları yakalamak için çalışmalara başladı. 

     
</TEXT>
</DOC>
