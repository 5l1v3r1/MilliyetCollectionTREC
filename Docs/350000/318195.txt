<DOC>
<DOCNO> 318195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/24/son/soneko01.html </URL>
<DATE> 2005/02/24/ </DATE>
<TIME> 02.02 </TIME>
<AUTHOR>  </AUTHOR>
<HEADLINE>
'İkinci el' otomobiller, müşteri bekliyor... Piyasadan son fiyatlar... 
</HEADLINE>
<TEXT>

     Piyasada sıfır otomobile olan talep, ikinci el piyasada durgunluğa neden oldu. Fiyatlarda indirim yapılmasına rağmen, piyasada 'yaprak kıpırdamıyor' 

MİLLİYET İNTERNET 

"Sıfır" ile "ikinci el" otomobiller arasındaki fiyat makasının daralması, "ikinci el"e olan talebi iyice düşürdü. Bankaların cazip kredi seçenekleri de eklenince satışlar durma noktasına geldi. 
     Otomobillerde modeline göre, 500 ila 2 bin YTL arasında indirine gittiklerini belirten Bursa Oto-Koop Başkanı Rasim Hazar, ''Piyasa sıfır otomobile doydu. Fiyatları düşürmekten başka çare kalmadı. ÖTV indiriminin kokusu, şimdi çıkmaya başladı. Asıl darbeyi şimdi yiyen ikinci el piyasası isyanlarda'' diye konuştu. 
     Sıfır otomobillere yönelen müşteri talebini yeniden kazanmaya çalışan ikinci piyasada, fiyatlar iyice geriledi. Gelen müşterilerin genellikle ''doğan'', ''şahin'', ''kartal'', ''broadway'' gibi modeli düşük otomobilleri tercih etmesi de müşteri profilinin epey değiştiğini gösteriyor. 
     Piyasayla ilgili bir başka çarpıcı bilgi de DİE'den geldi. Trafiğe kaydı yapılan motorlu taşıt sayısı, geçtiğimiz Aralık ayında, önceki yıla göre yüzde 59'luk artışla, 115 bin 963 adet olarak gerçekleşti. Kaydı yapılan araçlar içinde yüzde 50,1 ile otomobilin ilk sırada yer alması da, ikinci el piyasanın içinde bulunduğu zor durumunun bir başka göstergesi. 
     
     BANKA KREDİLERİ KOLAYLAŞTIRDI 

     ÖTV indirimi ile artan sıfır otomobile olan ilgi, bankaların sağladığı kredi imkanlarıyla daha geniş tabana yayıldı. Yeni bir otomobil almayı isteyip de parası yetişmeyenlere, uzun vadeli banka kredileri destek verdi. Biraz kemerleri sıkıp "sıfır" otomobil almak varken, "ikinci el" unutuldu. 
     Bankaların 36 aya varan hatta aşan kredi seçeneklerinde faiz oranları aylık yüzde 1.65 ile 1.85 arasında değişiyor. Bazı bankalar "ikinci el" taşıt kredisinde oranları değiştirmeyerek, "sıfır" araçlar için uyguladıkları faizi uygularken, bazılarındaysa "ikinci el" faizi aylık yüzde 2.00'ye kadar çıkıyor. 
     
     VE FİYATLAR... 

     İkinci el araç satışı ile ilgili internet sitelerinden derlediğimiz fiyatlar ise şöyle 
     

Marka Model En düşük YTL En yüksek YTL Doğan ie 2001 12.750 14.500 Şahin ie 2001 10.500 12.000 Palio EL 2001 12.500 13.500 Renault Clio Symbol 2001 15.000 16.500 Renault Clio HB 2001 17.000 18.600 Renault 1.4 RNA 2001 13.500 14.500 Ford Focus Ambiente 2001 17.500 19.500 Opel Astra CD 2001 22.000 23.250 Opel Corsa Njoy 2004 22.500 25.000 Honda Civic ES 2002 23.500 25.750 Hyundai Accent LX 2001 11.700 13.750 Toyota Corolla Terra 2002 21.000 23.750 VW Golf Comfortline 2001 24.000 26.500 VW Polo Trendline 2002 21.500 23.000 Suzuki Vitara JLX 2001 22.500 23.500      
</TEXT>
</DOC>
