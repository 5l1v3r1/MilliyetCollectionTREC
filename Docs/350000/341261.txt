<DOC>
<DOCNO> 341261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/10/son/sonspo09.html </URL>
<DATE> 2005/05/10/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Güneş Hep daha iyisini yapmak için uğraşacağım... 
</HEADLINE>
<TEXT>

     Trabzonspor Teknik Direktörü Şenol Güneş, futbol yaşamında her zaman daha iyisini yapmak için uğraş vereceğini söyledi. 
     Şenol Güneş, ligin ikinci yarısında bordo-mavili takımın şampiyonluğu hakedecek futbol ortaya koyduğunu belirterek, "Kaybetmek dünyanın sonu değildir. Ama kaybettiğimiz ya da berabere kaldığımız tüm maçlarda futbol oynayarak kaybettik" dedi. 
     Sistemlerini oyuncuların beyin altına kazınması için çalıştıklarını ifade eden Güneş, "Hep daha iyisini yapmak için uğraşacağım. Benim ekibim de hep daha iyisi için çalışacak" diye konuştu. 
     Bir teknik adam olarak, istedikleri sonuçları almanın yanında iyi futbol ortaya koymayı amaçladıklarını kaydeden Güneş, şöyle konuştu 
     "Futbolcularıma, fair play içinde seyircilere keyif verecek bir futbol oynamaları gerektiğini söylüyorum. Bakın takımımıza ve camiamıza. On senelerde tüm örnek uygulamalar bizden geliyor. 
     Trabzonspor, oyuncusundan, taraftarlarına Türk futbolunun geleceğine ışık tutan bir ekip olmuştur. Taraftarların beklentilerini biliyoruz. 
     Taraftarların beklentisi, bizim ebedi ve ezili amaçlarımızdır." 
     
</TEXT>
</DOC>
