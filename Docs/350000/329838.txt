<DOC>
<DOCNO> 329838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/03/yazar/bila.html </URL>
<DATE> 2005/04/03/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
ANAP ve Mumcu 
</HEADLINE>
<TEXT>


Erkan Mumcu, hükümetten ve AKP'den istifa edince, yeni bir siyasi hareket ve parti oluşturması bekleniyordu. Bu beklentiye istifadan sonraki söylemi yol açmıştı. Ancak Mumcu, eski partisi ANAP'a dönmeyi tercih etti. ANAP'ın dün yapılan 4. Olağanüstü Kongresi'nde de genel başkanlığa seçildi. 
2002 seçimlerinde yüzde 10'luk barajın çok altında kalarak Meclis dışına düşen ANAP'ın umutlarından biri Mumcu'ydu. Seçim sonrasında Mesut Yılmaz'ın liderlikten çekilmesiyle gözler Mumcu'ya çevrilmişti. O günkü koşullarda da ANAP'ın liderliği için en şanslı isim olarak Erkan Mumcu görülüyordu. Ancak o, AKP'ye geçmeyi yeğledi. Yeniden ANAP'a döndü. 
Mumcu'dan sonra AKP ve CHP'den istifa edenlerin katılımıyla, ANAP'ın milletvekili sayısı 10'a çıktı. Bu gelişme, ANAP'lıları daha da umutlandırdı. 
Mumcu liderliğinde ANAP büyür mü Mumcu, Başbakan Erdoğan'a ANAP, AKP'ye alternatif olabilir mi 
Kuşku yok ki, Mumcu'nun amacı bunu gerçekleştirmek. Dün kongrede verdiği mesajlardan da bu sonuç çıkıyordu. Kamuoyuna, "Erdoğan'ın alternatifi benim" dedirtmek. Başbakan'a ağır sözlerle yüklenmesi ve konuşmasını muhalefet mantığına oturtması bunu gösteriyordu. Bir yeni vizyona değil, günlük politikaya ve Erdoğan'la polemik yaratmaya dönük bir konuşmaydı. 
Mumcu, ortaya bir yeni vizyon koymadı. Bir program açıklamadı. Mesajlarını daha çok AKP'den şik yetçi kesimlere yöneltti. Her kesimi kucaklayan, eski ANAP'ta olduğu gibi dört eğilime seslenen bir konuşma yaptı. 
Mumcu'nun temel referansı Turgut Özal'dı. Ki son dönem merkez sağda yapılan her liderlik veya partileşme girişiminin referansı da Özal'dı. 

Yılmaz'lı ANAP ve AKP 
Mumcu'nun liderliğindeki ANAP'a geçmeden önce Mesut Yılmaz'lı ANAP'ı anımsamakta fayda var. Özal döneminde dört eğilimi barındıran ANAP, Yılmaz döneminde üç eğilimini eski partilerine kaptırmış veya gördermişti. ANAP'ta büyük ölçüde liberal kanat kalmıştı. Diğer üç eğilim, eski mecralarına dönmüşlerdi. Bu eğilim, ANAP'ı küçülttüğü gibi iktidar yılları boyunca yolsuzluk, usulsüzlük, kayırmacılık gibi olumsuz yargıların yapıştığı ANAP daha da zayıfladı. Yılmaz ve bazı arkadaşlarının bugün Yüce Divan'da yargılanmaları da bunun göstergelerinden biri. Hatta Yılmaz, Yüce Divan'da aklanmanın kendisi ve partisi için en iyi yol olacağını açıklamıştı. 
Program açısından baktığımızda ise, Mesut Yılmaz'ın son döneminde yapmak istedikleriyle AKP'nin yaptıklarının birçok alanda aynı olduğunu söyleyebiliriz. Bir başka deyişle, bugün iktidarda AKP değil de Yılmaz liderliğinde ANAP olsaydı, aynı kararları alır, aynı politikayı izlerdi. Zaten Yılmaz, son döneminde bu tür mesajlar veriyordu 
AB politikasına ağırlık vermek, müzakere tarihi almak, Kıbrıs, ulusal güvenlik, Kürt sorunu gibi konuları tabu olmaktan çıkarmak ve bu alanlarda AB'nin beklediği adımları atmak. Yılmaz'ın, "AB'nin yolu Diyarbakır'dan geçer", "Her konuya ulusal güvenlik kaygısıyla bakarsak mesafe alamayız" diye ifade edilebilecek yaklaşımları bunun ilk işaretleriydi. Bugün de AKP'nin attığı birçok adımın Yılmaz tarafından benimsenip desteklendiğini söyleyebiliriz. 
ANAP için daha da önemlisi, bunun yeni liderleri Erkan Mumcu için de geçerli olması. 

Mumcu'nun sorunu 
Erkan Mumcu için de sorun bu noktada görünüyor. Mumcu, AKP'den nasıl farklılaşacak Sadece iktidar eleştirisiyle ANAP benzeri bir tabanda yeni ve büyük bir yer açması kolay değil. Özal referansıyla politika yapması da AKP'ye yabancı değil. Erdoğan-Gül ikilisinin yola çıkarken açıkladıkları referans yine Özal'dı. ANAP'ın elinde sadece liberal kanadı kalmış durumda. Buna muhafazak r kanadı yeniden eklemesi, daha muhafazak r bir çizgi izlemesine bağlı. Örneğin, AKP'nin söz verdiği halde çözemediği türban, imam-hatipliler gibi sorunları kendisinin çözeceğine bu kesimi inandırması gibi. Böyle bir çizgi izlemesi ise, yine partiye katmaya çalıştığı sol kesim açısından handikap oluşturacaktır. Sola yönelmesi ise muhafazak r taban kazanımı çabasıyla çelişecektir. Liberal desteği güçlendirmesi ise, bu kesimin AKP'den umudu kesmesine bağlıdır ki, bazı sızlanmalar duyulsa da henüz böyle bir umutsuzluk yaygın değildir... 
Bu nedenlerle Mumcu'nun işi kolay değil... 
AB süreci, ekonomik ve mali politika, Kıbrıs, Irak, Ermeni ve Kürt sorunları gibi alanlarda net, fakat farklı bir söylem geliştirip geliştiremeyeceği önemli olacaktır. Vizyon, bu alanlarda belli olacaktır. Bu konularda farklılaşma olmayacaksa, ben ülkeyi daha iyi yönetirim, daha iyi iktidar olurum yerine, ben daha iyi muhalefet yaparıma dayanmak zorunda kalacaktır. 
Dünkü kongredeki söylemi ve tavırları, bu yargıya daha yakındır. 
Yeni vizyon iddiasının gelecek kongreye kaldığı söylenebilir. 



</TEXT>
</DOC>
