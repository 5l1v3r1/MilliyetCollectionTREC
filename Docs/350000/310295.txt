<DOC>
<DOCNO> 310295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/28/son/sonspo07.html </URL>
<DATE> 2005/01/28/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
O da kaprisli... Hakan Yakın Anelka gibi... 
</HEADLINE>
<TEXT>

     Hakan Yakın, İsviçre bana dar geliyor deyince, Basel teknik direktörü, nereye gidersen git dedi. Stuttgart’ta da hocası Magath’ı delirtti. 
     
     Fener’i yarı yolda bıraktı 

     Futbol hayatına Basel’deki Concardia takımında başladı. Grasshoppers, Basel ve Stuttgart gibi takımlarda top koşturdu. Ancak teknik direktörleriyle yaşadığı sorunlar nedeniyle sık sık gündeme geldi. Kariyerinin en iyi yıllarını Basel’de geçirip, iki yıl üstüste şampiyonluk yaşadıktan sonra, Artık bana İsviçre dar geliyor, Avrupa’nın başka takımlarında futbol oynamam gerekliö diyerek ayrılmak istedi. Kararı kulüpte büyük huzursuzluğa neden oldu. Teknik direktör Christian Gross’un, Nereye gidersen git ö resti sonrası, Fenerbahçe ile flört etti ancak son dakika çalımıyla Stuttgart’la anlaştı. Yani Fenerbahçe’yi yarı yolda bıraktı. 
     
     Ne Magath’la ne Sammer’le .. 

     Almanya’daki ilk günlerinde de yine dilini tutmayı başaramadı Ben bu takımda rahat oynarım, kimse beni kesemezö sözleri, hocası Felix Magath’ın kulağına gitti. Bundan sonra da teknik adamla arası hiç düzelmedi ve sürekli kulübede oturdu. Magath’ın yerine gelen Sammer’le de yıldızı bir türlü barışmadı. Almanya’da yaşadığı hayal kırıklığı nedeniyle, oynayabileceği bir kulübe gitmek istedi ve gelen sürpriz davet üzerine Boca Juniors Başkanı Mauricio Macri ile görüştü. Ancak Arjantin ekibinin hocası Jorge Benitez bu transfere karşı çıktı. Benitez’in gerekçesi de diğer teknik adamlarınkiyle aynıydı. 
     
     Son limanı Türkiye oldu 

     Benitez’in açıklamaları Yakın’ın tavrıyla ilgili bilgi veriyor Hakan Yakın hakkında Avrupa’dan aldığım istihbaratlar doğrultusunda, problemli bir oyuncu olduğunu öğrendim. Takıma fayda yerine, zarar vereceğini düşünüyorum. Bu yüzden Yakın’ın transferine karşıyım.ö Benitez’in tavrı sonrası Boca kapıları ona kapandı. Kulüp arayışında son liman olarak Türkiye’ye sığındı. Galatasaray’a katkısının ne olacağı hakkında çok bilgi sahibi değilim. Ancak şunu söyleyebilirim İç çekişmeler yaşanan ve Hagi gibi asabi bir teknik direktörün işbaşında olduğu Galatasaray’da, geçmişteki gibi sivri açıklamalar yaparsa, yeni problemler yaratabilir. 

     
</TEXT>
</DOC>
