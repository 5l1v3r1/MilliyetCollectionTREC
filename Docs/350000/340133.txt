<DOC>
<DOCNO> 340133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/06/son/sondun41.html </URL>
<DATE> 2005/05/06/ </DATE>
<TIME> 19.00 </TIME>
<AUTHOR>  </AUTHOR>
<HEADLINE>
Irak'taki Avustralya'lı rehine için militanlar 72 saat süre tanıdı... 
</HEADLINE>
<TEXT>

     El Cezire televizyonu, Iraklı militanların, Avustralyalı rehinenin serbest bırakılması için Irak’taki Avustralya birliklerinin 72 saat içinde geri çekilmeye başlamasını istediğini duyurdu. 
     Televizyonda yayınlanan video kasette, maskeli bir militanın silah doğrulttuğu, yerde oturan ve pasaportunu tutan, saçları kazınmış Avustralyalı rehine Douglas Wood, militanların Irak’taki Avustralyalı askerlerin geri çekilmesini istediğini söylüyor. 
     Kasette, Irak Mücahitleri Şura Konseyi örgütünün üyesi olan militanların, süre dolduktan sonra istenilen yapılmazsa ne gibi bir yol izleyeceklerine ilişkin açıklama yapılmıyor. 
     Avustralya hükümeti, Iraklı militanların Avustralyalı askerlerin Irak’tan çekilmemesi halinde öldürmekle tehdit ettiği, Kaliforniya’da yaşayan ve bir Amerikalıyla evli olan 63 yaşındaki mühendis Douglas Wood’un serbest bırakılmasını istemişti. 
     
</TEXT>
</DOC>
