<DOC>
<DOCNO> 339047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/03/guncel/axgun01.html </URL>
<DATE> 2005/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Her yıl bir yurt 
</HEADLINE>
<TEXT>


Kampanyamıza destek veren Özel Eğitim Kurumları Derneği, "Her yıl bir yurt" projesiyle, deneme sınavı gelirlerini kız yurdu yapımına bağışlayacak 

İSTANBUL Milliyet 

Milliyet'in "Okumayan kızımız kalmasın" hedefiyle başlattığı "Baba Beni Okula Gönder" Kampanyası'na ilgi her geçen gün artıyor. Özel kuruluşların, sivil toplum örgütlerinin, eğitimcilerin ve vatandaşların destek verdiği kampanyaya dün de TÖDER Tüm Özel Öğretim Kurumları Derneği katıldı. 

Kalıcı destek 
Özel okullar, dershaneler ve bazı vakıf üniversitelerinin üye olduğu TÖDER, her yıl yaptıkları üniversite ve ortaöğretim kurumları deneme sınavlarının gelirini kampanyaya "kız yurdu" yapılmak amacıyla bağışlayacağını açıkladı. Ayrıca yaz dönemlerinde okuma yazma kursları, başarılı öğrencilere özel okullarda eğitim imk nı yaratılacak. 
TÖDER Başkanı Bahattin Durmuş, kurucu üyeler Enver Yücel, Talip Emiroğlu ve Zeki Hançerlioğulları, dün Doğan Medya Center'da gazetemizin yazar ve yöneticileriyle bir araya geldiler. TÖDER üyeleri, üniversite ve ortaöğretim kurumları deneme sınavlarının gelirleriyle "Her yıl bir yurt" projesini gündeme getirdiler. 

'Üstünü biz tamamlarız' 
Bugüne kadar deneme sınavlarının kendi kurumlarında yapıldığını anlatan TÖDER üyeleri, "Milli Eğitim Bakanlığı sınavın yurt geneline yayılmasına destek verirse, bağışlanacak miktar da artar" dediler. 
Deneme sınavları için öğrencilerden sembolik ücret alındığını belirten TÖDER üyeleri, "Geliri kampanyaya bağışlıyoruz. Eksik kaldığı takdirde üzerini tamamlayacağız" diye konuştu. 
İlk adım, mayıs sonunda yapılacak üniversite deneme sınavıyla atılacak. Sınavdan sağlanan gelirle de kız yurdu yapılacak. 

Özel okul imk nı 
TÖDER'in bir başka desteği de kırsal kesimde okumak isteyip de maddi imk nı olmayan kız çocuklarına özel okulda eğitim şansı oldu. Proje uyarınca, Doğu ve Güneydoğu Anadolu başta olmak üzere tüm yurttan seçilecek başarılı kız çocukları İstanbul'a getirilerek 6. sınıftan itibaren özel okullarda ücretsiz okutulacak. 
TÖDER Başkanı Bahattin Durmuş, "Uzun soluklu bir projeye Milliyet'le birlikte imza atıyoruz" şeklinde konuştu. 

Okuma yazma kursları 
TÖDER kampanya çerçevesinde bu yıl okuma yazma kurslarına da başlıyor. 
Ağrı, Siirt, Van, Hakk ri, Çankırı, Şanlıurfa, Kars, Muş başta olmak üzere çeşitli illerde bulunan dershanelerin yaz aylarında boş olan kapasiteleri okuma yazma kurslarıyla değerlendirilecek. 
Dershanelerin 2 aylık süreçte atıl kaldıklarına dikkat çeken Bahçeşehir Uğur Eğitim Kurumları Başkanı Enver Yücel, "Bu dönemde okula gidemeyen ve yetişkin çağa geldiği için gönderilme şansı olmayan kızlarımıza yönelik düzenleyeceğimiz kurslarla yüzlerce kızımız okuma yazma öğrenecektir" dedi. 


</TEXT>
</DOC>
