<DOC>
<DOCNO> 303758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/05/son/sonspo35.html </URL>
<DATE> 2005/01/05/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Musa Büyük, Ankaraspor ile çalışmalara başladı... 
</HEADLINE>
<TEXT>

     Büyükşehir Belediyesi Ankaraspor, ikinci yarı hazırlıklarını Mersin'de sürdürüyor. 
     Mersin'de, 13 Ocak Perşembe gününe dek sürecek kampa, dün 3.5 yıllık sözleşme imzalanan eski İstanbulsporlu Musa Büyük de gelerek sabah yapılan antrenmana çıktı. 
     Teknik direktör Samet Aybaba, takviye edilen yeni futbolcuların, daha önce belirledikleri oyuncular olduğunu ve takıma güç katacağına inandığını belirterek, ''İnşallah bu arkadaşlarımız bizim beklentilerimiz doğrultusunda çalışarak ve mücadele ederek takımı iyi yere getirirler. Aramıza yeni katılan Musa Büyük'ün hazır bir durumda olması memnuniyet verici. Havaların da ılıman gitmesi çalışmalarımızı olumlu yönde etkiliyor'' dedi. 
     Aybaba, yeni transferleri kaleci Jevriç ile birlikte bazı yabancı futbolcuların bugün, bazılarının ise yarın kampa katılacağını kaydetti. 
     Sabah iki aşamalı koşu yapan Ankarasporlu futbolcuların, akşam saatlerinde de Mersin Büyükşehir Belediyesi Spor Kompleksi'nde bir antrenman daha yapacağı bildirildi. 
     
</TEXT>
</DOC>
