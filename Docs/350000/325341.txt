<DOC>
<DOCNO> 325341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/20/son/sontur16.html </URL>
<DATE> 2005/03/20/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Gelinine fuhuş yaptırdığını iddia ettiği oğlunu öldürdü 
</HEADLINE>
<TEXT>

     Hasan KIRMIZITAŞ DHA 

      GAZİANTEP'te, oğlu 31 yaşındaki Metin Çete'yi 3 gün önce tabancayla vurarak öldüren 65 yaşındaki Mehmet Halil Çete cinayeti, oğlunun gelinine fuhuş yaptırdığı için işlediğini ileri sürdü. 
     Olay, Boyno Mahallesi'nde 15 Mayıs'ta meydana geldi. İddiaya göre, 7 çocuk babası Mehmet Halil Çete, ev masrafları konusunda tartıştığı oğlu Metin Çete'ye tabanca çekti. Baba Çete, bu olay nedeniyle kendini polise şikayet eden oğlu ile tartışmaya başladı. Tartışma sırasında baba Çete, oğlunu tabancayla vurarak öldürüp kaçtı. Polisin yaptığı operasyon sonucunda yakalanan Mehmet Halil Çete, sorgusunda oğlu Metin'i gelini 1 çocuk annesi 28 yaşındaki Şenel Çete'yi erkeklere para karşılığında pazarladığı için öldürdüğünü savundu. Çete, ifadesinin ardından sevk edildiği nöbetçi mahkemece tutuklandı. 
     Katil zanlısı babanın, 3 yıl önce oğullarından 19 yaşındaki Yılmaz Çete'nin tiner bağımlısı olduğu öne sürülen kardeşi 18 yaşındaki Kemal Çete'yi üzerine tiner döküp ateşe vererek öldürmüştü. Kardeşini yakarak öldüren katil zanlısı ağabey ise ömür boyu hapis cezasına çarptırıldı. 
     
</TEXT>
</DOC>
