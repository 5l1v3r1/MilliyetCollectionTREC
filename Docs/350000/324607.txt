<DOC>
<DOCNO> 324607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/18/guncel/gun03.html </URL>
<DATE> 2005/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Gazi'de k tibe beraat 
</HEADLINE>
<TEXT>


17 kişinin öldüğü 'Gazi Davası'nda, faillerin araştırılması için yazılan müzekkereyi kaybeden ve görevi ihmalden yargılanan k tip Yusuf Kandemir, suçsuz bulundu 

ENİS YILDIRIM Trabzon DHA 

İstanbul Gazi Mahallesi'nde 12 - 13 Mart 1995'te çıkan olaylara karışan kimliği meçhul kişilerin araştırılması için yazılan müzekkerenin kaybolmasından sorumlu tutulan ve 6 aydan 3 yıla kadar hapis istemiyle yargılanan zabıt k tibi Yusuf Kandemir beraat etti. 
Gazi Mahallesi'ndeki olaylarda 17 kişinin hayatını kaybetmesinin ardından İstanbul Eyüp Cumhuriyet Başsavcılığı, 9 kişinin ölümü, 5 kişinin de yaralanmasından sorumlu oldukları gerekçesiyle 20 polis hakkında "faili belli olmayacak şekilde adam öldürmek" iddiasıyla açtığı davayı güvenlik gerekçesiyle Trabzon'a gönderdi. 5 yıl süren yargılama sonucunda Trabzon Ağır Ceza Mahkemesi, polislerden Adem Albayrak'ı, 4 kişiyi öldürdüğü gerekçesiyle 3 yıl 4 ay hapis ve 9 ay kamu hizmetlerinden men cezası ile cezalandırdı. Polis memuru Mehmet Gündoğan, 2 kişiyi öldürmek suçundan 1 yıl 8 ay hapis ve 3 ay kamu hizmetlerinden men cezasına mahk m edildi. 

18 polise beraat 
Her iki polisin cezaları, "Şartla Salıverme, Dava ve Cezaların Ertelenmesine Dair Yasa" gereğince ertelendi. Mahkeme, 18 sanık polis hakkında beraat kararı vererek, suça karışan diğer faillerin zamanaşımı haddine kadar araştırılması için, Gaziosmanpaşa Başsavcılığı'na müzekkere yazılmasını hükme bağladı. 
Yaşamını kaybedenlerin yakınları, adil yargılamanın yapılmadığını ileri sürerek, dosyayı Avrupa İnsan Hakları Mahkemesi'ne AİHM taşıdı. AİHM, Adalet Bakanlığı Dış İlişkiler ve Hukuk Genel Müdürlüğü'ne yazı gönderip Dinçer Yılmaz, Sezgin Engin, Hasan Gürgen ve Hasan Sel'in ölümlerine ilişkin soruşturma başlatılıp başlatılmadığını sordu. Bakanlık, Trabzon Başsavcılığı'ndan, Ağır Ceza Mahkemesi'nin 5 Kasım 2001 tarihinde Gaziosmanpaşa Başsavcılığı'na gönderilmesine karar verdiği müzekkerenin örneğini istedi. Trabzon Başsavcılığı, yazının 2 yıldır gönderilmediğini belirledi. 

Görevi ihmal 
Trabzon Savcısı Ömer Gündoğdu, Ağır Ceza Mahkemesi'nin müzekkereyi 17 Temmuz 2002'de Başsavcılığa gönderdiğini ve yazıyı Yusuf Kandemir'in teslim aldığını belirledi. Hakkında 'adli görevi ihmal' iddiasıyla Trabzon 2. Asliye Ceza Mahkemesi'nde dava açılan Kandemir, suç unsuru oluşmadığı gerekçesiyle beraat etti. 


</TEXT>
</DOC>
