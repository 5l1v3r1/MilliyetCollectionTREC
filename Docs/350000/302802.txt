<DOC>
<DOCNO> 302802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/02/son/sonspo02.html </URL>
<DATE> 2005/01/02/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Fenerbahçe'de 'Evet' diyen kalacak... 
</HEADLINE>
<TEXT>

     Transferde taviz vermeye niyetli olmayan yönetim, önerilen şartları kabul edenle sözleşme yenileyecek. Durumu en kritik olan oyuncu Serhat. 
     
     Kişiye özel şartlar 
     Fenerbahçe Yönetimi, sezon sonunda sözleşmesi sona erecek olan futbolcularla yapılacak görüşmelerde, belirlenen şartların dışına çıkmayacak ve taviz vermeyecek. Teknik direktör Daum’dan gelen performans raporu doğrultusunda her oyuncu için özel şartlar belirleyen yöneticiler, masaya oturulduğunda bunların kabul edilmesini isteyecek. Futbolcular, yönetimin belirlediği bu şartlara Evetö dediği takdirde, kendileriyle sözleşme yenilenecek, aksi takdirde yollar ayrılacak. 
     
     Serhat sallantıda 
     Kiralık Rüştü ve Nobre ile, Serhat, Luciano, Fabiano ve Hooijdonk’un sözleşmesi bitecek. Hooijdonk ve Fabiano ile yollar ayrılacak. Daum’un vazgeçilmezleri Rüştü ve Nobre’ye, diğer oyunculara göre biraz daha iyi şartlar önerilecek. Alman hocanın vazgeçemediği bir diğer oyuncu olan Luciano’nun durumu da iyi. Geçen yıl Başkan Aziz Yıldırım’la problem yaşayan, bu sezon doğru dürüst oynayamayan Serhat’ın pazarlık gücü ise bir hayli azalmış durumda. 
     
</TEXT>
</DOC>
