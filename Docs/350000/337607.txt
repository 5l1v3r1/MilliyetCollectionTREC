<DOC>
<DOCNO> 337607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/magazin/yazdud.html </URL>
<DATE> 2005/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Venge'ye yaz geldi 
</HEADLINE>
<TEXT>


Bir sembol keşkek, oğul Kaya, baba Kaya'yı yaşatıyor, Beyoğlu'nda Şarabi farkı, alaturka sevenlerin tercihi Naz Turkish Cuisine, alışveriş öncesi ve sonrası S Cafe, Selda'nın sürprizi, Bodrum'a yeni soluk RedHouse... 



Arada bir kebap kültürümün olmadığını yazarım. Ama İstanbul'da en kaliteli kebabın nerede yenileceğini de çok iyi bilirim. Kabul etmeyenler varsa da kendime göre gurmeyim. Çünkü Avrupa ve Amerika'da gezdiğim her yerde en iyi yemek nerede yeniliyorsa oraya giderim. Üstüme başıma marka bir şeyler almak yerine keyifli ve kaliteli yemekleri tercih ederim. Kebap kültürümün olmaması da 15 yıldır çektiğim bağırsak hastalığından. Yoksa beyti, alinazik, patlıcanlı kebap dürüm, acılı Antep, Adana ve lahmacuna bayılırım. Kaliteli müşterisi, hijyeni, lezzetli mezeleri, kaliteli etiyle İstanbul -Levent'teki Venge'nin bende çok ayrı bir yeri vardır. Nedeni de buranın Halkla İlişkiler Koordinatörü Dilek Terzioğlu'dur. Zaten Venge'nin başarısında bence Dilek'in rolü yüzde 90. Televizyon dünyasının genç ve başarılı yöneticilerinden Ali Genç ve başarılı yönetmen Veli Çelik ile birlikte geçtiğimiz günlerde Venge'deydim. Bu arada, Ali'nin güzel eşi Şelale Genca Genç ikizlere hamileydi ama birine nazar değdi. Çok üzüldüm tabii. Ne diyeyim, Allah diğerini nazardan saklasın. Evet efendim, Venge'nin genç patronları Erdem Ataç ve İzzet Antebi askerde oldukları için Dilek neredeyse 24 saat orada. Deneyimli şefler Cemal Yalçın, Rüstem İzgi ve Ali Fidan da onun en büyük yardımcıları. O akşam bizim masaya Cemal ve garson İbrahim Esmen baktı. Mutfak Şefi Kamil Gökberk az çok beni tanıdığı için masayı ona göre donattı Muhammara, patlıcan salata, süzme yoğurt, göbek salata ve gavurdağı salatası geldi önce. Arkadan ara sıcak olarak minik lahmacunlar, peynirli pideler... Ana yemek olarak da döner, iskender, çöp şiş ve Venge beyti. Şöleni, kaymaklı künefe ve sakızlı fırın sütlaçla tamamladık. Ali, Veli ve ben keyifli bir yemek yedik. Biz içerdeydik, alt salon da üst salon da tıklım tıklımdı. Ama artık Venge'ye yaz geldi. Ağaçların altında, gündüz kuş sesleri, akşamları hafif müzik eşliğinde lezzetli kebapların adresi Venge sizleri bekliyor. Telefon numarası 0212 264 07 20 Genç ve başarılı iş adamı Kaya Çilingiroğlu, Türkiye için büyük değer ifade eden rahmetli babası Prof. Dr. Kaya Çilingiroğlu anısına Garanti Masters Golf Turnuvası'nın ikincisini düzenliyor. 27-29 Mayıs tarihleri arasında sürecek olan turnuva Türkiye'nin golf merkezi Antalya'da, Sirene Golf Hotel'de gerçekleşecek. Turnuvaya yurt dışından 40 profesyonel golfçü katılacak. Antalyalılar, hazırlanın. 

Şarabi ve Selda Tosun Uskan 
Çok sık olmasa da uğradığım mekanlardan biridir Şarabi. Beyoğlu'nun sevilen yerlerinden olan Şarabi'de, dünya yemeklerinden oluşan mönüsüne yeni tatlar eklendi. Şarabi'nin kalitesi ve özeniyle hazırlanan mönüde Akdeniz ve İtalyan mutfağına ağırlık verildi. Sebze mönüsünden önerilerim portakal ve mayonezli kereviz, sızma zeytinyağı ve limonda kabak, tulum pizza üzerinde ıspanak kökü, taze domates soslu hafif haşlanmış fasulye, marine sebze. Bu arada gerçek İtalyan pizzaları, ara sıcaklar, ana yemekler, tatlılar, salatalar da cabası. Şarabi'nin yeni mönüsü zengin, özel sızma zeytinyağı ile hazırlanan yemeklerin tadı ise harika. Her gün açık olan Şarabi, yeni sezonda da Beyoğlu'nun buluşma noktası olmaya devam edecek. Telefon numarası 0212 244 46 09. Efendim, medya dünyasında sevdiğim ve yazılarını keyifle okuduğum isimlerden biri Selda Tosun Uskan. Selda, kardeş kuruluş Milliyet'te 'Sarı Kız'ı yazarken POSTA'da da 'Eski Dostlar Dikkat' başlığı altında sizleri sevdiklerinize kavuşturuyor. Selda şimdilerde 'Sarı Kız' kimliğini Milliyet'te açıklayacak. 

Eğlence ve lezzet Naz Turkish Cuisine'de 
Swissotel The Bosphorus, İstanbul'da bulunan Türk restoranı, eski adıyla 'Taşlık', otelin Ziyafet Satış Müdürü ve Sepetçiler Kasrı İşletme Müdürü Bülent Aydın tarafından yenilenerek Naz Turkish Cuisine adı altında hizmet veriyor. İki kez gittim. İkisinde de gerçekten keyif aldım. Mimar Bülent Özyurt'un danışmanlığında canlı renklerin son derece sade ve şık görünüme büründüğü, günümüz modern çizgisini yansıtan Naz Turkish Cuisine Türk mutfağında bir ilk. Türk mutfağının 'fine dining'i olarak adlandırabileceğimiz servise, kalite anlayışına, hem alıştığımız hem de yeni olan bir konsepte sahip. Öğle ve akşamları ocakbaşı keyfini de yaşayabileceğiniz Naz'da günümüze uyarlanmış Türk mutfağı örnekleri var. Mutfak şefi Gözde Aydın'ın tavsiyeleri arasında yaprak sarması, humus, tarama, odun fırınının lezzetiyle pide ve ekmek çeşitleri, lahmacun, kuzu tandır, küsleme, değişik sunumuyla hünkar beğendi, Naz kebabı ve Naz usulü ballı muz bulunuyor. Bunlar, benim de önerilerim. Her gün açık olan Naz Turkish Cuisine 12.00-23.30 saatleri arasında hizmet veriyor. Telefon numarası 0212 326 11 75 ve 76. 

Renkli bir yer S Cafe 
Yakışıklı kavalyem, People'ın işletmecisi sevgili Ali Sayar ile bir öğle yemeğinde, Akmerkez'in içindeki S Cafe'de buluştuk. Patron Metin Sarıer ve tüm ekibi çok severim. Şef Mehmet, Burak, Onur, Murat, Ayhan, Taner, Fethan, Timuçin, Engin... Hepsi pırıl pırıl çocuklar. Ali için S Cafe'nin farklı bir önemi var. Burasını çoğu kez ofis gibi kullanıyor. Aslında sanat, ekonomi, medya, cemiyet hayatının pek çok ünlü ismini burada görmeniz mümkün. İşte bazıları Fatih Terim ve Mustafa Hocalarım Denizli , Seda Sayan'ın ex eşi Gökhan ve ağabeyi Hakan Şükür, POSTA Gazetesi'nin başarılı yazarlarından Osman Şenher, mankenler Deniz Akkaya, Ebru Destan, Nefise Karatay, Demet Akalın, Seray Sever, cemiyet hayatının ünlü isimlerinden Hülya Aşık, Ayşe Erdem, Ayşe Ergin, Nur Yerlitaş, Suzan Hacısüleymanoğlu... Aslında bunun en büyük nedeni S Cafe'nin mönüsü. Salatalar, pizzalar, diyet yapanlar ve vejetaryenler için özel seçenekler, çocuk mönüsü, sandviçler, tatlılar... Ama Ali'nin de benim de salata tercihlerimiz arasında ıspanaklı rokfor, susamlı piliç, Meksika usulü sebze, hindi ve okyanus başta geliyor. Özel yemeklerde ise kuzu ve piliç külbastı, ıspanaklı-sebze püreli kuzu filetosu, baharatlı-sebzeli somon ızgara favorim. Ama ne yersek yiyelim, birer parça havuçlu kek, çikolatalı-meyveli milföy ve frambuaz soslu çikolatalı pudingten tatmadığımız zaman kendimizi doymuş hissetmiyoruz. İkimizin de tatlı düşkünü olması beni mutlu ediyor, çünkü böylece Ali suçuma ortak oluyor. Alışveriş ya da sinema öncesi ve sonrasında S Cafe'ye uğrayın. O keyfi dilerseniz bir çay ve kekle ya da bir salata ile siz de yaşayın. Kişi başı 20-45 YTL'ye çıkarsınız. Zaten her şeyin karşısında fiyatı yazılı, cebinize göre bu keyfi ayarlamanız mümkün yani. Telefon numarası 0212 282 05 23. Efendim, bu yaz Bodrum bayağı hareketlenecek. Özellikle yeni açılan mekanlar farklı bir renk ve soluk getirecek Bodrum eğlence yaşamına. Dilerim hiçbir işletmeci hayal kırıklığına uğramaz. 20 yıldır tanıdığım Necmi Gündüz de işletmeciliğini Ataberk, Murat Kankılıç ve Barış Yurtsever'in yapacağı RedHouse adlı bir bar restoran açıyor. Mönüde Akdeniz mutfağı ağırlıkta olacak. İki katlı mekanın teras bölümünde olan 75 kişilik VIP Lounge ise Tanju Şarman ve ekibi tarafından yönetilecek. Mutfağa, İstanbullular'ın yakından tanıdığı Emin Gedleç hakim. Burada salı günleri şarap gecesi, çarşamba perküsyon şov, perşembe R B, diğer günler ise Ozan Doğulu, Murat Uncuoğlu ve Yasemin Kozanoğlu ülkemizin hit şarkılarını çalacak. 

Dudullu'da bir esnaf lokantası 
Kebabını sevdiğim ve güvenerek gittiğim bir başka yer de Köşebaşı. Ortak Ali Akkaş adam gibi adamdır. Ali'nin iki tane aslan oğlu büyüdü ve onlar da baba mesleğini seçti. Yeditepe Üniversitesi İşletme Fakültesi mezunu Volkan ve Marmara Üniversitesi İşletme Fakültesi mezunu Okan Akkaş, Dudullu'da 'Keşkek Geleneksel Esnaf Lokantası'nı açtı. Lokantacılığın her aşamasını babası Ali gibi adım adım öğrenen ve Anadolu et yemeklerinin hazırlanma yöntemlerine sadık kalarak bir kent sofrası ekolüne imza atmaya hazırlanan Volkan Akkaş, Keşkek'i zincir haline getirmek istiyor. Çorbalar, sulu yemekler, et yemekleri, kebaplar, tatlıları, unutulmaya yüz tutmuş yemekleri ağız tadıyla yemek isteyenler Dudullu Keşkek'in yolunu tutsun. Telefon numarası 0212 466 15 51. Evet efendim, bugünlük de bu kadar. Sevinçleriniz okyanuslar, üzüntüleriniz ise kum tanesi kadar olsun. Hoş kalın. 

Altın Öğütler 
Düşmanın sana boyun eğiyorsa, mutlaka kendi gücünü artırmak içindir. 
Sadi 

Duyarlı okuyucularıma 
Efendim, Sezayi Bıyık, Gümüşhane-Kelkit'teki birleştirilmiş sınıflı bir okulda öğretmen. Öğrencilerinin bir çok şeye ihtiyacı var. Ama en çok da kitaba. Hiç kitapları yok. Bu konuda Sezayi Öğretmen, siz duyarlı okuyucularımın yardımlarını bekliyor. Sezayi Bıyık'ın sesine kulak verirsiniz, değil mi İşte e-mail adresi sezayi61 msn.com 

Bir ödül 

Efendim, Ünal Uyguç sevdiğim bir arkadaşım, POSTA Gazetesi'nin yakışıklı Spor Müdürü Can Uyguç'un babasıdır. Bedrettin Dalan'ın Onursal Başkan olduğu 'Aydın İli ve İlçeleri Kültür ve Eğitim Derneği'nin de başkanı olan Ünal Ağabey bu yılki şölende bana da bir ödül verdi. Nedeni, ilk kitabım 'Yaşanmış Şehir Hikayeleri-1'in geliriyle İzmir'deki Alsancak Devlet Hastanesi'ne üç yataklı bir koğuş yaptırmam. Kısmetse bu yıl da 5 Mayıs'ta çıkacak olan ikinci kitabım 'Yüreğim H l Biten Aşkımıza Ağlıyor'un geliri İzmir, Adana ve Konya'daki Kadın Sığınma Evleri'nin birer odasının döşenmesine gidecek. Yani Allah ve sizler bana, ben yine sizlere. 



</TEXT>
</DOC>
