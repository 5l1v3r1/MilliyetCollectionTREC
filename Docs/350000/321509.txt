<DOC>
<DOCNO> 321509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/07/son/sonsiy06.html </URL>
<DATE> 2005/03/07/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Şener Kaynana programları konusunda RTÜK görevini yaptı 
</HEADLINE>
<TEXT>

     Devlet Bakanı ve Başbakan Yardımcısı Abdüllatif Şener, RTÜK'ün kaynana programlarına getirdiği yasaklama kararını değerlendirirken, ''RTÜK'ün görevini yerine getirdiğini düşünüyorum'' diye değerlendirdi. 
     Başbakan Yardımcısı Şener, Ankara HiltonSA'daki e-Devlet Uygulamaları konulu konferansın girişinde, gazetecilerin, 'RTÜK'ün kaynana programlarının yayınına getirdiği kısıtlamaları nasıl değerlendirdiğine' ilişkin sorularını yanıtladı. 
     Şener öncelikle RTÜK'ün, yayınların kanuni esaslar çerçevesinde yapılmasını sağlamak amacıyla karar alan bağımsız bir kurul olduğuna dikkati çekti. 
     Başbakan Yardımcısı Şener, ''dolayısıyla gereğini yerine getirdiğini düşünüyorum, aldığı kararların da TV yayınlarında esas olması lazım'' diye konuştu. 
     
</TEXT>
</DOC>
