<DOC>
<DOCNO> 342452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/14/yasam/axyas02.html </URL>
<DATE> 2005/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Sarı bilekliğin korsanı çıktı 
</HEADLINE>
<TEXT>


Maddi durumu iyi olmayanlara meme kanseri taraması yapılmasına yardım amacıyla 1 YTL'ye satılan sarı bilekliklerin de taklidi yapılıp satılıyor 

MAGAZİN SERVİSİ 

KANSERE karşı verdiği savaşı kazandıktan sonra ABD'li dünya bisiklet şampiyonu Lance Armstrong gibi 'sarı bilezik' kampanyası başlatan Filiz Akın, bileziğin korsanın yapılıp satıldığını öğrenince şoke oldu. Bileklikler, maddi durumu iyi olmayan kadınların meme taramasını bedava yaptırabilmeleri ve 'erken teşhis'e yönelik çalışmalar amacıyla piyasaya sürülmüştü. 
TAKLİT bilekliklere tepki gösteren Akın, şunları söyledi "Bu kampanya iyilik için başlatıldı. Fiyatı da sadece 1 YTL. Bu bileziklerin taklidini yapanı da, alıp takanı da vicdanı ile baş başa bırakıyorum. Gerçek sarı bilezikler Migros, Ten ve Home Store mağazalarında, makbuz karşılığı satılıyor. Herkesi kampanyaya katılmaya davet ediyorum." 


</TEXT>
</DOC>
