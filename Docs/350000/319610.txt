<DOC>
<DOCNO> 319610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/01/son/soneko34.html </URL>
<DATE> 2005/03/01/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Felaketlerin 2004 bilançosu 300 bini aşkın ölü, 123 milyar dolar hasar 
</HEADLINE>
<TEXT>

     Dünyanın ikinci büyük reasürans şirketi İsviçreli Swiss Re'nin araştırmasına göre, geçen yıl dünyada doğal ve insan hatasından kaynaklanan felaketler, ''300 binden fazla kişinin ölmesine ve 49 milyar doları sigorta kapsamında olmak üzere 123 milyar dolarlık maddi hasara'' neden oldu. 
     Güney Asya'da 26 Aralık'taki tsunaminin 280 bin kişinin ölümüne yol açarak, geçen yılın en büyük felaketi olduğu belirtilen 40 sayfalık Swiss Re felaketler raporunda, can kayıpları açısından bu felaketin, 1970 yılında Bangladeş'te 300 bin kişinin hayatına mal olan kasırga ve sellerin ardından, son yılların en kötüsü olduğu kaydedildi. 
     2004 yılında dikkate alınmaya değer 330 felaket yaşandığı bildirilen raporda, bunların sigorta sektörüne maliyetinin 49 milyar dolar ile en yüksek yıllık rakam olduğu ifade edildi. 
     Güneydoğu Asya'yı vuran tsunaminin ise can kaybı dikkate alındığında sigortalı hasar açısından çok büyük rakamlara ulaşmadığı anlatılan raporda, ABD ve çevre ülkelerdeki kasırgaların 32 milyar dolarlık, Japonya'daki tayfunların da 6 milyar dolarlık sigorta maliyetiyle ilk sıraları aldığı belirtildi. 
     Rapora göre 2004, dünyada sıcaklıkların düzenli olarak ölçülmeye başladığı 1861'den bu yana en sıcak 4'üncü yıl oldu. 
     Swiss Re raporunda ayrıca önceki yıllarda sigortalı hasarların daha çok tek bir felaketten beslenmelerine rağmen 2004 yılında felaketlerin tekrarı ve çeşitlerinde artış görüldüğünün altı çiziliyor. 
     Raporda 2004 yılı felaketlerine ilişkin bilgiler şöyle 
     
Can Kaybı Açısından En Büyük Felaketler 
     

Ölü Sayısı Tarih Felaket Etkilenen Ülke ler 280.000 26.12.2004 Tsunami Endonezya, Sri Lanka 
Tayland ve Hindistan 3.344 23.05.2004 Sel Haiti, Dominik Cum. 3.034 13.09.2004 Jeanne Kasırgası Haiti ve ABD 1.404 29.11.2004 Seller ve Winnie 
Fırtınası Filipinler 640 24.02.2004 Deprem 6.4 Fas      

Sigorta Kapsamındaki Hasar Açısından En Büyük Felaketler 
     

Zararı 
milyar dolar Ölü Sayısı Tarih Felaket Etkilenen Ülke 11 124 02.09.2004 İvan Kasırgası ABD, Karayipler 8 24 11.08.2004 Çarli Kas. ABD, Küba 5 38 26.08.2004 Frances Kas. ABD, Bahamalar 5 280.000 26.12.2004 Tsunami Endonezya ve Çevre Ülkeler 4 3.034 13.09.2004 Jeanne Kas. ABD, Karayipler 4 45 06.09.2004 Songda Tayfunu Japonya, G.Kore      
</TEXT>
</DOC>
