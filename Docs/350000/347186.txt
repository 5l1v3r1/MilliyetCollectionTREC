<DOC>
<DOCNO> 347186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/30/son/sonsiy09.html </URL>
<DATE> 2005/05/30/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Erdoğan 7-11 Haziran'da ABD'yi ziyaret edecek... 
</HEADLINE>
<TEXT>

     Başbakan Recep Tayyip Erdoğan, 7-11 Haziran 2005 tarihleri arasında ABD’ye çalışma ziyaretinde bulunacak. 
     Başbakanlık Basın Merkezi’nden yapılan yazılı açıklamaya göre, Başbakan Erdoğan ziyareti sırasında, 8 Haziran Çarşamba günü ABD Başkanı George Bush ile görüşecek. Dışişleri Bakanı ve Başbakan Yardımcısı Abdullah Gül, bu görüşmeye ve Başbakan Erdoğan’ın pek çok faaliyetine katılacak. 
     Erdoğan, ayrıca, New York ziyareti sırasında 9 Haziran Perşembe günü, BM Genel Sekreteri Kofi Annan ile görüşecek. 
     Erdoğan’ın ABD ziyaretinde, Türk-Amerikan Konseyi ATC 
     Kongresi’nde bir konuşma yapması, bazı Senato ve Temsilciler Meclisi üyeleri ile çeşitli düşünce kuruluşlarından temsilcilerle biraraya gelmesi ve Temsilciler Meclisi Türkiye Dostluk Grubu üyeleriyle görüşmesinin öngörüldüğü kaydedildi. 
     Başbakan Erdoğan’ın söz konusu temaslarında ikili ilişkilerin çeşitli veçhelerinin ele alınmasının, bölgesel ve uluslararası konularda da görüş alışverişi yapılmasının planlandığı belirtildi. 
     Erdoğan’ın ziyaret sırasında, ABD’deki Türk toplumu ile bir araya geleceği ve basın-yayın kuruluşları temsilcileriyle temaslarda bulunacağı da ifade edildi. 
     
</TEXT>
</DOC>
