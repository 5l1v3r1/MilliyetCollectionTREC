<DOC>
<DOCNO> 325312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/20/son/sonspo08.html </URL>
<DATE> 2005/03/20/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Şahin Bizde bir kısmetsizlik mi var bilmiyorum... 
</HEADLINE>
<TEXT>

     Birinci Süper Futbol Ligi'nde Beşiktaş'a 1-0 yenilen Trabzonspor'da, basın sözcüsü İbrahim Şahin, bordo-mavili taraftarlardan özür dilediklerini söyledi. 
     Şahin, AA muhabirine yaptığı açıklamada, Beşiktaş'ın çok iyi bir futbol oynayıp galibiyete ulaşmayı başardığını belirterek, ''Bizde bir kısmetsizlik mi var bilmiyorum. Derbi maçlarda futbolcularımız zorlanıyor. Yine de galip gelebileceğimiz bir maçtı, ancak kaybettik. Taraftarlarımızdan özür diliyoruz'' dedi. 
     Yenilginin herşeyin sonu olmadığını ifade eden Şahin, şöyle konuştu 
     ''Yarış devam ediyor. Bizi bu futbolcular bir yere getirdi. Yine onlar bizi iyi yerlere taşıyacaklar. Taraftarlarımız da desteklerini hiçbir zaman bizden esirgemediler. Onlara galibiyet sevinci yaşatamamanın üzüntüsünü içindeyiz. Futbolcular da üzülüyor. Daha çok çalışacağız. Şampiyonluğu hedefleyen bir takımız. Bu olmazsa ligi ikinci sırada tamamlayarak, Avrupa Şampiyonlar Ligi'ne katılmak istiyoruz.'' 
     
     3 GÜN İZİN 
     Trabzonspor'da, futbolculara Beşiktaş maçının ardından 3 gün izin verildi. Bordo-mavili takımda dün sadece 5 futbolcu Trabzon'a dönerken, diğer futbolcular ailelerinin bulunduğu kentlere gitti. 
     
</TEXT>
</DOC>
