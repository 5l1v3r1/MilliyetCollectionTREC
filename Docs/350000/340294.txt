<DOC>
<DOCNO> 340294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/06/son/sontur44.html </URL>
<DATE> 2005/05/06/ </DATE>
<TIME> 19.50 </TIME>
<AUTHOR>  </AUTHOR>
<HEADLINE>
Beykoz'da trafik kazasında ölen Hande Acar toprağa verildi... 
</HEADLINE>
<TEXT>

     Beykoz’da dün kullandığı otomobilin şarampole yuvarlanması sonucu ölen Hande Acar Vatansever’in 23 
     cenazesi toprağa verildi. 
     Vatansever’in cenazesi, Küçükbakkalköy Aksekili Mehmet Uslu Camii’nde ikindi vakti kılınan cenaze namazının ardından Karacaahmet Mezarlığı’nda defnedildi. 
     Aynı kazada yaralanan eşi Emre Vatansever, boyunluklu halde katıldığı cenaze töreninde sürekli ağladı. 
     Yakınlarının desteğiyle güçlükle ayakta durabilen anne Sevim Acar ise zaman zaman sinir krizi geçirirken, kız kardeşi Ilgın da tabuta sarılarak gözyaşı döktü. 
     Törende, Acar ailesi adına İsmet Acar ve çocukları Erdal ile Erdinç Acar taziyeleri kabul etti. 
     Cenaze törenine, Acar ve Vatansever ailelerinin yanı sıra tiyatro sanatçısı Behzat Uygur, eski İstanbul Emniyet Müdür Yardımcısı Gündüz Memişoğlu ve Hande Acar Vatansever’in iş arkadaşları katıldı. 
     
</TEXT>
</DOC>
