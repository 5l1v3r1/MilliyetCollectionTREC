<DOC>
<DOCNO> 320512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/son/sonyas07.html </URL>
<DATE> 2005/03/03/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Gisele Oscar'ı Leo yerine Jamie Foxx alınca çok sinirlendim 
</HEADLINE>
<TEXT>

     Ünlü top model Gisele Bundchen, Oscar töreninde eşlik ettiği erkek arkadaşı Leonardo DiCaprio'nun ödülü hak ettiğini ve Oscar'ı Jamie Foxx aldığı için çok sinirlendiğini söyledi. 
     Internetteki ''imdb'' sitesinin haberine göre, törene DiCaprio birlikte katılan Bundchen, tören sonrası zehir zemberek konuştu. 
     ''Göklerin Hakimi-The Aviator'' filmindeki Howard Hughes rolüyle ''En İyi Erkek Oyuncu'' dalında Oscar'a aday gösterilen Bundchen, DiCaprio'nun ödülü kaçırmasına çok üzüldüğünü, çünkü Jamie Foxx'dan daha iyi bir oyunculuk sergilediğine inandığını belirtti. 
     Brezilyalı manken, törene DiCaprio'yu desteklemek için gittiğini dile getirerek, ''O çok iyi bir oyuncu. Çok yetenekli bir aktör ve ben de onunla gurur duyuyorum'' dedi. 
     DiCaprio'nun da Oscar kazanmayı beklemediğini ifade eden Bundchen, ''Törene erkeğimi desteklemem gerektiğini düşündüğüm için katıldım. Bence o Oscar almayı beklemiyordu. Sanıyorum ben ondan daha fazla üzüldüm. Çünkü Oscar'ı Foxx'dan daha çok hak ediyordu'' dedi. 
     ''En İyi Erkek Oyuncu'' dalında Oscar ödülünü soul efsanesi Ray Charles'ın hayat hikayesini işleyen ''Ray'' adlı filmde ünlü sanatçıyı başarıyla canlandıran Jamie Foxx kazanmıştı. 
     
</TEXT>
</DOC>
