<DOC>
<DOCNO> 343502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/18/guncel/axgun02.html </URL>
<DATE> 2005/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bıyıklı Türkler şaşırttı 
</HEADLINE>
<TEXT>


"Fatih'in Torunları Türk Dünyasının Yükselişi" adlı kitabı ABD'de çıkan İngiliz gazeteci Hugh Pope, "Türkiye'ye gelip bıyıklı Türklerin nasıl yumuşak olduğunu görmek sürpriz oldu" dedi 

Şükran Pakkan 

İstanbul'da 18 yıldır görev yapan gazeteci Hugh Pope'un, "Fatih'in Torunları Türk Dünyasının Yükselişi" isimli kitabı ABD'de yayımlandı. Oxford Üniversitesi'nde Farsça eğitimi gören Güney Afrika doğumlu Pope, Wall Strett Journal'ın muhabiri. Batı ülkelerine az tanıdıkları Türkleri anlatmaya çalışan Pope, sorularımızı yanıtlarken ilginç saptamalarda bulundu 

Bu kadar yıl sizi Ortadoğu'ya bağlayan nedir 
25 yıldır Ortadoğu'da, 18 yıldır İstanbul'dayım. Bölgede yılda en az bir kriz çıkıyor. Ben de bu krizleri takip ediyorum. Burası çok faydalı bir yer. 

Türkleri bu sürede çok mu iyi tanıdınız 
Bir yıl da yeterdi aslında Aslında yetmedi tabii, çok zor oldu. 

Türkiye'ye gelmeden aklınızda ne vardı 
İlk geldiğim zaman çok korktum. 2 film aldım gerçekten, Geceyarısı Ekspresi ve Yol. Çok tedirgindim. Bunun doğru olmadığını görmek zaman aldı. En büyük sürpriz, kızgın ifadeli, bıyıklı Türklerin nasıl yumuşak olduğunu görmek oldu. 

Türklerin dününü mü, bugününü mü anlamak daha kolay oldu 
Bence bugün Türkiye'de tam olarak ne oluyor, kimse bilmiyor. Şeffaflık yanlısı değilsiniz. Bir pusluluk var. H l Taksim'de, 1977'de ne oldu tartışmaları var. Tarih konusunda iyi kitaplarınız yok. Türkiye çok ters baktı geriye. Türki dünyasına hiç bakmıyor. 

'Türkler açıkgöz' 
Liderle halk arasında aşk nefret ilişkisi olduğunu söylüyorsunuz. Türklere mi özgü bu durum 
Parti içi demokrasi çok az. Sorun çıkınca, gidip başka bir parti kuruyorlar. Halk da liderlerden sürekli bir şey istiyor. Liderler seçim öncesi hep para basıyorlar. Bunu isteyen seçmen sonradan enflasyondan şik yet ediyor. 

Diyorsunuz ki, "Türkler misafirperdir ama suiistimal eder." Ne demek bu 
Açıkgözlülük. 

Başka 
Mesela İstanbul Metrosu'nda kimse okumuyor, gözleriyle etrafı tarıyorlar. İngiliz metrosunda herkes bir şeyler okur. Çok az gazete satılıyor Türkiye'de. 

'18 yıldır, en iyi döneminiz' 
En etkileyici bulduğunuz yön nedir 
Türklerin bu kadar çok devlet yarattığına çok şaşırdım. Devlet yapma yeteneği ilginç. 

AB üyelik sürecini nasıl değerlendiriyorsunuz 
Türkler, Avrupa'yla bütünleşmek istemiyor bence. Eşit olmak istiyorlar. Avrupa, Türkiye konusunda cimri davrandı. Türkiye'den bir reaksiyon hissediyorum. Sokakta yabancılara karşı bir tepki var. 

Siyasi İslam Türkiye'de bir tehlike midir 
Tek başına İslamı her taşın altında aramıyorum. Siyasallaşmış İslamı, her ülke kendisine göre yorumluyor. Bence İslam tehdit değil. İslami hareketler, belli bir siyasi reaksiyondur. Siyasal İslam bir ideolojidir. Bu Türkiye'de olmayacak. Türkiye'de son 18 yıldan beri en iyi dönemi yaşıyorsunuz. 


</TEXT>
</DOC>
