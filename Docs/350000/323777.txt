<DOC>
<DOCNO> 323777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/14/son/sontur22.html </URL>
<DATE> 2005/03/14/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
İstanbul'da sahte rakıdan bir kişi daha öldü .. 
</HEADLINE>
<TEXT>

     İstanbul'da sahte rakıdaki metil alkolden zehirlendiği için hastanede tedavi gören bir kişi daha hayatını kaybetti. 
     AA muhabirinin İl Sağlık Müdürlüğü'nden aldığı bilgiye göre, metil alkol zehirlenmesi nedeniyle İstanbul Üniversitesi İÜ Tıp Fakültesi Hastanesi'nde tedavi gören Kenan Çinçin de vefat etti. 
     Çinçin'in ölümüyle, sahte rakıdan dolayı İstanbul'da hayatlarını kaybedenlerin sayısı 23'e ulaştı. 
     İl Sağlık Müdürlüğü kayıtlarında, daha önceden Tanju Kelkit, Selahattin Nilidar, Yaşar Gözümoğlu, Salih Eğriderili, Abbas Avcı, Cezmi Akkoyunlu, Recep Çulamoğlu, Rüştü Ceylan, Fikret Yılmaz, İsmail Köseoğlu, Ebru Yapağcı, Ali Gökten, Cumali Çetin, Semra Yüksel, Sami Alagöz, Fikret Şen, Mikail Akalp, Orhan Caner, Sezai Palavan, Ekrem Atıcı, Bayram Sırma ile Ahmet Özcan ölü olarak yer alıyor. 
     Bu arada, halen çeşitli hastanelerde 7 kişinin tedavisinin sürdüğü ve bunlardan 3'ünün durumunun ağır olduğu öğrenildi. 
     
</TEXT>
</DOC>
