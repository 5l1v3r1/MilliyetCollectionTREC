<DOC>
<DOCNO> 310110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/28/siyaset/siy04.html </URL>
<DATE> 2005/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Elçilikler de merak ediyor 
</HEADLINE>
<TEXT>



CHP kurultayı, ABD ve İngiltere'nin de gündeminde. CHP milletvekilleriyle görüşen ABD ve İngiltere büyükelçiliği görevlileri, "Baykal ne yapmaya çalışıyor" sorusunu yöneltti. ABD'nin dikkatini, özellikle Baykal'ın, Pentagon ve CIA ile ilgili iddiaları çekti. Baykal'ın tavrı, İstanbul Milletvekili Kemal Derviş'e soruldu. ABD ve Avrupalı yetkililerin, "Baykal, bu iddialarla ne yapmaya çalışıyor Merakla izlemeye başladık" dediği Derviş, konuyu kendisine yakın milletvekillerine anlattı. Milletvekilleri ise Baykal'ın ABD ve Avrupa'yı şaşırtan tavrını TBMM kulislerine taşıdı. 
Daha önce CHP Genel Sekreter Yardımcısı Sinan Yerlikaya'ya Sarıgül'le ilgili gelişmeleri soran ABD Büyükelçiliği görevlisi James Sopp, bu kez Sarıgül'ü destekleyen milletvekilleriyle temas kurdu ve bir süre önce Kuzey Irak'la ilgili görüşlerini aldığı Milletvekili Ahmet Güryüz Ketenci ile görüştü. İngiltere Büyükelçiliği görevlileri ise önceki gün Sarıgül'ü destekleyen Ankara Milletvekili Mehmet Tomanbay'la görüştü. 


</TEXT>
</DOC>
