<DOC>
<DOCNO> 312921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/06/son/sonspo27.html </URL>
<DATE> 2005/02/06/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Darüşşafaka, Fenerbahçe'yi yıktı 77-68 
</HEADLINE>
<TEXT>

     Türkiye Basketbol Ligi'nde Darüşşafaka, güçlü rakibi Fenerbahçe'yi 77-68 yenerek rakibine 4. yenilgisini tattırdı. 
     Maça pota altında Jones ve Whorton ikilisiyle iyi başlayan Darüşşafaka, 4. dakikada 8-2 üstünlük sağladı. Rakibin top kayıplarını hızlı hücumlarla değerlendiren evsahibi takım, Rice'ın basketiyle ilk periyodu 23-17 önde geçti. 
     2. periyotta Fenerbahçe, alan savunmasıyla rakibini durdurmaya çalıştıysa da dış şutlarda başarılı olan Darüşşafaka, Whorton'un basketiyle 19. dakikada 10 sayılık fark yakaladı 41-31 ve devreyi de 42-36 üstün kapadı. 
     Fenerbahçe, ikinci yarının başlarında dış şutlarda hücumlardan üstüste boş dönerken, Darüşşafaka ise savunmada iyi oynayıp hücumda da Rice ve Cüneyt ile başarılı olarak 28. dakikada farkı 14 sayıya çıkardı 56-42. Yeşil-siyahlılar son çeyreğe 11 sayı üstün girdi 60-49. 
     Fenerbahçe, maç boyunca hücumda organize olamazken, yalnızca Ömer'in çabalarıyla ayakta kalmaya çalıştı. Pota altında Whorton ve Jones ikilisiyle rakibini sindiren Darüşşafaka, diğer oyuncuların da skora katkısıyla karşılaşmadan 77-68 galip ayrıldı. 
     Darüşşafaka, ribauntlarda da rakibine 32-22 üstünlük sağlarken Whorton, attığı 22 sayıyla galibiyette takımına büyük katkı sağladı. 
     Bu arada Fenerbahçe Antrenörü Aydın Örs, kadroda yer alan 3 ABD'li oyuncunun 2 gün önce zehirlendiğini ve bunun da kendilerini olumsuz etkilediğini söyledi. 
     Öte yandan maç öncesi, dün vefat eden Basketbol Federasyonu eski başkanlarından Osman Solakoğlu için saygı duruşunda bulunuldu. 
     

     
     
Salon Darüşşafaka Ayhan Şahenk Hakemler Engin Kennerman xx, Halil Baldemir xx, Çetin Arkan xx Darüşşafaka Cüneyt xxxx 15, Erdem xxxx 15, Rice xxx 14, Whorton xxx 22, Jones xx 10, Tufan x 1, Deniz xx, Cevher x, Soner x Fenerbahçe Mrsiç xx 12, Ömer xxx 22, Erdal x 3, Salyers x 2, Booker xx 11, Harvey xx 6, Barış x 1, Rasim xx 6, Emre x 3, Zeki x 2 1. Periyot 23-17 Devre 42-36 Darüşşafaka lehine 3. Periyot 60-49 Beş Faulle Çıkan Jones 36.51 Darüşşafaka 
     
</TEXT>
</DOC>
