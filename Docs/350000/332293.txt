<DOC>
<DOCNO> 332293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/11/son/sontur13.html </URL>
<DATE> 2005/04/11/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
42 saat sonra tesadüfen kurtarıldılar 
</HEADLINE>
<TEXT>

     Tarkan ÇETİN DHA 

      ISPARTA dan, Sütçüler İlçesi ndeki arkadaşlarına doğum günü sürprizi yapmak için yola çıkan 3 gencin içinde bulunduğu otomobil, aşırı hız nedeniyle sürücünün direksiyon kontrolünü yitirmesi sonucu 60 metrelik uçuruma yuvarlandı. Emniyet kemeri takmadığı için otomobilden fırlayan sürücü 24 yaşındaki Serkan Gülgüzel ölürken, arkadaşları 22 yaşındaki Göksel Akça ile aynı yaştaki Bahar Yüksel ağır yaralandı. Vücutlarındaki kırıklar yüzünden uçurumun dibinde sıkıştıkları otomobilden çıkamayan, cep telefonları da çekmediği için haber veremeyen yaralı gençler, kazadan 42 saat sonra uçurumun tepesindeki asfalt yoldan geçen bir akaryakıt istayonu sahibi Mustafa Uğur un, asfalttaki lastik izlerini farkedip takip etmesi sonucu yaşama döndürüldü. 
     Süleyman demirel Üniversitesi nde özel güvenlik görevlisi Serkan Gülgüzel, arkadaşları Göksel Akça ve Süleyman Demirel Üniversitesi Fen- Edebiyat Fakültesi öğrencisi Bahar Yüksel le birlikte geçen perşembe günü saat 20.30 sıralarında Sütçüler Meslek Yüksek Okulu nda okuyan bir arkadaşlarına doğum gününde sürprizi yapmak için Isparta dan 32 AY 400 plakalı otomobille yola çıktı. 
     
     KARANLIKTI VE YOL TENHAYDI 
     Serkan Gülgüzel yönetimindeki otomobil, Sütçüler İlçesi ne 4 kilometre uzaklıktaki Boğazköy Şardere Mevkii nde aşırı hız nedeniyle kontroldan çıktı, 60 metrelik uçuruma yuvarlandı. Emniyet kemeri takılı olmayan sürücü Serkan Gülgüzel, kapısı açılan otomobilden fırladı. Kayalara çarpa çarpa uçurumun dibine düşen otomobilin altında kalan Serkan Gülgüzel, ezilerek öldü. 
     Kaza sırasında emniyet kemeri takılı olan, otomobilin takla atarak uçurama düşmesi sırasında vücutlarının çeşitliyerlerinde kırıklar oluşan Göksel Akça ve Bahar Yüksel ise otomobilde sıkıştı. Bulundukları yerde cep telefonları da çekmeyen 2 yaralı, araç içinden çıkamadı. 
     
     LASTİK İZLERİNİ MERAK ETTİ 
     Yoldan kaza sırasında geçen araç olmaması ve havanın da kararması nedeniyle kimse kazayı farketmeyince, acılar içinde kıvranan Göksel Akça ve Bahar Yüksel in yardımına gelen olmadı. 
     Sütçüler de akaryakıt istasyonu bulunan Mustafa Uğur, perşembe günü kazanın meydana geldiği Şardere Mevkii ndeki yoldan cumartesi günü saat 14.30 sıralarında geçerken, asfalt üzerindeki lastik izleri dikkatini çekti ve yavaşladı. Uçurumun kenarına kadar devam eden lastik izlerini takip eden Mustafa Uğur, otomobilinden inip baktığında uçurumun dibinde hurdaya dönen otomobili gördü. 
     Kaza olduğunu anlayan ve otomobildeki yaralıları gören Mustafa Uğur, telefonla jandarma ve polisi arayıp haber verdi. Olay yerine gelen jandarma, polis, acil servis ekibi ve kazayı duyup yardıma koşanlar, yaralı Göksel Akça ve Bahar Yüksel i sedyeye alarak ambulansa taşıdı. Yaralılar önce Sütçüler Devlet Hastanesi nde oradan da Isparta Devlet hastanesi ne götürülerek tedavi altına alınırken, uçurumun dibindeki otomobilin altından da kazada ölen sürücü Serkan Gülgüzel in cesedi çıkarıldı. 
     
</TEXT>
</DOC>
