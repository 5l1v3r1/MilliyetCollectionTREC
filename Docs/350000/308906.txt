<DOC>
<DOCNO> 308906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/24/son/sonspo03.html </URL>
<DATE> 2005/01/24/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Uğur Yıldırım Hollanda'yı seçti... 
</HEADLINE>
<TEXT>

     Hollanda'nın Heerenveen takımında oynayan Türk asıllı futbolcu Uğur Yıldırım, Hollanda Milli Takımı'nın davetini kabul etti. 
     İki hafta önce hem Türkiye hem de Hollanda milli takımlarından davet alan 22 yaşındaki genç futbolcu, tercihini Hollanda Milli Takımı'ndan yana kullandı. 
     Hollanda'da yayımlanan De Telegraaf gazetesine demeç veren Yıldırım, kalbinin Türk Milli Takımı'nda olduğunu, ancak oyun anlayışı ve kurgusu açısından bakıldığında kendi adına doğru kararın Hollanda olacağını kaydetti. 
     Yıldırım, Hollanda Milli Takımı'nın 3 forvetle oynadığını ve kendisinin bu oyun düzenine alışık olduğunu belirtti. 
     Hollanda Milli Takımı Teknik Direktörü Marco Van Basten ise Uğur Yıldırım'ı takımında görmek ve 9 Şubat tarihinde İngiltere ile yapılacak özel maçın kadrosunda yer vermek istediğini açıklamıştı. 

     
</TEXT>
</DOC>
