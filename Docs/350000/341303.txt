<DOC>
<DOCNO> 341303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/10/son/sontur03.html </URL>
<DATE> 2005/05/10/ </DATE>
<TIME> 02.00 </TIME>
<AUTHOR>  </AUTHOR>
<HEADLINE>
Annesi ve kızkardeşi 14 yıl önce kazada öldü,kendisi de 3 turisti öldürdü 
</HEADLINE>
<TEXT>

     Antalya’nın Alanya İlçesi’nde, yolda yürüyen 3 Alman turiste çarparak ölümüne neden olan otomobil sürücüsü Hakan Er’in 29 , 14 yıl önce annesiyle kızkardeşini bir trafik kazasında kaybettiği anlaşıldı. 
     Kazadan sonra jandarma tarafından gözaltına alınan sürücü Hakan Er, sorgusu tamamlandıktan sonra akşam saatlerinde Nöbetçi Cumhuriyet Savcılığı’na çıkarıldı. Er, Nöbetçi Mahkemece tutuklanarak cezaevine gönderildi. 
     Avsallar Beldesi’nde bir kuyumcu dükkanı olduğu öğrenilen Hakan Er’in, Almanya’da doğup, büyüdüğü belirtildi. Hakan Er’in, 14 yıl önce annesi Ayşe Er ve kız kardeşi Emine Er’in, Almanya’dan Türkiye’ye dönerken Bulgaristan’daki trafik kazasında öldüğü ortaya çıktı. 
     Bu arada, kazada ölen Alman İlse Charlotte Robin, Erika Herta Robin ve Barbara Thiel’in cenazeleri, özel cenaze hizmetleri şirketi aracılığıyla ülkelerine gönderildi. 
     Alanya’daki kazada, Alman uyruklu İlse Charlotte Robin 68 ile ablası Erika Herta Robin 71 ve Barbara Thiel 54 , yolun karşısına geçerlerken, Hakan Er’in kullandığı 06 KV 444 plakalı otomobilin çarpmasıyla olay yerinde ölmüştü. 
     
</TEXT>
</DOC>
