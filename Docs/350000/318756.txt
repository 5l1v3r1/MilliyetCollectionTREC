<DOC>
<DOCNO> 318756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/26/spor/spo06.html </URL>
<DATE> 2005/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsun çok Uyanık 
</HEADLINE>
<TEXT>


Karadeniz ekibinin Başkanı, Galatasaray maçı öncesinde teşvik iddialarından korktuğu için futbolcularına ödeme yapmadı 

HALİL ÖZER 


Para transferden geldi 
TÜRK Futbolu'nda haftalardır tartışılan teşvik primi, kulüpleri söylentilerden uzak tutabilmek için yeni formüller geliştirmeye itti. Samsunspor Yönetimi, Tamer'in transferi nedeniyle Rus Grozny Kulübü'nden gelen 250 bin doları, futbolculara prim alacaklarına karşılık olarak dağıtmayı planlıyordu. Ancak Kırmızı-Beyazlı Kulübün Başkan İsmail Uyanık, bugünkü Galatasaray maçını düşünerek ödemeleri önümüzdeki haftaya bıraktı. 

'Dedikodular başlar' 
BAŞKAN İsmail Uyanık, "Galatasaray maçı için Fenerbahçe'den teşvik aldılar" dedikodusundan çekindiklerini açıkladı. Samsunspor Başkanı, "Şu ortamda ödeme yapmak bizim adımıza hiç doğru olmaz. Yanlış anlaşılıp zor durumlara düşmek istemiyoruz. Birisi çıkar teşvik diye yazar, sonra haftalarca bununla uğraşırız. En sağlıklısı futbolculara borcumuzu Galatasaray maçından sonra ödemek" yorumunu yaptı. 


</TEXT>
</DOC>
