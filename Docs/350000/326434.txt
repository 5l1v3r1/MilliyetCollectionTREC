<DOC>
<DOCNO> 326434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/23/son/sonyas11.html </URL>
<DATE> 2005/03/23/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Çok uzaklarda ışık yayan iki gezegen 
</HEADLINE>
<TEXT>

     Güneş Sistemi'nin dışındaki gezegenlerin keşfedilmesinden 10 yıl sonra, gökbilimciler ilk kez bu gezegenlerden ikisinden ışık yayıldığını tespit etti. 
     ABD Havacılık ve Uzay Dairesi'nin NASA Maryland'deki Goddard uzay uçuşları merkezi yetkililerinden Drake Deming, basına yaptığı açıklamada, bu bilimsel ilerlemenin, gezegenlerle ilgili araştırmalarda çığır açtığını söyledi. 
     Deming, bu gelişmeyle, Güneş Sistemi'nin dışındaki gezegenlerin boyutlarının doğrudan tespit edilebileceğini ve bu gezegenlerin birbirleriyle mukayese edilebileceğini belirtti. 
     
     Adı 'HD209458b' 
     Gökbilimci Deming, kızılötesi kameralarla donanmış, 500 ışık yılı uzaktaki gezegenlerin ısısı, atmosferi ve yörüngesi hakkında bilgi verebilen Spitzer Uzay Teleskopu sayesinde, daha önce Güneş Sistemi dışında bulundukları belirlenen bu iki gezegenden ışık yayıldığının tespit edildiğini kaydetti. 
     
     Jüpiter'den 30-40 kat büyük 
     Drake Deming yönetimindeki ekip, bu sayede 'HD209458b' adı verilen, Jüpiter'den yüzde 30-40 daha büyük olan yeni tespit edilen gezegeni inceleyebildi. 
     Gökbilimciler son 10 yılda, Güneş Sistemi dışında bulunan 100'den fazla gezegen tespit etti, ancak bugüne kadar hiçbirini doğrudan görülemedi 
     
</TEXT>
</DOC>
