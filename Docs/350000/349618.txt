<DOC>
<DOCNO> 349618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/07/son/sondun09.html </URL>
<DATE> 2005/06/07/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Güney Asya kavruluyor .. 43 dereceye çıkan sıcakta 55 kişi öldü 
</HEADLINE>
<TEXT>

     Levent ULUÇER PEKİN, DHA 

      GÜNEY Asya ülkelerinde öncü esen muson rüzgarları hava sıcaklığının 43 dereceye kadar çıkmasına neden oldu. Aşırı sıcaklarda 55 kişi yaşamını yitirdi, 100'den fazla kişi de ishal ve yüksek ateş nedeniyle hastaneye kaldırıldı. 
     Güney Asya ülkelerinde geçtiğimiz Çarşamba gününden itibaren etkili olan sıcak hava ölümleri de birlikte getirdi. Aşırı sıcaklar nedeniyle Nepal'de 5 ve Bangladeş'te de 50 olmak üzere toplam 55 kişi hayatını kaybetti. Bangladeş'te 100’den fazla kişi de ishal ve yüksek ateş nedeniyle hastaneye kaldırıldı. 
     Meteoroloji uzmanları, öncül esen Muson rüzgarlarının sebep olduğu sıcaklık artışının Bangladeş’in Chuadanga Bölgesi'nde 43 dereceye kadar çıktığını açıkladı. Nepal Ulusal Haber Ajansı'na göre 15 ile 60 yaşları arasında 5 kişi aşırı sıcaklardan ötürü öldü. Nepal'de sıcaklığın son 11 yılın en yüksek seviyesine çıktığı belirtildi. Nepal meteorolojisi, Nepal’deki kuru ve sıcak havanın Haziran’ın üçüncü haftasına kadar devam edeceğini açıkladı. 
     
</TEXT>
</DOC>
