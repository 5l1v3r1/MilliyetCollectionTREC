<DOC>
<DOCNO> 323814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/14/son/sontur60.html </URL>
<DATE> 2005/03/14/ </DATE>
<TIME> 23.32 </TIME>
<AUTHOR>  </AUTHOR>
<HEADLINE>
Hastanenin güvenlik görevlilerine silahlı saldırı 
</HEADLINE>
<TEXT>

     Denizli'de bir kişi, hasta ziyaretine izin vermedikleri gerekçesiyle 2 güvenlik görevlisini ayaklarından vurdu. 
     Denizli Devlet Hastanesi'ne akşam saatlerinde gelen ve kimliği henüz belirlenemeyen kişi, göğüs hastalıkları bölümünde yatan bir yakınını ziyaret etmek istediğini söyledi. 
     Ziyaret saati olmadığı gerekçesiyle servise çıkmasına izin verilmeyen şahıs, güvenlik görevlilerine 6 el ateş etti. 
     Ayağına 3 kurşun isabet eden güvenlik görevlilerinden Gürdal Kök 26 ile bir kurşun isabet eden Vecdi Karataş 38 yaralandı. 
     Güvenlik görevlileri ameliyata alınırken, olaydan sonra kaçan saldırganın kimliğinin belirlenerek yakalanması için aramalara başlandı. 
     Bu arada, silahlı saldırganın, ziyaret etmek istediği kişinin ismini söylemediği için hastanın kim olduğunun da henüz belirlenemediği öğrenildi. 
     
</TEXT>
</DOC>
