<DOC>
<DOCNO> 321737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/08/yazar/guclu.html </URL>
<DATE> 2005/03/08/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Eğitime destek kampanyaları 
</HEADLINE>
<TEXT>


Ulusal Eğitime Destek Kampanyası ne zamandır unutulmuştu, yeniden canlandırılıyor. Günaydın 
Hatırlanacağı gibi Ulusal Eğitime Destek Kampanyası'nı, Semra Sezer başlatmış, sivil toplum örgütleri ve vali eşleri de olağanüstü destek sağlamıştı. İl ve ilçe milli eğitim müdürleri de kerhen de olsa kampanyaya destek vermişlerdi. 
Kesin rakam net olarak belli değil ama milyonlardan söz ediliyor. Yeniden başlatılması da olumlu bir gelişme. Ancak, Çankaya'nın desteği ve sıcak ilgisi olmadan nereye kadar gider o belli değil. 
Semra Hanım da tıpkı Cumhurbaşkanı Sezer gibi medyatik olmayı sevmiyor. Kendisinin değil, yaptığı işlerin konuşulmasını, öne çıkarılmasını istiyor. Çok haklı. Ama kampanyalar, sahipleriyle hayat bulur. Başında bir nefer gibi çalışan Semra Hanım'ın bulunmadığı canlandırma kampanyasının, komadaki bir hastadan farkı olmaz. 
Semra Hanım, inadı bırakarak, kendi başlattığı bu kampanyaya ikinci kez el vermelidir. Onsuz bir kampanya, hedeflediği amaca ulaşmaz. Bu da kendisini de kampanyaya gönül verenleri de hayal kırıklığına uğratır. Geçmişte yapılanları gölgeler. 
Türkiye artık kimin neyi ne için yaptığını çok iyi anladı. Bu yüzden duyarlılık konusunda herhangi bir istismar olmayacaktır. Yoksa bu boşluğu hiç arzu etmediği başkaları doldurur ki buna da en çok kendisi üzülür. Bizden hatırlatması... 

Yeni kampanyalar 
Ulusal Eğitime Destek Kampanyası, tam anlamıyla devleti temsil eden bir kampanyayıdı. Ama devletten olsa da, hükümetten fazla destek görmedi. Hükümet bu kampanyayı destekleme yerine, aynı doğrultuda yeni kampanyalar başlattı. Örneğin Haydi Kızlar Okula kampanyası. Sivil toplum örgütleri de boş durmadı. Şu günlerde Yedi Çok Geç sloganıyla başlatılan okulöncesi eğitime yönelik kampanya da eğitim konusundaki duyarlılığı dile getiren bir başka kampanya. 
Eğitim konusu, ulusal bir dava olduğuna göre, bölük pörçük kampanyalar yerine tek başlı, topyek n destekli bir kampanya, amaca en uygun olanı olacaktır. Ama Atatürk'ten sonra maalesef bunu başaramadık. 
Mustafa Kemal, üç beş bin okuryazarla tüm ülkeye okuma yazma öğretirken, biz bugün 650 bin öğretmenle bu işi başaramıyoruz. Bilimi, teknolojiyi, çağdaş meslekleri öğretmemiz gereken bir dönemde, h l okuma yazmayla uğraşıyoruz. 
İşte bu nedenle, okuma yazma konusunu partiler üstü bir şekilde ele alıp ulusal bir seferberlik haline getirip beş yılda çözmeliyiz. 
Beş yıl sonra, okuma yazma bilmeyenlerin sayısını 10 milyona çıkarıp kahrolma yerine, sıfıra indirmenin gururunu yaşayalım. 
Zor mu Kesinlikle hayır. Eksik olan irade ve işbirliği. Devletiyle, hükümetiyle, sivil toplum örgütleriyle bu işe el atarsak gerisi gelecektir. Yoksa her kampanyaya karşı, bir de bizim olsun diyerek yeni kampanyalar başlattığımız sürece yol kat edemeyiz. Bir yandan milyonlarca kişiye okuma yazma öğrettik diye sevinirken öte yandan bu kervana yeni milyonlar katılmış olur, haberimiz bile olmaz. 
Özetin özeti Semra Sezer'i yeniden Ulusal Eğitime Destek Kampanyası'nın başında görmek istiyoruz. Kendisi için zor olsa da, bu, ülkemiz için çok hayırlı olacaktır. Sivil toplum örgütleri bunu özellikle bekliyor. Benimkisi tercüman olmaktı .. 



</TEXT>
</DOC>
