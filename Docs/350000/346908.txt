<DOC>
<DOCNO> 346908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/29/son/sondun09.html </URL>
<DATE> 2005/05/29/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Independent İngiltere'nin nükleer tesisinden aylarca sızıntı oldu... 
</HEADLINE>
<TEXT>

     İngiltere’de yayımlanan The Independent on Sunday gazetesi, ülkenin en büyük ve önemli nükleer tesisi Sellafield’den, patlayan bir boru yüzünden binlerce litreyle ifade edilebilecek miktarda aylarca sızıntı olduğunu ve bunun fark edilemediğini öne sürdü. 
     Sızan maddenin yüksek radyoaktiviteye sahip olduğunu iddia eden gazete, olayda en büyük sorumluluğun tesis çalışanları olduğunu yazdı. 
     Independent, kazanın ve olayın fark edilememesinin, İngiliz hükümetini tartışmalı tesisi kapatmak zorunda bırakabileceği yorumunda bulundu. 
     Durumun geçen ay fark edilebildiğini, sızan maddenin olimpik ölçülerde bir havuzun yarısını doldurabilecek miktarda olduğunu vurgulayan gazete, olayla ilgili büyük bir soruşturma başlatıldığına dikkat çekti. 
     83 bin litre maddenin patlayan borudan sızmasının ardından 
     tesiste, sızma tehlikesi bulunan bütün borularda kontrol başlatıldığı da bildirildi. 
     
</TEXT>
</DOC>
