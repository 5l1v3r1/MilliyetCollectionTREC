<DOC>
<DOCNO> 342292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/13/son/sonspo51.html </URL>
<DATE> 2005/05/13/ </DATE>
<TIME> 18.15 </TIME>
<AUTHOR>  </AUTHOR>
<HEADLINE>
Pınar Karşıyaka Kulübümüze karşı daha saygılı davranılmasını bekliyoruz 
</HEADLINE>
<TEXT>

     Türkiye Basketbol Ligi ekiplerinden Pınar Karşıyaka’da şube başkanı Berkan Erçakır, "Kulübümüze karşı daha saygılı ve adaletli davranılmasını bekliyoruz" dedi. 
     Berkan Erçakır, yaptığı yazılı açıklamada, dün yapılan play-off çeyrek final serisinin üçüncü maçı öncesinde, federasyonca antrenör Ahmet Kandemir’e verilen cezayı değerlendirdi. 
     Geçen sezon play-off finalinde Efes Pilsen antrenörü Oktay Mahmuti ile Ülkerspor antrenörü Ergin Ataman’ın da disiplin kuruluna verildiğini hatırlatan Erçakır, açıklamasını şu ifadelerle sürdürdü 
     "Ancak burada Disiplin Kurulu, final serisi bitiminde karar almıştır. Federasyon’dan beklentimiz, kuralların eşit şekilde herkese uygulanmasıdır. Kişi ve kulüpleri ayırdığınız zaman tarafsızlığınızı bitirirsiniz. Kulübümüze karşı daha saygılı ve de adaletli davranılmasını bekliyoruz." 
     
</TEXT>
</DOC>
