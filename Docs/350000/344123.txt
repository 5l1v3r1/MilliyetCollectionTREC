<DOC>
<DOCNO> 344123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/20/siyaset/axsiy01.html </URL>
<DATE> 2005/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Zoraki onay AKP'yi karıştırdı 
</HEADLINE>
<TEXT>


Hükümetin türban tavrına AKP'den tepki var. Yarbay, "İktidara özgürlüğü genişletmek için gelmiştik", Elkatmış da "Türban yasağı savunulamaz" dedi 

SALİHA ÇOLAK - ABDULLAH KARAKUŞ - Ankara 


Özbekistan olaylarında görüş ayrılığına düşen AKP grubu, hükümetin, türban yasağını "demokratik gereklilik" sayan AİHM kararının onaylanmasını istemek durumunda kalması üzerine sarsıldı. 
Cerrahpaşa Tıp Fakültesi'ne türbanıyla alınmadığı için Strasbourg'a giden Leyla Şahin davasının temyiz duruşmasında yaşanan gelişme, AKP TBMM Grubu içinde hükümete karşı rahatsızlık yarattı. 9 dakikalık sözlü savunmada, "özgürlükleri genişletmekten yana olduğunu" vurgulayan hükümet, yazılı savunmada türban yasağını "demokratik gereklilik" sayan AİHM 4. Dairesi'nin kararının onaylanmasını istedi. "Hükümet farklı bir savunma yapmalıydı" görüşünde berleşen AKP milletvekillerinin görüşleri şöyle 
Ersönmez Yarbay Ankara "Türban yasağı" savunmasına katılamayız. Türban bireysel, inanç özgürlüğüne girer. Giyim kuşam özgürlüğü var. Hükümetin türban yasağını savunması Anayasa'ya aykırıdır. Anayasa'daki din ve vicdan hürriyeti ne olacak Bu işi "mecburiyetten yaptık" anlayışı olmaz. İktidara bireysel özgürlükleri genişletmek için geldik. Bu unutulmamalı. Laiklik anlayışı unutulmamalı. Ahmet Faruk Ünsal Adıyaman Eğer hükümet türban yasağını savunduysa bunun demokratik gerekçeye sığınarak yapılmasını doğru bulmam. Biz demokratiksek, o zaman Avrupa ülkeleri teokratiktir. Hükümet keşke farklı savunma yapsaydı. Avrupa'da bazı liselerde yasak var, üniversitede yok. Keşke hükümet, "Bizde alternatif eğitim kurumları yok" deseydi. Mehmet Elkatmış Türban yasağı insan haklarına aykırıdır. Türban yasağı savunulamaz.Eyüp Sanay Ankara Türban yasağı gibi kısıtlamalar olmamalı. Hükümetin verdiği savunma siyasidir. Birtakım güçlerin etkisi altında kalarak verilen bir savunmadır. Asıl düşünceleri benim gibidir. Gizli güçlerin etkisi altında bu karar, verilmiştir. Başbakanın eşi başörtülü, kızları başörtüsü yüzünden yurtdışında okuyor, Dışişleri Bakanı'nın eşi okuyamadı. Yasağı savunmaları mümkün mü Yürekleri sızlaya sızlaya savunmayı veriyorlar.Abdullah Çalışkan Adana Hükümet olabilirsiniz, ancak şimdi olduğu gibi bazı konularda irade ortaya koyamayabilirsiniz. İçeride anayasal kurumların yarattığı bir "de facto" durum var. Hükümet olarak değil, devlet olarak savunma veriliyor.Mehmet Kılıç Konya Savunma ile hükümetin uygulaması arasında çelişki yok.Cavit Torun Diyarbakır Hikmeti hükümetten sual olunmaz. Benim cevabım bu cümlenin içinde. 

Gül Türban iç mesele 

Eşi Hayrünnisa Gül, türbanıyla okula giremediği için AİHM'de açtığı davayı, hükümete geldikten sonra çeken Abdullah Gül, sorunun "Türkiye'nin iç meselesi" olduğunu söyledi. Gül, Kanal D'de şöyle konuştu "Avrupa'dan çok Türkiye'nin kendi içinde hallolacak bir mesele. Bu meselelerin mutabakat içinde hallolması gerekir. İsterseniz görmeyin, ama bu mesele var. Meseleleri bir olgunluk içinde, daha geniş bir demokratik anlayış içinde çözmek gerektiğine inanıyoruz." 

İslamcı basında suskunluk 

İslamcı basın, AİHM'nin türban davasına ilişkin haberlerinde, hükümetin türban yasağını savunan yaklaşımını haberlerine yansıtmamaya özen gösterdi. Yeni Şafak'ta, AKP hükümetinin türban yasağını "demokratik gereklilik" sayan AİHM 4. Dairesi kararının onaylanması talebine ilişkin hiçbir bilgiye yer verilmedi. Vakit gazetesinde de olay, "AİHM'den çirkin tavır" başlıklı haberle sunuldu. Haberde Gül'ün gazetecilerin sorularına verdiği, "Siz özgürlüklerin geliştirilmesine karşı mısınız " yanıtı yer aldı. 


</TEXT>
</DOC>
