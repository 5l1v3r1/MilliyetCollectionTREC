<DOC>
<DOCNO> 330303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/05/yasam/yas16.html </URL>
<DATE> 2005/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>



BURSA 

Aşk uğruna seri cinayet girişimi 
DHA 
Adana'da 2 çocuk babası A.T., kardeşi M.T.'nin 2 yıllık eşi 1 çocuk annesi 21 yaşındaki M.T.'ye tecavüz etti. A.T., M. ile evlenmek istediğini, bu amaçla gerekirse kardeşi ile babası ve annesini de öldürebileceğini söyledi. M.T. tehdit edildiği için bunu kimseye anlatamadı. A.T., eşi F.'nin yaşamını yitirmesiyle tacizlerini artırdı. 31 Mart'ta avlanma bahanesiyle babasını ormanlık alana götüren A.T., babasını av tüfeğiyle yaraladı. Bunun üzerine M. her şeyi anlattı. A.T., mahkemece tutuklandı. 

ADANA 

Parmaklıklar bir aileyi daha böldü 
DHA 
Oba Mahallesi'ndeki briketten yapılmış gecekonduda yaşayan İbrahim Hacı Günal, dün sabah erken saatlerde işe gitti. Evde 07.30 sıralarında çıkan yangını fark eden anne Sultan Günal, oğulları Ömer 12 ve Yusuf'u 5 uyandırdıktan sonra camını kırarak yardım istedi. Demir parmaklıkları kırarak yardım etmeye çalışan komşuların çabası yetersiz kaldı. Duman ve alevlerden etkilenen anne ve oğulları, komşularının gözü önünde öldü. 

İZMİR 

Piknik tüpünde su ısıtırken yandı 
ADEM GÜVEN DHA 
Konak ilçesinde, banyoda piknik tüpüyle su ısıtırken giysileri tutuşan kısmi felçli Mehmet Gerehan 85 , yanarak can verdi. Evinde yalnız yaşayan ve güçlükle yürüyebilen Gerehan'dan yanıt alamayan komşuları polise haber verdi. İlk incelemede Gerehan'ın, su ısıtmak için yaktığı piknik tüpünün giysilerini tutuşturması sonucu yanarak öldüğü belirlendi. 

İSPANYA 

'Türkiye sahte Viagra cenneti' 
DHA 
İlaç firması Pfizer, "sahte Viagra cenneti" haline gelen Türkiye'nin, internet üzerinden sahte Viagra satışında Meksika ile yarışır hale geldiğini açıkladı. İktidarsızlık ilacı Viagra'nın mucidi Pfizer, Türkiye'nin sahte üretim konusunda önemli bir ülke konumuna geldiğini, bunun önüne geçebilmek için yasal yollara başvuracağını bildirdi. 

ADIYAMAN 

900 kilo sahte bal bulundu 
DHA 
Tarım İl Müdürlüğü Kontrol Şube Müdürlüğü ekipleri, bir işyerinde 900 kilogram sahte bal ele geçirdi. Bir ihbarı değerlendiren ekipler, kilosu 2 YTL'den satılmak üzere 3'er kiloluk büyük kovanozlara doldurulan 900 kilogram balın sahte olduğunu saptadı. İşyeri sahibine 1120 YTL para cezası verildi. 

İSTANBUL 

'Yan baktı' diye okulda öldürüldü 
GÖKHAN KARAKAŞ İstanbul 
Üsküdar Anadolu İmam Hatip Lisesi'nden uzaklaştırma cezası aldığı öğrenilen Habib Sancaktutan 17 , okul binasının arka tarafında bıçaklanarak öldürüldü. İddiaya göre, Sancaktutan ile okul öğrencisi S.K. arasında çıkan tartışma, büyüyerek kavgaya dönüştü. S.K., Sancaktutan'ı bıçakladı. Hastaneye kaldırılan Sancaktutan, kurtarılamadı. Gözaltına alınan S.K., Sancaktutan kendisine yan baktığı için kavga çıktığını söyledi. 



</TEXT>
</DOC>
