<DOC>
<DOCNO> 348706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/03/son/sontur19.html </URL>
<DATE> 2005/06/03/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Yağışlara elveda, yaza merhaba... 
</HEADLINE>
<TEXT>

     Milliyet İNTERNET 

Hafta sonu batı bölgelerimize yaz geliyor. Günlerdir Türkiye'nin tamamında görülen sağanak yağışlar, bugünden itibaren doğu bölgelerimize kayıyor, önümüzdeki hafta yurdu terk ediyor. İstanbul ve Ankara önümüzdeki üç günde parçalı bulutlu... Adana ve Erzurum hafta sonunu sağanak yağışlı geçirirken, Antalya ve İzmir güneşli geçirecek. 
     Hava sıcaklığı yağış almayan yerlerde 4 derece artacak, yağış alan yerlerde değişmeyecek. En yüksek hava sıcaklıkları İstanbul'da 24, Ankara'da 27, İzmir ve Adana'da 31, Antalya'da 30 ve Erzurum'da 20 derece olacak. 
     Gün gün hava durumu şöyle 
     YARIN Marmara ve Ege'de gökyüzü açıyor. İç Ege, Batı Akdeniz, Sivas dışında İç Anadolu'nun tamamı ve Batı Karadeniz parçalı bulutlu, diğer yerlerde sağanak yağışlar sürüyor. Özellikle Doğu Karadeniz ve Erzurum-Kars bölümünde şiddetli sağanak bekleniyor, sel ve su baskınlarına dikkat 
     PAZAR günü Kıyı Ege ve Antalya'ya yaz geliyor. Marmara, İç Ege, Batı Akdeniz ve İç Anadolu'nun batısı'nda gökyüzü açık, güneş yüzünü gösteriyor. Doğu Karadeniz, Doğu ve Güneydoğu Anadolu ve Doğu Akdeniz'de sağanak yağmur devam ederken, cumartesi günü olduğu gibi Erzurum-Kars bölümünde etkili yağış görülecek. Yağış almayan diğer bölgelerde gökyüzü parçalı bulutlu... 
     PAZARTESİ Trakya, Doğu Anadolu'nun doğusu ve Artvin çevresi yağışlı, diğer yerlerin tamamı yağışsız bir gün geçirecek. 
     
</TEXT>
</DOC>
