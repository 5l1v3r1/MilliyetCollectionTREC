<DOC>
<DOCNO> 320527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/son/sonyas22.html </URL>
<DATE> 2005/03/03/ </DATE>
<TIME> 22.07 </TIME>
<AUTHOR>  </AUTHOR>
<HEADLINE>
Steve Fossett yakıt ikmali yapmadan Dünya turu attı 
</HEADLINE>
<TEXT>

     Amerikalı maceraperest Steve Fossett, hiç yere inmeden ve yakıt ikmali yapmadan tek başına uçakla dünya turu atmayı başardı. 
     AFP muhabiri, daha önce dünya çevresinde yelkenli ve balonla rekorlar kıran 60 yaşındaki maceraperest Steve Fossett, ultra-hafif GlobalFlyer uçağıyla dünya turu atmayı başardığını aktardı. 
     Muhabir, Fossett'in uçağının yerel saatle 13.48'de TSİ 21.48 ABD'nin Kansas eyaletindeki Salina havaalanına indiğini söyledi. Fossett'in pazartesi günü yerel saatle 18.47'de başlayan yolculuğu 67 saat 1 dakika sürdü. 
     Fossett, turuna başlamadan önce, ''Eğer başarırsam, mola vermeden, yakıt almadan dünya etrafını tek başına dolaşan ilk insan olacağım'' demişti. 
     Uluslararası Havacılık Federasyonu tarafından rekorun onaylanması için Amerikalı maceracının havalandığı yere inmesi, yeryüzünün tüm meridyenlerini geçmesi ve Yengeç Dönencesi boyunca 36 bin 787 kilometre 559 metre kat etmesi gerekiyor. 
     
</TEXT>
</DOC>
