<DOC>
<DOCNO> 322462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/10/son/sondun31.html </URL>
<DATE> 2005/03/10/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Lübnan'da hükümeti kurma görevi Kerame'nin... 
</HEADLINE>
<TEXT>

     Lübnan'da hükümeti kurma görevinin istifa eden Başbakan Ömer Kerame'ye verildiği bildirildi. 
     Siyasi kaynaklar, Devlet Başkanı Emil Lahud'un, bu görevi Kerame'ye verdiğini söyledi. 
     Suriye yanlısı Kerame, eski Başbakan Refik Hariri'nin öldürülmesinden sonra yoğun protestolar sonucu 28 Şubat'ta istifa etmişti. 
     Lübnan parlamentosu, dün Kerame'yi yeniden başbakanlığa aday göstermişti. Siyasi kaynaklar, 128 üyeli parlamentoda yapılan oylamada, 69 milletvekilinin Kerame'nin yeniden başbakanlığa aday gösterilmesi yönünde oy kullandığını bildirmişti. 
     
     KERAME KRİZDEN ÇIKMANIN TEK YOLU ULUSAL BİRLİK HÜKÜMETİ 

     Lübnan Devlet Başkanı Emil Lahud'un yeni hükümeti kurma görevini verdiği Ömer Kerame, krizden çıkmanın tek yolunun ulusal birlik hükümeti olduğunu söyledi. 
     Kerame, televizyondan canlı yayımlanan konuşmasında, tek çıkar yolun ulusal birlik hükümeti olduğunu belirterek, tüm taraflara hükümete katılmaları çağrısında bulundu. 
     Suriye yanlısı Kerame, ulusal birlik hükümetinin kurulamamasının Lübnan'ın yok olmasına yol açacağını kaydetti. 
     Kerame, eski Başbakan Refik Hariri'nin öldürülmesinden sonra yoğun protestolar sonucu 28 Şubat'ta istifa etmiş, hükümeti kurma görevi yeniden Kerame'ye verilmişti. 
     
</TEXT>
</DOC>
