<DOC>
<DOCNO> 330100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/04/son/soneko12.html </URL>
<DATE> 2005/04/04/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
IMF Heyeti çalışmalarına başladı... 
</HEADLINE>
<TEXT>

     Türkiye Masası Şefi Rıza Moghadam başkanlığındaki Uluslararası Para Fonu IMF heyeti, bugün Ankara'daki çalışmalarına başladı. 
     Edinilen bilgiye göre, IMF heyetinin, Devlet Bakanı Ali Babacan ve Hazine Müsteşarı İbrahim Çanakcı ile bugün bir görüşme yapması bekleniyor. 
     Bu arada IMF heyetinde, Moghadam'ın yerini alacak Lorenzo Giorgianni de bulunuyor. 
     Heyetin bugün Hazine'de, yeni Stand-by düzenlemesi çerçevesindeki Niyet Mektubu'nun güncelleştirilmesi üzerinde teknik çalışmalar yapması bekleniyor. 
     Heyetin hafta boyunca yapacağı çalışmalarda, IMF tarafından istenen bankacılık, sosyal güvenlik ve gelir idaresinin yeniden yapılandırılmasına ilişkin düzenlemelerdeki ilerlemeler, 2004'e ilişkin kesinleşen makro ekonomik hesaplar ve 2004'ün son çeyreği ile 2005'te beklenen gelişmeler sonucu revize edilecek 2005 hedefleri de ele alınacak. 
     IMF heyetinin yaklaşık bir hafta-on gün sürmesi beklenen Ankara ziyareti sonrasında, Washington'a dönerek, gelişmeleri IMF yönetimine rapor etmesi bekleniyor. 
     
</TEXT>
</DOC>
