<DOC>
<DOCNO> 317824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/23/son/sondun23.html </URL>
<DATE> 2005/02/23/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
İsrail polisi, Haremüşşerif'i korumak için ek 14 milyon dolar istedi 
</HEADLINE>
<TEXT>

     Haremüşşerif'e radikal Yahudilerce saldırı düzenleneceği konusunda ciddi uyarılar alan İsrail polisi, bu kutsal alanı korumak için hükümetten ek 14 milyon dolar istedi. 
     İsrail güvenlik güçleri, aylardır aşırılık yanlılarının, İsrail-Filistin çatışmasını alevlendirmek ve İsrail'in Gazze'den çekilme planını sekteye uğratmak için Haremüşşerif'e saldırı düzenleyebilecekleri uyarısında bulunuyor. 
     Polis şefi Moşe Karadi, parlamentonun Maliye Komitesi'nden, Haremüşşerif'i korumak için ek kaynak istedi, ancak tehditlerin içeriği hakkında ayrıntı vermedi. 
     Karadi, bu kutsal alanı saldırılardan korumak için 187 polisin daha görevlendirilmesinin planlandığını söyledi. 
     İsrail-Filistin anlaşmazlığında en tartışmalı konulardan biri olan Haremüşşerif'e yapılacak herhangi bir saldırının, geniş çatışmalara yol açabileceğine dikkat çekiliyor. 
     
</TEXT>
</DOC>
