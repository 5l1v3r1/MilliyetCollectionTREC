<DOC>
<DOCNO> 340588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/08/guncel/gun04.html </URL>
<DATE> 2005/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk gencinden 43 milyon dolarlık vurgun 
</HEADLINE>
<TEXT>


Yurtdışında öğrenim gören Yalıncak'ın, İsviçre ve ABD bankalarını sahte çeklerle 43 milyon dolar dolandırdığı iddia edildi 

SEMA EMİROĞLU New York 

New York Üniversitesi'nde öğrenim gören Hakan Yalıncak 21 , mezuniyetine 4 gün kala, İsviçre ve ABD bankalarını 43 milyon dolar 58 milyon YTL dolandırdığı iddiasıyla tutuklandı. Yalıncak hakkında, ayrıca 2 yatırımcıyı hayali bir fona 2.8 milyon dolar yatırmaya ikna ettiği, bu parayı lüks mallar satın almak ve üniversiteye bağış yapmak için harcadığı gerekçesiyle de dava açıldı. 
Matematik bölümü öğrencisi Yalıncak'ın babası Dr. Ömer Bülent Yalıncak'ın ise üniversiteye geçen yıl 21 milyon dolar bağış yaptığı belirtildi. Üniversitenin internet sitesinde yayımlanan 'NYU Today' adlı dergiye göre, ailenin bu bağışı yapmasında, Hakan'ın, üniversitenin Genel Çalışmalar Programı'na ve Sürekli ve Profesyonel Çalışmalar Okulu'na katılması yol açtı. Hakan Yalıncak'ın bu programları başarıyla tamamladığı vurgulandı. 
İddianamede, Yalıncak'ın sahte çekle banka hesaplarına milyonlarca dolar yatırdığı, yakalanmamak için parayı bir hesaptan diğerine aktardığı öne sürüldü. 

Mahkemede gözyaşı döktü 
Savcılık, Yalıncak'ın bir ara Connecticut'ta 25, İsviçre'de de yaklaşık 18 milyon dolar bulundurduğunu kaydetti. Yalıncak'ın hesaplarından 1.7 milyon dolar çekmek istediği, ancak bankaların bu sırada sahte çeklerin varlığını keşfettiği ve hesapları dondurduğu bildirildi. H kim Joan Margolis, Yalıncak'ın perşembe günkü duruşmasına kadar hapse atılmasına karar verdi. Kararı duyunca, 'Çarşamba günü mezuniyet törenim var' diyen Yalıncak, mahkemede gözyaşı döktü. 


</TEXT>
</DOC>
