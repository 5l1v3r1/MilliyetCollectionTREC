<DOC>
<DOCNO> 348703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/03/son/sontur16.html </URL>
<DATE> 2005/06/03/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Ahlaksız teklif üzerine katil oldu 
</HEADLINE>
<TEXT>

     Saffet YENİGÜN DHA 

      ANTALYA'nın Kemer İlçesi Tekirova Beldesi'nde bir çadırda yalnız yaşayan 24 yaşındaki Fatma Uyar, kendisini cinsel ilişkiye zorlamakla suçladığı 34 yaşındaki Tekin Gültekin'i bıçaklayarak öldürdüğü iddiasıyla tutuklandı. 
     Eşinden boşandıktan sonra 3 yıl önce Tekirova Beldesi'ne gelen bir çocuk annesi Fatma Uyar, Kaplan Caddesi kenarındaki ağaçlık alanda kurduğu çadırda yalnız yaşamaya başladı. Herhangi bir işte çalışmayan Fatma Uyar, 8 yaşındaki oğlunun babasında olduğunu, çevredeki vatandaşların yardımlarıyla yaşamını sürdürdüğünü belirtti. 
     Fatma Uyar, iddiaya göre iki inşaat işçisi tarafından dün çadırına kadar takip edildi. Uyar, olayı şöyle anlattı 
     İkisi de bana ilişki teklifinde bulundu. Kabul etmedim. Sizin bildiğiniz kadınlardan değilim’ dedim. İyice yaklaştılar. Çadıra girdim. Çadırın etrafında dolaşmaya devam ettiler. Ben de cebime bir bıçak koyup dışarı çıktım. Önce birinizle anlaşalım’ dedim. Bunun üzerine birisi yerinden uzaklaştı. Geride kalan, Burada mı yapacağız' diye sorduğu sırada cebimden çıkarttığım bıçağı rastgele salladım. 3 kere bıçak salladım ama kaçının değdiğini bilmiyorum. Bıçağı sallayınca, Anam’ diye bağırarak kaçtı.'' Tekin Gültekin, inşaat işçisi arkadaşları tarafından çadırın 100 metre uzağında yerde yatarken bulundu. Hastaneye kaldırılan Gültekin'in kan kaybından öldüğü anlaşıldı. Jandarmanın gözaltına aldığı Fatma Uyar sorgusunun ardınan Kemer Adliyesi'ne sevkedildi. 
     Hayat kadını olmadığını söyleyen Uyar, namusunu korumak için bıçak kullanmak zorunda kaldığını, daha önce tanımadığı Tekin Gültekin'i kasten öldürmediğini söyledi. Uyar, çıkarıldığı Nöbetçi Mahkeme'ce tutuklandı. 
     
</TEXT>
</DOC>
