<DOC>
<DOCNO> 326316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/23/son/sonsiy23.html </URL>
<DATE> 2005/03/23/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Erdoğan İktidarımızda AB konusunda tarihi bir fırsat yakalanmıştır 
</HEADLINE>
<TEXT>

     Başbakan Recep Tayyip Erdoğan, ''iktidarları döneminde hiç tartışmasız AB konusunda tarihi bir fırsat yakalandığını'' söyledi. 
     Başbakan Erdoğan, TOBB'un Yönetim Kurulu toplantısına katıldı. 
     Erdoğan, toplantının ardından TOBB Başkanı Rifat Hisarcıklıoğlu ile birlikte ortak basın toplantısı düzenledi. 
     Erdoğan, yönetim kurulu toplantısında, birliğin ekonomiye bakışı hakkında faydalı bilgiler edindiğini söyledi. 
     Ülkenin dertleriyle dertlenmenin, ülkenin hangi konumda olduğunun yakın takipçisi olmanın kendine mutluluk verdiğini kaydeden Erdoğan, şöyle konuştu 
     ''Biz sivil toplum örgütleriyle hükümet dayanışmasının gayet güzel bir ifadesini bugün yaptık. AB sürecine yönelik olarak değerlendirmelerini, düşüncelerini alma fırsatı buldum. 
     İktidarımızda hiç tartışmasız AB konusunda tarihi bir fırsat yakalanmıştır. Ekonomide performans çok açık ve net ortadadır. Cumhuriyet tarihine şöyle bir değerlendirme yaptığınızda, hangi dönemlerde ülkemiz ne gibi bir büyüme fırsatı, istikrar, ne gibi bir güven yakalandığına baktığımızda, eğer bunlar bugüne kadar dört dönemde yakalandıysa, bunlardan bir tanesi de bizim dönemimizdir. 
     Başbakan Recep Tayyip Erdoğan, ekonomik programa sadık kalındığını belirterek, ''Fırtınalı bazı havalar eser de buradan bir şeyler kaparız beklentisi içinde olanlar varsa, onlar boşuna beklemesin. Çünkü fırtınalı havaya müsaade etme gibi bir düşüncemiz yok. Koyduğumuz plan ne ise ekonomik program çerçevesinde, mali disiplin ile sürdürmekte kararlıyız'' dedi. 
     Başbakan Erdoğan, düzenlediği basın toplantısında, ekonomik değerlendirmelerini sürdürerek, bugün hangi ekonomik göstergeye bakılırsa bakılsın cumhuriyet tarihinde hiç görülmemiş başarılar ve iyileşmeler kaydedildiğini anlattı. 
     ''Türkiye olarak 'hafızayı beşer, nisyan ile maluldür' tespitinden hareketle söylüyorum, insanoğlu geçmişi çok çabuk unutuyor'' diyen Erdoğan, insanın yaradılışının gereği olarak unutmakla malul olduğunu söyledi. 
     2,5 yıl önceki siyasi ve ekonomik ortamın hatırlanması gerektiğini dile getiren Erdoğan, bugünkü ortamı kıyaslayarak sözlerini şöyle sürdürdü 
     ''Neredeydik, nerelere geldik. 2,5 yıldan bu yana Türkiye'nin ne kadar uzun bir yol aldığını ve ne büyük bir başarı fırsatı yakaladığını çok daha net görürsünüz. Teferruatlara girecek değilim ancak, sadece 2003 ile 2004 yılının ilk üç ayını değerlendirdiğimiz zaman veyahut şu andaki konum itibariyle bu performansın ne kadar ileri noktalara geldiğini görmek mümkün olacaktır. Ve bunda da ağırlıklı konunun özel sektöre ait olduğunu görüyoruz. 
     Bunu niye özellikle vurguluyorum Özel sektör bu kadar cesaretle bu yatırımları yapabiliyorsa bu, özel sektörün artık ülkede bir güven, istikrar ortamının doğduğunu, oluştuğuna inancından kaynaklanmaktadır. Yoksa böyle bir ortamı görmemiş olsa özel sektör gelir de böyle bir yatırımı gerçekleştirmez. Nitekim 2004 ilk üç çeyreğine baktığımız zaman gördüğümüz tablo şudur 21 katrilyon TL yatırımı sadece özel sektör gerçekleştirmiştir. Tabii ki bu, bugüne kadar olanla şu andaki duruma baktığımızda kesinlikle siyasi istikrar olmadan, güven ortamı olmadan, kararsızlık, belirsizlik gündeme hakim olduğu zaman tabii ki bu adımlar atılamazdı. Şimdi bu adımlar rahatlıkla atılmaktadır.'' Başbakan Erdoğan, ekonomideki iyileşmeye ilişkin açıklamalarını anlatırken, enflasyon rakamlarını da örnek vererek ''Enflasyonda hedeflerini tutturan bir Türkiye vardır'' dedi. Erdoğan, belirlenen ekonomik programa sadık kalındığını, mali disipline aynen uyulduğunu belirterek, bunda da kararlı olduklarını vurguladı. Erdoğan, şöyle devam etti 
     ''Bu kararlılığımızın bilinmesini istiyoruz. Eğer fırtınalı bazı havalar eser de buradan bir şeyler kaparız beklentisi içinde olanlar varsa, onlar boşuna beklemesin. Çünkü fırtınalı havaya müsaade etme gibi bir düşüncemiz yok. Koyduğumuz plan ne ise ekonomik program çerçevesinde, mali disiplin ile sürdürmekte kararlıyız. Bakınız bugün, yılbaşı itibariyle YTL'de attığımız adımda birçok dedikodular oldu. Ne dendi 'Enflasyon dengeleri bozulabilir.' Ham dolusun, şu anda 3. ayın sonundayız, herhangi bir şey yok. Aynen, tespitler, belirlenen rakamlar, oranlar yine korunuyor, devam ediyor. Ocak, şubat aylarını gördük. Yıl sonu itibariyle, inşallah belirlediğimiz hedeflere TÜFE itibariyle ulaşacağımız çok açık ve net görülmektedir. 
     Bugün itibariyle, piyasadaki toplam banknot değerinin yüzde 67'si, madeni para değerinin ise yüzde 56'sı YTL'ye dönüşmüş durumdadır. Bu da şunu gösteriyor Yıl sonu itibariyle, biz bu noktada da değişimi yakalamış olacağız. Dün paramızdaki sıfırların çokluğundan dolayı Türkiye'ye yatırım yapmaktan korkanlar bugün Türkiye'ye yönelmiş durumdalar.'' AK Parti iktidarı döneminde büyümede de istikrarın yakalandığını anlatan Erdoğan, bu performansıyla Türkiye'nin dünyanın dikkatini üzerine topladığını ifade etti. 
     Başbakan Recep Tayyip Erdoğan, 17 Aralık'tan sonra hükümetin rehavete kapıldığı iddialarını değerlendirirken, ''17 Aralık öncesinde AB sürecine nasıl dört elle sarıldıysak şu anda da aynı şekilde dört elle sarılmış vaziyette bu süreci devam ettiriyoruz'' dedi. 
     Erdoğan, her yıl 500-700 bin civarında insanın istihdam ortamı içinde yer aldığını bildirdi. 
     Bu insanlara istihdam ortamı sağlayabilmek için de çok ciddi anlamda yatırım yapılması gerektiğini ifade eden Erdoğan, bu konuda da yatırımların sürdüğünü söyledi. 
     Erdoğan, istihdamın artırılması konusunda da ciddi mesafeler kaydedildiğini belirterek, geldiklerinde 10.7 olan işsizlik oranının bugün yüzde 10'un altına düşürüldüğünü ifade etti. 
     Ekonomik göstergelerde pek çok tehdide rağmen iyileşme sağlandığını anlatan Erdoğan, sözlerini şöyle sürdürdü 
     ''İhracatımız 2004 yılı sonu itibariyle 64 milyar dolara ulaştı. İthalatımızdaki artış... Ve buradan doğan cari açık olayı ki bunu tehdit olarak gösterme durumunda olanlar var. Şüphesiz ki bu bir sıkıntıdır, ama hiçbir zaman tehdit oluşturacak bir sıkıntı durumunda değildir. Çünkü şu anda bizler duruma hakim ve bu konudaki gelişmeleri kontrol altına almış bir şekilde çalışmalarımızı sürdürüyoruz. Ekonominin diğer bir çok göstergesine baktığımızda borçlanma verilerinden bütçe, faiz, turizm gelirlerinde, yatırımlarda, uluslararası sermaye girişlerinde tarihi seviyelere yükseldiğimizi görüyoruz. Faizde düştüğümüz oran ortadadır. Bir gecede yüzde 7 binlerde faizler ödeniyordu. Biz geldiğimizde yüzde 70'di ama şu anda yüzde 16 civarında. 
     Bakın nereden nereye geldik. Bunlar hayal edilemeyen rakamlardı. Bu sıkıntıları yaşayan bir ülke nereden nereye geldi. Ve hala bu trend hamdolsun sürüyor. Sürmeye de devam edecektir. Çünkü bu konudaki kararlılık ortadadır. Yapısal bir değişimi Türkiye yaşıyor. Ekonomiden tutunuz diğer sektörlerde bu yapısal değişimi aynen devam ettiriyoruz. Eğer bunları yapamazsak dünyadaki değişime, gelişime, dönüşüme ayak uyduramayız ve olduğumuz yerde saymaya mahkum oluruz. Bu bakımdan bunları aşmaya mecburuz ve bunda kararlı olan bir yönetim işbaşındadır.'' 
     
     AB SÜRECİ 

     Türkiye'nin bir AB süreci yaşadığını ifade eden Erdoğan, bu süreçle ilgili olarak pek çok dedikodunun üretildiğini söyledi. 
     Bunlara itibar edilmemesi gerektiğini belirten Başbakan Erdoğan, konuşmasını şöyle sürdürdü 
     ''17 Aralık öncesinde AB sürecine nasıl dört elle sarıldıysak şu anda da aynı şekilde dört elle sarılmış vaziyette bu süreci devam ettiriyoruz. Şunu çok açık ifade etmek durumundayım Bakınız 17 Aralık öncesi sürecin atmosferi ile 17 Aralık sonrası sürecin atmosferi aynı değildir. Bunlar farklı süreçlerdir. O zaman ki yol haritasıyla şu andaki yol haritası aynı değildir. Dolayısıyla şu ana kadar benim görüştüğüm AB üyesi ülkelerindeki muhataplarımın hiç birisinden ben bu tür bir şey duymuyorum. Ama nedense böyle bir havayı birileri pompalamaya gayret ediyor. Bunlar özellikle ekonomik piyasalarımızı olumsuz istikamette etkileyebilir. Bu konuda dayanışma içerisinde olunması lazım. Bu ülkenin geleceğine yönelik olumsuzluklara neden olabilir. Bakın AB'nin genişlemeden sorumlu üyesi Oli Rehn kısa bir süre önce buradaydı. Yaptığı açıklamada böyle bir rehavetin olmadığını, planlandığı şekilde sürecin devam ettiğini söylemesine rağmen dedikodular ısrarla sürdürülmek isteniyor. Kesinlikle böyle bir şey yoktur.'' Erdoğan, dün Brüksel'de katıldığı Avrupa halk partileri kongresinde pek çok liderle bir araya geldiğini anımsatarak, '' Hayır bizde böyle bir anlayış yok dediler. Türkiye süreci aynı şekilde devam ettiriyor'' dedi. 
     Türkiye'nin yapacağı şeylerin artık uygulamaya dönük olduğunu anlatan Erdoğan, müzakereye yönelik olarak, Türkiye'nin, uzmanların yapacağı çalışmaları sürdürdüğünü söyledi. 
     Bu çalışmaların program çerçevesinde ilerlediğini kaydeden Erdoğan, ''Bu konuda herhangi bir sıkıntımız söz konusu değildir'' dedi. 
     AB'nin bundan sonraki süreci salt hükümetin sırtlanacağı bir süreç olmadığını ifade eden Erdoğan, ''Bu sürecin içerisinde şüphesiz ki sivil toplum örgütleri, akademisyenler, sermaye ve medya yerini alacaktır. Yani ben ne verebilirim derdi olan kim varsa bu sürece katkıda bunabilir. Birlik 
     
</TEXT>
</DOC>
