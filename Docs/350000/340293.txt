<DOC>
<DOCNO> 340293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/06/son/sontur43.html </URL>
<DATE> 2005/05/06/ </DATE>
<TIME> 19.40 </TIME>
<AUTHOR>  </AUTHOR>
<HEADLINE>
Irak'ta öldürülen Türk şöförü Antalya'da toprağa verildi... 
</HEADLINE>
<TEXT>

     Irak’ın başkenti Bağdat yakınlarında uğradığı silahlı saldırıda hayatını kaybeden Türk TIR şoförünün cenazesi, Antakya’ya bağlı Koçören köyünde gözyaşları arasında toprağa verildi. 
     Bir süre önce taşımacılık yapmak üzere gittiği Irak’ta öldürülen Salih Gülbol’un cenazesi, Adana’da yapılan otopsinin ardından getirildiği memleketi Koçören köyünde, yaklaşık 500 araçlık konvoy tarafından karşılandı. 
     Salih Gülbol’un eşi Sunay Gülbol 28 , cenaze eve getirildiğinde fenalık geçirerek, "Salih bizi bıraktın gittin. Biz sensiz nasıl yaşarız Bu acıya nasıl dayanırız Çocuklarım babasız kaldı" diye gözyaşı döktü. 
     Gülbol’un annesi Nazife Gülbol ve baba Yusuf Gülbol da oğullarının ailesinin geçimini sağlayabilmek için Irak’a gittiğini ve kendini feda ettiğini belirttiler. 
     Salih Gülbol’un, Semanur 5 , Seda 3 ve yeni dünyaya gelen Sıla isminde çocukları bulunuyor. Gülbol’un, küçük kızı Sıla’yı göremeden hayatını kaybettiği öğrenildi. 
     Gülbol’un cenazesi, evinden alınarak, 3 kilometre uzaklıktaki köy mezarlığına dualar eşliğinde omuzlarda taşındı. Cenaze namazının ardından Gülbol’un cenazesi toprağa verildi. 
     
</TEXT>
</DOC>
