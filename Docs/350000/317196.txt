<DOC>
<DOCNO> 317196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/21/son/sondun57.html </URL>
<DATE> 2005/02/21/ </DATE>
<TIME> 22.16 </TIME>
<AUTHOR>  </AUTHOR>
<HEADLINE>
Bush'un marihuana itirafına tepkiler... 
</HEADLINE>
<TEXT>

     ABD Başkanı George Bush'un, ''marihuana kullandığını'' itiraf ettiği bir söyleşinin yazarı Doug Wead, ''Bush'un özel konuşmalarının özel kalması gerektiğini'' söyledi. 
     Roosevelt, Kennedy, Bush aileleri gibi Amerikan siyasetine damgasını vurmuş ''siyasi hanedanlar'' konusundaki kitaplarıyla tanınan Wead, CNN televizyonuna verdiği demeçte, bu konuşmaların kamuoyu tarafından bilinmesini istemediğini belirterek, ''Bunlar kişisel kayıtlardı. Hiçbir zaman kamuoyuna yansımamalıydı'' ifadesini kullandı. 
     Wead'in, Bush'un bilgisi dahilinde olmadan 1998-2000 tarihleri arasında kaydettiği kasetlerde yer alan ve New York Times gazetesi tarafından da yayımlanan söyleşide, ABD Başkanı, ''Marihuana sorusunu yanıtlamayacağım. Nedenini biliyor musun Çünkü küçük çocukların, denediğim bir şeyi kullanmasını istemiyorum'' diyor. 
     Bush, söyleşide sözlerini şöyle sürdürüyor 
     ''Fakat anlamalısın. Başkan olmak istiyorum. Yönetmek istiyorum. Küçük çocuğunun, 'Baba, Başkan Bush marihuana denemiş, sanırım ben de deneyeceğim' demesini ister misin ''. 
     Olayın duyulmasının ardından açıklamada bulunan Beyaz Saray sözcüsü Ken Lisaius ise Bush'un bu söyleşilerin yayınlanması nedeniyle hayal kırıklığına uğradığını belirterek, ''Bunlar, Bush'un arkadaşı sandığı biriyle yaptığı havadan sudan konuşmalar'' demişti. 
     
</TEXT>
</DOC>
