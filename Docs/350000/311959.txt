<DOC>
<DOCNO> 311959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/03/son/sondun14.html </URL>
<DATE> 2005/02/03/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Almanya ve ABD arasında İran için görüş ayrılığı yok... 
</HEADLINE>
<TEXT>

     Alman federal meclisi Dış İlişkiler Komisyonu Başkanı Hans-Ulrich Klose, ABD ile Almanya arasında İran politikası konusunda prensipte görüşbirliği bulunduğunu söyledi. 
     Klose, RBB-Inforadio'ya yaptığı açıklamada, ''ABD ile Almanya, İran politikası konusunda prensipte görüşbirliği içinde. Avrupalı müttefikler ile Amerikalılar arasında, Tahran'daki molla rejiminin nükleer silahlara sahip olmasının önlenmesi gerektiği konusunda görüşbirliği var'' dedi. 
     ABD Başkanı George W. Bush'un, Amerikan halkına hitaben yaptığı konuşmada işbirliğinin gerekliliğini vurguladığını hatırlatan Klose, bu açıklamanın işbirliği konusunda iyi bir temel oluşturacağını kaydetti. 
     
</TEXT>
</DOC>
