<DOC>
<DOCNO> 313419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/08/son/sondun37.html </URL>
<DATE> 2005/02/08/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
DİSİ heyeti yarın Ankara'da... 
</HEADLINE>
<TEXT>

     Güney Kıbrıs'taki ana muhalefet Demokratik Seferberlik Partisi DİSİ heyeti, AK Parti'nin davetlisi olarak yarın Türkiye'ye gidecek. 
     DİSİ Başkanı Nikos Anastasiadis başkanlığındaki üst düzey DİSİ heyeti, Atina üzerinden İstanbul'a, daha sonra Ankara'ya geçecek. 
     Rum basını, DİSİ'nin Ankara temaslarında Başbakan Recep Tayyip Erdoğan ile Dışişleri Bakanı ve Başbakan Yardımcısı Abdullah Gül'e sunmak üzere, ''Rum Ulusal Konseyi'nde üzerinde uzlaşmaya varılmış noktaları içeren bir memorandum sunacağını'' yazdı. 
     Haberlerde, ''DİSİ'nin, Ankara temasları sırasında Rum Ulusal Konseyi'nde çoğunluğun benimsemiş olduğu görüşler çizgisinde hareket edeceği ve Kıbrıslı Rumların endişelerinin ortadan kaldırılması için yolların bulunamaması durumunda çözüme gidilemeyeceğini ifade edeceği'' kaydedildi. 
     
</TEXT>
</DOC>
