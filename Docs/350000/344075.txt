<DOC>
<DOCNO> 344075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/19/son/sonyas05.html </URL>
<DATE> 2005/05/19/ </DATE>
<TIME> 08.45 </TIME>
<AUTHOR>  </AUTHOR>
<HEADLINE>
Fatih Tekke-Tuğba Özay gerginliği... 
</HEADLINE>
<TEXT>

     Trabzonspor, bir günlük iznin ardından Samsunspor maçı hazırlıklarına bu akşam yaptığı çalışmayla yeniden başladı. Antrenman öncesi manken Tuğba Özay, bordo - mavili futbolculara Ellepo firmasının hediyesi olan gözlükleri verdi. 
     Tuğba Özay ile kaptan Fatih Tekke arasında kısa süreli bir gerginlik yaşandı. Özay’ın ilk hediye paketini almak için gelen Fatih’e, "Siz kimsiniz, takım kaptanı mı " sorusuna, Fatih’in, Siz ne iş yapıyorsunuz Manken misiniz " diye cevap vermesi bir anda buz gibi hava estirdi. Daha sonra Özay, bordo - mavili formayı giyerek futbolcularla poz verdi. 
     Bu arada Yattara’nın da fotoğraf çektirilirken mankenlere sarılarak poz vermesi dikkat çekti. Yurtdışında olan Şenol Güneş ise tanıtımın son anlarına yetişti. Özay’la sohbet eden Güneş, basın mensuplarına, Yurtdışında bulamadım. Burada aradığım transferi buldum" diye espri yaptı. Trabzonsporlu futbolcular, dar alanda pas çalışmasıyla başladıkları antrenmanı yarı sahada çift kale maçla bitirdi. 
     
</TEXT>
</DOC>
