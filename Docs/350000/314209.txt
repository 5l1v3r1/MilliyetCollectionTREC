<DOC>
<DOCNO> 314209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/10/son/sontur11.html </URL>
<DATE> 2005/02/10/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Genç kız, düğününe 2 ay kala kayboldu 
</HEADLINE>
<TEXT>

     Mersin'de bir süre önce amcasının oğlu ile nişanlanan genç kız, düğününe 2 ay kala kayıplara karıştı. 
     Mersin'in Turunçlu Mahallesi'nde oturan 6 çocuk annesi Fatma Özer, bir süre önce amcasının oğlu Enver Özer ile nişanlanan kızı Sultan Özer'in 18 2 hafta önce ortadan kaybolması üzerine, Adana Cumhuriyet Savcılığı'na başvuruda bulundu. 
     Kurban Bayramı'nın 4. günü kaybolan kızının hayatından endişe duymaya başladıklarını belirten Fatma Özer, şunları söyledi 
     ''Adana'daki akrabalarımızın ziyaretinden sonra eve gittiğimde, kızımın olmadığını fark ettim. Bir komşumuz, kaybolduğu gün balkonda uzun süre cep telefonuyla konuştuğunu görmüş. Eğer bir kişiyle evlenmek üzere kaçtıysa, kendisini affetmeye hazırız.'' Fatma Özer, kızının giysilerini bile almadan ortadan kaybolması nedeniyle art niyetli kişilerce kaçırılmış olabileceği endişesi taşıdıklarını da belirterek, şöyle konuştu 
     ''Kızımın açık olan cep telefonuna eve dönmesi için sürekli mesaj attık ama cevap alamadık. Bir haftadan beri de cep telefonu kapalı. Düğününe 2 ay kala bu tür bir olayla karşılaşmak bizleri perişan etti. Başına kötü birşey gelmemesi için sürekli dua ediyorum. Kızımı görüp, tanıyanların polise ihbarda bulunmalarını istiyorum.'' 
     
</TEXT>
</DOC>
