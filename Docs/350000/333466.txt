<DOC>
<DOCNO> 333466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/14/son/sonyas05.html </URL>
<DATE> 2005/04/14/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Üniversite çıplak modeline kavuştu... 
</HEADLINE>
<TEXT>

     Mahir VARLI DHA 

      AKDENİZ Üniversitesi Güzel Sanatlar Fakültesi GSF , daha önce arayıp da bulamadığı çıplak modellere gazetede yayınlanan haber sayesinde kavuştu. Gazetelerde yayınlanan Üniversite model arıyor' haberleri üzerine santrali kilitlenen fakülte, arayanlar arasından bir kadın ve iki erkek model seçti. 
     Saati 12.50 YTL'ye haftada yaklaşık 25 saat işçi' statüsünde çalışmaya başlayan modeller iş buldukları için, öğrenciler de resim yaparken bakacakları modellerine kavuştukları için mutlu olduklarını söyledi. 
     Resim, Estetik Anatomi ve Desen derslerinde yapacakları nü' çalışmalar için modele ihtiyaç duyan öğrenciler canlı modelle çalışmanın heyecanını yaşadıklarını söyledi. 13 yaşından beri esnaflık yaptıktan sonra işleri bozulunca model olan 30 yaşındaki Mesut A., yeni mesleğine çabuk ısındığını ifade etti. 
     Tiyatro sınavlarına hazırlanan 21 yaşındaki Gizem G., sahne korkusunu yenmek için bu işe başladığını belirtirken, 30 yaşındaki Gündüz Sungu ise çıplaklığın doğal bir durum olduğunu söyledi. 
     Anatomiyi öğrenmek için hekim kadar ressamın da canlı bir bedene ihtiyacı olduğunu vurgulayan GSF Resim Bölümü Başkanı Yrd. Doç. Dr. Erol Kılıç "GSF'ler için model kadrosu şart. Biz modelleri üniversite bütçesinden ve işçi gibi göstererek çalıştırmamalıyız'' dedi. 
     Daha önce kendi aralarından seçtikleri arkadaşlarını model olarak kullanan ve şimdi İşçi' statüsünde de olsa 3 ayrı kadrolu modelle çalışan öğrenciler, derslerde daha verimli olduklarını dile getirti. 
     
</TEXT>
</DOC>
