<DOC>
<DOCNO> 307896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/19/son/sontur35.html </URL>
<DATE> 2005/01/19/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Lise müdürüne bıçaklı saldırı 
</HEADLINE>
<TEXT>

     Balıkesir'de bir lise müdürü, daha önce mahkemelik olduğu iddia edilen kişi tarafından bıçaklandı. 
     Alınan bilgiye göre, Balıkesir Lisesi Müdürü Erhan Yırcalı, Eskikuyumcular Mahallesi Abdulgafur Caddesi'nde yürürken yanına gelen Balıkesir Üniversitesi'nde BAÜ görevli olduğu belirlenen Sebahattin G. ile tartışmaya başladı. 
     Tartışmanın kavgaya dönüşmesi sonucu Sebahattin G, ''telefonla taciz'' olayı nedeniyle mahkemelik olduğu iddia edilen lise müdürünü bıçakla alnından yaraladı. 
     Erhan Yırcalı, Balıkesir Devlet Hastanesi'nde tedavi altına alındı. 
     Olay yerinden kaçan Sebahattin G ise kısa süre sonra güvenlik güçleri tarafından gözaltına alındı. 
     Olayla ilgili soruşturma başlatıldı. 
     
</TEXT>
</DOC>
