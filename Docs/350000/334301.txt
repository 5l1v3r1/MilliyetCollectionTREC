<DOC>
<DOCNO> 334301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/18/ekonomi/eko03.html </URL>
<DATE> 2005/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Puma üç yeni kokusuyla geliyor 
</HEADLINE>
<TEXT>


Dünyanın en popüler spor markalarından Puma'nın yeni parfüm koleksiyonunda yer alan üç kokusu, Sense Kozmetik tarafından Türkiye pazarında piyasaya çıkartıldı 

EKONOMİ SERVİSİ 

Spor giyim ürünleri konusunda pazarın en iddialı oyuncuları arasında yer alan Puma firmasının üç yeni kokusu Sense Kozmetik tarafından Türkiye'ye getirildi. Puma Woman Man, Puma Flowing ve Puma Jamaica, Sense Kozmetik ve Dinamo FM tarafından 16 Nisan Cumartesi günü Karaköy Liman'da gerçekleştirilen bir partiyle tanıtıldı. 
Puma markalı kokuları Türkiye'ye getiren Sense Kozmetik firmasının Genel Müdürü Ali Çelikkol, şunları söyledi "Sense Kozmetik olarak 1997 yılındaki kuruluşumuzdan bu yana dünyanın önde gelen markalarını Türkiye'ye getirmek için çaba harcadık. Dünyanın kendi alanında altıncı büyük şirketi olan Cosmopolitan Cosmetics tarafından üretilen üç yeni Puma kokusunu ülkemiz tüketicisiyle buluşturmaktan dolayı çok mutluyuz. Puma Woman Man, Puma Flowing ve Puma Jamaica'nın bugüne dek denediğiniz hiçbir kokuya benzemeyen başdöndürücü etkisiyle herkesi büyüleyeceğine inanıyorum." 

'Pazar büyür' 
Çelikkol, Türkiye'de parfüm pazarının 500 milyon dolar olduğunu belirtti. ABD ve Avrupa'da yüzde 90 olan parfüm tüketim oranının Türkiye'de yüzde 20 olduğuna dikkat çeken Çelikkol, bu durumun ekonomideki iyileşme ile düzelmesini beklediklerini söyledi. 

Hedef kitle, gençler Cosmopolitan Cosmetics Güney Avrupa Sorumlu Müdürü Nicolas Pic ise, PUMA'nın dünyada en çok tercih edilen marka olduğunu belirterek 14-25 yaş arasını hedeflediklerini söyledi. Bu arada PUMA eylül ayında yeni bir parfümü daha piyasaya sürecek. Wella Group'a bağlı bulunan Cosmopolitan Cosmetics, koku ve kozmetik ürünleri alanında faaliyet gösteriyor. Alfred Dunhill, Chiemsee, Cindy Crawford, Escada, Extase, Gabriela Sabatini, Ghost, Gucci Parfums, Marc O'Polo, Mexx, Montblanc, Naomi Campbell, Puma, Rochas, Tosca, Yardley gibi dünyanın dört bir yanında bilinen ve tercih edilen kokuları üreten Cosmopolitan Cosmetics, küresel koku pazarına yön vermeyi hedefliyor. 


</TEXT>
</DOC>
