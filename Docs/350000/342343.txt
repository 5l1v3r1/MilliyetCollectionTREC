<DOC>
<DOCNO> 342343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/13/son/sonyas03.html </URL>
<DATE> 2005/05/13/ </DATE>
<TIME> 02.30 </TIME>
<AUTHOR>  </AUTHOR>
<HEADLINE>
Eşiniz hastalansa onu terk eder misiniz 
</HEADLINE>
<TEXT>

     DHA 

      Eşiniz amansız bir hastalığa yakalandı. Ne yaparsınız Adana'da yaşanan iki olay, yıllarca birlikte yaşayan çiftlerin hastalık durumunda ne yapmaması gerektiğinin örneği gibi... 
     
     Parkinson hastası kocasını baltayla öldürmek istedi 
     ADANA’da, ruhsal sorunları bulunan 65 yaşındaki Ayşe Yakar, parkinson hastası ve yatalak olan 79 yaşındaki eşi Mustafa Yakar’a baltayla saldırıp, öldürmek istedi. Başından ağır yaralanan Mustafa Yakar hastaneye kaldırılırken, eşi gözaltına alındı. 
     Olay, Ziyapaşa Mahallesi 8 sokak 37 numaralı evde 11.00 sıralarında meydana geldi. 15 yıl önce yakalandığı parkinson hastalığı nedeniyle yatalak olan Mustafa Yakar’a eşi Ayşe Yakar balta ile saldırdı. Evden gelen çığlıklar üzerine komşuları polise haber verdi. Eve gelen polis, yaşlı adamı yatağında kafasından ve boğazından yaralı halde buldu. Mustafa Yakar, çağrılan ambulansla Numune Hastanesi’ne götürüldü. Polise, ağlayarak kendisini 45 yıllık eşinin öldürmek istediğini söyleyen Mustafa Yakar’ın ifadesi üzerine, 2 çocuk annesi Ayşe Yakar da evinde gözaltına alındı. 
     Bağlar Polis Merkezi’ne götürülmek istenen zanlı Ayşe Yakar, polis otosunda baygınlık geçirdi. Hastalığı sonrası yatalak olan Mustafa Yakar’a bakmaktan dolayı ruhsal sağlığının bozulduğu ileri sürülen Ayşe Yakar’ın bu yüzden eşini öldürmek istediği iddia edildi. Zanlı Yakar’ı gözaltına alan polis, soruşturmayı sürdürüyor. 
     
     Hastalanınca eşi evi terk etti 
     ADANA’da Multipl Skleroz MS hastalığına yakalanan ve bu nedenle sol tarafına felç gelen 44 yaşındaki Saime Okurlar’ı, eşi 45 yaşındaki Nurettin Okurlar terk etti. 
     Yurt Mahallesi’nde kirayla oturdukları evde çocukları 10 yaşındaki Ahmet Kürşat ve 5 yaşındaki Kerem Okurlar’la yaşam mücadelesi veren Saime Okurlar, hastalığını yenmeye çalışırken yoksulluğun batağına da diz boyu gömüldüğünü söyledi. 12 yıl önce evlendiği berber eşi Nurettin Okurlar’ın önce işsiz kaldığını, 5 yıl önce kendisi de hastalanınca sorunlarının arttığını anlatan Saime Okurlar, Ben hastalanınca eşimin tavırları değişti. Beni hor görüp, alay etti. Sen sakatsın, defol git’ deyip dayak attı. Gidecek yerim olsaydı giderdim. Benden süslenmemi, iyi giyinmemi istedi. Ben ona eş görevimi bile yapamayacak durumdayken, bu isteklerini nasıl yerine getirebilirdim 3 ay önce eşim evi terk edip, gitti. 12 yıllık kocamın vefasızlığı beni yıktıö dedi. 
     Kendi ailesinin hayatta olmadığını, eşinin ailesi tarafından da sahiplenilmediğini anlatan Saime Okurlar, hiç bir yerden geliri bulunmadığından komşularının desteği ile günlerini geçirdiğini kaydetti. 750 YTL’lik ev kirasını bir yıldır ödeyemediği için ev sahibi tarafından evi boşaltması istenen Okurlar, çektiği acı ve ıstırap nedeniyle her gün intiharı düşündüğünü, ancak çocuklarının sahipsiz kalacağı düşüncesiyle yapamadığını kaydetti. Yeniden sağlıklı olup, eski günlerime dönmek istiyorumö derken gözyaşlarına hakim olamayan Saime Okurlar, beyinsel ve fiziksel yeteneklerin kaybına yol açan hastalığının ilerlememesi için Yeşil Kart’la aldığı iğnelerini de çocuklarına yaptırdığını söyledi. Okurlar, İki oğlum da otomatik cihazla iğnemi yapabiliyorlar. Ben kendimden çok çocuklarımı düşünüyorum. Dilenci değilim ama çevremdeki insanların gözünde bu konuma düştüm. Ev sahibimden, komşularımdan ekmek, yemek dileniyorum. Tüpümü komşularım alıyor, ev sahibim su ve elektrik borcumu ödüyor. Çocuklarımın okul ihtiyaçlarını karşılayamıyorum. Tıraşını bile yaptıramadığım çocuğumdan okul için aidat istiyorlar. Sosyal Yardımlaşma Vakfı’na başvurdum bir yıl için 50 milyon lira verdiler. Bütün dertler her yandan beri sardı. Ben kendimi bıraktım, hiç olmazsa çocuklarım ortada kalmasın, onlara devlet sahip çıksınö diye konuştu. 
     
     Neyin yol açtığı bilinmiyor 
     BİR sinir sistemi hastalığı olan ve Türkiye’de 35 bin hastası olduğu tahmin edilen MS Hastalığı Multipl Skleroz nedeni hala bilinmeyen hastalıklardan. Kimlerin MS olabileceği önceden söylenemiyor ama kadınlarda 2 kat daha fazla görüldüğü ve gençlerde sık rastlandığı biliniyor. Beynin konuşma, yürüme, görme gibi fonksiyonları üzerindeki kontrolünü kaybetmesine neden olan MS, ileri dönemde tekerlekli sandalyeye mahkum edebiliyor. Henüz önlenebilir veya tedavi edilebilir bir hastalık olmaması nedeniyle fazla bilinmeyen MS, çoğu kez akıl hastalığı sanılıyor ya da belirtilerinden ötürü hastaların sarhoş’ gibi algılanmalarına yol açıyor. Belirtileri görme bulanıklığı, çift görme, görüntünün kayması gibi görme bozuklukları, bir kolda, bacakta ya da her iki bacakta güçsüzlük şeklinde kendini gösterebiliyor. 
     
</TEXT>
</DOC>
