<DOC>
<DOCNO> 332015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/10/son/sontur12.html </URL>
<DATE> 2005/04/10/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Yağmur geliyor... Yaz gibi bahara ara 
</HEADLINE>
<TEXT>

     Milliyet İNTERNET 

Hafta sonu 20 dereceyi geçen hava sıcaklığı yeni haftada düşecek, batı bölgelerimizde gökgürültülü sağanak yağış bekleniyor. İstanbul ve İzmir salı -çarşamba sağanak yağış alırken, Antalya çarşamba günü sağanak yağmurlu. 
     Hava sıcaklığı pazartesi günü artmaya devam edecek, salı günü Marmara, Çarşamba günü batı bölgelerimizde 4 derece azalacak. Pazartesi günü İstanbul'da 23, Ankara ve Antalya'da 27, İzmir'de 28, Adana'da 30, Samsun'da 21 ve Erzurum'da 14 dereceye çıkacak sıcaklıklar, çarşamba günü İstanbul'da 17, İzmir ve Antalya'da 23 dereceye düşecek. Diğer merkezlerde sıcaklık değerleri değişmeyecek. 
     YARIN Marmara, Ege ve Batı Akdeniz parçalı bulutlu, bulutlanma öğle saatlerinden itibaren artacak. Doğu Anadolu'nun doğusu da parçalı bulutlu, diğer yerler az bulutlu ve açık. Marmara ve Batı Karadeniz'in kıyısında gökyüzü sisli. 
     SALI günü Marmara ve Kıyı Ege'de öğle saatlerinden sonra sağanak yağış bekleniyor. Bolu çevresi, İç Ege ve Batı Akdeniz çok bulutlu, diğer yerler parçalı ve az bulutlu.. 
     ÇARŞAMBA günü ise yağışlar etki alanını genişletiyor. Marmara, Batı Karadeniz, Ankara-Eskişehir çevresi, Ege ve Batı Akdeniz Antalya sağanak yağış alacak. Yağışlar akşam saatlerinden itibaren görülecek. Doğu Karadeniz az bulutlu, diğer yerler parçalı ve çok bulutlu... Lodos Akdeniz'de şiddetli esiyor... 
     
</TEXT>
</DOC>
