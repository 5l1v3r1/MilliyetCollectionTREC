<DOC>
<DOCNO> 337774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/son/soneko47.html </URL>
<DATE> 2005/04/28/ </DATE>
<TIME> 18.05 </TIME>
<AUTHOR>  </AUTHOR>
<HEADLINE>
IMF Başkanı Rato İstanbul'da... 
</HEADLINE>
<TEXT>

     IMF Başkanı Rodrigo Rato, ''Türk Hükümeti'nin ekonomideki gayretlerine ve Türkiye'ye destek vermekten büyük memnuniyet duyuyoruz'' dedi. 
     Rodrigo Rato, yarın yapılacak olan 2. Yatırım Danışma Konseyi toplantısına katılmak üzere İstanbul'a geldi. 
     Atatürk Havalimanı'nda Devlet Bakanı Ali Babacan tarafından karşılanan Rato, Bakan Babacan ile yarım saat görüştü. 
     Rato, havalimanından ayrılmadan önce yaptığı açıklamada, tekrar İstanbul ve Türkiye'de olmaktan çok büyük bir mutluluk duyduğunu ifade etti. 
     Rato, Türk Hükümeti'nin yaptığı işin ve gerçekleştirdiği başarının Türkiye ekonomisi ve Türk halkı açısından çok önemli olduğunun altını çizerek, IMF olarak Türkiye'ye destek vermekten memnun olduklarını ifade etti. 
     Yatırım Danışma Konseyi'nin yarın yapılacak olan toplantısında, Türkiye'de doğrudan yerli ve yabancı sermayenin artırılmasının yollarını hep birlikte arayacaklarını vurgulayan Rato, ilk çeyrekteki ekonomik gerçekleşmeler ve doğrudan yabancı sermaye girişlerinin oldukça etkileyici olduğunu ifade etti. 
     
</TEXT>
</DOC>
