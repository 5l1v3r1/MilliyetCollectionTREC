<DOC>
<DOCNO> 337988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/spor/spo12.html </URL>
<DATE> 2005/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Cim-Bom'da sabredin 
</HEADLINE>
<TEXT>


Zirvedeki amansız yarış nedeniyle Galatasaray'ın Malatya'yı geçmek zorunda olduğunu düşünenler, Cumartesi günü Kadıköy'deki dev mücadeleden mutlu ayrılan Fenerbahçe olursa yanılabilirler 


Fenerbahçe'nin zirvede 7 puan öne geçmesi ve Trabzon'un da G.Saray'ın 2 puan altında kalması İstanbul'un Sarı-Kırmızılı ekibinde motivasyonu azaltabilir. Zorlu Malatya deplasmanında puan kaybı ihtimali de bu durumda yükselecektir. 
Rıza Çalımbay, eski takımına karşı olan sınavında fazla zorlanmaz. Çalımbay göreve geldiğinden beri Beşiktaş'ın gol attığı her maçtan galip ayrıldığı düşünülürse, bu maçta da farklı bir tablo olmayacaktır. Denizli'nin Kayseri'den puan alması zor, zira Sarı-Kırmızılılar bu maçı kaybederlerse 1. lig umutları çok azalacak. Gençlerbirliği'nin düşmesi neredeyse kesinleşen A.Sebat deplasmanında kazanması sürpriz olmaz. Haftanın belki de en zevkli mücadelesine sahne olacak Konyaspor-Ankaraspor maçında ev sahibi bir adım önde. 
İstanbulspor kendi evinde Gaziantep'i geçmek zorunda. İddiasız Gaziantep'in bu maçtan puan çıkarması zor. Ankaragücü-Diyarbakır maçındaysa beraberlik iki takıma az da olsa yarayacaktır. Samsunspor'un kendi evinde Sakarya'ya karşı işi zor. Sakarya kümede kalmak için puan almalı. 


</TEXT>
</DOC>
