<DOC>
<DOCNO> 339405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/04/siyaset/siy04.html </URL>
<DATE> 2005/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail ziyareti mecburiyetten 
</HEADLINE>
<TEXT>


ABD'den randevu alabilmek için İsrail'e gittiği eleştirilerine Erdoğan, "Mecburiyetlerin gereği" dedi 

ANKARA Milliyet 


Erdoğan, İsrail ziyaretinin, ABD'ye yapmayı planladığı geziye ilişkin randevuyu alabilmek için gerçekleştirildiği eleştirilerine, "Bu yaklaşımlar çok çirkin ve ayıptır. Şunu herkes bilmelidir ki bu ziyaret, başkaları istediği için değil, tarihi, milli, insani ve bölgesel mecburiyetlerin gereği olarak yapılmıştır" yanıtını verdi. 
Erdoğan, AKP'nin dünkü grup toplantısında eleştirileri şöyle yanıtladı 
Bu ziyaret yeni planlanmış değildir. Ancak medyada, ziyaretin sağır duymaz, uydurur kabilinden, birçok kurusıkı değerlendirmeleri yapıldı. Çok çirkin ve ayıp yaklaşımlar. Hükümetin sinerjisini hazmedemeyen tipler var.Bu süreç, yılbaşında Dışişleri Bakanı Abdullah Gül'ü İsrail ve Filistin'e göndermekle başlamıştır. Bunu çok çok hafife alan, adeta 'randevu planlamaları için atılmış adım' diye göstermek isteyenler, bu ülkede marjinal kalmaya mahk mlardır. Bu zihniyetler, bu ülkede prim yapmayacaktır. 

</TEXT>
</DOC>
