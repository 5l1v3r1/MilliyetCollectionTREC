<DOC>
<DOCNO> 303915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/06/spor/yguven.html </URL>
<DATE> 2005/01/06/ </DATE>
<TIME>  </TIME>
<AUTHOR> Ercan GÜVEN  </AUTHOR>
<HEADLINE>
Bindiği dalı kesen Bıçakcı 
</HEADLINE>
<TEXT>


Futbol terörü ve şike ile mücadele etmek üzere siyasi erk tarafından o koltuğa oturtulan Futbol Federasyonu'nun, dört aylık mesaisi boyunca yaptığı iki önemli iş var. Birincisi, FIFA'da unutulan katılım paralarının istenmesi - ki, kasası ağzına kadar dolu bir federasyon açısından hayati önem taşımıyordu. 
İkincisi ise bindikleri dalın kesilmesi 
Ben siyasetten falan anlamam... Ama asansöre tekme atan adamın, büyük ihtimalle artık yükselemeyeceğini, daha karamsar bir tahminle aşağı düşeceğini bilirim. Tabi asansördekilerle birlikte ve aşağıdaki günahsız kalabalığın üzerine. Başkan'ın şahsında Futbol Federasyonu da öyle yaptı. 
Yılın son günlerinde, Federasyon'un elinde FIFA Genel Sekreter Vekili Jerome Champagne imzalı bir uyarı vardı. FIFA, MHK'nin seçimle göreve gelmesine ve ilgili bakanın yeni başkan atama yetkisine takmıştı. Mesela İtalya'nın MHK'sini senelerdir hakemler seçiyor, lakin FIFA onlara karışmıyordu. Bakan'ın yetkisine gelince o da senelerdir yürürlükteydi, ama FIFA'nin aklına şimdi gelmişti. 
Yoksa Futbol Federasyonu arzu ve dileklerini Devlet Bakanı sayın Mehmet Ali Şahin'e iletmek için FIFA'yı mı aracı kılmıştı Sayın Bıçakcı, bu göreve getirilme nedenlerinden belki de en önemlisi olan "uluslararası dostluklarını" Türkiye'ye baskı yapmak için mi kullanmıştı 

Haksız da değil 
Dedim ya, siyasetten anlamam... İlgili taraflar istedikleri kadar yalanlayacak olsunlar, Türk Futbolu'nun zirvesinde "siyasetten" çıkmış başkan, "kabuğunu" beğenmemekteydi ve Bakan'la ipler kopmak üzereydi. 
Ankara'daki Bakan - Başkan toplantısında başkanın hangi ağırlıkta uyarıldığını tahmin edebiliyorum. Sayın Şekip Mosturoğlu'nun son istifa krizinin bu olayla bağlantılı olduğunu hissediyorum. Sayın Bakan'ın son derece sinirlendiğini ise biliyorum. 
Haksız da değil hani... Federasyonu en çok yıpratacak MHK'yi ayrı bir birim yapıp demokratik yapı yaratmışlar. Federasyona bağlamak ve MHK başkanını tayin etmek istiyorsan açık açık söyle yani. Ne lüzum var uluslarası oyunlara 
Dört ay önce futbol terörü ve şike olaylarıyla mücadele etmek üzere adeta tayin edilen Federasyon, bugüne kadar her iki musibetle de baş edemedi, ama arkasındaki siyasi desteği yitirmek için epey çabaladı. 
Sahi bu federasyonun "destek" dışında ne özelliği vardı 

Tsunami bizi de vurdu 

Hint Okyanusu'nda yaşanan doğal afetin yaralarını sarmak için açıklanan yardım miktarları Dünya ölçeğinde 2,189 milyar dolarken, Türkiye hanesinde 1,25 milyon dolar yazması bize yakıştı mı Koskoca Türkiye Cumhuriyeti, sinema yıldızı Sandra Bullock'u zor geçti. 
Geçelim... Halkımızın yardımları için açılan hesaplara gelelim... Bizim insanımız yardımseverdir, paylaşımcıdır, büyük felaketler yaşamıştır ve düşene seyirci kalmaz el uzatır değil mi .. 
Hayır, Hint Okyanusu'nun sularında yüzenler insan değil sanki. Yaprak kımıldamıyor kampanyalarda. İngiltere'de 100 milyon Sterlin geride kalmış, Türk halkı, 150 bin can alan Tsunami yıkımını hafifletmek için 98 bin YTL toplamış. 
Neden acaba 

İkinci plana ittik 
Bence, toplumsal bir "yanlış algılama" kurbanı olduk. Felaketi duyduğumuz anda magazinleştirdik, berbat bir refleksle harekete geçtik, olayı "futbolcu kurtarma operasyonu" haline getirdik... Kalan vatandaşlarımızı, ölen insanları hep ikinci plana ittik. 
Şimdi utanıp hatırlamak bile istemiyoruz. 
Tsunami'den canını zor kurtaran futbolcularımızın da günahı yok... Bizler futbol ilahlarımızı öylesine yücelttik ki, onlar da kendilerini "insanlık içinde ilk kurtarılacak değerler" bellediler. Etraflarındaki felaketle ilgilenemediler bile. 
Sanıyorum şimdi onlar da üzülmekteler Yoksa Beşiktaşlı Carew tsunamizedeler için ülkesinde kampanya açarken, o felaketi yaşayan futbolcularımız bizi motive etmez mi 
Biz bu değiliz... Geleneksel kültürümüzden popüler kültüre transfer olurken iki arada bir derede kaldık o kadar. 

MANŞETLERDEN 

Mustafa Denizli'nin "Pas" takımında işi zor... Olur olmaz yerde takımın adını söylese, poker oynuyor diye içeri atarlar İran'da valla.Fatih Altaylı, Star Gazetesi'ndeki röportajında Fener formasıyla poz veren Hıncal Uluç'a "riyakar" demiş. İkisinin de programları, köşeleri var. İşlerini "Doksan dakika"da "teke tek" halletseler ya. Federasyon, İçişleri Bakanlığından şike dedektifi istemiş. Keşke İmar Bakanlığı'ndan merdiven sorumlusu, Devlet Su İşleri'nden "pet şişe uzmanı" da talep etseler.Futboldaki kavga dövüş, basketbol salonlarına taşınınca medya buna seyirci kalamazdı. Nitekim, Hürriyet ile Sabah basketbol düzleminde kapışarak "önder" olmanın gereğini yaptı. Aziz Yıldırım ile Ersun Yanal'ın arası "Servet" yüzünden açılmış. Oysa anlaşabilirlerdi. Biri "sahip", diğeri "peşinde"... Futbolcu Servet'e yani. Hagi, "Ben değil biz" demiş. Onu biliyoruz da Ümit Karan ne olacak biri cevap versin. Hagi'ye mi soracağız, "onlar"a mı 

Aile boyu otosansür 

Artık ünlü bir kayınpedere sahibim. Geçen gün, sayın Uğur Dündar bile sevgili babamıza sağlık dileklerini iletmemi istedi. Gerçi sayın Dündar'ın imbikten süzülmüş nezaketiyle arama nedeni, Fenerbahçe'deki yöneticilik süreciyle ilgili bir yazımdı, ama zarif cümleleriyle ikimizi de mest etti. 
Bir sürü elektronik posta da var ayrıca... 
Lakin sevgili kayınpederimin asıl beklediği mesaj, sayın Levent Bıçakcı'dan geldi. Hilmi Çağalı ismine olmasa da, onun yorumuna... 

Geçen hafta Ters Köşe'ye kayınpederimin "Galatasaraylı bir hukukçu" gözüyle yorumunu koymuş ve özetle "Karar merciinin en üstündeki kişi derbinin başlamasında bir sakınca görmediyse, Galatasaray'a saha kapatma cezası verilemez" fikrini yazmıştım. 
Cevap İstanbul Erkek Lisesi'nden geldi. Sayın Bıçakcı, merdivenlerin kurallara aykırı durumda olmadığını belirtti ve Galatasaray - Fenerbahçe maçını o yüzden başlattığını söyledi. 
Peki ceza Sayın Federasyon Başkanı'na göre Galatasaray'ı saha kapatma cezası, hakeme atılan şişe yüzünden verilmişti. 
Zaten kayınpederim bana söylemişti 
"Çaresi yok, cezayı atılan şişeden verdik diyecekler"... Ve eklemişti, "Hakeme şişe atmanın cezası nedir acaba" 
Ne yalan söyleyeyim, bakmamıştım bile... Sayın Bıçakcı da hukuk adamı olduğuna göre, yönetmelikleri bilir ve para cezası verilecek bir eylemi ileri sürmez diye düşünmüştüm. Maalesef bunu da yaptı .. 
Kayımpederim mi O, artık hukuk ötesine geçmiş, olanca Galatasaraylılığı ile kıs kıs gülüyor şimdi. 
Sayın Levent Bıçakcı'ya bir soru daha gönderdi 
"Ortada hem saha kapatma, hem para cezası var. Yani bir suça iki ceza verilmiş oluyor." 
Buyrun bakalım... Galatasaray Yönetimi'ne gönderdiği mesajı ise yazmıyorum. Her söylediğinde ortalık karışıyor. 79 yaşından sonra futbol programlarına konuk edilecek diye korkuyorum. Küfür etmesini bile bilmez, maazallah rezil olur. 



</TEXT>
</DOC>
