<DOC>
<DOCNO> 324323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/son/sondun16.html </URL>
<DATE> 2005/03/17/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Madrid'deki son Franco heykeli de kaldırıldı 
</HEADLINE>
<TEXT>

     İspanyol diktatör Francisco Franco'nun Madrid'deki son heykeli de kaldırıldı. 
     İspanyol basınında yer alan haberlerde, Franco'nun at üzerinde tasvir edildiği heykel, sabah saatlerinde, yaklaşık 100 kişinin alkışlarıyla yerinden söküldü. 
     İspanya Kalkınma Bakanlığı sözcüsü, heykelin, kamu çalışma programı çerçevesinde kaldırıldığını ve halkın büyük bölümünün, heykelin kaldırılmasını istemediğini söyledi. 
     Franco'nun, İspanya'nın birkaç yerinde heykelinin kaldığı belirtildi. 
     ''El Caudillo'' Önder lakabıyla bilinen ve tam adı Francisco Paulino Hermenegildo Teodulo Franco Bahamonde olan aşırı sağcı diktatör, demokratik cumhuriyetin yıkılmasıyla sonuçlanan İspanya İç Savaşı'nda milliyetçi güçlere önderlik etmiş ve iç savaşın ardından 36 yıl boyunca ülkeyi yönetmişti. 
     
</TEXT>
</DOC>
