<DOC>
<DOCNO> 339789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/05/yazar/sazak.html </URL>
<DATE> 2005/05/05/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Çankaya kavgası 
</HEADLINE>
<TEXT>


TBMM Başkanı Bülent Arınç'ın CNN Türk'te Fikret Bil 'nın sorusu üzerine, Anayasa Mahkemesi Başkanı Mustafa Bumin'in 'türban yasağı'yla ilgili görüşlerine tepki gösterirken, 'Ben Meclisim, istersem Anayasa Mahkemesi'ni kaldırabilir miyim, kaldırırım' diye konuşması gündem yarattı. 
Arınç, AKP iktidarının ilk günlerinde eşinin türbanı nedeniyle yol açtığı 'protokol' krizi ve Çankaya ile sürdürdüğü polemiğin ardından uzun süren bir sessizlik dönemine girmişti. Suskunluğunu Ege'de 12 milin 'savaş hali' sayılmasına son verilmesi önerisiyle bozdu. 12 mil çıkışıyla, Dışişleri Bakanı Abdullah Gül'ün 'kıta sahanlığına' girmişti Gül, hükümetin gündeminde böyle bir konu olmadığını belirterek, Arınç'ın girişimini havada bıraktı. Anayasa Mahkemesi Başkanı Bumin'in, Meclis'in bundan böyle istese de kamusal alanda 'türban yasağını kaldıramayacağını' savunması, TBMM Başkanı'nı yeniden harekete geçirdi. 
Arınç, AKP'nin 'Milli Görüşçü' tabanına mesajlar vermeye başladı Türban uğruna, Meclis'teki seçilmişlerin, gerekirse Anayasa Mahkemesi'ni bile kaldırabileceğini açıkladı. Başbakan Erdoğan'ın bu çıkıştan hoşnut kaldığı söylenemez. 17 Aralık AB süreci ertesi hükümetin frene basması üzerine doğan boşluk, muhalefetin önünü açtı. Erkan Mumcu istifa etti, AKP Grubu'nda çözülmeler başladı. Erdoğan, iktidar kaymasını fark ederek, özellikle dış politikada AB ve ABD ile ilişkileri düzenlemeye çalışırken, Arınç'ın çıkışıyla 'kontrol'ü yeniden kaybetti. 
Genelkurmay Başkanı, Anayasa Mahkemesi ve YÖK. Üniversite, yargı ve ordu, peş peşe seslerini yükseltiyor. Arınç'ın sözleri, 'Siz isterseniz hilafeti bile getirebilirsiniz' diyen Menderes dönemini çağrıştıracak tarzda yorumlanıyor. 
Ana muhalefet lideri Baykal, 'Yüzde 34 oyla istediğini yapamazsın, yağma yok' diye uyarıda bulunuyor. Bunlar 28 Şubatv ri 'balans ayarı' özlemleridir. 
Prof. Mümtaz Soysal'ın yorumu son derece isabetliydi. Meclis'in geçen yıl gerçekleştirdiği Anayasa değişikliğiyle 90. maddeye bir tümce ekleyerek, "Temel hak ve özgürlüklere ilişkin bir yasayla bir uluslararası antlaşma arasında çatışma çıkarsa antlaşma hükümlerine üstünlük tanınacağını" karara bağladığını hatırlatıyor, Mümtaz Hoca. Bu durumda, 'türban' yasağıyla ilgili tartışmaların adresi bundan böyle yasa da çıkarsanız, Anayasa Mahkemesi'ni de kaldırsanız, Strasbourg Mahkemesi AİHM olacak 
TBMM Başkanı bunu bilmiyor mu Biliyor ama söylemek siyaseten işine gelmiyor. Çünkü AKP kendi içinde bir koalisyon. 2007'de Tayyip Erdoğan cumhurbaşkanı adayı olursa, parti ve iktidar kime kalacak Erdoğan ve Gül'ün işi zor. Türkiye'nin de 
Çankaya kavgası erken başladı. 



</TEXT>
</DOC>
