<DOC>
<DOCNO> 324854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/18/son/sontur04.html </URL>
<DATE> 2005/03/18/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Zaferin 90'ıncı yıldönümü... 
</HEADLINE>
<TEXT>

     Çanakkale Zaferi'nin 90’ıncı yıldönümü bugün düzenlenecek törenlerle kutlanacak. Gelibolu Yarımadası’nda yapılacak törende, Başbakan Recep Tayyip Erdoğan ve Genelkurmay Başkanı Hilmi Özkök başta olmak üzere devlet zirvesi hazır bulunacak. 
     Çanakale Savaşı’na katılan 10 ülkenin devlet büyükelçileri de törende yerlerini alacak. Gelibolu Milli Parkı’nda altı açılış yapılacak. Şimdiye kadar sembolik şehitlikler oluşturularak yapıla törenler için bu yıl iki gerçek şehitlik yaptılırdı. İki tanıtım merkezinin de açılışı bugün yapılacak. Gelibolu Milli Parkı’nda önümüzdeki dönemde gerçek şehitliklerin tespiti ve yapımı devam edecek. Ayrıca 66 proje de hayata geçirilmeyi bekliyor. 
     
     Özkök gençlere seslendi 

     Genelkurmay Başkanı Orgeneral Hilmi Özkök, Çanakkale Zaferi nedeniyle yayımladığı mesajında, genç belleklere Türkiye'yi bekleyen tehlikeleri anlatmakta zorlandıklarını söyledi. Orgeneral Özkök, Türkiye'nin bugüne şehitleri sayesinde ulaştığının da altını çizdi. Genelkurmay Başkanı, Türk Silahlı Kuvvetleri için yayımladığı mesajında, Çanakkale Zaferi'nin önemini vurguladı. 
     Çanakkale Zaferi’yle dünyadaki güç dengelerinin değiştiğini belirten Özkök, "Çanakkale aynı zamanda, Türk harp sanatının ve Türk askerinin civanmertliğinin tüm dünyaya sergilendiği bir resitaldir" dedi. 
     Orgeneral Özkök, Türkiye'nin bugünkü durumuna, başta Çanakkale ve Kurtuluş Savaşı olmak üzere, terörle mücadele sırasında şehit olanlar sayesinde ulaştığını belirtti. 
     Genelkurmay Başkanı Özkök, "ancak modern çağın da etkisiyle bu tarihsel süreçte yaşadıklarımızı, saydığım bu tarihsel nitelikleri ve ülkemizi gelecekte bekleyen tehlikeleri genç belleklere onların özümseyebilecekleri bir şekilde anlatmakta ve algılatmakta zorlanıyoruz" dedi. 
     
     71 komutanın rölyefi 

     Gelibolu Yarımadası'nda ziyaretçilerin Çanakkale Savaşı hakkında bilgi alabilecekleri bir yer olarak planlanan Kilye Koyu Ana Tanıtım Merkezi'nde, savaşa katılan Türk komutanların rölyefleri sergileniyor. Ancak savaşa 149 komutan katılmasına karşın sadece 71 komutana rölyefi verildi.. Rölyefleri yapan heykeltraş Devrim Can, bunun nedeninin arşiv yetersizliği olduğunu söylüyor. 
     
</TEXT>
</DOC>
