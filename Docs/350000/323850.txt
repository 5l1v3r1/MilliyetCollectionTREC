<DOC>
<DOCNO> 323850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/16/dunya/axdun02.html </URL>
<DATE> 2005/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Mashadov'u tuzağa düşürmüşler 
</HEADLINE>
<TEXT>


CENK BAŞLAMIŞ 


Rusya Federal Güvenlik Servisi FSB Aslan Mashadov'un yerini ihbar edenleri 10 milyon dolarla ödüllendirirken, ayrılıkçı Çeçen liderin açıklandığı gibi operasyon sonucu ölmediği iddiası ortaya atıldı. 
Moskovskiy Komsomolets gazetesi manşet haberinde, Mashadov'un Moskova yanlısı Çeçen Başbakan Yardımcısı Ramazan Kadirov tarafından sorguya çekildikten sonra öldürüldüğünü yazdı. Gazetenin bölgedeki muhabirleri yaptıkları araştırmaya göre, Kadirov, Çeçenistan başkanlığı iddiasından vazgeçmesi karşılığında Mashadov'a eşiyle oğlunun yaşadığı Bak 'ya gitmesine izin vereceğini söylüyor ve ikisi uzun süredir bu konuyu görüşüyordu. Babası geçen yıl ayrılıkçılar tarafından öldürülen Kadirov Mashadov'u son kez toplantıya çağırdı. Kuşkulanmadan gelen Mashadov, Kadirov ve adamları tarafından yakalandı, sorguya çekildi ve öldürüldü. 6 Mart'ta meydana gelen bu olayın ardından ayrılıkçıların öfkesinden korkan Kadirov, cesedi Ruslara teslim etti. Ceset Tolstoy - Yurt köyüne getirildi ve 8 Mart'ta FSB'nin düzenlediği operasyonla Mashadov'un öldürüldüğü açıklandı. 
FSB ise, Mashadov'un yerini ihbar eden kişi ya da kişilere 10 milyon dolar ödül verildiğini açıkladı. 


</TEXT>
</DOC>
