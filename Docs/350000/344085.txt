<DOC>
<DOCNO> 344085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/19/son/sonyas16.html </URL>
<DATE> 2005/05/19/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Kuş gribi, insandan insana geçebilir 
</HEADLINE>
<TEXT>

     Dünya Sağlık Örgütü DSÖ , kuş gribinin insandan insana geçebileceğini açıkladı. 
     DSÖ, bu yıl başında Vietnam’da yapılan araştırmalarda, kuş gribi virüslerinin değişime uğradığı sonucuna varıldığını belirterek, hastalığın insandan insana bulaşabileceği yönünde endişelerin var olduğunu bildirdi. 
     Şimdiye kadar yalnızca hayvanlardan insanlara geçen kuş gribinin, enfeksiyonu kapmış bir kümes hayvanının uygun biçimde pişirilmesi durumunda tehlikeli olmadığı kaydediliyor. 
     Ancak uzmanlar, virüsün çok daha bulaşıcı bir biçime dönüşerek insanların birbirlerine bulaştırmasından endişe ediyordu. Bunun da küresel çapta öldürücü gribe yol açarak, milyonlara kişinin hayatını tehdit etmesinden kaygı duyuluyor. 
     Güneydoğu Asya’da ortaya çıkan kuş gribi, Vietnam’da 36, Tayland’da 12 ve Kamboçya’da 4 kişinin ölümüne yol açmıştı. 
     
</TEXT>
</DOC>
