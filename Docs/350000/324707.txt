<DOC>
<DOCNO> 324707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/18/son/sondun35.html </URL>
<DATE> 2005/03/18/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Çubays saldırısında emekli bir albay yakalandı... 
</HEADLINE>
<TEXT>

     Rusya eski Başbakan Yardımcısı ve devlet denetimindeki en büyük enerji şirketi Birleşmiş Enerji Sistemleri'nin UES Yönetim Kurulu Başkanı Anatoliy Çubays'a saldırıya karıştığı iddiasıyla emekli bir albay gözaltına alındı. 
     Rus haber ajansları, dün yapılan saldırıda gözaltına alınan ilk zanlının, Vladimir Kvaçkov adındaki emekli bir albay olduğunu belirterek, sorgusunun devam ettiğini bildirdiler. 
     Kommersant gazetesi, Çubays'ın Moskova dışındaki evine yakın bir yerde yaşadığını belirterek, dün yapılan saldırıya karıştığı iddiasıyla savcılık tarafından 48 saatlik sorgu izni alınan Kvaçkov'un iddiaları reddettiğini duyurdu. 
     Soruşturmayı yürüten yetkililerden biri tarafından İtar-Tass'a yapılan açıklamada, gözaltına alınan 57 yaşındaki Kvaçkov'un komando operasyonlarında uzman olarak yer aldığını ve dün yapılan saldırıda kilit rol oynadığı olasılığını göz ardı etmediklerini söyledi. 
     Bu arada, Rus haber ajansı RİA Novosti, dünkü saldırıyla ilgili ikinci bir kişinin daha kimliğinin belirlendiğini ve yakalanması için operasyon başlatıldığını duyurdu. 
     
</TEXT>
</DOC>
