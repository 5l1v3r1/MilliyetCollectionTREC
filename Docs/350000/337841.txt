<DOC>
<DOCNO> 337841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/son/sontur02.html </URL>
<DATE> 2005/04/28/ </DATE>
<TIME> 02.25 </TIME>
<AUTHOR>  </AUTHOR>
<HEADLINE>
Milli marş okurken başına gelmeyen kalmadı 
</HEADLINE>
<TEXT>

     İhsan DÖRTKARDEŞ DHA 

      KANADA ile ABD arasında geçen cuma günü oynanan buz hokeyi maçından önce iki ülkenin milli marşlarını seslendirmek üzere piste çıkan Kanadalı şarkıcı Caroline Marcil’in başına gelmeyen kalmadı. 
     Quebec kentindeki maçta önce ABD’nin milli marşını söylemeye başlayan Marcil bir anda sözleri unutuverdi. Kısa süre bocalayan şarkıcı daha sonra kaldığı yerden devam etti, ancak kısa süre sonra sözleri yine unuttu. 
     
     GİTTİ, BİR DAHA DA DÖNMEDİ 
     Taraftarlardan iki kez özür dileyen Marcil pist dışına çıktı. ABD marşının sözlerini almak üzere buz pisti terk ettiği sanılan Kanadalı şarkıcı yeniden piste dönmek istedi, ancak bu kez de buz üzerinde kaymasını önlemek için konulan paspasa basar basmaz kendisini yerde buldu. 
     Neye uğradığını şaşıran ve bir süre yerde kalan Caroline Marcil koşarak salonu terk etti. Marcil’in geri dönmemesi üzerine maç iki tarafın da milli marşı çalınmadan başladı. 
     
</TEXT>
</DOC>
