<DOC>
<DOCNO> 337902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/son/sonyas03.html </URL>
<DATE> 2005/04/28/ </DATE>
<TIME> 02.52 </TIME>
<AUTHOR>  </AUTHOR>
<HEADLINE>
Bahar aylarında arı sokmalarına dikkat 
</HEADLINE>
<TEXT>

     Burcu İNAL DHA 

      TRAKYA Üniversitesi Tıp Fakültesi Hastanesi Dermatoloji Anabilim Dalı Başkanı Prof.Dr. Adnan Görgülü, bahar aylarında arı sokmalarında artış olduğunu söyleyerek, özellikle çocukların ve alerjisi olanların dikkatli olmasını istedi. 
     Tıp Fakültesi Hastanesi Dermatoloji Anabilim Dalı Başkanı Prof.Dr. Adnan Görgülü, özellikle küçük çocukların arı sokmalarından fazla etkilendiğini söyledi. Ölümle sonuçlanabilen arı sokmaları olduğunu kaydeden Prof.Dr. Görgülü, sokma sonrasında arı iğnesinin hemen vücuttan çıkarılması, iğnenin saplandığı bölgeye hemen sıvı amonyak sürülmesi gerektiğini söyledi. Prof.Dr. Görgülü, amonyağın acıyı ve şişkinliği önleyeceğini kaydetti. 
     Prof.Dr. Görgülü, arının soktuğu yerde meydana gelen şişkinliğin bütün vücudu sarması durumunda hastaneye gidilmesi gerektiğini söyledi. Prof.Dr. Görgülü, Arı sokması baş bölgesinde dil, ağız içi yada dudak gibi bölgelerde meydana gelmişse şişmeden dolayı nefes alamamama sonucu ölümler de meydana gelebilmektedirö dedi. 
     
</TEXT>
</DOC>
