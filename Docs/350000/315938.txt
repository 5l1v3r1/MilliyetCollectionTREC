<DOC>
<DOCNO> 315938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/17/guncel/gun05.html </URL>
<DATE> 2005/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli Eğitim'de Türkçe tartışması 
</HEADLINE>
<TEXT>


ANKARA Milliyet 

TBMM Milli Eğitim Komisyonu'nun dünkü çalışmalarında, Milli Eğitim Bakanı Hüseyin Çelik ile CHP Denizli Milletvekili Mustafa Gazalcı arasında "Türkçe" tartışması yaşandı. 
CHP'den "medet" ummadıklarını söyleyen Çelik'e Gazalcı "Türkçe" konuşması yolunda uyarıda bulundu. Çelik de, "Hem adınız, hem de soyadınız Türkçe değil. Bana, çocuklarının ismini Türkçe koyduğunu söyledi. Oğlunun adını Can koymuş. Ama Can da Türkçe değil. Deniz Baykal'ın konuşmalarının altını çiziyorum" karşılığını verdi. CHP'li İnce de, "Mustafa Abi yandın. Bakan Türk dili uzmanı" diye espri yaptı. 
Çelik'in "saldırgan" bir üslubunun olduğunu söyleyen Gazalcı da "Onun oturduğu makamda Hasan Ali Yücel 8 yıl oturmuştu. İşini adam gibi yapmıştı. Yetkisi olduğu halde üniversiteler konusunda atama yapmamıştı. Teklif ıkına sıkıla yazılmış. İçinde aslan gibi savunma yok" dedi. 


</TEXT>
</DOC>
