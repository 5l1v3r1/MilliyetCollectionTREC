<DOC>
<DOCNO> 341628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/son/sontur20.html </URL>
<DATE> 2005/05/11/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Bataklıkta baygın ve çıplak bulundu 
</HEADLINE>
<TEXT>

     Sinan GİRGİN İZMİR, DHA 
     

      İZMİR'de Meles Deltası'nda, çıplak halde ve baygın yatarken bulunan bir kişi hastaneye kaldırılarak tedaviye alındı. 
     Bugün saat 06.30 sıralarında Meles Deltası girişinde, bir erkeğin çamur olan bölümde çıplak halde yattığını gören vatandaşlar ambulans çağırıp, polise ve itfaiyeye haber verdi. Olay yerine gelen AKS 110’ ekibi, 45-50 yaşlarındaki kişiği, Tepecik Eğitim ve Araştırma Hastanesi'ne kaldırdı. 
     
     KİMLİĞİ BELİRLENDİ 
     İzmir'de Meles Çayı kenarındaki bataklıkta çıplak halde baygın yatarken bulunduktan sonra AKS 110’ ekipleri tarafından kurtarılarak hastaneye kaldırılan kişinin polisin araştırmalarından sonra 58 yaşındaki işçi emeklisi Hasan Gürlek olduğu belirlendi. Sağlık ekiplerinin müdahalesinden sonra çamurlu bedeni temizlenen 4 çocuk babası Gürlek'in, vücudunda çok sayıda darp ve çizik izi olduğu sonradan ortaya çıktı. Gece boyunca aradıkları Hasan Gürlek'in bulunduğu haberini alır almaz hastaneye koşan eşi 50 yaşındaki Sabahat Gürlek, şoka girdi. Konuşamayan, ancak anlaşılmaz şekilde sürekli sayıklayan eşini bataklığa atan kişi ya da kişilerin bulunmasını isteyen Sabahat Gürlek, Kendisi, dün her zaman yaptığı gibi sabah saat 09.00'da Ballıkuyu'daki evimizden çıkarak kahvehaneye gitti. Havanın kararmasına karşın eşimin eve gelmemesi üzerine endişelendik. Karakola başvurduktan sonra kendimiz de eşimi gidebileceği tüm yerlerde aradık ancak bulamadık. Daha sonra hastaneden arayan polisler, eşimi bulduklarını söyledi. Onu çamur içinde görünce çok korktum. Kocam evimizin çevresinden hiçbir zaman uzaklaşmazdı, kimseyle de bir sorunu yoktu. Onu, bilinçli olarak bu hale getirip bataklığa atmışlar. Yapanların bulunmasını istiyorumö dedi. 
     Bu arada sağlık durumu iyiye giden Hasan Gürlek'in şoka girmesi nedeniyle konuşamadığı, tedavisinin ardından konuşmaya başlayacağı bildirildi. 
     
</TEXT>
</DOC>
