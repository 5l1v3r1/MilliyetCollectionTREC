<DOC>
<DOCNO> 347594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/31/son/sontur35.html </URL>
<DATE> 2005/05/31/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Güzellik salonu işleten kadın fuhuştan gözaltına alındı 
</HEADLINE>
<TEXT>

     Altındağ’da bir derneğe, kumar oynandığı gerekçesiyle 15 gün içerisinde ikinci defa suçüstü yapıldı. 
     Ankara Emniyet Müdürlüğü Asayiş Şube Müdürlüğü ekipleri, bir ihbarı değerlendirerek Altındağ Arif Ersoy Mahallesi’nde bulunan bir derneğe baskın düzenlediler. Yapılan arama sonucu "tombala" oynadıkları tespit edilen 11 kişi ile oynatan bir kişi gözaltına alındı. Tombala kartları ve kumar paralarına el konuldu. Aynı derneğe 15 gün önce de kumar oynamaktan adli ve idari işlem yapıldığı 
     bildirildi. 
     Bu arada Çankaya Yıldız Mahallesi’nde güzellik salonu işleten H.C. 
     adlı bir kadın, işyerinde gözaltına alındı. Masöz olduğu bildirilen H.C’nin fuhuş yaptığının tespit edildiği bildirildi. Altındağ’da para karşılığı fuhuş yaptırdığı bildirilen A.B. ile fuhuş yapan iki kadın da Ahlak Büro Amirliği ekipleri tarafından gözaltına alındı. 
     
</TEXT>
</DOC>
