<DOC>
<DOCNO> 336450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/24/son/sonspo02.html </URL>
<DATE> 2005/04/24/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Chelsea şampi... 
</HEADLINE>
<TEXT>

     Arsenal yarın Tottenham'ı deviremezse dün Fulham'ı 3-1 yenen Mavi-Beyazlılar, Premier Lig'de zaferini ilan edecek İngiltere Premier Ligi'nde 50 yıl sonra şampiyonluğa koşan Chelsea, kupanın bir ucundan tuttu. Dün sahasında Fulham'ı 3-1 mağlup eden Mavi-Beyazlılar, takipçisi Arsenal'in yarın Tottenham karşısında puan kaybetmesi durumunda bitime 4 hafta kala zaferini ilan edecek. 
     Kümede kalma mücadelesi veren rakibi karşısında maça hızlı başlayan Chelsea, süper solak Joe Cole'un şık golüyle üstünlüğü yakaladı. Collins konuk ekibe eşitliği getirdi. Sezonun flaş ismi Lampard, ev sahibini tekrar öne geçirdi. Bitime 3 dakika kala Gudjohnsen son sözü söyledi. 
     Şampiyonlar Ligi'ne kalma mücadelesi veren Everton ise evinde Birmingham karşısında beklenmedik bir beraberlik aldı 1-1. Emile Heskey ile öne geçen Birmingham'a Duncan Ferguson cevap verdi. 
     
</TEXT>
</DOC>
