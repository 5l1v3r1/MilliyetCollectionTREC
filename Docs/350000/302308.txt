<DOC>
<DOCNO> 302308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/30/son/sonyas05.html </URL>
<DATE> 2004/12/30/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
'Friends'in taciz odası 
</HEADLINE>
<TEXT>

     CNN - LOS ANGELES 

Sona erdiğinde hayranlarının yasa boğulduğu 'Friends' dizisinin senaryo odasında yaşanan taciz iddiaları, mahkemeye taşındı. 
     Çekimleri bir süre önce sona erdiğinde yasa boğulan 'Friends' dizisinin hayranları, dizinin karakterlerinden Joey'nin tek başına oynayacağı bir başka sit-com'la teselli bulacak. CNBC-e, şubat ayında 'Joey' adlı dizinin yayımlanacağını duyurdu. 
     Bu arada 'Friends'in senaryo odasına dair taciz iddiaları mahkemeye taşındı. 
     Dizinin senaryo ekibinden 31 yaşındaki asistan Amaani Lyle, ekipteki erkek çalışma arkadaşlarının 'aşırı cinsel göndermelerde bulunduğu, doğrudan olarak kendisi ya da senaryo odasındaki diğer kadınlara yöneltilmese de cinsel içerikli küfür ve hakaretler ettikleri' gerekçesiyle Kaliforniya Yüksek Mahkemesi'ne dava açtı. 

     
</TEXT>
</DOC>
