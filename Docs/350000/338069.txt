<DOC>
<DOCNO> 338069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/son/sondun36.html </URL>
<DATE> 2005/04/29/ </DATE>
<TIME> 21.38 </TIME>
<AUTHOR>  </AUTHOR>
<HEADLINE>
2 yaşındaki kız babasını komaya girmekten kurtardı... 
</HEADLINE>
<TEXT>

     İngiltere'de 2 yaşındaki bir kız çocuğu, kan şekerinin düşmesi nedeniyle bilincini kaybeden şeker hastası babasını, komaya girmekten kurtardı. 
     Şeker hastası Daniel Lambell'in 20 , salı günü bilincini kaybederek yere yığıldığı, 2 yaşındaki kızı Charlie'nin de mutfaktan şeker kavanozunu alıp babasına kaşık kaşık şeker verdiği belirtildi. 
     Lambell'in, hastalığı nedeniyle yanından ayrılmayan ancak salı günü evde bulunmayan eşi Karen, 2 yaşındaki bir çocuğun böyle davranmasının beklenmedik bir şey olduğunu belirterek, ''Kızım, eve geldiğimde bana 'babam hastaydı ama tedavi ettim' dedi'' diye konuştu. 
     Bilinci yerine geldikten sonra kızının kendisini kurtardığının farkına varan Lambell da Charlie'yi ''küçük kahraman'' olarak nitelendirdi. 
     
</TEXT>
</DOC>
