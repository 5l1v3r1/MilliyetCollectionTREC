<DOC>
<DOCNO> 347956 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/01/son/sontur14.html </URL>
<DATE> 2005/06/01/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Sivas'ta PKK operasyonu... Gözaltına alınan 18 kişiden 16'sı tutuklandı 
</HEADLINE>
<TEXT>

     Sivas’ta terör örgütü PKK’nın gençlik yapılanmasına yönelik düzenlenen operasyonda gözaltına alınan 18 kişiden 16’sı tutuklandı. 
     AA muhabirinin aldığı bilgiye göre, Sivas Emniyet Müdürlüğü Terörle Mücadele Şube Müdürlüğü ekiplerinin düzenlediği operasyonda gözaltına alınan kişilerden M.S.A, H.K, B.G, E.A, E.E, A.Ş, İ.D, A.B, B.Y, V.A, E.O, N.Ç, Y.K, T.Ç, S.İ, N.Ç ve H.K savcılıkta alınan ifadelerinin ardından tutuklama istemiyle mahkemeye sevk edildi. 
     Üniversite öğrencisi oldukları bildirilen bu kişilerden 16’sı çıkarıldıkları mahkemece terör örgütü mensubu olmak suçundan tutuklanırken, E.O tutuksuz yargılanmak üzere serbest bırakıldı. 
     Gözaltına alınan kişilerden Y.Y’nin ise halen işlemlerinin sürdürüldüğü bildirildi. 
     Bu arada, Sivas Emniyet Müdürlüğü Terörle Mücadele Şube Müdürlüğü ekipleri tarafından terör örgütü üyesi olduğu gerekçesiyle aranan Ş.B. 
     adlı bir kişi hakkında gıyabi tutuklama kararı çıkarıldığı, İ.İ’nin de Ankara’da gözaltına alınarak çıkarıldığı mahkemece tutuklandığı öğrenildi. Sivas Emniyet Müdürlüğü Terörle Mücadele Şube Müdürlüğü ekipleri, Eskişehir ve Ankara emniyet müdürlükleri ekipleriyle eş zamanlı olarak, terör örgütü PKK’nın Türkiye’deki gençlik yapılanmasına Bağımsız Gençlik Hareketi yönelik düzenlediği operasyonda, 18 kişiyi gözaltına almıştı. 
     
</TEXT>
</DOC>
