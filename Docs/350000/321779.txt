<DOC>
<DOCNO> 321779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/08/son/sondun36.html </URL>
<DATE> 2005/03/08/ </DATE>
<TIME> 17.35 </TIME>
<AUTHOR>  </AUTHOR>
<HEADLINE>
Aslan Mashadov öldürüldü 
</HEADLINE>
<TEXT>

     Rus İnterfaks ajansı, Çeçen lideri Aslan Mashadov'un öldürüldüğünü bildirdi. 
     Rus güçlerinin bir sözcüsü de Mashadov'un öldürüldüğünü söyledi. 
     Albay İlya Şabalkin, Mashadov'un özel bir operasyon sırasında öldürüldüğünü belirtti, ancak ayrıntılı bilgi vermedi. 
     
     TELEVİZYON GÖRÜNTÜ YAYINLADI 

     Rus NTV televizyonu, Çeçen lideri Aslan Mashadov'a ait olduğu iddia edilen bir cesedin görüntüsünü yayınladı. 
     NTV, Mashadov'a benzeyen, çıplak ve sakallı bir kişinin cesedinin ve Rus Federal Güvenlik Servisi başkanı Nikolay Patrushev'in, Devlet Başkanı Vladimir Putin'e Mashadov'un özel bir operasyonda öldürüldüğü açıklarken çekilen görüntülerine yer verdi. 
     Çeçen polisi de Mashadov'un öldüğünü doğruladı. 
     Rus güçlerine karşı 1994-1996'da Çeçen savaşçılara liderlik eden Mashadov, Rus güçlerin çekilmesinden sonra Çeçenistan devlet başkanı olmuştu. 
     Ancak daha sonra nüfuzunu Çeçen savaşçıların liderlerinden Şamil Basayev'e karşı kaybeden Mashadov'un, Rus güçlerinin bölgeye döndüğü 1999'dan bu yana daha küçük bir gruba liderlik ettiği sanılıyor. 
     
     RUS GENERAL DE DOĞRULADI 

     Rus General İlya Şabalkin, Çeçen lider Aslan Mashadov'un Çeçenistan'daki Tolstoy-Yurt köyünde öldürüldüğünü söyledi. 
     Rus İnterfaks ajansına açıklamada bulunan Albay Şabalkin, ''Mashadov'un Tolstoy-Yurt'ta öldürüldüğünü doğruluyorum. Orada çatışmalar oldu. Mashadov, köy evlerinden birinin altındaki sığınakta saklanıyordu'' dedi. 
     Rus güçlerine karşı 1994-1996'da Çeçen savaşçılara liderlik eden Mashadov, Rus güçlerin çekilmesinden sonra Çeçenistan devlet başkanı olmuştu. 
     Ancak daha sonra nüfuzunu Çeçen savaşçıların liderlerinden Şamil Basayev'e karşı kaybeden Mashadov'un, Rus güçlerinin bölgeye döndüğü 1999'dan bu yana daha küçük bir gruba liderlik ettiği sanılıyor. 

     
</TEXT>
</DOC>
