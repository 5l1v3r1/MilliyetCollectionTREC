<DOC>
<DOCNO> 312851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/06/son/sondun08.html </URL>
<DATE> 2005/02/06/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Londra'daki Türkler sergisini 12 günde 30 bin kişi gezdi 
</HEADLINE>
<TEXT>

     Dilek Kocabaş bildiriyor 

      Londra'da, İngiltere'nin en saygın sanat, kültür ve tarih kurumlarından biri olan Royal Academy of Arts tarafından açılan ''Türkler Bin Yıllık Yolculuk 600-1600'' sergisinin 12 günde 30 bini aşkın kişi tarafından ziyaret edildiği bildirildi. 
     Uygurlar, Selçuklular ve Osmanlılara ait eserlerin yer aldığı, kronolojik olarak sıralandığında Türklerin orta ve uzak doğudan başlayarak Anadolu'da son bulan yolculuğunu anlatan sergideki 370 eserin İngiliz halkı ve Londra'yı ziyaret eden turistlerin büyük ilgisini çektiğini belirten Academy yetkilileri, ziyaretçi sayısının memnuniyet verici olduğunu ifade ettiler. 
     Yetkililer, 370 birbirinden değerli eserin yer aldığı serginin 12 Nisan'a kadar 400 bini aşkın ziyaretçi çekmesinin beklendiğini, sergi girişinde satılan kitap ve anı eşyalarının satışının da son derece iyi gittiğini bildirdiler. 
     Dünyanın en önemli müzeleri ve özel koleksiyonlarından alınan parçaların yer aldığı sergi, 12 Nisan'a kadar açık kalacak. 
     
</TEXT>
</DOC>
