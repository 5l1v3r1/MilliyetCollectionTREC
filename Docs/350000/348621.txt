<DOC>
<DOCNO> 348621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/03/son/sonsiy30.html </URL>
<DATE> 2005/06/03/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
Yuşçenko Ankara'ya enerji dosyası ile geliyor 
</HEADLINE>
<TEXT>

     Türkiye ile Ukrayna’nın enerji alanında yoğun bir işbirliği yapmaları öngörülüyor. Ukrayna Devlet Başkanı Viktor Yuşçenko’nun Pazartesi günü başlayacak Türkiye ziyareti sırasında doğalgaz boru hatlarının yapımında ve nükleer enerji alanında işbirliğinin yapılmasını öngören anlaşmalar imzalanacak. 
     Eşi Katerina Yuşçenko ile birlikte 6-7 Haziran günlerinde Türkiye’yi ziyaret edecek olan Yuşçenko’un başkanlığındaki Ukrayna heyeti ile yapılacak görüşmeler sırasında enerji alanında iki belge imzalanacak. Ukrayna’nın enerji alanında Rusya’ya bağlı olduğu, bu enerji kaynaklarını çeşitlendirerek bu bağımlılığını azaltmak istediği belirtiliyor. 
     İmzalanması öngörülen Enerji Alanında İşbirliği Anlaşması çreçevesinde enerji santral yapımından personel eğitimine kadar birçok alanda işbirliği yapılacak. Bu anlaşmanın en önemli unsurlardan birini de doğal gaz boru hatlarının inşaasındaki işbirliği oluşturuyor. 
     Enerji alanında imzalanacak diğer belge ise, Nükleer Enerji Alanında İşbirliği ile ilgili bir muhtıra olacak. Buna göre, Türkiye ile Ukrayna, nükleer tesislerinin güvenliği ve korunması, nükleer atıkların güvenliği ve korunması gibi alanlarda da işbirliği öngörülüyor. 
     Yuşçenko’nun ziyareti sırasında imzalanacak anlaşmalar arasında da kişilerin geri kabulü, suça karşı işbirliği, demiryolu işbirliği gibi anlaşmalar da yer alıyor. 
     
</TEXT>
</DOC>
