<DOC>
<DOCNO> 347899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/01/son/sonspo07.html </URL>
<DATE> 2005/06/01/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Fatih Tekke, Avrupa'nın altıncısı... 
</HEADLINE>
<TEXT>

     Avrupa'da yılın en golcü futbolcularına verilen altın ayakkabı ödülünü bu yıl Villarreal'in Uruguaylı golücüsü Diego Forlan ile Arsenal'in Fransız yıldızı Thierry Henry paylaştı. Sezonu 25 golle kapatan iki futbolcu puanlama sistemine göre 50 puanla ilk sırayı aldığı için Altın Ayakkabı'nın sahibi oldu. Puanlama sisteminde liglerin kalitesine göre gol sayısı 2, 1.5 veya 1 puanla çarpılıyor. Bu sistem nedeniyle Trabzonspor'un sezon boyunca rakip fileleri 31 defa sallayan gol ayağı Fatih Tekke altıncı sırada kaldı. 
     Thierry Henry bu yıl da altın ayakkabının sahibi olarak üst üste iki defa bu ödülü alan ilk futbolcu oldu. Arsenalli golcü ayrıca bu ödülü toplamda iki kez almayı başaran altıncı futbolcu oldu. Daha önce Eusebio ve Gerd Müller gibi futbol efsaneleri altın ayakkabının sahibi olmayı iki kez başarmışlardı. 

     
</TEXT>
</DOC>
