<DOC>
<DOCNO> 322755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/11/yasam/yas01.html </URL>
<DATE> 2005/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Tümörü yok eden aşı 
</HEADLINE>
<TEXT>


ABD'li bilim adamlarının geliştirdiği aşı, göğüs kanseri tümörlerinin yüzde 80'inde görülen bir proteini hedef alıyor 

DIŞ HABERLER SERVİSİ 

DNA serisinden oluşuyor 
İNGİLİZ Daily Telegraph gazetesinin haberine göre, Washington Üniversitesi'nce geliştirilen aşı, göğüs kanseri tümörlerinin yüzde 80'inde görülen mammaglobin - A adlı proteini hedef alıyor. Proteinin DNA serisinden oluşan aşı sayesinde bağışıklık sistemi, kanserli tümördeki orijinal proteinleri yabancı moleküller olarak tanımlamaya başlıyor, daha sonra da yok ediyor. 

Deneyler başarılı 
AŞI sayesinde önce kanserli tümörlerin büyümesi durduruluyor, daha sonra da küçülmesi sağlanıyor. Aşıyı geliştiren ekipten Profesör Thalachallour Mohanakumar, bağışıklık sistemleri genetik olarak insanınkine dönüştürülmüş deney hayvanı üzerinde yapılan testlerde son derece başarılı sonuçlar aldıklarını ve yakın zamanda insanlar üzerinde de deneyeceklerini söyledi. 


</TEXT>
</DOC>
