<DOC>
<DOCNO> 342007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/son/sontur47.html </URL>
<DATE> 2005/05/12/ </DATE>
<TIME> 23.20 </TIME>
<AUTHOR>  </AUTHOR>
<HEADLINE>
Konya'da engellilere tekerlikle sandelye dağıltıldı... 
</HEADLINE>
<TEXT>

     AK Parti Konya İl Başkanlığı Sosyal İşler Birimi tarafından ihtiyaç sahibi engellilere akülü tekerlekli sandalye dağıtıldı. 
     AK Parti İl Başkan Yardımcısı Bedriye Günaydın, Konya Ticaret Borsası Salonu’nda düzenlenen gecede, çağımızın devlet anlayışında, engellilerin kendi kendine yetmesi, meslek edinmesi iş sahibi olarak toplumsal hayata katılmalarının sağlanmasının, bir görev olarak benimsendiğini söyledi. 
     Engellilerin eğitim, sağlık ve hukuk gibi ihtiyaçlarının karşılanarak başkalarına en az muhtaç şekilde yaşamalarının sağlanması gerektiğini belirten Günaydın, "Hükümetimizin engellilerin hayat koşullarının iyileştirilmesi için çalışmaları sürmektedir" dedi. 
     İhtiyaç sahibi 17 engellinin akülü tekerlekli sandalyeye kavuştuğunu belirten Günaydın, bu tür yardımların ileride de devam edeceğini bildirdi. 
     Konya Sakatlar Derneği Başkanı Ahmet Mıhçı, bu tür kampanyaların ülke genelinde yaygınlaşmaya başladığını ifade ederek, bunun kendilerini sevindirdiğini belirtti. 
     Gecede, daha sonra, Konya Büyükşehir Belediye Başkanı Tahir Akyürek, merkez İlçe Selçuklu Belediye Başkanı Adem Esen, Karatay Belediye Başkanı Mehmet Hançerli ve AK Parti İl Başkanı Ali Sürücü ile diğer davetliler engellilere sandalyelerini teslim etti. 
     
</TEXT>
</DOC>
