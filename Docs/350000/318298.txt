<DOC>
<DOCNO> 318298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/24/son/sontur07.html </URL>
<DATE> 2005/02/24/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
İnternette banka vurgunu 
</HEADLINE>
<TEXT>

     İSTANBUL Milliyet 

Beyoğlu'nda, bir işadamının banka hesabından internet yoluyla başka hesaba para aktardığı öne sürülen bir kişi gözaltına alındı. 
     Alınan bilgiye göre, uluslararası nakliyat şirketi sahibi Ali Aktaş, hesabından önceki gün gece saatlerinde yaklaşık 3000 dolarının çekildiğini fark etti. Aktaş'ın durumu bildirmesi üzerine araştırma yapan polis ekipleri, işadamının hesabındaki paranın, internet yoluyla aynı bankada başka bir hesaba aktarıldığını belirledi. Polis araştırma sonucu, Taksim'deki bankadan parayı çekmek istediği öne sürülen Fuat Yıldırım'ı 31 gözaltına aldı. Gözaltına alınan Yıldırım'ın ifadesinde, bir suçu olmadığını savunarak, olayı, çalıştığı barda tanıştığı bir kişinin yaptığını söylediği öne sürüldü. 
     
</TEXT>
</DOC>
