<DOC>
<DOCNO> 327445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/27/guncel/gun04.html </URL>
<DATE> 2005/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bedia Muvahhit'i balerin sanmasınlar' 
</HEADLINE>
<TEXT>


İzmir'de ilk Türk kadın tiyatroculardan Muvahhit'in adını taşıyan sokaktaki heykel, başlıktaki gerekçeyle kaldırıldı 

İZMİR DHA 

İzmir Konak Belediyesi, Alsancak Bedia Muvahhit Sokak'taki elinde top tutan balerin heykelini, sokağa adını veren öncü Türk kadın tiyatrocuyla karıştırılmasın diye kaldırttı. Konak Belediye Başkanı CHP'li Muzaffer Tunçağ, 27 Mart Dünya Tiyatro Günü'nde Bedia Muvahhit için bir tören düzenleyeceklerini belirterek, "Sokaktaki balerin heykelinin ilk Müslüman Türk kadın tiyatroculardan Muvahhit'le ilgisi yok. Törene gelenler, Muvahhit'i balerin sanmasınlar diye heykeli kaldırdık. Daha uygun bir sokağa konulacak" dedi. Heykelin neden kaldırıldığını anlamayan semt sakinleri ise olaya tepki gösterdi. 


</TEXT>
</DOC>
