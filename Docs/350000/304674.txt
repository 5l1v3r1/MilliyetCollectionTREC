<DOC>
<DOCNO> 304674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/08/son/sonspo04.html </URL>
<DATE> 2005/01/08/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
İngiltere'de kupa zamanı 
</HEADLINE>
<TEXT>

     10 gün içerisinde 4 maç yapan İngiliz ekipleri, bu kez Federasyon Kupası için sahaya çıkacak. 
     Ada’nın en prestijli kupasını oldukça ciddiye alan ekipler, bu kulvardan erken kopmak istemeyeceklerdir. Geçen sezon Premier Lig’den düşen Leeds United’ın Birmingham karşısında şansı çok az. Notts Country deplasmanına çıkacak olan Middlesbrough da galibiyete yakın taraf. İskoçya Kupası’nda da oldukça ilginç maçlar bahisseverleri bekliyor. İskoçya Premier Ligi’nde mücadele eden Dundee United, İskoçya Üçüncü Lig ekiplerinden Gretna’nın konuğu olacak. Dundee United’ın galibiyeti için öngörülen oran da oldukça iyi 1.50... Devre arasının sona ermesiyle başlayan İspanya Ligi de programdaki yerini aldı. Bugün oynanacak Sevilla-Getafe mücadelesi, İddaa’cıların adresi olabilir. Sevilla bu mücadelede rakibine oranla çok ağır basıyor. 
     
</TEXT>
</DOC>
