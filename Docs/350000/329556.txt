<DOC>
<DOCNO> 329556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/02/spor/spo04.html </URL>
<DATE> 2005/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Ay - Yıldız aşkı 
</HEADLINE>
<TEXT>


Alman vatandaşı olan Celalettin, Milli Takım'dan davet gelmesi halinde Türk vatandaşlığına geçeceğini açıkladı 


Alman vatandaşı olduğu için Milli Takım'da forma giyme şansı bulunmayan Trabzonsporlu oyuncu Celalettin, Teknik Direktör Ersun Yanal'a mesaj gönderdi. 
Başarılı sol kanat oyuncusu, "Almanya vatandaşı olarak büyük haklarım var. Futbolu bıraktıktan sonra bunlardan yararlanmak istiyorum. Ama A Milli Takım'a çağrılmam halinde hemen Türk vatandaşı olurum. Ay - Yıldızlı formayı giymekten her Türk gibi ben de gurur duyarım" dedi. Bu arada sakatlığı geçen Celalettin'in, Ankaraspor'a karşı forma giyebileceği belirtildi. 

Nisan alarmı 
Trabzonspor, nisan ayında lig ve Türkiye Kupası'daki kaderini belirleyecek zorlu maçlara çıkacak. Galatasaray'la lig ve kupada kapışacak olan Karadeniz ekibi bu maçlardan zaferle ayrılırsa, iki cephede iddialı duruma geçecek. Bordo-Mavililer Fenerbahçe ile de Kadıköy'de kozlarını paylaşacak. Trabzon'un dünkü idmanına anneannesi vefat eden Gökdeniz dışında bütün futbolcular katıldı. 

Mağaza açtılar 
Teknik Direktör Şenol Güneş, Bordo - Mavili kulübün bazı yöneticileri ve futbolcuları dün Trabzon'da bir giyim mağazasının açılışına katıldı. Trabzon Belediye Başkanı Volkan Canalioğlu'nun da yer aldığı açılışta, taraftarlar Güneş ve futbolculara büyük ilgi gösterdi. 


</TEXT>
</DOC>
