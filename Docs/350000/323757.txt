<DOC>
<DOCNO> 323757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/14/son/sontur02.html </URL>
<DATE> 2005/03/14/ </DATE>
<TIME> 02.18 </TIME>
<AUTHOR>  </AUTHOR>
<HEADLINE>
İlköğretim öğrencisi kızları nişanladılar .. 
</HEADLINE>
<TEXT>

     Sefer TALAY DHA 

BALIKESİR'in Burhaniye İlçesi'nde, taşımalı eğitim veren Gazi İlköğretim Okulu'nda öğrencilerin devamsızlığı ve kız öğrencilerin nişanlanması yüzünden başarı düşük olunca, okul müdürü ve öğretmenler köy kahvelerinde velileri ikna toplantıları düzenlemeye başladı. 
     Okula öğrenci gönderen 5 köyü ikinci kez dolaşmaya başlayan Gazi İlköğretim Okulu Müdürü Ali Bayraktar ve öğretmenlere okul aile birliği üyeleri de destek verdi. Taşımalı eğitime 17 öğrenci veren Çamtepe Köyü nde yapılan ikinci toplantıda konuşan Müdür Ali Bayraktar, Çocuklarınızın devamsızlığı az ama başarısı düşük. Geleceğimiz olan çocuklarımızla ilgilenelim. Saedece bizim gayretimiz yetmez. Bize yardımcı olun, başarıyı artıralım'' dedi. 
     
     LİSE MEZUNU YOK 

     Daha sonra Gazi İlköğretim Okulu na 31 öğrenci gönderen Korucaoluk Köyü ne giden ekip, köy kahvesinde yoğun sigara dumanı altında velileri iknaya çalıştı. Müdür Ali Bayraktar, Köy olarak çocuklarınıza hiç ilgi göstermiyorsunuz. 4 ay önce geldiğimizde bunları konuştuk. Ancak hiçbir değişiklik olmadı. Okula gelen kız çocuklarını nişanlıyorsunuz. Nişanlanan çocukların derslerinde başarısızlık ve devamsızlık başlıyor. Bu köyden hiç okuyan çıkmamış. Bu çağda bunu yapmayın. Çocuklarınıza kıymayın. Hep birlikte çocuklarımızın başarısını artıralım. Çocukları çoban yapmayın'' dedi. 
     Köyde geçen yıllarda ortaokula giden bir- iki çocuğun, kendileriyle alay edilince okulu bıraktığını belirten köy halkından Emin Çalışkan, 250 nüfuslu köyden halen yalnızca bir çocuğun Ticaret Lisesi ne gittiğini, lise mezunu dahi bulunmadığını söyledi. Köylülerden İbrahim Karademir de, çocukların hayvan otlatmaya gittiğini, diğer zamanlarda da top oynadığını söyledi. 
     
     7 KIZ ÖĞRENCİ NİŞANLI 

     Öğretmenlerin ikna çabalarına velilerin ilgisiz kalmaları öğretmenleri isyan ettirdi. Müdür Ali Bayraktar, Ağlanacak halinize gülüyorsunuz. 8- 10 yaşındaki kızları nişanlıyorsunuz. Çocuklarınıza en büyük kötülüğü yapıyorsunuz. Böyle şey olur mu. Gelin, elele verip çocuklarımızın bir şeyler öğrenmelerini sağlayalım'' diye konuştu. 
     Bu köyden okula gelen nişanlı 7 kız çocuğu bulunduğunu, okulda takmadıkları altın takılarını, köy yerinde aileler istediği için zorunlu olarak taktıklarını belirten Müdür Ali Bayraktar, geçen yıl öğrenci devamsızlığı yüzünden bazı ailelere para cezası uygulandığını, ancak bunun da sonuç vermediğini vurguladı. 
     
</TEXT>
</DOC>
