<DOC>
<DOCNO> 310564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/29/son/sonspo28.html </URL>
<DATE> 2005/01/29/ </DATE>
<TIME> 18.25 </TIME>
<AUTHOR>  </AUTHOR>
<HEADLINE>
Sakaryaspor 2 - Gençlerbirliği 2 
</HEADLINE>
<TEXT>

     Birinci Süper Futbol Ligi'nde Sakaryaspor ile Gençlerbirliği 2-2 berabere kaldı. 
     4. dakikada, sol taraftan gönderilen topla buluşan Youla, ceza alanı içinden sert vurdu, topu kaleci Şenol kornere çeldi. 
     12. dakikada, orta sahadan topu takip eden Youla defansı aşarak kaleciyle karşı karşıya kaldı, vuruşunda topu Şenol ayaklarıyla çelerek tehlikeyi uzaklaştırdı. 
     15. dakikada, serbest atış kullanan Mesut'un ceza alanına gönderdiği top, defanstan döndü. Dönen topa hamle yapan Fatih Ceylan, topu bir kez daha ceza alanına gönderdi, oluşan karambolde topu önünde bulan Ali Cansun, topu filelere göndererek durumu 1-0 yaptı. 
     18. dakikada, sol taraftan Ali Tandoğan'ın kullandığı köşe vuruşunda Baki iyi yükseldi, ancak top üstten auta çıktı. 
     20. dakikada, sağ taraftan Youla'nın pasıyla ceza alanında topla buluşan Mustafa Özkan, düzgün vuruşla durumu eşitledi 1-1 
     28. dakikada, Sakaryasporlu Ragıp'ın pasıyla ceza alanında topla buluşan Burak, Baki tarafından düşürülünce hakem penaltı verdi. Atışı kullanan Ragıp, topu dışarıya gönderdi. 
     34. dakikada, Ragıp'ın sol taraftan kullandığı faul atışında defanstan dönen topu Aydın önünde buldu, vuruşunda top direkten döndü ve dönen topa kaleci Ömer sahip oldu. 
     42. dakikada, Mustafa Özkan'ın ceza alanında kaleci Şenol'un müdahalesiyle düşmesi sonucu hakem penaltı noktasını gösterdi. Penaltı atışını kullanan Ali Tandoğan, durumu Gençlerbirliği lehine 2-1 yaptı. 
     İlk yarı bu skorla sona erdi. 
     
     İKİNCİ YARI 

     51. dakikada Sakaryasporlu Burak, orta sahadan gönderilen topu ceza alanında kontrol etti, sert vuruşunda top üstten auta çıktı. 
     56. dakikada Ragıp'ın ceza alanına gönderdiği topu kaleci son anda kornere çeldi. 
     72. dakikada Ali Tandoğan'ın soldan gönderdiği topa Youla kafa vurdu, topu kaleci Şenol yakaladı. 
     78. dakikada Burak'ın ceza alanına gönderdiği topa Fatih Ceylan gelişine iyi vurdu ve topu filelere göndererek durumu eşitledi 2-2 
     80. dakikada Burak, sağ taraftan götürdüğü topu ceza alanına gönderdi, ceza alanında yaşanan karambolde top yeniden Burak'a geldi, bu futbolcunun sert şutunda top az farkla üstten auta çıktı. 
     90. dakikada Makasi'nin ceza alanına orta-şut karışımı gönderdiği topa Burak sert vurdu, top direğin dibinden auta gitti. 
     Maç 2-2 berabere sonuçlandı. 
     
     KÜNYE 

     

Stat Adapazarı Atatürk. Hakemler Vedat Yüksel xx, Mustafa Yalçınkaya xx, Özgür Çetiner xx. Sakaryaspor Şenol xx, Mustafa xx, Mesut xxx, Emre x Dk. 87 Abdülkadir x , Ragıp xx, Aydın x Dk. 82 Gökhan Kaba x , Burak xxx, Fatih Ceylan xxx, Gökhan Kök xxx, Gökhan Çalışal x, Ali Cansun xx Dk. 67 Makasi xx . Gençlerbirliği Ömer xx, Erkan xx, Mustafa Özkan xxx Dk. 74 Atilla x , Youla xx Dk. 85 Mehmet Nas x , Ayman xx, Ümit xx, Josip Skoko xx, Ali Tandoğan xxx, Baki xx Dk. 59 Uğur xx , İsmail xx, Erhan xx. Goller Dk. 15 Ali Cansun, Dk. 78 Fatih Ceylan Sakaryaspor , Dk. 20 Mustafa Özkan, Dk. 42 Ali Tandoğan penaltıdan Gençlerbirliği . Sarı Kartlar Dk. 9 Ali Cansun, Dk. 62 Aydın, Dk. 67 Gökhan Çalışal Sakaryaspor .      
     ''BERABERLİK YADIRGANACAK SONUÇ DEĞİL'' 

     Sakaryaspor Teknik Sorumlusu Şaban Yıldırım, Gençlerbirliği ile 2-2 berabere kalmalarının yadırganacak sonuç olmadığını söyledi. 
     Yıldırım, maçın ardından yaptığı açıklamada, iki takımın da iyi ve mücadeleci bir oyun ortaya koyduğunu belirterek, ''Yeterince pozisyon bulduk. İlk yarıda defansta diziliş hatası yaptık, rakibe pozisyon verdik. Ancak ikinci yarı bu hataları düzelttik. İkinci yarının ilk maçı olması nedeniyle önemli maçtı. Beraberlik yadırganacak sonuç değil'' dedi. 
     Yıldırım, yeni transferler kaleci Şenol ile Makasi'nin performanslarının da iyi olduğunu kaydetti 
     Gençlerbirliği Teknik Direktörü Ziya Doğan ise ''Zor bir deplasman maçıydı. Ligin altını ilgilendiren bir maçtı. Maçta pozisyon bulan bizdik, rakibe de pozisyon verdik. İnanılmaz hatalar yaptık. Gereksiz penaltı yaptık. Galip de gelebilirdik, yenilebilirdik de. Bu oyuna göre beraberlik kötü sonuç değil'' diye konuştu. 
     
</TEXT>
</DOC>
