<DOC>
<DOCNO> 346811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/29/ekonomi/eko05.html </URL>
<DATE> 2005/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Terminatör de Buldan dokuma istedi 
</HEADLINE>
<TEXT>


OSMAN NURİ BOYACI DHA 

Denizli'nin Buldan İlçesi'nde kaymakamlığın unutulan el dokumacılığını yeniden canlardırmak için 1999 yılında 750 YTL harcamayla kurduğu Buldan El Sanatları Merkezi BELSAM , kısa sürede Türkiye'den ve dünyadan ünlü siyaset adamları ve sanatçılarının ilgi odağı haline geldi. Son olarak, Buldan dokumalarının ününü duyan oyuncu, California Valisi Arnold Schwarzenegger'e, isteği üzerine 5 yatak örtüsü ve 5 şal gönderildi. 
BELSAM'ın el dokuma tezgahlarında üretilen ipek ve simli, yün işlemeli yatak örtüleri ve şalların bugüne kadar çok sayıda ünlü müşterisi oldu. Emine Erdoğan, Laura Bush, Silvio Berlusconi, Milan'ın Ukraynalı golcüsü Andre Shevchenko, Rus müzik grubu Tatu, ABD eski Başkanı Bill Clinton, Fatih Terim, İbrahim Tatlıses, Perran Kutman, Cemil İpekçi, Catherine Derviş, İlhan Şeşen Buldan dokumalarından satın aldı. 
Buldan dokumalarının ününü, daha önce kendisine şal gönderilen Laura Bush'dan öğrendiği belirtilen Schwarzenegger'e, sim yün işlemeli yatak örtüsü ve ipek dokuma şal gönderildi. 
Ayrıca Truva filminde Brat Pitt'in giydiği gömleğin dokuması da BELSAM'da yapıldı. 


</TEXT>
</DOC>
