<DOC>
<DOCNO> 313631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/09/ekonomi/eko05.html </URL>
<DATE> 2005/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
DİE ısrarından döndü 
</HEADLINE>
<TEXT>


ANKARA Milliyet 

Milliyet'in "2003 ve 2004 enflasyon verilerini yeni hesaba göre açıklayın" çağrısına Devlet İstatistik Enstitüsü DİE olumlu yanıt verdi. DİE, 2003 ve 2004 aylık enflasyon rakamlarını 2003 temel yıllı yeni hesaba göre 11 Şubat Cuma günü açıklayacağını duyurdu. 
Milliyet Bilgi Edinme Yasası çerçevesinde geçen cuma günü DİE'ye başvurarak 2003 ve 2003 aylık enflasyon değerlerinin açıklanmasını, aksi halde örneğin maaş ya da finansal getiri hesaplamalarının doğru yapılamayacağı uyarısında bulundu. DİE ilk elde bu uyarıya "istenen verileri açıklarsak ortaya iki ayrı enflasyon rakamı çıkar, kafalar karışır" diyerek olumsuz tepki gösterdi. Milliyet verilerin açıklanmasında ısrar edince, DİE karar değiştirerek açıklama noktasına geldi. DİE'nin "resmi internet sitesinde www.die.gov.tr yayınlayacak" dediği yeni veriler şöyle 
Yeni 2003 temel yıllı aylık tüketici TÜFE ve üretici ÜFE endekslerinin 2003 ve 2004 değerleri,26 bölge düzeyinde hesaplanan 2003 - 2004 aylık TÜFE endeks rakamları,2003-2004 yıllarına ait çekirdek enflasyona ilişkin özel kapsamlı TÜFE endeks rakamları. 

</TEXT>
</DOC>
