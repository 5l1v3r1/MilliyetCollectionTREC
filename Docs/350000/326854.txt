<DOC>
<DOCNO> 326854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/25/magazin/amag.html </URL>
<DATE> 2005/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Muhteşem ikili 
</HEADLINE>
<TEXT>


Fatih Akın, Sezen Aksu'yu 'Yanmışım Sönmüşüm Ben' isimli şarkısına klip çekme konusunda ikna etti. İkili, şimdi çekilecek klip için yer arayışında... 

MAGAZİN SERVİSİ 

Müzik ve beyazperdenin 2 dev ismi, yeni bir projede bir araya geliyor. Senaryosunu yazdığı ve yönettiği 'Duvara Karşı' filmiyle, Berlin Film Festivali'nin büyük ödülü 'Altın Ayı' da dahil olmak üzere uluslararası film festivallerinde birçok ödül alan Fatih Akın, ilk klip yönetmenliğini de Türk pop müziğinin dev ismi Sezen Aksu için yapacak. Fatih Akın, geçtiğimiz yaz başında "İstanbul'u Dinliyorum" belgeselini çekerken, Aksu için bir klip çekmeyi kafasına koydu ve görüştüğü sanatçıyı bu konuda ikna etti. 

Klip için mek n aranıyor 
Aksu'nun son albümü 'Bahane' çıktıktan sonra, ikili hangi parçaya klip çekileceğini de kararlaştırdı. Bu parçanın 'Yanmışım Sönmüşüm Ben' olmasına karar veren ikili, şimdi klip için mek n arıyor. Bu arada 22 Nisan'da Londra konserinde hayranlarıyla buluşacak olan Aksu, mayısta çıkacağı yaz turnesi kapsamında İzmir, Çeşme, Antalya ve Ankara'da sahne alacak. 



</TEXT>
</DOC>
