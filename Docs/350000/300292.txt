<DOC>
<DOCNO> 300292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/23/son/sonspo23.html </URL>
<DATE> 2004/12/23/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Nihat yine coştu, Real Madrid yerle bir, Zaragoza galip... 
</HEADLINE>
<TEXT>

     İspanya La Liga'da 17. hafta maçları dün gece tamamlanırken Nihat'ın takımı Real Sociedad Malaga deplasmanında kelimenin tam anlamıyla patlama yaptı 5-1. 
     Sociedad'da Nihat rüzgarı esmeye devam ediyor. Son haftalarda üst üste attığı gollerle yeniden kendinden söz ettiren milli yıldızımız, dün gece de sahnedeydi. Nihat'ın 70 ve 82. dakikalarda iki gol attığı ve galibiyette önemli rol oynadığı maçta Malaga filelerini Kovacevic 2 ve Labaka havalandırdı. Nihat Kahveci, attığı 2 golle bu sezon ki gol sayısını 8'e çıkardı. 
     Bask ekibi bu galibiyetle puanını 23'e çıkardı ve bu sezon puan cetvelinde ilk kez 10. sırayı gördü. 
     
     Real Madrid evinde yıkıldı 

     Yıldızlar topluluğu Real Madrid'e Sevilla'dan sürpriz... Bernabeu'da Sevilla'yı ağırlayan Beyaz-şimşekler Baptista'nın 19. dakikada attığı gole cevap veremedi ve taraftarlarını yine hayal kırıklığına uğrattı. Bu sonuçla Sevilla 31 puanla puan tablosunda Real Madrid'in üstüne çıkarak üçüncülüğe yükseldi. 
     İspanya'da gecenin bir diğer önemli maçında Valencia Espanyol'u 3-0'la geçti. Konuk ekip Espanyol'da karşılaşma 1-0 devam ederken ilk yarının son dakikalarında Serrano ve Tamudo kırmızı kart gördü. 
     

     
</TEXT>
</DOC>
