<DOC>
<DOCNO> 318148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/24/son/sondun10.html </URL>
<DATE> 2005/02/24/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Bush, protokol kuralını çiğnedi... 
</HEADLINE>
<TEXT>

     ABD Başkanı George Bush, Rusya Devlet Başkanı Vladimir Putin ile görüşmek için geldiği Slovakya'nın başkenti Bratislava'da Slovak protokol kuralını çiğnedi. 
     Bush'un, protokol kuralı olarak liderlerin çıplak elle tokalaştığı Slovakya'da, kendisini karşılayan Slovakya Devlet Başkanı, Başbakanı ve diğer yetkililerle eşlerinin ellerini sıkarken siyah deri eldivenlerini çıkarmaması Slovakları şaşırttı. 
     Slovak davranış ve protokol kuralları uzmanı Deana Lutherova, Amerikan başkanının eşi Laura Bush'un da eldivenlerini çıkarmadığına dikkati çekerek, bunun ülkesinde duyulmamış bir şey olduğunu söyledi. 
     Lutherova, Çek haber ajansı CTK'ye yaptığı açıklamada, ''Bunun ABD'de olağan olup olmadığını bilmiyorum, ancak bizim ülkemizde olağan değil. Onlar başkan ve eşi Orta Avrupa'nın alışkanlıkları hakkında bilgilendirilmemiş olabilirler'' dedi. 
     
</TEXT>
</DOC>
