<DOC>
<DOCNO> 343758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/18/son/sontur11.html </URL>
<DATE> 2005/05/18/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Musul Valisi Diyarbakır’da tedavi altına alındı 
</HEADLINE>
<TEXT>

     Evinin balkonundan düşen ve kalça kemiği kırılan Irak’ın Musul Kenti Valisi Duraid Kasmula, Diyarbakır’da tedavi altına alındı. 
     Irak’tan ambulansla dün gece Diyarbakır’a getirilen Kasmula, Devlet Hastanesi Fizik Tedavi Bölümü’nde tedavi altına alındı. 
     Devlet Hastanesi Başhekimi Dr. Fetin Rüştü Yıldız, Vali Kasmula’nın sağlık durumunun iyi olduğunu söyledi. 
     Vali Kasmula’nın ameliyat olmak için Ankara’ya gideceğini belirten Dr. Yıldız, "Hastanemize getirildiğinde sağ kalça kemiğinde kırık, omzunda ise çıkık vardı" dedi. 
     Vali Kasmula da dengesini kaybetmesi sonucu evinin balkonundan düştüğünü ifade ederek, "Buradaki doktorlara çok teşekkür ederim. 
     Bana gösterilen yakın ilgiyi Irak’ta anlatacağım" diye konuştu. 
     
</TEXT>
</DOC>
