<DOC>
<DOCNO> 305896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/12/son/sontur32.html </URL>
<DATE> 2005/01/12/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Gaspçıyı yakalattı, sanık oldu... 
</HEADLINE>
<TEXT>

     Samsun'da, bir genç kızın cep telefonunu gasp ettikten sonra satmak isteyen zanlının fotoğrafını çalıntı telefonun kamerasıyla çekerek yakalanmasını sağlayan işyeri sahibi de çalıntı malı aldığı gerekçesiyle sanık olarak yargılanmaya başlandı. 
     Samsun 1. Ağır Ceza Mahkemesi'ndeki duruşmada, yaklaşık bir ay önce yakınını ziyaret etmek için geldiği Samsun'da, Yasemin Bekar'ı kurusıkı tabancayla tehdit ederek cep telefonunu gasp eden Erkan Şenel'in 22 yargılanmasına başlandı. 
     Duruşmada, telefonu satmak isteyen zanlının fotoğrafını çalıntı telefonun kamerasıyla çekerek yakalanmasını sağlayan işyeri sahibi Jale Temel de çalıntı malı satın aldığı gerekçesiyle sanık olarak hakim karşısına çıktı. 
     Suçlamayı kabul eden sanık Şenel, çok pişman olduğunu söyledi. 
     Diğer sanık Temel ise sanığın yakalanmasını sağladığını savunarak, ''Telefonu satmak için getirdi, durumundan şüphelendim. Bunun üzerine telefonla bu kişinin fotoğrafını çekip, kimlik bilgilerini aldım. Daha sonra durumu polise bildirdim'' diye konuştu. 
     Duruşma, dosyadaki eksikliklerin giderilmesi için ertelendi. 
     
</TEXT>
</DOC>
