<DOC>
<DOCNO> 333424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/14/son/sontur17.html </URL>
<DATE> 2005/04/14/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Yılanı yakmak isterken orman yangını çıkarttı 
</HEADLINE>
<TEXT>

     Muhammet KAÇAR DHA 

      RİZE'nin İkizdere İlçesi'ne bağlı Cevizli Köyü'nde, 79 yaşındaki Havva Aslan, tarlasında gördüğü yılanı yakmak için çalılıkları ateşe verdi. Rüzgarın etkisi ile bitişikteki çalılık ve ormanlık alana sıçrayan yangın kontrol altına alınamadı. 
     Öğlen saatlerinde tarlasında çalışırken bir yılan gören Havva Arslan, yılanı yakmak için çalılıkları ateş verdi. Bu sırada yılan başka bir çalılığa kaçınca, Aslan bu çalılığı da ateşe verdi. Havva Arslan'ın yaktığı çalılıklardaki alevler, rüzgarın etkisiyle önce yakındaki çalılık alana buradandan da bitişikteki ormanlık alana sıçradı. Yol olmadığı için itfaiye araçlarının müdahale edemediği yangında söndürme çalışmalarını jandarma, Orman Müdürlüğü ekipleri ve köylüler kazma ve küreklerle sürdürüyor. Şu ana kadar 40 hektar alanda etkili olan yangın, kontrol altına alınamadı. 
     Yangına neden olan Havva Arslan, İkizdere İlçe Jandarma Komutanlığı ekipleri tarafından gözaltına alındı. Rize Valisi Enver Salihoğlu, yangının kontrol altına alınmaya çalışıldığını, alevlerin yerleşim yerilerini tehdit etmediğini söyledi ve özellikle bu aylarda anız yakılırken vatandaşların oldukça dikkatli olmalarını istedi. 
     
</TEXT>
</DOC>
