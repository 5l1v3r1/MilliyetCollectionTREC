<DOC>
<DOCNO> 344078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/19/son/sonyas08.html </URL>
<DATE> 2005/05/19/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Kadın döl hücreleri erkek testisinde saklanabilir mi 
</HEADLINE>
<TEXT>

     Osman BEKLEYEN DHA 

      VAN’daki Yüzüncü Yıl Üniversitesi Tıp Fakültesi Kadın Hastalıkları ve Doğum Ana Bilim Dalı öğretim üyesi Doç. Dr. Abdülaziz Gül, 5 kişilik ekibiyle koyunlar üzerinde yaptığı araştırmada, kadınların yumurtalığının erkek testisinde saklanabileceğini ortaya koydu. 
     Araştırmanın özellikle kanserli kadın hastaların anne olabilmesi için için yeni umut olduğunu söyleyen Doç. Dr. Gül, kanser hastalarında kullanılan kemoterapik ve radyoterapik ilaçların kadın yumurtalıklarını bozduğunu bunu önlemek için araştırma yaptıklarını belirterek, Kanser hastası kadınların hastalık sırasında aldıkları ilaçlar nedeniyle yumurtaları bozuluyor. Bundan sonra da çocuk sahibi olamıyorlar. Yaptığımız araştırma sonrası erkeğin testisinde bulunan ve bağışıklığı olmayan bölgede bu yumurtaların tedavi sonrasına kadar sakalanabileceğini ortaya çıkardıkö dedi. 
     
     6 AYLIK ÇALIŞMA OLUMLU 
     Tıp Fakültesi Kadın Hastalıkları ve Doğum Ana Bilim Dalı öğretim Doç. Doç. Abdülaziz Gül, ekibiyle birlikte dünyada daha önce hiç denenmeyen bir araştırma yaptıklarını söyledi. 6 ay süren araştırma sonunda, kadınların yumurtaları döl hücresi erkeklerin testislerin de saklanabileceğini ortaya çıkardıklarını bildiren Doç. Dr. Gül, koyunlar üzerinde yapılan denemelerin olumlu sonuç verdiğini açıkladı. Kısıtlı olanaklarla araştırmayı yaptıklarını söyleyen Doç. Dr. Abdülaziz Gül, daha kapsamlı araştırmayla bu uygulamanın çok kısa sürede uygulamaya geçirilebileceğini kaydetti. 
     Kanser hastaları tarafından kullanılan kemoterapik ve radyoterapik ilaçların kadın yumurtalarını bozup işlevsiz hale getirdiğine dikkat çeken Doç. Dr. Gül, yumurta naklinin yapılması halinde kanser hastalığı sonrası çocuk sahibi olmak isteyen kadınlara umut doğmuş olacağını vurguladı. Her kadında 400-500 bin yumurta olduğunu anlatan Doç. Dr. Gül, araştırmaya ilişkin sonuçlara şöyle anlattı 
     
     HASTA KADINLAR DA ANNE OLABİLECEK 
     Bu sınırlı sayıdaki yumurtalar hastalık sırasındaki ilaçlardan dolayı bozuluyor. Kanser hastası kadınlar maalesef hastalık sonrası çocuk sahibi olamıyor. Bunu nasıl önleyebiliriz diye bir araştırma yapma kararı aldık. Yaptığımız araştırmalar sonrasında erkeklerin testislerinde bağışıklığa kapalı kanal bulduk. Buraya kadın yumurtalarının yerleştirilmesine karar verdik. Araştırmamızı 5 erkek ve 1 dişi koyunla gerçekleştirdik. Dişi koyundan aldığımız döl hücrelerini erkek koyunlarının sol testisindeki bağışıklığı olmayan kanallar içine yerleştirdik. Araştırmamızda yumurtaların 2 yıl saklanmasını amaçladık. Araştırmamız sırasında istemeyerek yumurtaların yerleştirildiği bölgeyi bağışıklı hale getirdik. Bundan dolayı araştırmamız tam sonuca ulaşmadı. Ancak, çok iyi bir ortamda yapılacak yumurtalık aktarmasıyla olumlu sonuç alınacağını ortaya koyduk. Bu arada özellikle genç yaşta lösemi hastalığına yakalanan kadınların yumurtaları bir yakının testisinde hastalık sonrasına kadar saklanabilir. Bayan ergenlik çağına gelip evlendikten sonra da tekrar geri kendisine taşınabilir.ö 
     
</TEXT>
</DOC>
