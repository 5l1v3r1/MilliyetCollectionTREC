<DOC>
<DOCNO> 339079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/03/spor/axspo01.html </URL>
<DATE> 2005/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Ağanın eli tutulmaz 
</HEADLINE>
<TEXT>


Pancu, yetiştiği kulüp olan Poli Iaşi'nin futbolcularına, galibiyet nedeniyle 5'er bin dolar prim dağıttı. Rumen oyuncunun kulübü satın alacağı da konuşuluyor 

BÜNYAMİN OSMAN 


Sarı kart cezalısı olması nedeniyle Romanya'ya giden Dainel Pancu bu işten zararlı çıktı Ligde kalabilmek için gayret gösteren Poli Iaşi'nin imdadına koşan Beşiktaşlı futbolcu, yetiştiği takımın hafta sonu yapılan maçını izledi, 1-0 galip gelen ekibin futbolcularına 5'er bin dolar prim dağıttı. 
Kendi sahasında Otelul ile karşılaşan ve maçı tek golle kazanarak düşme hattının en üstünde bulunan rakibiyle aradaki farkı 6 puana çıkaran Poli Iaşi büyük bir avantaj elde etti. 
Maç öncesinde futbolculara manevi desteğinin yanında, maddi olarak da prim vaat eden Pancu, galibiyetin ardından sözünü tuttu ve ödemeyi yaptı. Steaua ile yarın ligde yine zorlu bir maça çıkacak olan Iaşi'nin oyuncularına bu prim manevi doping etkisi yaptı. 
Romanya'da, Daniel Pancu'nun Poli Iaşi'nin hisselerini satın alarak, kulübün patronluğuna da geçeceği söylentiler arasında yer alıyor. 

Kürşat-Ali sabırsız 

Gençlerbirliği'nin milli futbolcusu Ali Tandoğan, gelecek hafta Beşiktaş'a imza atacağını söyledi. Tecrübeli oyuncu, "Beşiktaş gibi bir camiaya gitmekten onur duyuyorum. Rıza hoca tarafından istenmek de benim için ayrı bir sevinç kaynağı oldu" dedi. Başkan İlhan Cavcav da, "Biz verdiğimiz sözde dururuz" diye konuştu. Çaykur Rizesporlu Kürşat ise, Beşiktaş'a seve seve gideceğini belirtip, Rıza Çalımbay'ın bir sözüyle imza atmaya hazır olduğunu ifade etti. Kürşat, "Her Anadolu takımında oynayan futbolcu gibi, ben de Siyah-Beyazlı formayı giymek isterim" dedi. 

Yavru Kartal sınıf atlıyor 

Beşiktaş'ın altyapısında bulunan 9 gençten en az dördü, gelecek sezon A takıma katılacak. Hepsi de Rıza Çalımbay'ın gözüne girmek için antrenmanlarda büyük bir gayret içine girdi 

SÜLEYMAN HATISARU 

Kartal'ın PAF Takımı'nda yer alan 9 futbolcu, bu sezon A takıma, ağabeylerinin yanına gidebilmek için çalışmalara dört elle sarılıyor. Rıza Çalımbay ve yardımcılarının beğendiği ve dünkü idmana çıkardığı Adem Forvet , Sezer Sol bek , Mehmet Sedef Sol açık , İbrahim Kaş Stoper , Bahadır Libero- stoper , Rıza Şen Orta saha , Nail Forvet , Serkan Kaleci ve Ergün Orta saha , gelecek yıl sınıf atlamak için haber bekliyor. Bu isimlerden en az dördünün A takımına çıkacağını belirten Altyapı Sorumlusu Sinan Vardar, Beşiktaş'ın geleceğinin bu gençlere bağlı olduğunu söyledi. 

Beşiktaş'ta ilk mesai 

Çaykur Rizespor galibiyetinin ardından iki gün izin yapan Beşiktaş, Samsunspor maçının hazırlıklarına dün yaptığı tek antrenmanla başladı. Siyah-Beyazlılar'da, Radebe'nin dün gece yapılan jübilesine katılan Carew, Romanya'da bulunan Pancu, sakat olan Ahmet Dursun ve Mısır'a giden Ahmed Hassan idmanda yer almadı. 


</TEXT>
</DOC>
