<DOC>
<DOCNO> 328565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/30/son/sonsiy22.html </URL>
<DATE> 2005/03/30/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
İçişleri'nden Pamuk'un kitaplarına ''toplatma kararı''na inceleme... 
</HEADLINE>
<TEXT>

     İçişleri Bakanlığı, Isparta'nın Sütçüler İlçesi Kaymakamı Mustafa Altınpınar'ın, ilçede kamu kitaplıklarındaki Orhan Pamuk'un kitaplarının toplatılarak imha edilmesi emrini vermesi konusunda inceleme başlattı. 
     Alınan bilgiye göre, İçişleri Bakanı Abdülkadir Aksu, Isparta Valiliği'ne konunun incelenmesi için yazılı talimat gönderdi. 
     Sütçüler Kaymakamı Altınpınar, Pamuk'un Ermeni soykırımına yönelik sözleri üzerine kamu kitaplıklarındaki kitaplarının toplatılarak imha edilmesi emrini vermişti. 
     Emir sonrası kitaplıklarda Pamuk'un kitaplarının çıkmaması üzerine Kaymakam Altınpınar, ''Keşke yazıyı yazmadan önce ilçede Pamuk'a ait kitap olup olmadığını araştırsaydım diye düşünüyorum'' sözlerini sarf etmişti. 
     KAYMAKAM PİŞMAN DEĞİLİM 
     ISPARTA'nın Sütçüler Kaymakamı Mustafa Altınpınar'ın tüm kamu kurumlarındaki Orhan Pamuk'a ait kitapların toplatılarak imha edilmesini içeren yazısı, ilçeyi karıştırdı. Altınpınar, yayınladığı emir için "Pişman değilim'' dedi. 
     İlçede adı açıklanmayan ve ünivesitede okuyan bir kızın Orhan Pamuk'un kitabını okuduğu söylenince bir grup bu kitabı alıp yakmak için kızı aradı. 
     

     
</TEXT>
</DOC>
