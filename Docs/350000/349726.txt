<DOC>
<DOCNO> 349726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/07/son/sonspo04.html </URL>
<DATE> 2005/06/07/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Dünya Kupası elemelerinde yarın 13 maç var. İşte program... 
</HEADLINE>
<TEXT>

     Futbolda 18. Dünya Kupası Avrupa elemelerine, yarın 7 grupta yapılacak toplam 13 maçla devam edilecek. 
     Elemelerde 2. Grup'ta 13 puanla 3. sırada yer alan A Milli Takım, 9. maçında, deplasmanda puansız grup sonuncusu Kazakistan ile karşı karşıya gelecek. Almaty kentindeki Merkez Stadı'nda TSİ 18.00'de başlayacak maç, Show TV'den canlı olarak ekrana gelecek. Karşılaşmayı Macar Victor Kassai, Gabor Eros ve Attila Kelemen hakem üçlüsü yönetecek. Milli takım, İstanbul'daki ilk maçta rakibini 4-0 yenmişti. 
     Gruptaki diğer maçlarda ise ilk 2 sırada yer alan takımlardan 20 puanlı lider Ukrayna, Pire'de, 15 puanlı Yunanistan'a konuk olurken, 9 puanla 4. durumdaki Danimarka da aynı puana sahip grup beşincisi Arnavutluk'u başkent Kopenhag'da ağırlayacak. 
     Yarınki maçlar öncesinde 1. Grup'ta Hollanda 19, 2. Grup'ta Ukrayna 20, 3. Grup'ta Portekiz 17, 4. Grup'ta İsviçre 12, 5. Grup'ta İtalya 13, 6. Grup'ta Polonya 18, 7. Grup'ta Sırbistan-Karadağ 12 ve 8. Grup'ta da Hırvatistan 16 puanla lider durumda bulunuyor. 
     18. Dünya Kupası Avrupa elemelerinde yarın yapılacak maçların programı şöyle 
     1. Grup 
     Teplice'de 18.00 Çek Cumhuriyeti-Makedonya . 
     Köstence'de 20.30 Romanya-Ermenistan . 
     Helsinki'de 21.00 Finlandiya-Hollanda 2. Grup 
     Kopenhag'da 21.00 Danimarka-Arnavutluk . 
     Pire'de 21.30 Yunanistan-Ukrayna . 
     Almaty'de 18.00 Kazakistan-Türkiye . 
     3. Grup 
     Tallinn'de 20.15 Estonya-Portekiz . 
     Riga'da 18.30 Letonya-Liechtenstein . 
     Lüksemburg'da 21.00 Lüksemburg-Slovakya. 
     4. Grup 
     Torshavn'da 21.30 Faroe Adaları-İrlanda Cumhuriyeti . 
     5. Grup 
     Minsk'de 21.00 Belarus-İskoçya . 
     7. Grup 
     Valencia'da 23.00 İspanya-Bosna Hersek. 
     8. Grup 
     Reykjavik'de 21.00 İzlanda-Malta . 

     
</TEXT>
</DOC>
