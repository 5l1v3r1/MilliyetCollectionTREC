<DOC>
<DOCNO> 312698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/05/son/sonspo23.html </URL>
<DATE> 2005/02/05/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Kayserispor 3 - Diyarbakırspor 0 
</HEADLINE>
<TEXT>

     Birinci Süper Futbol Ligi'nde Kayserispor, Diyarbakırspor'u 3-0 yendi. 
     
     İlk yarı 

     4. dakikada Rastislav orta sahadan aldığı topla Diyarbakırspor defansını geçti. Rastislav'ın pasıyla ceza sahası içinde topla buluşan Thomas, kaleci Fadhel'i çalımlayarak topu Diyarbakırspor ağlarına gönderdi 1-0 
     12. dakikada Rastislav'ın sol kanattan ortasına Johnson kafa ile vurdu, Fadhel'den dönen topu Stavreski çıkardı. 
     33. dakikada Cem Karaca'nın kornerden ceza sahasına ortaladığı topu, Cumhur uzaklaştırdı. 
     43. dakikada Sinan Kaloğlu'nun kornerden ceza sahasına ortaladığı topu, kaleci Mehmet Ali yumruklayarak uzaklaştırdı. 
     44. dakikada Cem Karaca'nın soldan ceza sahasını ortasını defans kafayla uzaklaştırdı. Ceza yayındaki Mehmet Topuz dönen topa sert vurdu, top az farkla auta çıktı. 
     Karşılaşmanın ilk yarısı, Kayserispor'un 1-0 üstünlüğü ile sona erdi. 
     
     İkinci yarı 

     52. dakikada Mehmet Topuz ceza alanının yakınından topu kaleye ortaladı. Balili'yi geçen topa Cem Karaca vurdu. Fadhel, kale çizgisindeki topu kontrol etmek isterken, top ağlara gitti 2-0 
     54. dakikada Cem Karaca topu ceza sahası içindeki Balili'ye ortaladı. Balili'yi geçen topa Bülent sert vurdu. Kaleci Fadhel topa son anda hakim oldu. 
     64. dakikada ceza sahasına topla giren Cem Karaca, Thomas'a ortaladı. Yere düşen Thomas'ın kaçırdığı topa, Gökhan sert vurdu. Top üstten auta çıktı. 
     66. dakikada topla ceza sahasına giren Gökhan, kaleci Fadhel ile karşı karşıya kaldı. Fadhel'i geçmeye çalışan Gökhan, topu defansa kaptırdı. 
     68. dakikada Ergün'ün sol kanattan ortasında ceza sahasında topla buluşan Thomas sert vurdu. Top Fadhel'in solundan ağlarla buluştu 3-0 
     Kalan dakikalarda gol olmayınca, karşılaşma Kayserispor'un 3-0'lık üstünlüğü ile sona erdi. 
     
     KÜNYE 

     

Hakemler Mustafa Çulcu xxx, Sevdan Gümüşboğa xxx, İbrahim Albayrak xxx Kayserispor Mehmet Ali xxx, Ali Turan xxx, Balili x Dk. 55 Gökhan xx , Johnson xxx, Rastislav x Dk. 14 Mehmet Topuz xxx , Murat Duman xxx, Cem Karaca xxx Dk. 70 Serkan Damla x , Erich xxx, Thomas xxx, Ergün xxx, Bülent xxx Diyarbakırspor Fadhel x, Burhan x, Stavreski x, Recep x, Niyazi x Dk. 46 Göksel x , Cumhur x, Redi Jupi x, Sinan Demircioğlu x, Cem Yanık x Dk. 46 Lopez x , Eser x, Sinan Kaloğlu x Dk. 77 Yunus x Goller Dk. 4 ve 68 Thomas, Dk. 52 Fadhel kendi kalesine Sarı kartlar Dk. 4 Balili, Dk. 77 Johnson Kayserispor , Dk. 10 Niyazi, Dk. 12 Recep Diyarbakırspor Kırmızı kart Dk. 88 Recep Diyarbakırspor      
</TEXT>
</DOC>
