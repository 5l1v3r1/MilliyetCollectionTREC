<DOC>
<DOCNO> 304985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/10/siyaset/siy01.html </URL>
<DATE> 2005/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
'Özkök'ü örnek alıyoruz' 
</HEADLINE>
<TEXT>



Baykal, trilyonluk yolsuzluk iddialarının ortaya çıktığı Özel Kuvvetler Komutanlığı davasında yargılanan müteahhit Ali Osman Özmen'in eski Milli Güvenlik Kurulu MGK Genel Sekreteri Tuncer Kılınç'a 150 bin dolar borç vermesini örnek gösterdi. 
Yolsuzluk ve rüşvet iddialarının Türkiye gündeminde önemli yer tutmaya başladığına dikkat çeken Baykal, ordu içinde bile yolsuzluk iddialarının yaşandığını vurgulayarak, "Türkiye'deki yozlaşma CHP'ye de sirayet ediyor. Bazı arkadaşlar buna alet oluyor" dedi. Özkök'ün ordu içindeki yolsuzluk iddialarının üzerine kararlılıkla gitmesini örnek aldıklarını söyleyen Baykal, "Yaptığımız mücadele Anafartalar'da verilen mücadeleden daha az önemlidir ama aynı yoldadır. Hattı müdafaa yoktur, sathı müdafaa vardır" diye konuştu. 
Baykal'a bir destek de ABD'den geldi. ABD'de tedavi gören eski YTP Genel Başkanı İsmail Cem, doktorları izin verirse, 29 Ocak'taki olağanüstü kurultaya katılarak Baykal'a desteğini gösterecek. 



</TEXT>
</DOC>
