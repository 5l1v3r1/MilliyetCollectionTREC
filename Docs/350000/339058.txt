<DOC>
<DOCNO> 339058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/03/guncel/gun90.html </URL>
<DATE> 2005/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Ulusa Sesleniş 

Daha önce defalarca yazdık, bıktık, vazgeçtik sonunda.... Ayda bir kere, başbakanların yarım saatlik konuşmalarını tüm televizyon kanalları "kerhen" yayınlıyorlar. Bu konuşma 
1- TMSF kontrolündeki Star ve TRT hariç, neredeyse sabaha karşı yayınlanıyor... 
2- Sayın Başbakan ne anlatırsa anlatsın, son derece kötü bir izlenme oranı alıyor... 
3- Meclise engelli 3 milletvekili sokarak son derece faydalı bir şey yapmış olmasına rağmen, Sayın Başbakanın konuşması, işitme engelliler için tercüme edilmeden yayınlanıyor... 
2 kez yazdık... Derken bir de baktık Sayın Bush da aynı dertten muzdaripmiş... 
ABD Başkanı Bush, sosyal güvenlik reformu konusunda yapacağı basın toplantısını televizyonların en değerli saati olan 20.00'de prime-time yapmaya karar vermiş. Bakın neler olmuş... 
NBC ilk olarak 20.30 olarak açıklanan toplantıyı, saati daha erkene çekilmez ise canlı olarak yayınlamayacağını açıklamış. Çünkü 21.00'de ülkemizde de yayınlanan, Donald Trump'ın Çırak'ı başlayacakmış... Beyaz Saray bunu kabul ederek toplantıyı 20.00'ye çekmiş... Ancak Bush aşka gelip de konuşmayı uzatınca NBC canlı yayını kesmiş... Bir diğer kanal CBS de reytinglerde iki seksen uzanmamak için yayını durdurarak Paris Hilton'ın programına geçmiş... İzleyiciler, Bush'un "Bitirsek iyi olacak, televizyonda izlenecek programlar var" dediğini duyamamışlar... 
Son derece mutlu olduk Sayın Başbakan adına... 
Başkanlarına tabir-i caizse "tapan" ABD'liler için bile Ulusa Sesleniş, bir şey ifade etmiyormuş...Reytinge karşı, değil başkan, allame-i cihan gelse yapacağı bir şey yok...Donald Trump -ki Türkiye'deki muadili Tuncay Özilhan'dır- Bush'u ekranda yemiş durumda...ABD'de engelli senatör ya da temsilci olup olmadığını, Bush'un konuşmasının engelliler için tercüme edilip edilmediğini bilmiyoruz...Türkiye'de bir Başbakanın canlı yayınını kesebilecek Tv genel yayın yönetmeni var mı, merak ediyoruz...Tek konuda Bush önde, bizdeki Ulusa Sesleniş sabah ezanına yakın bir saatte yayınlanırken, Bush'unki 20.00'de yayınlanmış. Kesilmiş olması da durumu etkilemez .. 
Tüm dünyada yöneticiler uluslarına sesleniyorlar, ancak ulusları bu durum hiç ırgalamıyor, bunu da bu şekilde öğrenmiş olduk. Bu arada, Polat Alemdar ayda bir seslense sonuç ne olurdu, bilmek istemiyoruz Gerçekten .. 

Demo versiyon 
Şşşt şşşt demogoloji yapma .." b b b b 
</TEXT>
</DOC>
