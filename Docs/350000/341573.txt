<DOC>
<DOCNO> 341573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/son/sonspo02.html </URL>
<DATE> 2005/05/11/ </DATE>
<TIME> 02.00 </TIME>
<AUTHOR>  </AUTHOR>
<HEADLINE>
Boks'ta bayanlarla güldük... 
</HEADLINE>
<TEXT>

     3. Avrupa Bayanlar Boks Şampiyonası, 
     Norveç’in Tonsberg kentinde sürüyor. 
     Şampiyonanın 2. günü akşam seansında ringe çıkan Türk boksörlerden 54 kiloda Seda Duygu Aygün, Rus rakibini eleyerek 2. tura yükselirken, 57 kiloda Nagihan Gül, İngiliz rakibiyle 2. tura çıkabilmek için verdiği mücadeleyi kazanarak bir üst tura yükseldi. 
     Dün yaptığı ilk tur maçında İtalyan rakibini yenen 52 kiloda Sümeyra Kaya ise akşam seansında 2. turda Norveçli boksörü yenerek 3. 
     tura çıkma başarısı gösterdi. 
     Bugün yapılan toplam 6 maçtan 5’ini kazanan Türk bayan boksörlerden Hasibe Özer, gündüz seansındaki maçında ilk turdaki Polonyalı rakibini yenerek 2. tura yükselirken, 48 kilo boksörü Beyhan Karacibioğlu ise Rus rakibine yenilerek bugün elenen tek Türk sporcu oldu. 
     Şampiyonada ayrıca yarın 60 kiloda Gülsüm Tatar Macar, 66 kiloda Yeliz Yeşil ile 70 kiloda Nurcan Çarkçı Rumen, 75 kiloda Emine Özkan İsveç ve 80 kiloda da Selma Yağcı, Rus rakipleriyle bir üst tura çıkmak için mücadele edecek. İlk turu maç yapmadan geçecek olan 63 kilo boksörü Kıymet Karpuzoğlu’nun rakibi ise İrlandalı ve Macar boksörlerin maçından sonra belli olacak. 
     
</TEXT>
</DOC>
