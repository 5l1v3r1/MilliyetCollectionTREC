<DOC>
<DOCNO> 327047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/25/son/sonsiy01.html </URL>
<DATE> 2005/03/25/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Mecliste kutsal vatan, kutsal sakalı şerif tartışması 
</HEADLINE>
<TEXT>

     ANKARA ANKA 

TBMM'de Anayasa Mahkemesi'nin iptal kararı aldığı yabancılara mülk satışıyla ilgili ilginç bir tartışma yaşandı. 
     CHP'li Gürol Ergin, AKP'lilere, "Hırkayı Şerif kutsal mıdır 
     Sakalı Şerif kutsal mıdır " sorularını yöneltirken, "Eğer, Hırkayı Şerif kutsalsa, Sakalı Şerif kutsalsa onu satmayı düşünmeyenlerin, bu vatanın topraklarını da satmayı düşünmemeleri gerekir" dedi. 
     TBMM Genel Kurulu'nda, 18 Mart Çanakkale Zaferi'nin yıl dönümü dolayısıyla çeşitli konuşmalar yapılırken, CHP Muğla Milletvekili Gürol Ergin de önce "cennet vatanımızı yabancılara vermemek için toprağa düşmüş aziz şehitlerimizi ben de saygı ve rahmetle anıyorum" dedi. Ergin, daha sonra Başbakan Recep Tayyip Erdoğan'ın Antalya'da, turizmcilere "yabancılara mülk satışında muhalefet çok üstümüze geliyor, neredeyse bizi vatan haini ilan ediyorlar. Size bu konuda kamuoyu oluşturmak görevi düşüyor. Siz, kamuoyu oluşturun, biz de yasal düzenlemeyi yapalım" dediğini anımsattı. Ergin, "Size ve Sayın Başbakan'a soruyorum Şehadetlerine gözyaşı döktüğünüz insanlar bu toprakları silahlarıyla alamayanlara para karşılığı veresiniz diye mi şehit oldular Siz, bu toprakları yabancılara satmakla şehitlerin kemiklerini sızlatmıyor musunuz " diye sordu. 
     AKP'li Ahmet Işık, "Mütekabiliyet esası var" derken, CHP'li Ergin, "O zaman, döktüğünüz gözyaşının anlamı nedir " diye sordu. Bu tartışma tutanaklara şöyle yansıdı 
     "...GÜROL ERGİN Muğla Değerli arkadaşlarım, vatan kutsal mıdır Soruyorum kutsal mıdır Cevap veremiyorsunuz. 
     Kutsaldır. 
     AHMET IŞIK Konya Şüphen mi var 
     GÜROL ERGİN Devamla Niçin cevap veremiyorsunuz 
     AHMET IŞIK Konya Şüphen mi var 
     ... 
     GÜROL ERGİN Devamla Hırka-i Şerif kutsal mıdır Sakalı Şerif kutsal mıdır AK Parti sıralarından gürültüler 
     RECEP GARİP Adana Kutsaldır tabii. 
     MEHMET KILIÇ Konya Maddeyle ne alakası var 
     GÜROL ERGİN Devamla Kutsal mıdır .. 
     RECEP GARİP Adana Kutsaldır tabii. 
     SERACETTİN KARAYAĞIZ Muş Saygısızlık yapma GÜROL ERGİN Devamla Değerli arkadaşlarım, eğer, Hırka-i Şerif kutsalsa, Sakalı Şerif kutsalsa onu satmayı düşünmeyenlerin, bu vatanın topraklarını da satmayı düşünmemeleri gerekir. AK Parti sıralarından gürültüler 
     AHMET IŞIK Konya Demagoji yapma MEHMET KILIÇ Konya Ne alakası var Sayın Başkan ." CHP'li Ergin, konuşmasını şu esprili sözlerle bitirdi 
     "Şimdi, şehitlerimiz toprağın altında, ne iyi yapmışız da bu toprakları korumak için canımızı vermişiz diyorlar eğer, bizler ölmeseydik, torunlarımız satacak toprak bulamayacaklardı, fakir kalacaklardı diye düşünerek, mezarlarında rahat rahat uyuyorlar. Hepinizi vicdanınızla baş başa bırakıyorum." 
     
</TEXT>
</DOC>
