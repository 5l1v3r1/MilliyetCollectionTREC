<DOC>
<DOCNO> 327529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/27/yazar/temelkuran.html </URL>
<DATE> 2005/03/27/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Bayrak sana ne diyor 
</HEADLINE>
<TEXT>

Bayrakların da hayatı vardır. Ömürleri boyunca bayraklar anlamlarını değiştirirler. Şimdi ne diyor Türkiye bayrağı Bugünün insanlarına ne diyor acaba 

H l yapıyor mu çocuklar böyle şeyler Belki. Ben çocukken üç şey yerde görüldüğü vakit kaldırılırdı 
Ekmek, Kuran, bayrak 
Sadece bu üç kutsallaştırılmış nesne üzerinden bile bir ülkenin tarihi, bir halkın ruhu anlaşılır yeterince derinden bakılırsa. Bir ülkenin çocukları bu üç şeyi refleks olarak yerden kaldırıyorsa herhalde büyüdüklerinde oluşturdukları gündelik hayat, toplumsal ilişkiler ve siyaset de kısmen bu kutsallıklara göre biçimlenir. Geçtiğimiz çarşamba günü balkonlarına, dükkan kapılarına "Bayrağa Saygı" mitinglerine destek vermek için Türkiye bayrağı asanlar, acaba o çocuklar mı Bu önemli bir soru. Çünkü çocukken bize öğretilen kutsallıklar çerçevesinde, masum diyebileceğimiz bir yurt sevgisinin ifadesi olarak bayrağı "yerden kaldırma" hareketi kadar duru mu hakikaten acaba insanların içleri şimdi Bir başka soru var buna bağlı ve galiba esas mesele de o 
Acaba bu bayrak bizim çocukluğumuzdaki bayrak mı 
Yoksa acaba bayrakların da kendi hayatları mı vardır Ülkenin siyasi ve toplumsal tarihi yeni biçimler aldıkça bayrakların temsil ettiği değerler de değişir mi Acaba bayraklar sadece bir ülkeyi mi temsil eder Yoksa siyasi tarih boyunca ifade ettikleri anlamlar, çağrıştırdıkları imgeler dönüşür mü 
Ancak bu sorulara verilecek cevaplar anlaşılır kılacaktır Nevruz kutlamaları sırasında bayrağın neden parçalandığını, ertesi gün dükkanlara neden bayrak asıldığını. 

Bayrak kime aittir 
İlk kez, 1977'deki 1 Mayıs gösterilerinin, katliamdan önceki dakikalara ait görüntülerini izlerken fark etmiştim bunu. Tevellüt sebebiyle o gösterileri siyah-beyaz görüntülerden izleyebiliyoruz, malumunuzdur herhalde. İnsan, ülke, gelecek kavramlarının anlamları farklı olduğu için şimdiki zamandaki gibi değildi, pırıl pırıldı insan yüzleri. Sol taraftan esen bir nostalji rüzgarıyla söylemiyorum bunu, gerçekten de dönemlere göre değişir insanların ruh halleri ve yüzleri. Fakat en önemlisi bayrak taşıyorlardı, Türkiye'nin bayrağını. Oysa ben, tüm bildiğim siyasi gösterileri 80'den epey sonra gördüğüm için daha önce rastlamamıştım Türkiye'nin bayrağını taşıyan "solcu"ya. Benim bildiğim Türkiye bayrağı açılan mitinglerin hepsi ülkücülere aitti. Eğer bir miting yapar da bayrak açarsanız bu ülkücü, hiç değilse milliyetçi olduğunuz anlamına gelirdi. Demek ki Türkiye'nin bayrağına 1980'ler sırasında bir şeyler olmuştu. İnsanların paldır küldür hapishanelere tıkıldığı, işkence yapılırken İstiklal Marşı dinletildiği zamanlarda herhalde bayrak da bir yara almıştı. 1930'larda, 40'larda başka bir ülkeyi temsil ediyordu bu bayrak 80'lere gelindiğinde artık bambaşka bir ülkeydi anlattığı. Bayrak, bu simgeleri ideal bir dünyada reddetsek de, mevcut dünya düzeninde, bir ülkeyi temsil etmesi gerekirken artık sadece bu ülkedeki kimi insanları temsil ediyordu sadece. Kimilerine ise darbeyi, ülkücüler tarafından öldürülen arkadaşlarını, çocuklarını hatırlatıyordu belki. Oysa bu ülke sadece onlara ait olmadığı gibi o bayrak da sadece onlara ait olmamalı. Sol görüşlü mitinglerde de Türkiye bayrağı açılmalı. Bu ülke sadece onların değil çünkü, bu ülkede biz de yaşıyoruz, bayrağının sahibi de o pırıl pırıl çocuklar h l 

Yeşil bayrakların anlamı 
Sadece Türkiye bayrağı da değildir ömrü boyunca anlam değişikliğine uğrayan. Muhtemelen 40'lı yıllarda infial yaratacak bir şey olurdu geçtiğimiz ay Güneydoğu Anadolu'da açılan yeşil bayraklar. Üzerlerinde Arapça yazılarla dalgalanan bayraklar bir zaman Menemen'de sıkıyönetim ilan edilmesine yol açacak kadar "zararlı" görülürken şimdi gazetelerin birinci sayfasında görünmesine rağmen kimseyi şaşırtmıyordu artık. Nakşibendi şeyhinin ölümünün ardından yapılan miting tadındaki cenaze töreni, alışılmış "yeşil tonundaydı". Zira yıllardır zaten İstanbul'un Beyazıt Meydanı'nda neredeyse her cuma görüyorduk artık bayrakları. 
ABD bayrağı ne söylüyordu 50 yıl önce Şimdi bütün dünyayı ele geçirmeye çalışan açgözlülüğü simgelerken bu bayrak, halklar için o bayrakla temsil edilen ama olup bitenlere karşı olan Amerikalılar ne yapsın O bayrağı yeniden kendi bayrakları yapmak istemezler mi 
Bir çağ boyunca insanların daha iyi bir dünya hayalinin simgesi olan kızıl bayraklar da değişti bu süre içinde. Artık eskisi gibi şeyler söylemiyor kızıl bayraklar dünya halklarına. Daha iyi bir dünyada yaşama hayali dursa da yerli yerinde, bunu o kızıl bayraklar söylemiyor artık. Tıpkı daha iyi bir Türkiye olabileceğine ilişkin hayal yerli yerinde olmasına rağmen artık bayrak tam olarak, eskisi kadar bunu söylemese de. 

Kutsallaştırmadan sevmek 
Şimdi, bugünlerde kapılara bayrak asmak ne anlama geliyor acaba Sakın Kürtlere karşı olmak anlamına gelmesin. Sakın Çok ürkütücü çünkü. 
Benim gibiler vardır herhalde ülkenin, bayrağın, dinin, Tanrı'nın ve adını burada sayamadığımız birçok şeyin kutsal olduğuna inanmayanlar. Ama bu ülkeyi, en az bayrağın kutsal olduğuna inananlar kadar sevenler. Bayrağın ne yerde sürüklenmesini ne de dokunulamayacak kadar yükseğe kaldırılmasını isteyenler. Benim gibiler vardır herhalde bayrağı sadece, bir refleks olarak, "yerden kaldıranlar". Bu ülkenin bütün tarihini, bütün yaşananları simgelediği için başka bir şey için değil... 



</TEXT>
</DOC>
