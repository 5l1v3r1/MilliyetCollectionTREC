<DOC>
<DOCNO> 323631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/14/son/sondun42.html </URL>
<DATE> 2005/03/14/ </DATE>
<TIME> 19.20 </TIME>
<AUTHOR>  </AUTHOR>
<HEADLINE>
Son anket... Hamas'ın popülaritesi arttı 
</HEADLINE>
<TEXT>

     Filistin topraklarında yapılan kamuoyu yoklamasına göre, Hamas militanlarının popülaritesi artıyor ancak, intihar saldırılarına olan destek önemli ölçüde azalıyor. 
     Filistin Politika ve Araştırma Merkezi'nce Batı Şeria ve Gazze'de 1319 kişi arasında yapılan ankete göre, Devlet Başkanı Mahmut Abbas'ın El Fetih örgütüne verilen destek, Aralık ayındaki yüzde 40'lık düzeyinden yüzde 36'ya düştü. 
     El Fetih'e destek düşerken, İslami direniş örgütü Hamas'a destek 4 ay önceki yüzde 18'den yüzde 25'e yükseldi. 
     Araştırma, Filistin halkının intihar saldırılarına verdiği desteğin ise azaldığını gösterdi. 25 Şubat'ta Tel Aviv'de bir gece kulübüne yapılan saldırıyı halkın yüzde 29'u onayladı. 
     31 Ağustos'ta İsrail'de bir otobüste düzenlenen intihar saldırısına ise halkın yüzde 77'si destek vermişti. 
     Kamuoyu yoklaması, halkın yüzde 70'nin Abbas'ın Filistin güvenlik kurumlarında reform yapma çabalarını desteklediğini de gösterdi. 
     
</TEXT>
</DOC>
