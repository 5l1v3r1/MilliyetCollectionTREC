<DOC>
<DOCNO> 320988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/05/son/sondun08.html </URL>
<DATE> 2005/03/05/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
"Diplomatik gerginlik nedeniyle Alman politikacılar İran'a gitmediler" 
</HEADLINE>
<TEXT>

     Alman Meclis Dışilişkiler Komisyonu Başkanı Volker Rühe ile Başkan Yardımcısı Hans-Ulrich Klose'nin, diplomatik gerginlik nedeniyle İran ziyaretlerini iptal ettikleri bildirildi. 
     Der Spiegel dergisi, Tahran yönetiminin ziyaret öncesinde Alman politikacılardan rejim aleyhtarı açıklamalarda bulunmamalarını istediğini, Rühe'nin ise bunu kabul etmediğini yazdı. 
     İran'ın Berlin Büyükelçisi Seyid Şemsettin Karegani'nin, Rühe'ye gönderdiği bir mektupta, komisyon başkanının Handelsblatt gazetesine Tahran rejimiyle ilgili yaptığı açıklamaların ülkesinde hoş karşılanmadığını bildirdiği, Rühe'nin ise cevabi mektubunda, ''İran'ın güvenlik konusundaki taleplerini anlayışla karşıladığını, ancak molla rejimine sempati duymadığını ilettiği'' belirtildi. 
     
</TEXT>
</DOC>
