<DOC>
<DOCNO> 313600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/08/son/sonyas06.html </URL>
<DATE> 2005/02/08/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Britney Spears'ten 8 şirkete 10 milyon dolarlık dava 
</HEADLINE>
<TEXT>

     Şarkıcı Britney Spears, geçen aylarda dizkapağını incittiği için iptal etmek ya da ertelemek zorunda kaldığı Latin Amerika ve Avrupa turneleri dolayısıyla uğradığı maddi kaybı karşılamayı reddeden uluslararası sekiz sigorta şirketi hakkında, yaklaşık 10 milyon dolarlık bir dava açtı. 
     Manhattan'daki eyalet yüksek mahkemesine geçen hafta verdiği 14 sayfalık dava dilekçesini dün kamuoyuna duyuran şarkıcı, 8 Haziran 2004 tarihinde sol dizkapağını incitmesine ve bu yüzden ameliyat olmasına rağmen, sigorta şirketlerinin iptal edilen turneleri dolayısıyla uğradığı kaybı karşılamadığını iddia etti. 
     Spears'ın sigorta yaptırdığı şirketlere bugüne kadar 1,3 milyon dolarlık ödeme yaptığı belirtilirken, defalarca talepte bulunmasına rağmen sigorta şirketlerinin zararını tazmin etmemesi üzerine sanatçının bu şirketleri mahkemeye vermekten başka çaresi kalmadığı kaydedildi. 
     
</TEXT>
</DOC>
