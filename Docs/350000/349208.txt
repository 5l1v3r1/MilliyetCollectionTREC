<DOC>
<DOCNO> 349208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/06/ekonomi/aeko.html </URL>
<DATE> 2005/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Güçlü'yü bir puanlık enflasyon götürdü 
</HEADLINE>
<TEXT>


Tarım Bakanı Sami Güçlü'nün enflasyonu bir puan artıracağı hesaplanan 1.2 milyar YTL'lik mazot ve gübre desteğine kaynak bulamadığı için görevden alındığı iddia edildi 

Ahmet Erhan Çelik - Ankara 

Sami Güçlü'nün Tarım ve Köyişleri Bakanlığı'ndan alınmasında Başbakan Recep Tayyip Erdoğan'ın "Destekler ne oldu " sorusuna her defasında "çalışılıyor" yanıtı vermesinin etkili olduğu öğrenildi. Yeni Tarım Bakanı Mehdi Eker'in de ilk sınavını halen kaynağı bulunamayan mazot ve gübre desteği ile hububat priminde yaşayacağı bildirildi. 

Babacan köpürüyor 
Hazine, üç destek kalemi için en az 1.2 milyar YTL katrilyon lira kaynak gerektiğini ve her bir katrilyonluk ilave yükün enflasyonu 1 puan yukarı çekeceğini hesapladı. Bu nedenle ekonomi yönetimi Erdoğan'ın haziran ayı itibariyle miktarlarını açıkladığı mazot desteği ve hububat priminde çaresiz kaldı. Bürokrasinin televizyonlardan duyduğu açıklamalarla ilgili olarak "Bakan Ali Babacan da köpürüyor. Ama yapacak bir şeyi yok" değerlendirmesinde bulunuldu. 

Mazot çıkmazı 
Erdoğan'ın 1 Haziran tarihi itibariyle litre başına 30 YKr 300 bin lira mazot desteği verileceğini açıklamasının ardından bir hafta geçti. Ancak destek kararnamesine halen son şeklin verilemediği öğrenildi. Bürokrasideki ön mutabakata göre mazot desteğinden 500 dekarın altında araziye sahip olan, harcamasını faturalandırabilen ve doğrudan gelir desteği alabilen çiftçiler yararlanacak. 

Dekar başına 2.4 milyon Hazine'nin mazot desteğiyle birlikte çiftçiye yapacağı ödeme miktarı 430 trilyon lira civarında hesaplanıyor. Türkiye'de mazot kullanımının dekar başına ortalama 8 litre olarak gerçekleştiği dikkate alındığında, dekar başına yapılacak destek ödemesi miktarı 2.4 YTL 2 milyon 400 bin TL olacak. Kayıtlı tarım alanının 180 milyon dekar olduğu dikkate alınırsa, dekar başına 2.4 YTL'lilik destekle birlikte çiftçinin karşılaştığı ilave yükün yüzde 60'ı telafi edilecek. 

Hububata 600 trilyon ÇKS'ye kayıtlı buğday, arpa, çavdar, yulaf ve çeltik üreticilerine sağlanacak destek miktarı ise toplam 600 milyon YTL trilyon lira olarak hesaplandı. Ancak Hazine bu paranın halen nasıl ödeneceğini belirleyemedi. 1 Haziran da yürürlüğe giren prim ödemeleriyle ilgili kararname hükümsüzlüğünü koruyor. Hububatta 'kalite şartı bile aranmayan' prim sisteminin dünyada örneği bulunmadığını savunan ekonomi yönetimi ise ödemelerin mümkün olduğunca sürüncemede bıkarılması yönünde eğilim taşıyor. 

Yine ek bütçe tartışması Bütçeye yaklaşık 300 milyon YTL trilyon lira ilave yük getireceği öngörülen gübre desteğiyle ilgili çalışmaların ise devam ettiği öğrenildi. Hükümet mazot ve hububat priminin yanısıra gübre desteği için de talimat verince bürokraside "Ek bütçe gerekir mi " sorusu yeniden gündeme geldi. Yılbaşından beri doğrudan gelir, hayvancılık ve enerji destekleri, yağlı tohumlar ve çay primlerinin önemli bir kısmı ödenirken, Tarım Bakanlığı bütçesindeki limitlere yaklaşılmış oldu. 


</TEXT>
</DOC>
