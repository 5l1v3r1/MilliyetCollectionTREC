<DOC>
<DOCNO> 313191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/07/son/sonspo30.html </URL>
<DATE> 2005/02/07/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
TBL'de Efes Pilsen averajla liderliğini sürdürdü... 
</HEADLINE>
<TEXT>

     Türkiye Basketbol Ligi'nde 15. hafta maçları sonunda Efes Pilsen, averajla liderliğini sürdürdü. 
     Efes Pilsen, Pınar Karşıyaka deplasmanından 80-47 gibi farklı bir skorla ayrılarak puanını 28'e çıkardı ve averajla liderliğini korudu. 
     Lideri aynı puan ve averajla izleyen takımlardan 2. sıradaki Beşiktaş, İTÜ'ye de şans tanımayıp yerini korurken, 3. durumdaki Ülkerspor da Galatasaray maçından galibiyetle dönerek, zirve yarışını bırakmadı. 
     Bu takımların 1 puan gerisindeki Fenerbahçe ise Darüşşafaka karşısında beklemediği bir yenilgi aldı ve 4. yenilgisiyle tanışmış oldu. 
     Türkiye Bayanlar Basketbol Ligi'nde TBBL ise lider Fenerbahçe, ikinci Akdeniz deplasmanından da yenilgiyle döndü. 
     Geçen hafta Mersin Büyükşehir Belediyesi'ne yenilerek ilk yenilgisiyle tanışan Fenerbahçe, bu hafta da yine bir Akdeniz ekibi Ceyhan Belediyesi maçından da yenilgiyle ayrılmasına rağmen averajla liderliğini sürdürdü. 
     
</TEXT>
</DOC>
