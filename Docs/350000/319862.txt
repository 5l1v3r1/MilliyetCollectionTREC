<DOC>
<DOCNO> 319862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/02/spor/spo15.html </URL>
<DATE> 2005/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Fenerbahçe zirvede 

ZAMAN Gazetesi'nin 15. Yılın Sporcusu Ödülleri sahiplerini buldu. Yılın Sporcusu ödülünü halterci Taner Sağır alırken, Yılın Spor Adamı Aziz Yıldırım, Yılın Teknik Direktörü Christoph Daum, Yılın Sporcusu Marco Aurelio, Yılın Takımı Fenerbahçe oldu. 

Süreyya'dan ilginç savunma 

MİLLİ atlet Süreyya Ayhan 2 yıllık men cezasının kaldırılması için talepte bulunduğu Merkez Ceza Kurulu'na esas ve usule ilişkin de itiraz etti. 1.5 saat ifade veren Süreyya Ayhan, WADA'nın "doping kontrolüne başkasını soktu" iddiasını yalanlarken, "DNA testi yapsınlar. Böylece ellerindeki numunenin benim olduğu anlaşılır" dedi. 

Ceza yağdı 

FUTBOL Federasyonu Profesyonel Futbol Disiplin Kurulu, 12 Süper Lig takımına para cezası verdi. Taraftarlarının kötü ve çirkin tezahüratı nedeniyle Galatasaray 15, Fenerbahçe 5, Trabzonspor ise 2 bin 500 YTL ceza aldı. Diğer cezalar ise şöyle Gaziantep 10 bin, Gençlerbirliği 3.500, A.Sebat 7.500, Denizli 2500, Malatya 7.500, Ç.Rize 2.500, Samsun 2.500, İstanbul 5.000, Konya 2.500 YTL 

Denizli berabere 

İRAN'DA Mustafa Denizli'nin çalıştırdığı Pas takımı, sahasında İstiklal Ahvaz takımıyla 1-1 berabere kaldı.Tahran'ın Dest Cerdi Stadı'ndaki maçta 74'te Yedullah Ekberi'nin golüne 76'da Pas'tan Araş Borhani cevap verdi. Pas 16 takımlı ligde 29 puanla 7. sıraya yükseldi. 

Bektaş elendi 

DÜNYA Gençler Buz Pateni Şampiyonası'nda ülkemizi temsil eden Beril Bektaş, bayanlar elemeleri sonunda ilk 15 sporcu arasında giremeyerek elendi. Bektaş, topladığı 41.34 puanla 22 sporcu arasında 21. sırayı aldı. 

Filede bugün 

Akatlar S.S. 
15.00 Beşiktaş - SSK 
Burhan Felek S.S. 
16.00 Şişli - Vakıfbank 
Ayazağa S.S. 
17.00 Eczacıbaşı - Göztepe 
Çankırı S.S. 
12.00 Numune - Yeşilyurt 
Ankara Selim Sırrı S.S. 
15.00 Telekon Avea - Emlakbank 
16.30 TED Kolejliler - E.Toki 
19.00 İller Bankası - Dicle Ünv. 
Kamil Ocak S.S. 
15.00 Şahinbey Bld. - Fenerbahçe 

İkinci Lig'de bugün 

13.30 Küçükköy - Yıldırım Bosna 


</TEXT>
</DOC>
