<DOC>
<DOCNO> 307331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/18/dunya/dun01.html </URL>
<DATE> 2005/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
AB, gamalı haçı yasaklayabilir 
</HEADLINE>
<TEXT>


GÜVEN ÖZALP Brüksel 


İngiltere Kraliyet tahtının 3. sıradaki v risi Prens Harry'nin bir partide Nazi üniformasıyla objektiflere yakalanması, Nazi sembolü olan gamalı haçın Avrupa Birliği AB genelinde yasaklanması tartışmalarını gündeme taşıdı. 
AB Komisyonu, Dönem Başkanı Lüksemburg'un gündeme getirmesi halinde konunun gelecek hafta toplanacak olan AB Adalet ve İçişleri Konseyi'nde JAI ele alınabileceğini duyurdu. Yasak önerisi, Avrupa Parlamentosu'nun AP Alman üyelerinden sosyalist parlamenter Silvana Koch-Mehrin'den geldi. AB Komisyonu sözcülerinden Friso Roscam Abbing de, "Avrupa çapında bir yasaklama tartışmaya değer. Lüksemburg gündeme getirirse konu gelecek hafta tartışılabilir" dedi. Sözcü, JAI'den sorumlu Komisyon üyesi Franco Frattini'nin sembollerden çok ırkçılık, faşizm ve antisemitizmin kendileriyle mücadele edilmesi gerektiğini düşündüğünü söyledi. Gamalı haçın yasaklanabilmesi için oybirliği gerekiyor. 


</TEXT>
</DOC>
