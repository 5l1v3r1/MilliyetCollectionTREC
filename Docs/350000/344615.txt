<DOC>
<DOCNO> 344615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/21/son/sonspo28.html </URL>
<DATE> 2005/05/21/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
B.B. Ankaraspor 3 - İstanbulspor 2 maç bitti 
</HEADLINE>
<TEXT>

     Birinci Süper Futbol Ligi'nde, Büyükşehir Belediyesi Ankaraspor, sahasında İstanbulspor'u 3-2 yendi. 
     Karşılaşmanın ilk dakikalarından itibaren ayağa paslarla oyunun kontrolünü elinde tutan Ankaraspor, oyunu istediği gibi yönlendirdi. 
     7. dakikada Ümit Karan’ın ayağından bulduğu golle skor üstünlüğünü de 
     eline geçiren başkent temsilcisi, İstanbulspor savunmasının hatalarından yararlanarak ilk yarıda 3 farkla üstünlüğü elde etti. Konuk ekip İstanbulspor ise, uzun toplarla pozisyon üretmeye çalıştı. Son paslarda fazla etkili olamayan İstanbul ekibi, hiçbir varlık gösteremediği ilk yarıda 3 gol yedi. 2. dakikada Ümit Karan’ın pasıyla ceza alanı içinde topla buluşan Jaba’nın vuruşunda, kaleci Oğuz meşin yuvarlağı ayaklarıyla kornere gönderdi. 7. dakikada Güven’in kısa düşen geri pasında araya giren Ümit Karan, kaleciyi çalımladıktan sonra meşin yuvarlağı filelere yolladı 1-0. 16. dakikada Musa’nın sağ taraftan yaptığı ortada ceza alanı içinde uygun durumda topla buluşan Jaba, meşin yuvarlağı 2. kez İstanbulspor ağlarıyla buluşturdu 2-0. 21. dakikada Wederson’un kullandığı serbest vuruşta kaleye gitmekte olan topa şık bir topuk hareketiyle dokunarak yön değiştirten Ümit Karan, kendisinin 2. takımının 3. golünü kaydetti 3-0. 23. dakikada Ümit Karan’ın ceza alanı dışından yaptığı aşırtma vuruşta, üst direğe çarpan top auta gitti. 36. dakikada Faruk’un sol taraftan yaptığı ortada arka direkte uygun durumda topla buluşan Musa’nun vuruşunda, top yan ağlarda kaldı. Karşılaşmanın ilk yarısı Büyükşehir Belediyesi Ankaraspor’un 3-0 üstünlüğüyle sona erdi. 
     
     İKİNCİ YARI 

     Ev sahibi Ankaraspor, ilk yarıda bulduğu 3 farklı üstünlükle 2. yarıya rehavete kapılarak başladı. İstanbulspor'un ön alanda kurduğu baskı nedeniyle sahasına çıkmakta zorlanan başkent ekibi, 2 gol yemesine rağmen karşılaşmadan 3 puanla ayrılan taraf oldu. 
     Konuk ekip İstanbulspor ise, ilk yarıya oranla daha etkili bir futbol oynarken, devre boyunca başarılı bir oyun ortaya koydu. 
     49. dakikada Yordanov'un sol taraftan yaptığı ortada arka direkte topla buluşan Deniz, kale çizgisinde meşin yuvarlağa dokunarak filelere gönderi 3-1 
     65. dakikada sağ taraftan yapılan ortada topla buluşan Yordanov'un kafa vuruşunda kaleci Jevric, son anda meşin yuvarlağı kornere çeldi. 
     71. dakikada Musa'nın sağ taraftan yaptığı ortada Musasa, şık bir kafa vuruşuyla topu ağlarla buluşturdu 3-2 
     83. dakikada Musa'nın ceza alanı içinden yaptığı sert vuruşta kaleci Jevric, meşin yuvarlağı yumruklayarak tehlikeyi uzaklaştırdı. 
     90. dakikada Wederson'un yaklaşık 25 metreden kullandığı serbest vuruşta kaleci Oğuz son anda meşin yuvarlağı tokatlayarak kornere çeldi. 
     Karşılaşma, Büyükşehir Belediyesi Ankaraspor'un 3-2 üstünlüğüyle sona erdi. 
     
</TEXT>
</DOC>
