<DOC>
<DOCNO> 333796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/15/son/sontur45.html </URL>
<DATE> 2005/04/15/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
60 yaşındaki doktor gaspçıyı etkisiz hale getirdi 
</HEADLINE>
<TEXT>

     Hatay'ın İskenderun İlçesi'nde Doktor Süleyman Saygılı 60 , muayenehanesini basarak, haraç istediğini iddia ettiği kişiyi, etkisiz hale getirdiğini söyledi. 
     Eski İskenderun Devlet Hastanesi Başhekimi Süleyman Saygılı, dün akşam meydana gelen olayla ilgili saldırganların yakalanması için polise ifade verdi. 
     Muayenehanesine gelen silahlı 4 kişiden 2'sinin kapıda beklerken birinin sekreterini etkisiz hale getirdiğini, 20'li yaşlardaki diğerinin ise odasına girdiğini öne süren Saygılı, şöyle konuştu 
     ''Dışarıdaki gürültüleri duyunca hemen polise ihbarda bulundum. Odama giren kişi beni dövüp gasp yapma amacındaydı. Benim korkacağımı sandı, ama mücadele ettim ve onu yere düşürmeyi başardım. Yüksek sesle sekreterime 'polisin gelmek üzere olduğunu, korkmaması gerektiğini' söyledim. Bunun üzerine elimden kurtulup diğer arkadaşlarıyla birlikte kaçtı.'' Dr. Saygılı, kavga sırasında sağ elinde kırık oluştuğunu söyledi. 
     Bu arada İskenderun Emniyet Müdürlüğü yetkilileri, doktorun ve diğer görgü tanıklarının ifadeleri doğrultusunda eşkalleri belirlenen saldırganların yakalanması için soruşturmanın sürdürüldüğünü bildirdiler. 
     
</TEXT>
</DOC>
