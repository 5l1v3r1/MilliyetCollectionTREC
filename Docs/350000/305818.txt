<DOC>
<DOCNO> 305818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/12/son/sonsiy27.html </URL>
<DATE> 2005/01/12/ </DATE>
<TIME> 18.25 </TIME>
<AUTHOR>  </AUTHOR>
<HEADLINE>
Livaneli "örgüt isterse adayım" dedi 
</HEADLINE>
<TEXT>

     CHP İstanbul Milletvekili Zülfü Livaneli, örgüt isterse genel başkanlık için aday olacağını söyledi. 
     CNN TÜRK'te yayınlanan Manşet programında Mehmet Ali Birand'ın sorularını yanıtlayan Livaneli, 29 ocakta yapılacak kurultayın CHP için bir dönüm noktası olduğunu belirtti. 
     Livaneli, "bu kurultaydan sonra CHP ya bölünecek, ya da kitle ile bütünleşecek" diye konuştu. 
     
     "Bu iş Baykal'la olmuyor" 
     CHP'nin artık Atatürk'ün partisi olmaktan çıktığını söyleyen CHP İstanbul Milletvekili Livaneli, "bu iş artık Baykal'la olmuyor" dedi. 
     Livaneli, genel başkan olursa önce tüzüğün değişeceğini, gençlerin, kadınların partiye davet edileceğini ve CHP'nin daha kitlesel bir parti olacağını vurguladı. 
     
     CHP kurultayı 29-30 ocakta 
     CHP olağanüstü kurultayı 29-30 ocak tarihlerinde Ahmet Taner Kışlalı Spor Salonu'nda yapılacak. 29 ocak cumartesi günü saat 10. 00'da başlayacak ve 30 ocak pazar günü de çalışmalarını sürdürecek olan kurultayda, genel başkan seçiminin yanısıra Parti Meclisi PM için 80 asıl, 20 yedek üye ile Yüksek Disiplin Kurulu'na YDK 15 asıl, 15 yedek üye seçilecek. 
     
</TEXT>
</DOC>
