<DOC>
<DOCNO> 319696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/01/son/sonspo37.html </URL>
<DATE> 2005/03/01/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Malatyaspor Fenerbahçe maçında hedefimiz galibiyet... 
</HEADLINE>
<TEXT>

     Malatyaspor, pazar günü lider Fenerbahçe ile oynayacağı maçın hazırlıklarına başladı. 
     Kulüp Başkan Vekili İlhan Kavuk, yaptığı açıklamada, Ligin en güçlü ekiplerinden biri ile karşılaşacaklarını bildiklerini belirterek, ''Hedefimiz kesinlikle galibiyettir'' dedi. 
     Sahalarında en son oynadıkları Büyükşehir Belediyesi Ankaraspor ve Diyarbakırspor maçlarını kazandıklarını hatırlatan Kavuk, şunları söyledi 
     ''Sahamızda kazanmaya başlamamız takım üzerindeki baskıyı da azalttı. Bu olumlu gidişi Fenerbahçe önünde alacağımız güzel sonuçla devam ettireceğiz. Ancak planladığımız hedefe varmak için taraftar desteği şart. Fenerbahçe maçında tribün gücümüzü tüm dünyaya göstermek için bu büyük bir fırsattır. Herkesi bu maça ve desteğe çağırıyoruz.'' 
     
</TEXT>
</DOC>
