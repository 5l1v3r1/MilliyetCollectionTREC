<DOC>
<DOCNO> 328909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/31/son/soneko25.html </URL>
<DATE> 2005/03/31/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
DİE, Mart ayı enflasyonunun 4 Nisan'da açıklayacak... 
</HEADLINE>
<TEXT>

     Devlet İstatistik Enstitüsü DİE , Mart ayı fiyat artışlarına ilişkin rakamları, 4 Nisan Pazartesi günü açıklayacak. 
     DİE, 3 Nisan tarihinin pazar gününe gelmesi nedeniyle, o günü takip eden işgünü olan 4 Nisan tarihinde yayımlayacak. 
     DİE, yeni yılla birlikte, 2005 yılında yayınlayacağı tüm verileri iş gününde açıklama kararı almıştı. 
     Karara göre, DİE daha önce hafta sonuna denk gelse dahi her ayın 3'ünde yayınladığı enflasyon verilerini, Ocak ayından itibaren bu tarihin bir gün öncesi ya da sonrasında yayınlayacak. 
     Enflasyon verileri, ayın 3'ü Cumartesi gününe denk gelmesi durumunda o ayın 2'sinde, Pazar gününe denk gelmesi durumunda ise 4'ünde açıklanacak. 
     Buna göre DİE, Ocak, Şubat, Mart, Mayıs, Haziran, Ağustos ve Ekim ayı enflasyon verilerini 3'ünde, Eylül, Kasım ve Aralık ayı enflasyon verilerini 2'sinde ve Nisan ile Temmuz verilerini de 4'ünde açıklayacak. 
     DİE, Kasım ayının enflasyonunu, 3'ünün Ramazan Bayramı'na denk gelmesi nedeniyle 2 Kasım Çarşamba günü yayınlayacak. 
     Yeni takvime göre DİE, sanayi üretimi verilerini ise Ocak ile Ekim'de 10'unda, Şubat, Mart, Nisan, Haziran, Temmuz, Ağustos, Eylül, Kasım ve Aralık'ta 8'inde, Mayıs'ta da 9'unda açıklayacak. 
     Dış ticaret verileri de Ocak, Mart, Ağustos, Ekim aylarında 31'inde, Şubat'ta 28'inde, Nisan ve Temmuz'da 29'unda, Mayıs, Haziran, Eylül, Kasım ve Aralık'ta da 30'unda yayınlayacak. 
     
</TEXT>
</DOC>
