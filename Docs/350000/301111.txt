<DOC>
<DOCNO> 301111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/26/son/sontur03.html </URL>
<DATE> 2004/12/26/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Antalya Kaleiçi'ndeki yangında 4 bina tamamen yandı 
</HEADLINE>
<TEXT>

     Fazıl Tunç AA 

Antalya'nın Kaleiçi semtinde bir pansiyonda çıkan, daha sonra çevredeki ev ve işyerlerine sıçrayan yangın, ekiplerin yoğun çalışması sonucu söndürüldü. Yangında 2 kişi yaralanırken, 4 bina tamamen yandı. 
     Alınan bilgiye göre, Kaleiçi semtinde bir pansiyonda çıkan yangın, kısa sürede çevredeki diğer ev ve işyerlerine sıçradı. 
     Antalya Büyükşehir Belediyesi itfaiye ekiplerinin müdahale ettiği yangında, pansiyonda bulunan Fatih Burcu 24 alevlerden kurtulmak amacıyla binadan atlayıp yaralı kurtuldu. Fatih Burcu ile birlikte Bekir Üstündağ 67 adlı bir kişi daha yaralandı. Yaralılar, Antalya Devlet Hastanesi'nde tedavi altına alındı. 
     Antalya Valisi Alaaddin Yüksel de yangın bölgesine gelerek, söndürme çalışmalarını bizzat yönlendirmeye başladı. Büyükşehir Belediyesi İtfaiye Daire Başkanlığı'na bağlı 4 ekip 11 araç ve Sivil Savunma Müdürlüğü ekiplerinin müdahale ettiği yangın kontrol altına alındı. 
     İtfaiye Daire Başkanı Ali Fuat Uslu, gazetecilere yaptığı açıklamada, yangının kontrol altına alındığını, yangında 4 binanın tamamen yandığını, bazı binaların da hasar gördüğünü bildirdi. 
     Fuat, bir pansiyonda başlayan ve diğer binalara da sıçrayan yangının çıkış nedeninin henüz tespit edilemediğini kaydetti. 

     
</TEXT>
</DOC>
