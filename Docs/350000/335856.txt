<DOC>
<DOCNO> 335856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/22/son/soneko05.html </URL>
<DATE> 2005/04/22/ </DATE>
<TIME> 08.50 </TIME>
<AUTHOR>  </AUTHOR>
<HEADLINE>
Borsada hisseler büyük portföylerde 
</HEADLINE>
<TEXT>

     İstanbul Menkul Kıymetler Borsası'nda İMKB işlem gören hisse senetlerinin yüzde 71.2'si toplam bin yatırımcının portföyünde bulunuyor. 
     Sayıları 740 bini bulan küçük yatırımcıların piyasadaki toplam payı ise yüzde 3 düzeyinde kalırken en fazla hisseye sahip 9'u yabancı ilk 10 yatırımcının portföyü 5 katrilyon lirayla piyasanın yüzde 13'ünden fazla bir büyüklük oluşturdu. 
     Türkiye Sermaye Piyasası Aracı Kuruluşları Birliği'nin araştırmasına göre, Türkiye'de hisse senedine yatırım yapanların sayısı ocak 2005 itibariyle 1 milyon 850 bin 657 olarak gerçekleşti. Yatırımcı sayısı, geçen yılın eş dönemindeki 1 milyon 676 bin 528'lik düzeyine göre yüzde 10.4 arttı. 
     
     PORTFÖYLERİN PAYLARI 
     Porföy değerlerine göre pazar payları 
     1-10 milyar, yüzde 3.11. 
     11-50 milyar yüzde 6.45 . 
     51-100 milyar yüzde 3.49. 
     101-500 milyar yüzde 7.67. 
     501 milyar-1 tril. yüzde 2.96. 
     1 trilyon üstü yüzde 76.32. 
     Yatırımcıların 962 bin 699'unun hesabında hisse senedi bulunmuyor. Hesabında hisse senedi bulunan 887 bin 958 yatırımcının sahip olduğu hisse senetlerinin toplam portföy değeri ise aynı tarih itibariyle 37 katrilyon 337 trilyon lira 27 milyar 808 milyon dolar olarak gerçekleşti. İMKB'deki hisse senetlerinin toplam bir önceki yıla göre yüzde 55 oranında büyüdü. 
     Hesabında hisse senedi bulunan yatırımcıların 885 bin 2'sini gerçek, 2 bin 956'sını ise tüzel kişi yatırımcılar oluşturdu. 
     10 yatırımcının portföyü 5 katrilyon 
     Borsada en büyük 10 yatırımcı, 4 katrilyon 934 trilyon liralık portföyleriyle, toplam hisse senetlerinin yüzde 13.2'sini ellerinde bulunduruyor. Tamamı tüzel kişi olan bu yatırımcılardan, dokuzunun yabancı, birinin ise yerli olduğu bildirildi. 
     
     YATIRIMCI SAYISI 
     Türkiye Sermaye Piyasası Aracı Kuruluşları Birliği'nin araştırmasına göre, Türkiye'de hisse senedine yatırım yapanların sayısı 3 ocak 2005 itibariyle 1 milyon 850 bin 657 olarak gerçekleşti. Yatırımcı sayısı, geçen yılın eş dönemindeki 1 milyon 676 bin 528'lik düzeyine göre yüzde 10.4 arttı. 
     Yatırımcıların 962 bin 699'unun hesabında hisse senedi bulunmazken, hesabında hisse senedi bulunan 887 bin 958 yatırımcının sahip olduğu hisse senetlerinin toplam portföy değeri ise aynı tarih itibariyle 37 katrilyon 337 trilyon lira 27 milyar 808 milyon dolar olarak gerçekleşti. 
     Hesabında hisse senedi bulunan yatırımcıların 885 bin 2'sini gerçek, 2 bin 956'sını ise tüzel kişi yatırımcılar oluşturdu. 
     İlk 100 yatırımcı ise 14 katrilyon 669 trilyonluk portföy değeriyle toplamda yüzde 39.3, ilk bin yatırımcı da 26 katrilyon 598 trilyon liralık portföy büyüklüğüyle toplamda yüzde 71.2'lik pay aldı. 
     
     Ağırlık büyük yatırımcıda 
     İMKB'deki hisse senetlerinin yüzde 76.3'le en büyük bölümüne, 1 trilyon liranın üzerinde portföyü bulunan gerçek ve tüzel kişi 2 bin 86 yatırımcı sahip bulunuyor. 
     'Büyük yatırımcı' olarak tanımlanan bu grubun hisse senetlerinin toplam portföy değeri, 3 ocakta 28 katrilyon 496 trilyon liraya 21 milyar 223 milyon dolara ulaştı. 
     Büyük yatırımcıların sayısı önceki yıla göre yüzde 32, toplam portföyleri ise yüzde 67 oranında arttı. 2004 yılının eş döneminde Borsa'daki hisse senetlerinin yüzde 70.8 oranındaki 17 katrilyonluk bölümünü 1585 gerçek ve tüzel kişi büyük yatırımcı kontrol ediyordu. 
     
     Küçük yatırımcının payı azalıyor 
     Portföylerinin değeri 10 milyar liraya kadar olan küçük yatırımcıların sayısı ise 3 ocak itibariyle 739 bin 804 oldu. Portföylerinin toplam değeri 1 katrilyon 162 trilyon lira 865 milyon dolar olarak gerçekleşen küçük yatırımcıların, toplam içindeki payı ise yüzde 3.1'de kaldı. 
     Küçük yatırımcıların payında geçen yıla göre gerileme gözlendi. 
     2004 yılının aynı döneminde toplam piyasada yüzde 5 oranında pay alan 784 bin 928 küçük yatırımcının, hisse senetlerinin toplam portföy değeri 1 katrilyon 197 trilyon lira olmuştu. 
     
</TEXT>
</DOC>
