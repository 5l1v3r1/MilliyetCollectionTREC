<DOC>
<DOCNO> 318071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/24/guncel/gun03.html </URL>
<DATE> 2005/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
'Öğretmenler yeterli değil' 
</HEADLINE>
<TEXT>


1500 lise öğrencisi arasında yapılan araştırmaya göre öğrenciler, öğretmenlerinin sorunlarıyla ilgilenmediğini ve kendilerine yardımcı olmadığını düşünüyor 

SİBEL KAHRAMAN İstanbul 

Lise öğrencileri, öğretmenlerinin kendileriyle yeterince ilgilenmediğine, bunun sonucunda da, ilgi ve yeteneklerinin farkına varılmadığına inanıyor. 
Trakya Üniversitesi Eğitim Fakültesi Eğitim Bilimleri Öğretim Üyesi Yar Ali Mete, 1500 lise öğrencisi arasında yaptığı araştırmaya göre, öğrencilerin yüzde 50.9'u, öğretmenlerin öğrencilerin ilgisini derse çekemediğini belirtti. 
Öğrencilerin yüzde 52.7'si, öğretmenlerinin eksiklerini gideremediğini söyledi. Öğretmenlerinin kendilerine rol modelliği yapmadığını belirten öğrencilerin yüzde 57.6'sı da öğretmenlerinin psikolojik sorunlarını çözmede yardımcı olmadığını ifade etti. 
Araştırmanın sonuçları şöyle 
Yüzde 67.4'ü öğretmenlerinin bireysel gelişimlerini izlemediği ve sorunlarıyla ilgilenmediğini belirtiyor.Yüzde 61.7'si öğretmenlerinin sağlık sorunlarını çözmede yardımcı olmadığına inanıyor.Yüzde 51.2'si öğretmenlerinin, sabırlı ve hoşgörülü davranmadığını belirtiyor. Yüzde 66.3'ü yurt, burs, kitap gibi ihtiyaçlar sağlamada öğretmenlerin yardımcı olmadığını, 67.9'u da sanatsal becerileri geliştirmede kendilerine yardım edilmediğini ifade ediyor.Yüzde 54.2'si öğretmenlerinin dersi anlatırken farklı ses tonu kullandığını söylüyor.Yüzde 50'si uyum sorunlarının çözümünde öğretmenlerin yardımcı olduğunu belirtiyor.Yüzde 54.2'si sordukları soruya doyurucu cevap alamadıklarını ifade ediyor. Yüzde 50.2'si öğretmenlerinin öğrenci gruplarının sorunlarının çözümüne yardımcı olmadığını belirtiyor. 

Meslekler tanıtılmalı 

Yüzde 56.6'sı meslekleri tanıma ve seçmede öğretmenlerinin yardımcı olmadığını söylüyor. 


</TEXT>
</DOC>
