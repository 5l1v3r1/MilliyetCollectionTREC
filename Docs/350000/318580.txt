<DOC>
<DOCNO> 318580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/25/son/sonsiy24.html </URL>
<DATE> 2005/02/25/ </DATE>
<TIME> 19.21 </TIME>
<AUTHOR>  </AUTHOR>
<HEADLINE>
Mgk toplantısı sona erdi... 
</HEADLINE>
<TEXT>

     Milli Güvenlik Kurulu'nun MGK bugünkü toplantısında Irak, Kıbrıs ve savunma sanayii konuları görüşüldü. 
     MGK'nın Çankaya Köşkü'nde yaklaşık 5 saat süren yılın ilk toplantısından sonra yayımlanan bildiride, yeni Irak yönetimi ve halkının tüm kesimleriyle Türkiye'nin yakın diyalog ve işbirliği içinde olmasının önemi üzerinde durulduğu belirtildi. 
     Bildiride, Kıbrıs'ta BM Genel Sekreteri'nin iyi niyet misyonu çerçevesinde çözüme yönelik girişimlerin Türkiye tarafından desteklenmeye devam edileceği vurgulandı. 
     Toplantıdan sonra yayınlanan bildiri şöyle 
     ''Toplantıda, Irak'ta seçim sonrası gelinen aşama değerlendirilmiş Birleşmiş Milletler Güvenlik Konseyi'nin 1546 sayılı kararıyla da onaylanmış olan siyasi süreç ile yeni anayasa yazım çalışmalarının Irak halkının tüm kesimlerinin katılımıyla sürdürülmesinin önemine değinilmiş, siyasi sürecin başarısı, kalıcı barış ve istikrar sağlanması ile ulusal birliğin korunması doğrultusunda yeni Irak yönetimi ve halkının tüm kesimleriyle Türkiye'nin yakın diyalog ve işbirliği içinde olmasının önemi üzerinde durulmuş KKTC'de yapılan erken genel seçimlerin değerlendirilmesi yapılmış, parlamenter yapıya sahip bir devlet olmanın gereklerini yerine getiren ve demokratik kuralları eksiksiz işleten bir halkın var olduğunun dünya kamuoyu önünde tescil edilmesindeki memnuniyet dile getirilmiş Kıbrıs'ta adil ve kalıcı bir çözüme ulaşılması için KKTC'ne uygulanan kısıtlamaların kaldırılmasına yönelik vaatlerin yerine getirilmesinin önemi ve Birleşmiş Milletler Genel Sekreteri'nin iyi niyet misyonu çerçevesinde çözüme yönelik girişimlerin Türkiye tarafından desteklenmeye devam edileceği vurgulanmış Ayrıca, savunma sanayiimizde ulaşılan düzeyin Türk Silahlı Kuvvetleri'nin modernizasyon gereksinimlerini karşılama durumu ile yeterli bir ulusal savunma sanayiinin geliştirilmesine yönelik önlemler üzerinde kapsamlı bir değerlendirme yapılmıştır.'' 
     
</TEXT>
</DOC>
