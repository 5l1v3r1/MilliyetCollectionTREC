<DOC>
<DOCNO> 301772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/29/spor/bnba.html </URL>
<DATE> 2004/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA 2004 albümü 
</HEADLINE>
<TEXT>


Detroit Pistons'ın şampiyonluğundan, Shaq'ın takas edilmesine, Detroit-Indiana maçında çıkan arbededen, Kevin Garnett'in normal sezonun MVP ödülünü kazanmasına kadar birçok olay NBA'e damgasını vurdu 

NBA'e yakın plan METE AKTAŞ 


Kara gece 
Detroit-Indiana maçında yaşanan arbede ve başta Ron Artest olmak üzere oyunculara verilen tarihi nitelikteki cezalar NBA tarihine kara bir leke olarak geçti. 

Yıldızlar Hollwood'da 
2004 yılının ilk büyük organizasyonu Los Angeles'da oynanan 2004 All-Star maçıydı. Shaquille O'Neal kendi seyircisinin önünde kazandığı MVP ödülünü havaya kaldırırken sanki Melekler Şehri'ne veda ediyordu. 

Çocuklar geleceğimiz 
NBA'in iki genç süperstarı LeBron James ve Carmelo Anthony, uzun yıllar sürecek rekabetlerinin temellerini çaylak sezonlarında attılar. 

Aç kurt 
Minnesota Timberwolves'un herşeyi, ligin en saygın isimlerinden Kevin Garnett, 2003 - 04 normal sezonunun MVP'si En Değerli Oyuncusu seçildi. 

Mahşerin 4 atlısı 
L.A. Lakers, Karl Malone ve Gary Payton'ı transfer ettiği için şampiyonluğun en güçlü adayı olarak gösteriliyordu. Mutlu günlerinden birinde görüntülenen bu süper 4'lü sezon ilerledikçe, bu tür anları çok ender olarak yaşayacaktı. 

0.4 mucizesi 
Batı yarı finali 5. maçında Derek Fisher'ın 0.4 saniye içinde attığı ve Spurs'ü adeta yıktığı mucizevi basket, NBA tarihinin unutulmaz anları arasındaki yerini aldı. 

İnandılar, kazandılar 
Detroit Pistons, NBA Finali'nde favori gösterilmemesine rağmen, güçlü L.A. Lakers'ı takım oyunu oynayarak 4-1 yendi ve 14 yıl sonra şampiyonluk kupasını Detroit'e getirdi. 

50 milyon dolarlık adam 
Detroit Pistons ile şampiyonluk yüzüğünü, Yeliz hanım ile de evlilik yüzüğünü takan milli gururumuz Mehmet Okur, yazın Utah Jazz ile 50 milyon dolara imza atarak Türk spor tarihinin en pahalı oyuncusu oldu. 

Yeni bir başlangıç 
Milli basketbolcumuz Hidayet Türkoğlu, Sacramento ve San Antonio Spurs'ten sonra şimdi de Orlando Magic'in başarısı için ter döküyor. Hidayet Orlando'ya, Orlando'da Hidayet'e alışmışa benziyor. 

Olimpik fiyasko 
2002 Dünya Şampiyonası'ndaki rezaleti 2004 Atina Olimpiyatları'nda alacakları altın madalya ile temizleyeceklerini düşünen Amerikalılar, yarı finalde Arjantin'e yenilerek hayalkırıklığı yaşadılar. 

Hanedanın ayak sesleri 
Ligin son iki sezonunda sayı krallığını kazanan Tracy McGrady'i takasla kadrosuna dahil eden Houston Rockets, 2.26'lık Yao Ming ile birlikte McGrady'nin güç birliği yaparak Rockets'ı NBA'in yeni güç merkezi haline getirmesini umut ediyor. 

Süpermen Miami'de 
Beklenmedik bir şekilde Los Angeles Lakers'dan, Miami Heat'e takas edilen Shaquille O'Neal yeni "küçük kardeşi" Dwyane Wade ile iyi bir ikili oluşturdu. 

Düşman kardeşler 
Birlikte oynadıkları 7 yıl boyunca 3 NBA şampiyonluğu başta olmak üzere birçok başarıya imza atan Kobe Bryant- Shaquille O'Neal ikilisi, O'Neal'ın takas edilmesinin ardından ilk kez Noel günü karşılaştılar. Bu maçtaki düelloyu Kobe kazandıysa da, savaşı kazanan Shaq ve Miami Heat oldu. 

Yüzleri gülmedi 


NBA'DE Kuzeybatı Grubu'nda son sıradan kurtulma çabasındaki Utah Jazz, Seattle Supersonics'e evinde 98 - 88 mağlup oldu. Utah Jazz'da Mehmet Okur'un 34 dakikada 1 2 iki sayı, 0 4 üç sayı, 3 3 serbest atış, 6 ribaund, 2 asist, 1 top çalma, 4 top kaybı, 1 blok ve toplam 5 sayı kaydettiği maçta Seattle'da İbrahim Kutluay yine forma şansı bulamadı. Seattle Supersonics'in en skoreri 22 sayı ile Rashard Lewis oldu. 
GÜNEYDOĞU Grubu'nda üçüncü sıraya demir atan Orlando Magic ise New York Knicks'e kendi sahasında 119 - 111'lik skorla boyun eğdi. Orlando'da oyuna sonradan giren milli forvetimiz Hidayet Türkoğlu, şans bulduğu 20 dakika içinde 3 6 iki sayı, 1 3 üç sayı, 2 2 serbest atış, 4 ribaund, 1 asist, 1 top kaybı ile oynadı, maçı 11 sayı ile tamamladı. New York'u 34 sayı atan Stephon Marbury galibiyete taşıdı. 

Diğer sonuçlar 
Washington - Charlotte 106 - 97 
Indiana - New Orleans 100 - 82 
Detroit - New Jersey 100 - 90 
Golden State - Denver 104 - 101 
Miami - Atlanta 116 - 102 
Memphis - LA Clippers 96 - 76 
Portland - Philadelphia 104 - 111 


</TEXT>
</DOC>
