<DOC>
<DOCNO> 325686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/21/son/sonyas11.html </URL>
<DATE> 2005/03/21/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Çevre Oscarı Türk'e 
</HEADLINE>
<TEXT>

     KAZIM DOĞAN Frankfurt 

Bilim dünyasında "Enerji ve Çevre Oscarı" olarak bilinen ve Birleşmiş Milletler tarafından verilen "Dünya Enerji Ödülü"nü, Almanya'nın Aachen kentinde yaşayan Dr. Ahmet Lokurlu kazandı. Dr. Lokurlu ödülünü, 27 Nisan 2005 tarihinde Tokyo'daki EXP0 2005 Fuarı'nda düzenlenecek törenle California Valisi Arnold Schwarzenegger'in elinden alacak. Jülich Araştırma Merkezi'nde Enerji ve Proses Mühendisliği Enstitüsü, Yakıt Hücreleri Araştırma ve Geliştirme Bölümü'nde çalışan Lokurlu, buluşuyla güneş enerjisi konusunda bir çığır açtı. Lokurlu'nun buluşunda çatıda kremit görevini yapan güneş kollektörleri, içindeki suyu 180 dereceye kadar ısıtıp 4 barlık basınçla buhara dönüştürüyor. Sıcağı buhara çeviren sistem, aynı anda soğutma işlevi de görüyor. Çevreye zararsız sistem bir kez kurmak yeterli oluyor. Dünyada ilk kez Sarıgerme'de bir otelde denenen sistemin çalışması için ayrıca enerji gerekmiyor. Şimdilik yalnızca büyük işletmelerde kullanılabilen, enerji üretimini tek elde toplayan yeni buluş, hem elektrik üretiyor hem de her yatırımcıya çevreye sıfır zararla tasaruf imkanı sağlıyor. Lokurlu, 2004'te de 20 bin Euro değerindeki Avusturya ve İsviçre'nin çevreye zararsız enerji konusunda ortak verdiği Avrupa Yaratıcılık Ödülü'ne RİO - Resource İnput Optikiedurg layık görülmüştü. 
     
</TEXT>
</DOC>
