<DOC>
<DOCNO> 305119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/10/son/soneko35.html </URL>
<DATE> 2005/01/10/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Transtürk Holding, TMSF ile anlaştı... 
</HEADLINE>
<TEXT>

     Transtürk Grubu, Tasarruf Mevduatı Sigorta Fonu TMSF ile borçların yeniden yapılandırılması konusunda anlaştı. 
     Transtürk Holding'den Borsa'ya gönderilen açıklamada, Transtürk Grubu ile alacaklı bankalar konsorsiyumu arasında imzalanan finansal yeniden yapılandırma sözleşmesinin feshini takiben, TMSF ile yapılan yeniden yapılandırma görüşmelerinin tamamlandığı bildirildi. 
     Açıklamada, görüşmelerin olumlu sonuçlandığı ve feshedilen finansal yeniden yapılandırma sözleşmesine göre oluşturulmuş anapara artı birikmiş faiz üzerinden, grubun sunmuş olduğu borç itfa teklifi üzerinde uzlaşma sağlandığı belirtilerek, protokolün önümüzdeki günlerde imzalanacağı kaydedildi. 
     
</TEXT>
</DOC>
