<DOC>
<DOCNO> 310696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/30/yazar/asik.html </URL>
<DATE> 2005/01/30/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Günün bilançosu 
</HEADLINE>
<TEXT>


CHP, CHP olalı bu kadar kötü ve düzeyi düşük bir kurultay yaşamadı... 
CHP halkın gözünden düşürülmek isteniyorsa bunda çok başarılı olundu, parti kurultayda büyük yara aldı... 
Dün kurultayı izleyen gazeteci arkadaşların ortak kanısı buydu. 
Elbet gün boyu televizyon ekranlarından kurultayı izleyen yurttaşların da... 
Sarıgül ve taraftarları kurultayın kaybedildiğini divan seçimi sırasında eller kalktığında gördüler. Daha sonra sergiledikleri sinirli davranışlar, Genel Başkan'ı yuhalamalar, konuşturmama çabaları, bu sinirliliğin sonucu olsa gerekti. Salona girişte yanındakiler içeri alınmayınca camları tekmelediği söylenen Mustafa Sarıgül'ün Bakırköy Belediye Başkanı Ateş Ünal Erzen'i yumruklaması eşi görülmemiş olaylardandı. 
Sarıgül'ün, Divan izin vermeden cevap hakkı kullanmak istemesi ve kürsüden inmemesi, demokratik terbiye ile hiç mi hiç bağdaşmıyordu. 
Deniz Baykal, uzun konuşmasında söylemek istediği ne varsa söyledi. Mustafa Sarıgül'le ilgili suçlamaları inandırıcıydı. 
Ancak Deniz Baykal açış konuşmasını adaylık konuşmasına dönüştürürken Sarıgül'e cevap hakkı verilmeliydi. Ona da haksızlık edildi. 

Sayılar Mustafa Sarıgül, Genel Merkez'de Genel Başkan adaylığını açıklayacağı toplantıya 10 bin kişiyle geleceğini söylemişti... 
Yaklaşık 1000 kişiyle geldi. Sarıgül, kurultaya 30 bin kişiyle geleceğini söylemişti. Dün kurultay salonu önünde çok çok 2 bin sarı kaşkollu vardı... 
Divan Başkanlığı seçiminde delege oranı belli oldu. En iyimser tahminle delegelerin üçte biri Sarıgülcü, üçte ikisi Baykalcı idi. Sonuç, Divan seçiminde belli oldu. 
Sarıgül'ün otobüsü salonun önünde şu şarkıyı çalıyordu 
Kandıramazsın beni Susturamazsın beni Durduramazsın beni Ben kötüyüm, sen iyi mi Bir, iki, üç, dört, tamam Daha da katlanamam. 
Sarıgülcü müzisyen Ali Kocatepe, müziği nasıl bulduğu sorusuna, "Katlanamıyorum" diye cevap verdi. 

Meclis Başkanı Bülent Arınç, "Bazı çevreler bizi h l şalvarı, fesi ve kılıcıyla tanıyor" demiş. 
Son dönemlerde bizi türbanıyla tanıyan daha fazla.. 
Haldun Ertem 

İmla... Karadenizli delikanlıya amcası yerli yapım bir tabanca hediye etmiş... 
Delikanlı, tabancayı ertesi gün geri götürmüş. 
Adam şaşkın, sebebini sormuş... 
- Bunda hata var, demiş delikanlı... 
- Ne hatası yavrum... 
- İmla hatası... 
Ve tabancanın kabzasındaki yazıyı göstermiş... 
"Dam otomatik" yazıyormuş orada. 
Tam otomatik yerine.. 

"Office of Special Plans" Deniz Baykal, kürsüden kendisine kurulan komplonun belgesini sallıyor... "Top Secret" damgalı bu belge, Office of Special Plans adlı daireden Pentagon'a gönderilmiştir. İçinde Deniz Baykal'ı istifaya zorlayacak kimi bilgelerden söz ediliyor. Bu bilgiye göre Deniz Baykal adına İsviçre'de kızına ait Enigma şifreli hesaba 4 milyon dolar yatırılmıştır. 
Deniz Baykal, Office of Special Plans OSP adlı bir birimin bulunup bulunmadığını araştırıyor... Böyle bir birim vardır. Bu birim 11 Eylül sonrasında ABD Savunma Bakan Yardımcısı Paul Wolfowitz'in girişimiyle kurulmuştur. RAND'ın eski mensuplarından Abram Schulsky tarafından yönetilmiştir. Ana görevi ABD'nin Irak işgalini doğrulayacak enformasyon üretmektir. Bu arada anlaşılan Deniz Baykal'la da uğraşmışlardır. 
Baykal, bu iddiaları dün kesinlikle reddetti... Kurulan komplo ABD adına yüz kızartıcıdır. 

Kıssadan hisseye buyurun... Yıllardır birbirini görmeyen iki Fransız arkadaş, Paris'te bir kafede karşılaşmışlar. Büyük tezahüratla birbirlerine sarılıp öpüştükten sonra sıra hoşbeşe gelmiş. Ne yapar ne edersin, diye sormuş Jean arkadaşı Michel'e 
- Nasıl bıraktınsa öyleyim, demiş Michel, h la tapuda memurum. Ya sen 
- Ben işi epey ilerlettim, demiş Jean, gel yarın seni işyerime götüreyim 
Ertesi akşam almış Michel'i arabasına, şehir dışında lüks bir malik neye götürmüş. İçerde birbirinden güzel huri gibi kızlar. Ve onlarla üst katlara inip çıkan şık erkekler. Anlaşıldığı gibi olağanüstü lüks bir randevuevi imiş burası. Michel, Jean'e bir ara 
- Gel seni karımla tanıştırayım, demiş. 
Arka odaya geçmişler. Michel, Jean'i güzel eşiyle tanıştırmış. 
Sohbet devam ederken Jean baştan beri merak ettiği soruyu sormuş 
Yahu dostum nasıl başardın bu işi, nasıl yarattın bu muhteşem buluşma evini 
Michel piposundan bir nefes almış 
- İşe karımla başladık, demiş... Ve işte buralara kadar geldik... 
Kıssadan hisse Meşrebiniz genişse hayatta umulmadık başarılar kazanabilirsiniz 



</TEXT>
</DOC>
