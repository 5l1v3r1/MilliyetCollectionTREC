<DOC>
<DOCNO> 327571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/27/son/sonsiy05.html </URL>
<DATE> 2005/03/27/ </DATE>
<TIME> 22.29 </TIME>
<AUTHOR>  </AUTHOR>
<HEADLINE>
Başbakan erdoğan Ankara'da... 
</HEADLINE>
<TEXT>

     Başbakan Recep Tayyip Erdoğan, Kırgızistan'ın bir an önce demokratik yapıya kavuşmasını temenni etti. 
     Başbakan Erdoğan ve eşi Emine Erdoğan özel uçak ''ATA'' ile saat 22.10'da İstanbul'dan Ankara'ya geldi. 
     Esenboğa Havalimanı'nda bir gazetecinin, Kırgızistan'dan gelen son bir bilgi olup olmadığını sorması üzerine Erdoğan, bu akşam yaklaşık 130 öğrencinin Kırgızistan'dan uçakla Türkiye'ye döndüğünü kaydetti. 
     Kırgızistan'da havanın, Bişkek tarafında daha olumluya gittiğini ifade eden Erdoğan, mevcut gelişmelerin dışında fevkalade bir gelişmenin olmadığını söyledi. 
     Erdoğan, Türkiye'nin de AGİT çerçevesinde girişimlerini sürdürdüğünü belirterek, ''Temennimiz odur ki Kırgızistan bir an önce demokratik yapıya kavuşmuş olur'' dedi. 
     Kırgızistan'da yeni yönetim ile temas olup olmadığına ilişkin bir soruya karşılık Erdoğan, Dışişleri Bakanlığı görevlilerinin orada bulunduğunu ve çalışmaları sürdürdüklerini kaydetti. 
     
</TEXT>
</DOC>
