<DOC>
<DOCNO> 318965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/27/siyaset/asiy.html </URL>
<DATE> 2005/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Cenaze tercihi 
</HEADLINE>
<TEXT>


Başbakan ve Dışişleri Bakanı, eski Dışişleri Bakanı Kırca'nın cenazesiyle aynı saatte Kısakürek'in oğlunun cenazesindeydi 

ŞENOL DEMİRCİ, ŞAKİR AYDIN, HALUK ATALAY İstanbul FOTOĞRAFLAR ŞENOL DEMİRCİ, ERCAN ARSLAN 


Başbakan Recep Tayyip Erdoğan ve Dışişleri Bakanı Abdullah Gül, dün Necip Fazıl Kısakürek'in oğlu Ömer Kısakürek'in cenazesine katıldı. Aynı saatlerde toprağa verilen eski Dışişleri Bakanı Coşkun Kırca için düzenlenen törene ise hükümet üyeleri ilgi göstermedi. 
Öğle namazını Eyüp Camii'nden kıldıktan sonra Büyük Doğu Yayıncılık'ın yöneticilerinden Kısakürek'in 59 törenine katılan Erdoğan, tabutunu da taşıdı. 

Kutan'la konuşmadı 
Dışişleri Bakanı Gül, Saadet Partisi Genel Başkanvekili Recai Kutan, İstanbul Valisi Muammer Güler, Büyükşehir Belediye Başkanvekili İdris Güllüce de törendeydi. Erdoğan ve Kutan tokalaşmadı, bir araya gelmedi. 
Kalp ve solunum yetmizliği sonucu önceki gün vefat eden Kırca 78 için lik tören, Galatasaray Üniversitesi'nde yapıldı. Kırca'nın Türk ve Galatasaray bayraklarına sarılı tabutunu polisler taşıdı. 

Gelenek bozulmasın 
Teşvikiye Camii'ndeki törene katılanlar arasında ise eski Başbakan Tansu Çiller, 1. Ordu Komutanı Orgeneral Hurşit Tolon, eski TBMM Başkanı Hüsamettin Cindoruk, eski Genelkurmay Başkanı İsmail Hakkı Karadayı, CHP Milletvekili İnal Batu, eski MİT Müsteşarı Sönmez Köksal, eski CHP Genel Başkanı Altan Öymen, Semahat Arsel, İnan Kıraç, Galatasaray Üniversitesi Rektörü Duygun Yarsuvat ve Prof. Dr. İlber Ortaylı vardı. Tolon, naaşa selam durdu. Cumhurbaşkanı Ahmet Necdet Sezer ve Kara Kuvvetleri Komutanı Org. Yaşar Büyükanıt, çelenk gönderdi. Törende Dışişleri Bakanı Gül'ün çelengi de vardı. 
İnal Batu, hükümetten katılım olmadığı anımsatılınca "Yadırgıyorum. Dışişleri Bakanı Türkiye'de ise burada olması gerekirdi. Dışişleri bakanları birbirlerine cenazelerde gerekli saygıyı göstermeli. Bu gelenekleri kimse bozmasın" dedi. 

'Fakirlerin kapısını çalın' 

ABDULLAH KARAKUŞ Kızılcahamam 

Başbakan Recep Tayyip Erdoğan, AKP milletvekillerine ve belediye başkanlarına uyarıda bulunarak "Fakir sizin kapınızı çalmasın, siz fakiri bulun ve kapısını çalın. Eski alışkanlıklar bir kenara bırakılmalı" dedi. Erdoğan, önceki gece Kızılcahamam'da yapılan yerel yönetimler danışma kurulu toplantısında şu mesajları verdi İş takibi yapmayın, şaibeli işlere bulaşmayın. Belediye başkanları tepeden inme siyaset üretmesin. Ankara'dan mucize üretilmesini beklemeyin. Her şehrin bir kimliği ve ruhu olmalı. Estetiğe büyük önem verilmeli. Kaçak yapılaşma önlenmelidir. Eşinizle vatandaşın ziyaretine gidin. Fakir fukara belediye başkanının kapısını değil, belediye başkanı fakir fukaranın kapısını çalsın. 


</TEXT>
</DOC>
