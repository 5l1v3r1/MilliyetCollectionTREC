<DOC>
<DOCNO> 336783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/25/son/sontur40.html </URL>
<DATE> 2005/04/25/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Yanlışlıkla kendisini vurdu 
</HEADLINE>
<TEXT>

     Niğde'de üniversiteye hazırlanan genç kızın, babasının tabancasıyla yanlışlıkla kendisini vurduğu bildirildi. Genç kızın cenazesi, Bor İlçesi'nde toprağa verildi. 
     Edinilen bilgiye göre, Dik Mahallesi'nde oturan ve üniversite sınavlarına hazırlanan S.Ş 21 , dün akşam saatlerinde, Kayseri'de bir dersaneye gitmek için hazırlık yapmaya başladı. 
     S.Ş, eşyalarını koyacağı valizin içinde bulunan babası H.Ş'ye ait ruhsatlı tabancayı, başka bir yere nakletmek isterken, tabancanın kazayla ateş alması sonucu göğsünden yaralandı. S.Ş, olay yerinde hayatını kaybetti. 
     S.Ş'nin cenazesi, Bor İlçesi'ndeki Bor Paşa Camii'nde kılınan cenaze namazının ardından, Bahçeli Beldesi'ndeki Aile Mezarlığı'nda toprağa verildi. 
     AK Parti Niğde Milletvekili Mahmut Uğur Çetin'in kuzeni olduğu bildirilen S.Ş'nin cenazesine, milletvekili Çetin'in yanı sıra S.Ş'nin ailesi ve yakınları katıldı. 
     Olayla ilgili S.Ş'in babası H.Ş gözaltına alındı. 
     
</TEXT>
</DOC>
