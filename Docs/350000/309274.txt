<DOC>
<DOCNO> 309274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/25/son/sontur05.html </URL>
<DATE> 2005/01/25/ </DATE>
<TIME> 06.40 </TIME>
<AUTHOR>  </AUTHOR>
<HEADLINE>
Cumhuriyet Ekspresi'nin lokomotifi raydan çıktı 
</HEADLINE>
<TEXT>

     İstanbul-Ankara seferini yapan Cumhuriyet Ekspresi'nin lokomotifi, Bilecik yakınlarında raydan çıktı. Kazada ölen yada yaralanan olmadı. 
     İstanbul'dan Ankara'ya gitmek üzere hareket eden sekiz vagonlu Cumhuriyet Ekspresi'nin lokomotifi, henüz belirlenemeyen nedenle Bilecik'in Pelitözü mevkinde raydan çıktı. 
     Lokomotifin raydan çıkması nedeniyle Ankara-İstanbul demiyolu yaklaşık iki saat ulaşıma kapandı. Trende bulunan 351 yolcu ise otobüslerle Ankara'ya gönderildi. 
     Yolcular trenin, İstanbul'dan hareket ettikten sonra arızalandığını, ancak bir süre beklendikten sonra yola devam edildiğini iddia etti. 
     
     Yol ulaşıma açıldı 
     Cumhuriyet Ekspresi'nin lokomotifinin ön bojisinin Bilecik yakınlarında deray etmesi nedeniyle 18.30'dan itibaren kapanan demiryolu, TCDD ekiplerinin lokomotifi raylardan kenara alması sonucu yeniden ulaşıma açıldı. 
     Bilecik Garı'nda bekletilen Kars-İstanbul seferini yapan Doğu Ekspresi ile Diyarbakır-İstanbul seferini yapan Güney Ekspresi yola çıktı. 
     
</TEXT>
</DOC>
