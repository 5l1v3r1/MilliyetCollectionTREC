<DOC>
<DOCNO> 312571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/05/guncel/gun90.html </URL>
<DATE> 2005/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Ayıptır Bill Gates, ayıp 

Allah insana 46,6 milyar dolar verebilir, ama görgü vermeyebilir. Bunun en güzel ve tek örneği geçenlerde 4 saatliğine ülkemize gelip gitti. Bill Gates denilen bu şahıs -ki neden Windows yerine Gates demediğini ya da soyadını Windows yapmadığını anlamış değiliz, hafif bir ironi var bu işte, soyadı Gates kapılar , Windows'tan da pencereler malı götürmüş durumda Sayın Başbakanımıza bir adet tablet diz üstü bilgisayar laptop hediye etti... 
Daha geçen gün hediye krizi yaşanmışken Gates, tuttu yine tartışmalara yol açabilecek bir hediye verdi gitti...Bilgisayar 3000 dolar değerinde olduğu için yine tartışma çıkmasın diye Başbakanlık envanterine kaydedildi...Dolayısıyla, ufukta hiç görünmemekle birlikte, bir gün başkası başbakan olunca bilgisayar da onun olacak, yani hediye aslında "kişisel" değil, "makamsal"...Terbiyesizlik bununla da kalmıyor. Bu tablet bilgisayar, sesli komutlardan anlıyor amma ve lakin Türkçe bilmiyor ..Sayın Başbakan bu bilgisayarla konuşmak için İngilizce bilmek zorunda mı, ha Bill Gates Belki de biliyordur da, ya bilmiyorsa O kadar zekisin de, gelirken bir Türkçe öğretemedin mi o alete Sen ne yapmaya çalışıyorsun ha Bill Dalga mı geçiyorsun İstesek, 50 tane bilgisayar alır, mouse'unu altından, monitörünü kristalden yaptırırız, senin ikide birde kilitlenecek, "hata raporu göndereyim mi göndermeyeyim mi" diye sorup duracak aletine mi kaldı koskoca başbakan 
İnsan biraz düşünceli olur, ayıp ayıp Güzel bir kravat alsaydın da, Tayyip Bey ömür boyu taksaydı olmaz mıydı Yaa işte, parayla görgü yan yana olmuyor kimi zaman... 

Dünya dönüyor, sen ne dersen de... 
Macellan 

Araya daldı kaçtı 
"Bugün Türk Telekom ile Tekel Spor karşı karşıya geldi. Zorlu geçen karşılaşmayı son saniyelerde Ülker Spor kazandı..." b b 
</TEXT>
</DOC>
