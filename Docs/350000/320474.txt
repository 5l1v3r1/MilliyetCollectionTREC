<DOC>
<DOCNO> 320474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/son/sontur46.html </URL>
<DATE> 2005/03/03/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Sahte rakı olayı... 5 kişi tutuklanmaları istemiyle mahkemeye gönderildi 
</HEADLINE>
<TEXT>

     Bayrampaşa'daki bir otoparkta üretilen sahte rakıların ölüm ve zehirlenmelere neden olması üzerine başlatılan soruşturma kapsamında gözaltına alınan ve Gaziosmanpaşa Adliyesi'ne sevk edilen 5 kişinin tutuklanması istendi. 
     Asayiş Şube Müdürlüğü Cinayet Büro Amirliği'ndeki işlemleri tamamlandıktan sonra Gaziosmanpaşa Adliyesi'ne sevk edilen Dem Restoran'ın mesul müdürü Hasan A, büfelerinde sahte rakı satışı yaptıkları belirtilen Mesut S, kardeşi Mehmet S. ve Fikret T. ile sahte rakının bölgede dağıtımını yaptığı öne sürülen Ercüment İ, nöbetçi savcı tarafından sorgulandı. 
     TCK'nın ''Umum sağlığını tehlikeye koyma'' başlıklı 394. maddesinde düzenlenen suç yönünden sorgulanan bu kişiler, tutuklanmaları istemiyle daha sonra Nöbetçi 1. Sulh Ceza Mahkemesi'ne gönderildi. 
     
</TEXT>
</DOC>
