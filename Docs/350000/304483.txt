<DOC>
<DOCNO> 304483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/07/son/sontur61.html </URL>
<DATE> 2005/01/07/ </DATE>
<TIME> 19.45 </TIME>
<AUTHOR>  </AUTHOR>
<HEADLINE>
İstanbul Üniversitesi'nde en fazla oyu Prof. Mesut Parlak aldı 
</HEADLINE>
<TEXT>

     İstanbul Üniversitesi'ndeki İÜ rektör adayı belirleme seçimlerinde, en fazla oyu Prof. Dr. Mesut Parlak aldı. 
     İÜ Fen Fakültesi Ord. Prof. Dr. Cemil Bilsel Konferans Salonu'nda, saat 11.30'da başlayan seçimlerdeki oy verme işleminin, saat 16.30'da sona ermesinin ardından, oy kullanılan 6 sandık açılarak, oy sayımına başlandı. 
     Oy sayımı sonucunda, rektör adaylarından Prof. Dr. Mesut Parlak 743, Prof. Dr. Faruk Erzengin 377, Prof. Dr. Nur Serter 334, Prof. Dr. Hasan Yazıcı 301, Prof. Dr. Yavuz Alangoya 263, Prof. Dr. Kemal Kurtuluş 64, Prof. Dr. Seyfettin Uludağ 52 ve Prof. Dr. Gediz Akdeniz 26 oy aldı. 
     2 bin 376 öğretim üyesinin bulunduğu üniversitedeki oylamada 180 öğretim üyesi oy kullanmazken, 35 oy da geçersiz çıktı. 
     Seçimlerde en fazla oyu alan 6 aday, YÖK'e bildirilecek. 14 Ocak 2005 tarihinde toplanacak olan YÖK Genel Kurulu da 6 adaydan 3'ünü seçerek Cumhurbaşkanı Ahmet Necdet Sezer'e sunacak. 
     Cumhurbaşkanı Sezer bu 3 adaydan birini İÜ'ye yeni rektör olarak atayacak. 
     
</TEXT>
</DOC>
