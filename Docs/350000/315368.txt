<DOC>
<DOCNO> 315368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/15/son/sondun48.html </URL>
<DATE> 2005/02/15/ </DATE>
<TIME> 22.08 </TIME>
<AUTHOR>  </AUTHOR>
<HEADLINE>
Micheal Jakson hastaneye kaldırıldı 
</HEADLINE>
<TEXT>

     Çocuklara cinsel taciz suçlamasıyla yargılanmakta olan ünlü pop yıldızı Michael Jackson, hastaneye kaldırıldı. 
     Jackson'ın yargılandığı mahkemenin yargıcı Rodney Melville, pop süperstarının acil olarak hastaneye kaldırıldığını söylerken, şarkıcının durumuyla ilgili ayrıntı vermedi. 
     Michael Jackson'ın avukatı Thomas Mesereau da, müvekkilinin ''çok çok hasta olduğunu'' söyledi. 
     
     JACKSON'IN DURUŞMASI BİR HAFTA ERTELENDİ 

     Çocuklara cinsel tacizden yargılanmakta olan ünlü şarkıcı Michael Jackson'ın grip olduğu için hastaneye kaldırıldığı bildirildi. 
     Ünlü popçunun yargılandığı California'nın Santa Maria kenti mahkemesi yargıcı Rodney Melville, Jackson'ın iyileşmesi için 3-4 gün gerektiğini belirterek, ''Onsuz mahkemeye devam edemeyiz, bu durumda duruşmayı bir hafta erteliyorum'' dedi. 
     Pop yıldızının 31 Ocak'ta başlayan duruşmasında jüri üyelerinin seçim süreci dolayısıyla basın, eski ''Jackson 5'' grubunu anımsatacak şekilde, jüri üyelerini ''Jackson 12'' olarak adlandırıyor. 
     Michael Jackson'ın mahkemeye gelirken acil olarak hastaneye kaldırıldığı bildirilmiş, avukatı çok hasta olduğunu söylemişti. 
     
</TEXT>
</DOC>
