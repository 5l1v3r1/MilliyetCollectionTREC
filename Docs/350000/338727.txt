<DOC>
<DOCNO> 338727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/02/astro/index.html </URL>
<DATE> 2005/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Engeller var 
</HEADLINE>
<TEXT>


Haftaya sabır göstererek başlamak gerekecek. Ay 17.42'ye kadar boşlukta ve yapılan işlerden hemen sonuç almak kolay olmayabilir. Planlarda değişikliğe izin vermeli ve duygusal alanda kendimizi kasmamalıyız. 

Koç'lar geçmişle bağlantılı konularda huzursuz olacakları bir gündeler. Kendilerini fazla yıpratmadan kişisel projeleri üzerinde durmalarında fayda var. Boğa'lar pozitif bir gündeler ancak, onlar için yorucu enerjiler de söz konusu. Grup çalışmaları ve sosyal çevrelerinde kendilerini öne çıkarabilecek durumdalar. İkizler için iş hayatında yeni planlar yapmak söz konusu olacak. Olası gelişmelere karşı ılımlı olmaları gerekebilir. Kariyer konusu dikkat çekici. Yengeç'ler genel olarak olumlu bir gündeler. Yeni görüşlere karşı hevesli tutumları birçok faydalar sağlayacak. Düşündükleri seyahatler öne çıkabilir. Aslan'lar maddi konularda yeni kararlar peşinde olacaklar. Bu alanda alacakları aşırı riskler onları zorlayabilir. Eşin parasal durumuna ait beklenmedik gelişmeler izlenmeli. Başak'lar bugün pek çok konuda yapıcı olmaya gayret etmeliler. Ortaklaşa konularda yenilikler denemelerinin yararını görebilirler. Duygusal tepkilerinde ise kontrollü olunmalı. 
Terazi'ler yeni sorumluluklara hazır olmalılar. Detay gerektiren konular yorucu şartları beraberinde getirebilecek. Sağlıklarına daha fazla önem vermeliler. Akrep'ler iyimser olacakları günlerindeler. Aşk hayatında beklenmedik ve heyecan verici gelişmelere yakın olmaları duygusal alanda yenilikler yapmalarını kolaylaştırabilir. Yay'lar bugün özellikle eve ait konuları toparlamakta zorlanabilirler. Bu konuda fedak rlıktan kaçınmamalı. Günlük işlerini yoluna koymak için çaba gerekiyor. Oğlak'lar iletişim ve haberleşme konularında rahat edecekler. Heyecan verici haberler almaları olası. Kardeşlerle ilişkiler özen istiyor. Kova'lar kazançlarını artırmak için ciddi kararlar almaktan yanalar. Bununla ilgili orijinal yollar denerken, harcamalarını kontrollü yapmaları gereken bir gündeler. Balık'lar burçlarındaki Ay sayesinde etkileyici ve dikkat çekici olacaklar. Kişisel istekleri ön planda olurken, onları harekete geçirici şartlar da bulunuyor. 


</TEXT>
</DOC>
