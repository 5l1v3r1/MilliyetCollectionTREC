<DOC>
<DOCNO> 306105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/13/son/soneko09.html </URL>
<DATE> 2005/01/13/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
50 yeni kuruşun da ortası delindi 
</HEADLINE>
<TEXT>

     Erhan GÖGEM DHA 

Metal 1 YTL'nin ortadan kırılmasının ardından Kırıkkale'de lise öğrencisi Rıza Hatiper, cebine koyduğu 50 yeni kuruşun ortasının çıktığını görünce şaşırdı. 
     Kırıkkale Anadolu İletişim Meslek Lisesi son sınıf öğrencisi 18 yaşındaki Rıza Hatiper cebinde bulunan 50 yeni kuruşun ortasının delinmiş olduğunu görünce çok şaşırdığını belirterek, "Parayı cebime koyduğumda normaldi. Sonra bir baktım ki ortası delinmiş. Çok şaşırdım'' dedi. 
     
     Metal 1 YTL'yi ortadan kırmışlardı 

     1 Ocak'ta tedavüle giren Yeni Türk Lirası'na vatandaşlar büyük ilgi gösteriyor. Öyle ki, Mardin Nusaybinli vatandaşlar 'bir ilk'i gerçekleştirdiler. Yeni gördükleri metal 1 YTL'yi incelerken parayı ortadan kırdılar Metal paranın gümüş renkli olan kısmı ile sarı renk olan kısmının bu kadar kolay birbirinden ayrılmasını hayret dolu gözlerle izleyen vatandaşlar, önümüzdeki günlerde bununla ilgili sıkıntılar yaşanabileceği konusunda yetkilileri uyardılar. 
     
</TEXT>
</DOC>
