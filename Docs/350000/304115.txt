<DOC>
<DOCNO> 304115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/06/son/sontur02.html </URL>
<DATE> 2005/01/06/ </DATE>
<TIME> 02.32 </TIME>
<AUTHOR>  </AUTHOR>
<HEADLINE>
İplik fabrikasında yangın çıktı... 
</HEADLINE>
<TEXT>

     Bayrampaşa'da, bir iplik fabrikasının depo bölümünde çıkan yangın, büyük çapta maddi hasara yol açtı. 
     Terazidere Cumhuriyet Caddesi 60 numarada bulunan Zorbay İplik Fabrikası'nda, henüz belirlenemeyen bir nedenle yangın çıktı. 
     4 katlı fabrikanın depo bölümünde çıktığı tespit edilen yangına, Bayrampaşa ve Fatih itfaiye ekipleri müdahale etti. 
     Söndürme çalışmaları sırasında Bayrampaşa İtfaiyesi Takım Komutanı Yener Ersin, dumandan etkilendi. Olay yerindeki ambulansta tedavisi yapılan Ersin'in sağlık durumunun iyi olduğu belirtildi. 
     Fabrikanın yan tarafında bulunan büfedeki 4 adet tüp, alevlerin burayı da tehdit etmesi üzerine dışarıya çıkarıldı. 
     İtfaiyenin çalışması sonucu söndürülen yangın, büyük çapta maddi hasara yol açtı. 
     
</TEXT>
</DOC>
