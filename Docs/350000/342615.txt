<DOC>
<DOCNO> 342615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/14/son/sontur36.html </URL>
<DATE> 2005/05/14/ </DATE>
<TIME> 20.45 </TIME>
<AUTHOR>  </AUTHOR>
<HEADLINE>
Eğitime hayırsever katkısı... 
</HEADLINE>
<TEXT>

     Van’ın Erciş İlçesi’nde işadamı Kadir Has tarafından yaptırılacak 16 derslikli ilköğretim okulunun temeli atıldı. 
     Vali Niyazi Tanılır, "Eğitime Yüzde 100 Destek" kampanyası çerçevesinde işadamı Kadir Has’ın yaptıracağı "Kadir-Rezzan Has İlköğretim Okulu"nun temel atma töreninde, 16 derslikli ilköğretim okulunun yeni eğitim yılına yetişmesi için büyük çaba sarf ettiklerini söyledi. 
     Kaymakam Ali Partal ise 2005 yılında Milli Eğitim Bakanlığı, Dünya Bankası ve Özel İdare İl Müdürlüğü’nce ilçeye 152 derslik kazandırıldığını, böylece öğrenci sayısının derslik başına 62’den 48’e düşeceğini ifade etti. 
     Konuşmaların ardından AK Parti Van Milletvekili Maliki Ejder Arvas ile Vali Tanılır, Kadir-Rezan Has İlköğretim Okulu’nun temelini attı. 
     Törene, Van Emniyet Müdürü Tacettin Kurt, Erciş Belediye Başkanı Fatih Çiftçi, Çelebibağı Beldesi Belediye Başkanı Kutbettin Türkmenoğlu, daire amirleri ve vatandaşlar katıldı. 
     
</TEXT>
</DOC>
