<DOC>
<DOCNO> 334806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/19/son/soneko40.html </URL>
<DATE> 2005/04/19/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Doğan Holding TV'leri 'tek çatı' altında... 
</HEADLINE>
<TEXT>

     Doğan Yayın Holding, görsel ve işitsel medyadaki iştirakleri ve ilişkili kuruluşlarını 'tek bir çatı' altında toplamak amacıyla, bazı devir işlemleri gerçekleştirdi. 
     Doğan Yayın Holding A.Ş.'den İMKB'ye gönderilen açıklamada, şöyle denildi 
     ''Görsel ve işitsel medyadaki iştiraklerimizin ve ilişkili kuruluşların tek bir çatı altında toplanması amacıyla şirketimiz, sermayesinin yüzde 99.99'una sahip olduğu ve bağlı ortaklığı konumunda bulunan Alp Görsel Yayıncılık A.Ş.'deki iştirak payının tamamını oluşturan 1 YTL nominal değerli toplam 1 milyon 899 bin 996 adet hisse senedini, enflasyona göre düzeltilmiş kayıtlı değeri olan 19 milyon 429 bin 428 YTL'ye, 16 milyon 795 bin 970 YTL'si peşin, kalan 2 milyon 633 bin 458 YTL enflasyona göre düzeltilmiş değeri üzerinden 2005 yılı sonuna kadar ödenmek üzere, sermayesinin yüzde 69.99'una sahip olduğu ve bağlı ortaklığı konumunda bulunan ANS Uluslararası Yapım Yayın Reklamcılık A.Ş.'deki iştirak payının tamamını oluşturan 1 YKr nominal değerli toplam 14 milyon 349 bin 938 adet hisse senedini vade farkını da içerecek şekilde rayiç bedelle ve 2005 yılı sonuna kadar ödenmek üzere 9 milyon 604 bin YTL'ye sermayesinin yüzde 99.99'una sahip olduğu ve bağlı ortaklığı konumunda bulunan Doğan TV Radyo Yayıncılık A.Ş.'ye bugun itibariyle devretmiştir.'' Açıklamada, söz konusu devir işlemi sonucunda Doğan Yayın Holding'in Alp Görsel Yayıncılık A.Ş. ve ANS Uluslararası Yapım Yayın Reklamcılık A.Ş.'de iştirak payı kalmadığı belirtilirken, devir işlemi sonucunda iştirak satış karı oluşması durumunda, 2005 yılı sonuna kadar sermayeye ilave edileceği kaydedildi. 
     
</TEXT>
</DOC>
