<DOC>
<DOCNO> 318752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/26/spor/bbas.html </URL>
<DATE> 2005/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener çeyrek finalde 74-88 
</HEADLINE>
<TEXT>


Sarı-Lacivertliler, FIBA Avrupa Kupası Play-Off turu rövanş maçında yine muhteşem oynadı, İsrail'in Hapoel Tel Aviv takımına deplasmanda da fark atarak ilk sekiz takım arasına kaldı 


Mrsic'ten 26 sayı 
SARI-Lacivertliler, FIBA Avrupa Kupası Play-Off turunda, İstanbul'da yendiği İsrail'in Hapoel Tel Aviv takımına rakip sahada da fark yaptı, çeyrek finale yükseldi. İlk maçın suskun ismi Damir Mrsic'in 26 sayı ile yıldızlaştığı karşılaşmada baştan sona üstün olan Fenerbahçe, devreyi de 48-42 önde kapadı. Harvey ve Salyers ile de pota altında rakibini ezen Sarı-Lacivertliler son çeyrekte arayı açarak 14 sayı farkla zafere ulaştı. Fenerbahçe çeyrek finalde Beşiktaş-Strasbourg maçının galibiyle oynayacak. 

Maçın karnesi 
HAKEMLER Nikolaos Zavlanos Yunanistan , Davorin Nakic Hırvatistan , Zlatin Karanikolov Bulgaristan 
HAPOEL TEL AVIV Eylan 6 12, Shaashoua 5 6, Udrih 4 2, Mossinson 7 19, Gibbs 5 4, Nizan 3 , Berkoviz 4 3, Sheinfeld 6 10, Gilbert 8 20 
FENERBAHÇE Harvey 8 20, Erdal 7 11, Barış 7 12, Mrsic 8 26, Salyers 8 21, Emre 5 , Altan 5 , Zeki 5 
1.PERİYOT 25-24 F.Bahçe , 2.PERİYOT 48-42 F.Bahçe , 3.PERİYOT 70-61 F.Bahçe , MAÇ SKORU 88-74 F.Bahçe 
BEŞ FAUL Gilbert 37.20 
ÜÇ SAYI Gilbert, Mrsic 6 , Eylan 3 , Barış 2 , Berkoviz, Erdal, Salyers 1 

Efes Pilsen koltuğa kuruldu 

Mahmuti sevinçli 
BASKETBOLDA Euroleague G Grubu'nda ilk hafta Prokom Trefl karşısında farklı bir galibiyet elde eden Efes Pilsen liderliğe yükseldi. Lacivert - Beyazlı takımın Antrenörü Oktay Mahmuti, ikinci raunda iyi bir başlangıç yapmanın son derece önemli olduğuna dikkati çekerek, "Bu galibiyetin anlamlı olması için kalan maçları da kazanmalıyız. İyi oynuyoruz. Sadece ilk sınavı başarıyla geçtik diyebilirim" dedi. 

"Sürpriz olurdu" 
D Grubu'nda önceki akşam grubun güçlü takımı Maccabi Tel Aviv'e açık farkla kaybeden Ülkerspor'un çalıştırıcısı Ergin Ataman, "Kazanmamızın sürpriz olacağı açıktı. Ama bu kadar farklı bir yenilgi beklemiyordum" diye konuştu. Ataman şöyle devam etti "Bir anda oyundan kopunca rakibin hücum gücü yüksek oyunculardan kurulu olması nedeniyle fark yedik. Şansımızı sürdürebilmek için Cibona Zagreb maçını kazanmalıyız." 

D GRUBU TAKIMLAR O G M A Y P Maccabi T.A. 1 1 0 90 59 2 Montepaschi 1 1 0 90 62 2 Cibona 1 0 1 62 90 1 ÜLKERSPOR 1 0 1 59 90 1 
SONUÇLAR 
Maccabi - Ülkerspor 90 - 59 
Montepaschi - Cibona 90 - 62 

G GRUBU TAKIMLAR O G M A Y P EFES PİLSEN 1 1 0 86 62 2 AEK 1 1 0 83 75 2 Benetton 1 0 1 75 83 1 Prokom Trefl 1 0 1 62 86 1 
SONUÇLAR 
AEK - Benetton 83 - 75 
Efes Pilsen - Prokom Trefl 86 - 62 

Tuborg mucizesi 

BASKETBOLDA FIBA Avrupa Kupası'ndaki temsilcilerimizden Tuborg Pilsener, Play-Off turunun ilk maçında İzmir'de 101-90 yenildiği Ukraynalı rakibi Azovmash'ı rakip sahada 90-76 mağlup ederek çeyrek final şansını İzmir'de 2 Mart'ta oynanacak üçüncü maça taşıdı. Rakibi karşısında devreyi de 41-33 önde geçen Tuborg'da Asım Pars 21 sayı ile galibiyete imzasını atarken, Hakan Köseoğlu da 18 sayı ile oynadı. 

Kartal uzattı 

FIBA Avrupa Kupası Play-Off turundaki temsilcilerimizden Beşiktaş, ilk maçta 89-71 yendiği Fransız rakibi Strasbourg'a deplasmanda 83-67 mağlup oldu, çeyrek final şansını 2 Mart'ta İstanbul'da oynayacağı son maça bıraktı. Karşılaşmaya kötü başlayan, ilk çeyreği 24-15 geride kapayan Siyah-Beyazlılar, devreyi 42-31 geride bitirdi. Son iki periyotta El Amin, Bekir ve Ellis ile direnen Beşiktaş, savunmada aksamaya devam edince maçı çeviremedi. 

Potada bugün 
Erkekler Ligi 
Ayhan Şahenk Salonu 
15.00 Darüşşafaka - Galatasaray 
Abdi İpekçi Salonu 
17.00 Ülkerspor - Tekelspor 
Ankara Atatürk Salonu 
14.00 Türk Telekom - İTÜ 
İzmir Atatürk Salonu 
18.00 Pınar Karşıyaka-Büyük Kolej 


</TEXT>
</DOC>
