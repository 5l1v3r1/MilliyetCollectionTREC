<DOC>
<DOCNO> 346983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/29/son/sontur17.html </URL>
<DATE> 2005/05/29/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Kız tarafıyla erkek tarafı düğünde birbirine girdi 2 yaralı 
</HEADLINE>
<TEXT>

     Konya’da bir düğünde kız ve erkek tarafları arasında çıkan kavgada 2 kişi yaralandı. 
     Alınan bilgiye göre, konvoyla Başak Mahallesi’nde gelin almaya giden erkek tarafından Abdullah A, Rahmi Ö, Musa B, Arif B, Necati B, Yusuf B, İsa B. Mehmet B. ve Filit B. ile "mihr senedi" alamadıkları için kızı vermeyen ailesi arasında tartışma çıktı. 
     Tartışmanın büyümesi üzerine çıkan kavgada, kız tarafından Mehmet Emin 25 ve Latif Durna 23 darp edildi. 
     Çeşitli yerlerinden yaralanan Mehmet Emin ve Latif Durna, Konya Numune Hastanesi’nde tedavi altına alındı. Kavga sırasında erkek tarafının, yanlarında getirdikleri biri otomatik 2 tüfek ve 1 tabancayla kız tarafının evini kurşunladığı öne sürüldü. 
     Olaydan sonra soruşturma başlatan polis, erkek tarafından Abdullah A, Rahmi Ö, Musa B, Arif B, Necati B, Yusuf B, İsa B. Mehmet B. ve Filit B’yi gözaltına aldı. Polis, olayda kullanıldığı ileri sürülen ruhsatsız tüfek ve tabancaya el koydu. 
     Olayla ilgili soruşturmanın sürdürüldüğü bildirildi. 
     Konya’da yıllardır evlikten önce taraflar arasında imzalanan, bir çeşit yazılı sözleşme olarak bilinen mihr senedinin, kadının boşanma durumunda hayatını sürdürebileceği parayı eşinden almasını sağladığı için halk arasında güvence olarak görüldüğü belirtildi. 
     
</TEXT>
</DOC>
