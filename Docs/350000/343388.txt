<DOC>
<DOCNO> 343388 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/17/son/sonspo44.html </URL>
<DATE> 2005/05/17/ </DATE>
<TIME> 18.35 </TIME>
<AUTHOR>  </AUTHOR>
<HEADLINE>
Basketbol... A Milli Takım çalışmalarını sürdürüyor... 
</HEADLINE>
<TEXT>

     A Milli Erkek Basketbol Takımı aday kadrosu, İstanbul’da başladığı kamp çalışmalarını sürdürüyor. 
     2005 Avrupa Şampiyonası hazırlıkları kapsamında gerçekleştirilen 
     ve 6 Mayıs’ta başlayan kampa, NBA’de forma giyen Mehmet Okur ve Hidayet Türkoğlu’nun yanı sıra Reha Öz İTÜ , Volkan Çetintahra TOFAŞ , Ersan Özseven Oyak Renault , Kerem Öztoprak Ankara Büyük Kolej , Fırat Aydemir Erdemirspor ve Ümit Türkoğlu Bandırma Banvitspor katıldı. Milli takım kampı, takımları play-off’ta mücadele eden oyunculardan yoksun devam ediyor. İlk hafta çalışmalarına katılamayan antrenör Bogdan Tanjevic, yardımcıları Nihat İzic ve Orhun Ene’den oyuncuların durumuyla ilgili bilgi alırken, çalışma, teknik ağırlıklı olarak yapıldı. A Milli Basketbol Takımı Antrenörü Bogdan Tanjevic, bugünkü çalışmada daha önce izlediği genç oyunculardan bazılarını yakından görme fırsatı bulduğunu belirterek, "Hidayet, Mehmet, İbrahim ve Mirşad gibi tecrübeli oyuncuları, bu gençlerle pekiştirmek amacındayız. Avrupa Şampiyonası’na kadar hazır duruma gelmek istiyoruz" dedi. 
     
</TEXT>
</DOC>
