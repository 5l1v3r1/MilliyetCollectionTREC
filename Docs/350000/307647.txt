<DOC>
<DOCNO> 307647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/19/dunya/axdun02.html </URL>
<DATE> 2005/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kerry Kerkük patlayabilir 
</HEADLINE>
<TEXT>


YASEMİN ÇONGAR Washington 


ABD'li senatör ve Kasım 2004 seçimlerindeki Demokrat başkan adayı John Kerry, yakın gelecekte Kerkük'te etnik sıkıntı başgösterebileceği uyarısında bulundu. 
Uyarısını, dün Senato Dış İlişkiler Komitesi'nde, Condoleezza Rice'ın ABD dışişleri bakanlığına atanmasıyla ilgili özel oturumda yapan Kerry, "Kerkük, seçimlerden sonra Kürt meselesi nedeniyle patlayabilir. Buraya insan yerleştirmeye çalıştılar ve engel olundu" dedi. Kerry'nin bu sözlerle, ABD'nin Kerkük'teki Kürt nüfusu artırmaya yönelik girişimi önlemesine atıfta bulunduğu belirtiliyor. Kerry ayrıca, ABD'nin şu anki politikalarıyla Irak'taki "isyanı geriletmek yerine, yaygınlaştırmaya hizmet ettiğini" savundu. 
Kerry'nin ve diğer senatörlerin Irak konusundaki eleştirilerine genelde iyimser bir bakışla yanıt veren Rice, Kerkük özelinde de ayrıntıya girmedi ve sadece Saddam döneminde bu kentte uygulanan Araplaştırma politikasından yakındı. 


</TEXT>
</DOC>
