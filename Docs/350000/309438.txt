<DOC>
<DOCNO> 309438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/26/yazar/guclu.html </URL>
<DATE> 2005/01/26/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
OKS başvuruları yapılamıyor 
</HEADLINE>
<TEXT>


Ortaöğretim Kurumları Giriş sınavı OKS için başvuruların başladığını ve internet üzerinden gerçekleştirileceğini duyurmuş, yaşanan sıkıntılar nedeniyle de bunun kolay olmayacağını hatırlatmıştık. Bu konuda yoğun tepkiler geliyor. 
Öğrenci, öğretmen ve velilerin ortak sıkıntılarını dile getiren elektronik mesajlardan birini birlikte okuyalım "Bir ilköğretim okulunda öğretmenlik yapıyorum. Belirttiğiniz gibi OKS başvuruları, sanal ortamdan gerçekleştirilmektedir. Ama... 
1 Bu başvurular için verilen 4 haftalık sürenin 3 haftası tatildir. 
2 Aynı dönemde Devlet Parasız Yatılı DPY ve bursluluk sınavı başvuruları da gerçekleşmektedir. Bu durum en azından benim okulumda yaklaşık 400-500 başvuru anlamına gelmektedir ve gerek okulumuzun imk nları, gerekse teknik durumlar buna imk n vermemektedir. 
3 Türkiye'nin dört bir tarafından başvurular aynı dönemlerde gerçekleştirildiği için bakanlığın bu iş için ayırdığı sinavlar.meb.gov.tr adresi bu yükü kaldıramamakta, defalarca denememize rağmen hata vermektedir. Kullanıcı kodu ve şifresi yazıldığı halde hata mesajı çıkmakta, öğrenci bilgileri girilip ileri dendiğinde ise tekrar başa dönülmektedir. Kullanıcıların, velilerin ve öğrencilerin çileden çıkmasına, karşı karşıya gelmesine sebep olmaktadır. 
4 Web sitesi kullanışsızdır. Tek bir sayfa doldurulup onay verilmeliyken, her yeni bilgi yeni bir sayfada açılmakta, bu da sayfadan sayfaya geçişe mecbur bırakmakta, sayfa açılışını beklemek zaman almakta ve teknik sorun yaşatmaktadır. Biz kendi okulumuzda 13 gün geçmesine rağmen tek bir öğrencinin bile başvurusunu gerçekleştirebilmiş değiliz. 
Ayrıca öğretmen tayinlerinin sanal ortamda gerçekleştirildiğini belirtmişsiniz. Başıma gelen olayı takdirinize sunayım Eşim bu yıl tayin istedi ve anadolu lisesi öğretmeni olduğu için tayini direkt olarak okula çıktı. Türkiye'nin en güzel yerlerinden birine. Biz tayinimizin çıktığını internette resmen gördük ve hatta taşınma hazırlıklarına başladık. Derken eşimin okuluna bir yazı geldi Bu yıl atamalar ilk kez internet ortamında yapıldığı için hata olmuştur. Aynı okula iki öğretmen verilmiştir. Diğer öğretmenin puanı sizinkinden yüksek olduğu için atamanız iptal edilmiştir. 
Bu yazı bizi şoka soktu. Alın size bu ülkede torpil müessesesinin nasıl da sanal lem dinlemediğinin ve her ortamda var olduğunun ispatı. Saygılar. S. DEMİR" 

Sorun bugün çözülecek 
Milli Eğitim Bakanlığı, sıkıntının aynı anda birkaç başvurunun üst üste gelmesinin yarattığı yoğunluktan kaynaklandığını belirtiyor. Önlemlerin alındığını, sistemin güçlendirildiğini, bugünden itibaren sorun yaşanmayacağını dile getirdiler. Yine de temkinliyim. Denemeden, görmeden, başvuruyu gerçekleştirmeden inanmayanlardanım. 
MEB, bu yıla mahsus olmak üzere başvuru süresini uzatmalı, sanal başvuru konusunda da gerekirse velileri rahatlatıcı geriye dönüşüm sağlamalıdır. Örneğin, başvurular bittikten sonra hangi öğrencilerin başvurularının kabul edildiğini, hangilerininkinin kabul edilmediğini bir liste halinde açıklamalı ki, mağduriyet olmasın. 
Bu sıkıntıları, ilk yıl olmanın getirdiği sorunlar olarak kabul edebilmek için bu konuda sorunları gizleyici, velileri ve okul yöneticilerini beceriksizlikle suçlayıcı sitemler değil, samimi açıklamalar bekliyoruz. 



</TEXT>
</DOC>
