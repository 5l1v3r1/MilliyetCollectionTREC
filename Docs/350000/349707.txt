<DOC>
<DOCNO> 349707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/07/son/sonsiy05.html </URL>
<DATE> 2005/06/07/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Org. Başbuğ PKK'ya karşı somut eyleme geçilmemesi düşündürücü 
</HEADLINE>
<TEXT>

     Genelkurmay İkinci Başkanı Orgeneral İlker Başbuğ, terör örgütü PKK'nın sadece terör örgütleri listesine alınmasının yeterli olmadığını belirterek, somut eylem gerektiğini söyledi. 
     Amerikan-Türk Konseyi'nin ATC yıllık konferansında bir savunma paneline, ABD Genelkurmay Başkan Yardımcısı Orgeneral Peter Pace ile birlikte katılan Orgeneral Başbuğ, ''bu hususları, ABD ve Irak hükümetiyle üçlü görüşmelerimizde ele alıyoruz. Ancak şu ana kadar, örgüte karşı aktif eyleme geçilmemiş olması düşündürücüdür. Terörist örgüt dış destekten mutlaka mahkum bırakılmalı ve başarı ümidi yok edilmelidir. Bu konuda Türkiye, ABD'li dostlarından, şimdikinden daha fazlasını beklemektedir'' dedi. 
     Kerkük'ün ''özel statüde'' olmasının önemini vurgulayan Başbuğ, bu konu zorlanırsa Kerkük'ün her an patlamaya hazır bir problem sahası olacağı ve tüm bölgeyi etkileyeceği uyarısında bulundu. 
     

     
</TEXT>
</DOC>
