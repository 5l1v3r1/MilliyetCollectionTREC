<DOC>
<DOCNO> 307852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/19/son/sonspo22.html </URL>
<DATE> 2005/01/19/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Türkiye, FİFA Dünya Klasmanı'nda 14. sırada... 
</HEADLINE>
<TEXT>

     Futbolda FIFA milli takımlar dünya klasmanında, ocak ayı sıralaması açıklandı. 
     FIFA'dan yapılan açıklamaya göre Türkiye, 2005 yılı ocak ayını, 18. Dünya Kupası Avrupa Eleme Grubu'ndaki rakiplerinden Danimarka ile birlikte 711'er puanla 14. sırada kapadı. 
     Türkiye, UEFA klasmanında ise yine Danimarka ile birlikte 10. sırayı paylaştı. 
     Klasmanda ilk 15 sıra değişmezken, son Dünya Şampiyonu Brezilya, 842 puanla birinciliğini, Fransa, 791 puanla ikinciliğini ve Arjantin de 785 puanla üçüncülüğünü korudu. 
     205 ülkenin sıralandığı klasmanda, son sırada 15 puanla yine Guam yer aldı. 
     Bu arada Türkiye'nin 18. Dünya Kupası Avrupa Eleme Grubu'ndaki diğer rakiplerinden Yunanistan'ın 706 puanla 18., Ukrayna'nın 580 puanla 57., Arnavutluk'un da 515 puanla 86. sıradaki yerleri değişmezken, 313 puanlı Kazakistan ise 147. sıradan 149. sıraya düştü. 
     FIFA'nın milli takımlar dünya klasmanında şubat ayı sıralamasının 16 Şubat Çarşamba günü açıklanacağı bildirildi. 
     
</TEXT>
</DOC>
