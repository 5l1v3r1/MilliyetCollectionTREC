<DOC>
<DOCNO> 334908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/19/son/sontur19.html </URL>
<DATE> 2005/04/19/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Şakalaşırken arkadaşını pergelle yaraladı 
</HEADLINE>
<TEXT>

     Ufuk AKTUĞ İSKENDERUN Hatay , DHA 

      HATAY'ın İskenderun İlçesi'nde 16 yaşındaki A.İ., şakalaştığı arkadaşı 17 yaşındaki Hakan Şimşek'in kasığına pergel sapladı. Damarı parçalanan Şimşek, hayati tehlikeyi atlatamadı. 
     İskenderun Mesleki Eğitim Merkezi Okulu Karma 1'inci Dönem sınıfında eğitim gören A.İ. ile Hakan Şimşek, Teknik Resim dersinde sözlü şakalaşmaya başladı. Ders arasında devam eden şakalaşma, tartışmaya dönüşünce A.İ.'nin savurduğu metal pergel Şimşek'in kasığına saplandı. Kanlar içinde kalan Şimşek, öğretmenleri tarafından İskenderun Körfez Hastanesi'ne götürüldü. Damarı parçalandığı anlaşılan Şimşek, ilk tedavisi ardından hayati tehlikesi bulunduğu için Çukurova Üniversitesi Tıp Fakültesi Balcalı Hastanesi'ne sevk edildi. A.İ., gözaltına alınırken Milli Eğitim Müdürü Hasan Yiğit ile İlçe Emniyet Müdürü Mustafa Yavuzyolcu, olayın şakalaşma sonucunda meydana geldiğini, soruşturmanın sürdürüldüğünü açıkladı. 
     
</TEXT>
</DOC>
