<DOC>
<DOCNO> 332445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/son/sondun02.html </URL>
<DATE> 2005/04/12/ </DATE>
<TIME> 02.06 </TIME>
<AUTHOR>  </AUTHOR>
<HEADLINE>
Kansas Üniversitesi kutup erimelerini inceleyecek 
</HEADLINE>
<TEXT>

     ABD'nin Ulusal Bilim Vakfı, sanayi ve şehirleşme kirlenmesiyle doğa dengesinin bozulmaya başladığı dünyada, kutup bölgelerinde buz katmanlarının erimesinin incelenmesi için Kansas Üniversitesi'ne 19 milyon dolar ayırdı. 
     Kansas Üniversitesi'nin ''Uzak Buz Katmanları İzleme Merkezi'', Ulusal Havacılık ve Uzay Dairesi'nin NASA uzmanları dahil, 10 üniversiteden 40 öğretim üyesiyle birlikte çalışmayı 5 yıl boyunca yürütecek. 
     Kansas Üniversitesi yerleşkesinde kurulacak yeni bölümlerle stratosfer ozon katmanı ve karbondioksitten kaynaklanan sera etkisi ısınmasının yarattığı tehlikeli buzla kıta sahanlığı buz katmanı ve buzul erimeleri yakın incelemeye alınacak. 
     Tehlikeli iklim değişikliklerinin doğaya verdiği zararlar, deniz seviyelerindeki anormal değişim yükselme gidişatı, insan nüfusunun etkileşimi ve ekonomi etkileri araştırmada tek tek incelenecek. 
     Kuzey Carolina Elizabeth City Eyalet Üniversitesi, Lawrence-Haskell Kızılderili Milletleri Üniversitesi, Pennsylvania Devlet Eyalet Üniversitesi, Ohio Devlet Üniversitesi, Maine Üniversitesi, Londra Üniversitesi, Danimarka Teknoloji Enstitüsü, Kopenhag Üniversitesi ve Tasmanya Üniversitesi Avustralya kutup-iklim araştırmasına katılacak kurumlardan. 
     Kansas Üniversitesi Rektörü Robert Hemenway, büyük araştırmanın başlaması üzerine, ''Kutup buzlarına neler oluyor, bunun iyice anlaşılması şart. Doğrudan tüm doğayı, ürünleri etkiliyor'' dedi. 
     Ulusal Bilim Vakfı Antarktika Bilimleri Dairesi Başkanı Scott Borg, ''doğa dengesinin bozulmasına en somut taban verilerden birinin kutup buzlarının erimesi olduğunu'' hatırlattı. 
     NASA, geçen yıl, Antarktika buzlaları ve buzullarının 1990'lı yıllardan daha hızlı erimeye başladığını ortaya koydu. 
     Kansas Üniversitesi'nde yeni kutup araştırma merkezinin müdürlüğünü üstlenecek elektrik mühendisliği ve bilgisayar bilimi profesörü Prasad Gogineni, araştırmanın yaşamsal olduğunu, çünkü yakın vadede aynen doğa afetlerinde olduğu gibi iklim değişiminin en kötü etkisini yoksul ülkeler üzerinde gösterdiğini bildirdi. Prof. Dr. Gogineni, ''ABD, kalkınmamış ülkelere yardım etme yükümündedir'' dedi. 
     
</TEXT>
</DOC>
