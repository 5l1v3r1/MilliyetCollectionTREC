<DOC>
<DOCNO> 344700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/22/guncel/agun.html </URL>
<DATE> 2005/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası işlere de el atmış 
</HEADLINE>
<TEXT>


Sedat Şahin'in, bir işadamının Hollandalı ortağına olan 2.2 milyon euroluk borcunun tahsilinde tarafların karşısına mahkeme başkanı gibi çıktığı anlatılıyor 

MUSA KESLER İstanbul 

Lale operasyonu kapsamında tutuklanan Sedat Şahin çetesi hakkında polisin hazırladığı fezlekede, Şahin'in sanat dünyasıyla çok sıkı ilişkiler içinde olduğu hatta sanatçılarla yapımcılar arasındaki sorunlarda devreye girdiğine ilişkin ipuçlarına da yer verildi. Susurluk Davası sanıklarından Sami Hoştan'ın, İbrahim Tatlıses için randevu aldığı Şahin'in alacak - verecek anlaşmazlıklarında tarafların karşısına mahkeme başkanı gibi çıktığı da aktarıldı. 
Şahin'in Ataköy'deki dairede yakalandığı sırada çantasındaki belgeler arasında kamuoyunun "Çakıcı - MİT - Yargıtay" ilişkisiyle ilgili haberlerden tanıdığı müteahhit Hakkı Süha Şen'in ve Çakıcı yakalandığı gün Fransa'ya giderek kendisine destek olan müteahhit Yüksel Çağlar'ın kartviziti de çıktı. Ancak fezlekede Şahin'in, Şen ve Çağlar'la herhangi bir görüşmesi ya da bağlantısı olduğuna dair başka bir ifade yer almadı. 

Drej Ali de kurtaramadı 
Şahin'in adamlarından birini ihbar ederek yakalattığı iddiasıyla Şahin grubuyla arası açılan Urfalı galerici Mehmet Ünlü'nün bürosu Şahin'in adamları tarafından basıldı. Kendisinden yaptığı yanlışın telafisi olarak 250 bin dolar istendi. Ünlü parayı ödemeyi reddedince, Şaban Hakan Tükenmez'in liderliğindeki grup tarafından dövüldü. Yaşadığı olaylardan rahatsız olan ve korkan Ünlü, hemşerisi Drej Ali adıyla tanınan Ali Yasak'ı devreye sokarak arabuluculuk yapmasını istedi. Şahin ise Yasak'ın arabuluculuğunu kabul etmedi. Şahin'in adamı Savaş Aksu, bir telefon görüşmesinde olayı şöyle anlattı "Yalvarıyorlar barışmak için, Drej Ali'yi araya soktular, abim kabul etmedi, git dedi Drej Ali'ye, gelme dedi." 

Tatlıses için randevu 
Fezlekede ayrıca Şahin'in, 25 Mayıs 2004 günü 18.16'da Tatlıses'i aradığı, kendisini tanıttıktan sonra hakaret ettiği, Tatlıses'in de kendisini birkaç defa aradığı, Susurluk Davası sanığı Sami Hoştan ile birlikte randevu aldığı, ancak birtakım mazeretler öne sürerek bir türlü görüşemedikleri belirtildi. Şahin'in, 26 Mayıs 2004 günü de 17.50 sıralarında Hoştan'ı aradığı Hoştan'ın, Tatlıses'i kastederek kendisini aradığı ve şaşkın olduğunu söylediğine yer verildi. 
Fezlekeye göre Şahin de Hoştan'a "Yakın zamanda Hande Yener ve iki - üç şarkıcının sözleşmelerini iade etmediğinden dolayı Erol Köse ile ilgili mevzu geldi. Ancak olayı askıya aldım. Tatlıses'in, Köse'yi getireceğinden dolayı bu şekilde davrandım. Ancak, Erol'u getirmemesi yüzünden canım sıkıldı ve telefon açarak hakaret ettim" dedi. "Abi gelecekse Erol'la birlikte gelsin" diyerek noktalanan görüşmede Şahin'in sanatçılar ve yapımcıları arasındaki sorunlara da müdahil olduğu anlaşıldı. 
Şahin, kendisine borçlu olduğunu iddia ettiği Mustafa Ekşi isimli bir kişiyle ilgili olarak tefeci Kamber Ocaklı'yı da aradı. Görüşmede Şahin, "Mustafa Ekşi, Alemdağ eski belediye başkanının kardeşi. Onun benle sorunu var, ha bire kaçıp duruyor benden, bana 850 bin dolar borcu var. Ben düşmedim onun peşine, indirdim tekrar dosyasını raftan, hasılat masılat değil, kendi alacağım. Bunu aklına başına aldırabilecek kim var Çünkü ben muhatap olursam son olur" diyor. Ocaklı da, "Onunla sürekli görüşen birisi var, ben bir formül yapayım" diye karşılık veriyor. 
Fezlekedeki telefon kayıtlarında örgüt üyelerinin birçok ilginç telefon konuşması da yer alıyor. Bunlardan birinde örgütün tetikçilerinden olduğu iddia edilen Efendi Yaşar'ı arayan X kişi, "İyi, sana bir iş çıktı, Manisa'da birinin ayağına" diyerek Yaşar'ın Manisa'da birisini vurması gerektiğini ima ediyor. Yaşar da, "Anladım" karşılığını veriyor. X kişinin de, "Hadi ben sana haber veririm, gider vurursun" sözleriyle konuşmasını noktalıyor. 

Memleketi rezil ettin 
Şahin'in kararg h olarak kullandığı Ulus'taki villasında yaptığı toplantılarda bir mahkeme başkanı gibi davranarak anlaşmazlığa düşen tarafları dinlediği ve karar verdiği, toplantılardan birine katılan işadamının ifadeleriyle anlatıldı. Hollandalı ortağına olan 2.2 milyon euroluk borcunun Şahin grubu tarafından tahsil edilmeye çalışıldığını iddia eden işadamı Necdet Selimoğlu'nun poliste verdiği ifadesi özetle şöyle 
"Avukatım Ahmet Akpınar ile Şahin'in Ulus'taki villasına gittik. Kalabalık bir ortamda bir süre oturduktan sonra Şahin olduğunu öğrendiğim şahıs içeri girdi. Herkes ayağa kalktı. Şahin, sanki bir mahkeme başkanı gibi ayrı bir masaya oturararak bana sorular yöneltmeye başladı. Hollandalı ortağımı işaret ederek, 'Bu adam yurtdışından gelmiş, buraya yatırım yapmış, sen de bu adamın başarısını ödemeyerek memleketi küçük düşürüyorsun' dedi." 
Selimoğlu, bu olaydan sonra Şahin'in adamları tarafından silahlı saldırıya uğradı. 

Örgütün şeması 

ERDAL KILINÇ İstanbul 
Şahin'in liderliğindeki organize suç örgütünün şeması çıkarıldı. Tepe noktasında Şahin'in yer aldığı şemadaki gruplar şunlar 
Yönetici Grubu Vedat Şahin, Nihat Şahin, Tuncay Vatansever, Erkut Ömer Özkan. 
Bürokrasi Grubu Sinan Yemyeşil, Veysel Kadayıfçıoğlu, Metin Arı. 
İmk nlarından faydalanılan kuruluşlar Number One FM, Beşiktaş Spor Kulübü, Gök Denizcilik, İlbey Pide, S Ajans. 
İstihbarat Grubu Murat Aydın, Mehmet Ali Büyüksarıoğlu. 
Pozitif İlişkiler Kadir Baytur, Sami Hoştan, Hayrettin Alp, Nuri Ergin, Kürşat Yılmaz, Mithat Yılmaz, Drej Ali Ali Yasak , Fatih Bucak, Muzaffer Dağdaverin. 
Negatif İlişkiler Sedat Peker, Osman Dönmez, Hacı Süleymanoğulları, Erdal Kara, Alaattin Çakıcı, Sarallar. 
Mali İşler Grubu İsmail Hakkı Yılmaz, Ömer Oral, Çetin Aydın, Yetkin Berberoğlu, Hasan Erdem, Menderes Özhan. 
Yönetici Grubu Bar ve tetikçilerden sorumlu Şaban Hakan Tükenmez, Sehmi Şahin, Talat Yavuz, Dursun Ali Kılıç. 
Bar Kapısı Grubu Kadri Hınç, Savaş Aksu. 
Tetikçi Grubu Zekeriya Kocaman, Hakan Kaymaz, Erol Esenyel. 
İstanbul Anadolu Yakası Grubu İsmail Şen Atmaca, İbrahim Paksen, Adil Acar, Atilla Böler, Fikret Uludoğan. 
Özel Tetikçi Grubu Gökhan Hınç, Oktay Öztürk. 
Hukuk İşleri Atalay Cebesoy. 
Ankara Efendi Yaşar, Ayhan Altıntaş, Mesut Kaya, Mehmet Tuğlu, Ahmet Şahin, Selahattin Yılmaz, Ahmet Dolunay. 
Bursa Muhittin Tarhan, Nurettin Özdemir. 
Yunanistan Alper Salı. 
İtalya Mehmet Ali Büyüksarıoğlu. 
Gürcistan Çetin Aydın. 


</TEXT>
</DOC>
