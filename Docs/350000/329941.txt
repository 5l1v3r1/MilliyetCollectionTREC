<DOC>
<DOCNO> 329941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/03/son/sontur16.html </URL>
<DATE> 2005/04/03/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Havalar 10 derece ısınıyor... İlkbahar yeniden... 
</HEADLINE>
<TEXT>

     Yeni haftayla birlikte kar ve yağmur yurdu terk ediyor. Güneş yüzünü gösterirken, bütün bölgelerde sis bekleniyor. Kar yağışı Erzurum'da çarşamba bitiyor. İstanbul ve Ankara'da gökyüzü sisli olacak. 
     Hava sıcaklığı salı gününden itibaren tüm yurtta 10 derece kadar artacak. Hafta sonu İstanbul'da 6, Ankara'da 4, Erzurum'da 3, İzmir'de 11, Samsun'da 5 dereceye kadar düşen hava sıcaklığı önümüzdeki çarşamba günü İstanbul'da 16, Ankara'da 15, İzmir'de 21, Adana'da 22, Antalya'da 20, Samsun'da 15 ve Erzurum'da 8 dereceye kadar yükselecek. 
     YARIN Orta ve Doğu Karadeniz'in kıyısı karla karışık yağmurlu, bölgenin iç kesimleri ve Doğu Anadolu kar yağışlı. Hakkari ve Mardin çevresi günü yağmurlu geçirecek. Diğer yerlerin tamamı parçalı bulutlu... 
     
SALI günü hava açıyor... Marmara, Ege, Akdeniz, Batı Karadeniz ve İç Anadolu'da gökyüzü az bulutlu ve sisli olacak. Doğu Anadolu'nun doğusu ve Artivin-Rize çevresinde etkili olacak kar ve karla karışık yağmur günün sonunda yurdumuzu terk ediyor. Mardin ve Hakkari çevresinde yağmur sürüyor. 
     ÇARŞAMBA yurdun tamamı yağışsız bir gün geçirecek. Marmara, Ege, Doğu Anadolu ve Doğu Karadeniz parçalı bulutlu, diğer yerler az bulutlu ve açık... Bütün bölgelerimizde gökyüzü yine sisli... 
     

     
</TEXT>
</DOC>
