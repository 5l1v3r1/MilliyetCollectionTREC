<DOC>
<DOCNO> 313260 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/07/son/sontur52.html </URL>
<DATE> 2005/02/07/ </DATE>
<TIME> 20.00 </TIME>
<AUTHOR>  </AUTHOR>
<HEADLINE>
Cumhurbaşkanı Sezer 10 kanunu onayladı 
</HEADLINE>
<TEXT>

     Cumhurbaşkanı Ahmet Necdet Sezer, aralarında ''Memurlar ve Diğer kamu Görevlilerine Bir Derece Verilmesi Hakkında Kanun''un da bulunduğu 10 kanunu onayladı. 
     Cumhurbaşkanlığı Basın Merkezi'nden yapılan açıklamaya göre, kanunlar, yayımlanmak üzere Başbakanlığa gönderildi. 
     Cumhurbaşkanı'nca onaylanan ve yayımlanmak üzere Başbakanlığa gönderilen kanunlar şunlar 
     5289 sayılı ''Memurlar ve Diğer Kamu Görevlilerine Bir Derece Verilmesi Hakkında Kanun'' 
5291 sayılı ''Türkiye Cumhuriyeti Tarım ve Köyişleri Bakanlığı ile Lübna Cumhuriyeti Tarım Bakanlığı Arasında Tarım Alanında Teknik, Bilimsel ve Ekonomik İşbirliği Protokolünün Onaylanmasının Uygun Bulunduğuna Dair Kanun'' 
5292 sayılı ''Türkiye Cumhuriyeti Tarım ve Köyişleri Bakanlığı ile Küba Cumhuriyeti Tarım Bakanlığı Arasında Karantina ve Bitki Koruma Alanında İşbirliği Anlaşmasının Onaylanmasının Uygun Bulunduğuna Dair Kanun'' 
5293 sayılı ''Türkiye Cumhuriyeti Tarım ve Köyişleri Bakanlığı ile Küba Cumhuriyeti Tarım Bakanlığı Arasında Veterinerlik Alanında İşbirliği Anlaşmasının Onaylanmasının Uygun Bulunduğuna Dair Kanun'' 
5294 sayılı ''Türkiye Cumhuriyeti Tarım ve Köyişleri Bakanlığı ile Moğolistan Gıda ve Tarım Bakanlığı Arasında Tarım Alanında Teknik, Bilimsel ve Ekonomik İşbirliği Protokolünün Onaylanmasının Uygun Bulunduğuna Dair Kanun'' 
5295 sayılı ''Türkiye Cumhuriyeti ve Slovenya Cumhuriyeti Arasında Yatırımların Teşviki ve Korunmasına İlişkin Anlaşmanın Onaylanmasının Uygun Bulunduğuna Dair Kanun'' 
5296 sayılı ''Türkiye Cumhuriyeti ve Suriye Arap Cumhuriyeti Arasında Yatırımların Karşılıklı Teşviki ve Korunmasına İlişkin Anlaşmanın Onaylanmasının Uygun Bulunduğuna Dair Kanun'' 
5297 sayılı ''Türkiye Cumhuriyeti ve Afganistan İslami Geçiş Devleti Arasında Yatırımların Karşılıklı Teşviki ve Korunmasına İlişkin Anlaşmanın Onaylanmasının Uygun Bulunduğuna Dair Kanun'' 
5298 sayılı ''Türkiye Cumhuriyeti ve Lübnan Cumhuriyeti Arasında Yatırımların Teşviki ve Karşılıklı Korunmasını İlişkin Anlaşmanın Onaylanmasının Uygun Bulunduğuna Dair Kanun'' 
5299 sayılı ''Türkiye Cumhuriyeti ve Güney Afrika Cumhuriyeti Arasında Yatırımların Karşılıklı Teşviki ve Korunmasına İlişkin Anlaşmanın Onaylanmasının Uygun Bulunduğuna Dair Kanun'' 

     MEMURLARA BİR DERECE VERİLMESİ 
     5289 sayılı ''Memurlar ve Diğer Kamu Görevlilerine Bir Derece Verilmesi Hakkında Kanun''a göre, 1991'den sonra işe başlayan sözleşmeli subay, sözleşmeli astsubay, uzman jandarma ve uzman erbaşlar da dahil olmak üzere devlet memurları ile diğer kamu görevlilerine bir derece verilecek. 
     Daha önce derece verilmesine ilişkin kanunlardan yararlanmayan emekli, malullük, vazife malullüğü ile dul ve yetim aylığı alanlar da bu haktan yararlanacak. 
     15 Ocak'tan itibaren geçerli olacak kanundan, bu tarihte ücretsiz izinde bulunan devlet memurları ile diğer kamu personeli de yararlanacak. 
     
</TEXT>
</DOC>
