<DOC>
<DOCNO> 313370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/08/yazar/asik.html </URL>
<DATE> 2005/02/08/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Türban farkı... 
</HEADLINE>
<TEXT>


Almanya'nın Welt am Sonntag gazetesine demeç veren Başbakan Erdoğan, üniversitelerde türbanı serbest bırakmak için araştırma yaptıklarını söylerken, demokratik bir ülkede dinsel özgürlüklerin garanti altında olması gerektiğini ekliyor. 
Başbakan Erdoğan, türbanı bir dini özgürlük konusu olarak ele alıyor. Avrupa ise bu konuya farklı bakıyor. 
Almanlar ve Fransızlar, türbanı özgürlüğün değil, baskının simgesi olarak değerlendiriyor. 
Baden - Württemberg, Hessen, Aşağı Saksonya, Berlin gibi devlet memurlarına türban yasağı getiren Bavyera eyaletinin Kültür Bakanı Monika Hohlmeier, bakınız o kararı açıklarken ne diyor 
- Türban, İslamcılar tarafından, kadının baskı altında tutulması için siyasi sembol olarak kullanılmaktadır. Bu durum demokrasi, hoşgörü ve eşit haklar ilkelerine aykırıdır... 
AKP ile Avrupa bu konuda birbirinin zıddıdır. 

Başbakan Erdoğan, "Nerede bir felaket var, orada olmak istiyorum" demiş 
Ülkemizin bulunduğu duruma bakılırsa, aslında pek bir yere gitmesine de gerek yok 
Arif Ayhan 

Mülakat skandalından örnekler... Devlete sınavla yargıç, kaymakam vs. alımında sergilenen rezalete geçen hafta değindik... Kaymakamlık sınavında, birinci ve ikinci dahil ilk 20 kişinin 16'sı mülakatta çaktırılmış, yerlerine 100'üncü, 200'üncü sıralardan torpilliler yerleştirilmişti. 
Şimdi o rezaletin daha ince boyutlarını ele alalım... 
Ünal Koç, 2002 yılında SBF Kamu Yönetimi Bölümü'nden mezun oluyor. O yıl kaymakamlık sınavlarına giriyor. Yazılıyı 10'uncu olarak kazanıyor. Mülakatta çaktırılıyor. 2004 Mart'ında yeniden sınava giren Ünal Koç, bu defa 2'nci oluyor. Ama yine mülakatta çaktırılıyor. Ünal Koç, torpil peşine düşmek yerine kitaplara gömülüyor. 2004 Ekim'indeki sınavda 1'inci oluyor. Mülakatta yine çaktırılıyor. Ne özürlü, ne bir eksiği var. Sadece torpili yok. 
Ali Sakar, kaymakamlık sınavlarına 4 kez giriyor. Dördünde de yazılıyı kazanıyor, dördünde de mülakatta çaktırılıyor. Son yazılı sınavda 2'nci oluyor Ali Sakar. Ama ağzıyla kuş da tutsa nafile. Mülakat jürisini aşamıyor. Herhangi bir kekemelik, fizik bozukluğu falan yok. Düzgün bir genç. Son mülakatta kendisine "Diyelim ki falanca ilçenin kaymakamısın, çık da bize bir 23 Nisan konuşması yap" demişler. O da aklına gelenleri söylemiş. 
Çaktırmışlar. Atatürk'ü, Cumhuriyet'i falan mı övdü, nasıl bir kabahat işledi kim bilir 
Bu rezalet karşısında kimi iktidar yanlıları 
"Zamanında Mehmet Moğultay da böyle adam kayırmıştı" gibisinden savunmalara girişiyor. 
Kötü emsal misal olur mu 
Bir iktidarın ülke değerlerini böylesine harcamaya hakkı olabilir mi O ülkenin yarını bugününden iyi olabilir mi 
Medya, iktidarı üzecek konuları es geçiyor diyelim. 
Üniversitelerin bu konuda söyleyecekleri hiç söz yok mu 
Ya Mülkiyeliler Birliği veya ODTÜ Mezunlar Derneği gibi mezun derneklerinin 
Haklı olanlar bu kadar mı çaresiz 

ABD ile stratejik işbirliğini güçlendirecekmişiz. 
ABD'nin "stratejik işbirliği"nden anladığı, Türk askeri ve Türkiye'deki üsler. 
Peki bizimki ne 
Haldun Ertem 

Gösteri Talk show ustası Metin Uca, tek kişilik gösteri için geçenlerde Atatürkçü Düşünce Derneği"nin davetlisi olarak Almanya"ya gidecekti. 
Vize başvurusunu yaptı. Vize alamadı. Sebebi mi Efendim verdiği fotoğrafın fonu tamamen beyaz olacakmış, oysa kahverengi çizgi varmış. Ayrıca Metin"in tüm dünyada geçerli Anadolu Hayat sigortası yeterli değilmiş. Alman Elçiliği'nin gösterdiği şirkete sigorta yaptırması gerekiyormuş. Metin Uca, Almanları protesto etti, seyahatten vazgeçti. Telefonda 
- Bana bu yapılıyorsa kimbilir gariban yurttaşlarımıza neler yapıyorlar, diye söylendi... 

Jön Türkler, Osmanlı'nın kurtuluşunu Batı'da arıyordu. 
Değişen bir şey yok, çağımızdaki Bön Türkler de kurtuluşu Batı'da arıyor .. 
Akif Kökçe 



</TEXT>
</DOC>
