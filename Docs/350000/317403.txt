<DOC>
<DOCNO> 317403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/22/guncel/gun01.html </URL>
<DATE> 2005/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Fabrikada metan faciası 
</HEADLINE>
<TEXT>


Adana'da, bir k ğıt fabrikasının atıklarının hamur haline getirildiği siloyu maske takmadan temizlemeye giren işçiler, metan gazından zehirlendi. İşçilerden 4'ü hayatını kaybetti 

Adana DHA 

Adana'da, k ğıt fabrikasının atık k ğıtların eritilip hamur haline getirildiği siloya temizlik için maske almadan giren 6 işçiden 4'ü metan gazı zehirlenmesinden hayatını kaybetti. 2 işçinin durumunun ise ağır olduğu bildirildi. 
Facia, OMAS Özaltın K ğıt ve Oluklu Mukavva Ambalaj Sanayi A.Ş.'de dün meydana geldi. Atık k ğıtların hamur haline getirilmesinde kullanılan, ancak arızalı olan 10 metre yüksekliğindeki siloya, fabrika işçilerinden Murat Akkurt ile Ali Özcan, temizlik için maske kullanmadan ve hiçbir önlem almadan girdi. 
Metan gazından zehirlenen Akkurt ve Özcan'dan haber alamayan arkadaşları Nevzat Gök ve Ayhan Yılmaz da, bir süre sonra yardım için siloya girdi. Ancak, bu işçiler de gazdan etkilenerek fenalaştı. İşçiler, 112 hızır servise fabrikada zehirlenme olduğunu bildirdi. 
Kurtarma ekibi olay yerine gelene kadar Abdurrahman Sümbül ve Hasan Gökçe de içeri girdi. Maske takıp içeri giren bazı işçiler, 6 işçiyi yarı baygın halde bulup dışarı çıkardı. Hastaneye götürülen işçilerden Murat Akkurt, Ali Özcan, Nevzat Gök ve Ayhan Yılmaz öldü, 2 yaralının durumu ağır. 


</TEXT>
</DOC>
