<DOC>
<DOCNO> 318168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/24/son/sondun30.html </URL>
<DATE> 2005/02/24/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Yeni bir tür dinozor fosili bulundu... 
</HEADLINE>
<TEXT>

     Dünya üzerinde küçük etobur dinozorların çok yaygın olduğu ve düşünüldüğünden daha uzun süre yeryüzünde hakimiyetlerini sürdürdüğü bildirildi. 
     Nature dergisinde bugün yayımlanan bir makaleye göre, son olarak Arjantin'de ortaya çıkarılan koşucu sürüngenler ailesinden bu iki ayaklı teropedin akrabalarının fosilleri, daha önce Kuzey Amerika ve Orta Asya'da da bulunmuştu. 
     Paleontolojik keşfi yapan bilim adamları, Arjantin'den Fernando Novas ve ABD'den Diego Po, bir dönem dünya yüzeyinde çok yaygın olduğu tahmin edilen bu küçük dinozorlardan birinin, ''Jurassic Park'' filminin meşhur ettiği ''velociraptor'', diğerinin bilimsel alanda çok iyi tanınan ''deinonychus'' olduğunu belirttiler. 
     Bu dinozorların en karakteristik özelliğinin, ayaklarının ikinci parmaklarının, bir başkasına saldırırken karşısındakinin vücudunu yırtabilmesi için ''orak'' şeklinde olmasına dikkati çeken bilim adamları, yeni dinozor türüne Arjantin'in Neuquen bölgesinde bulunması nedeniyle ''Neuqenraptor'' adı verdiklerini kaydettiler. 
     Kuzey ve Güney Amerika kıtalarının birbirinden uzak olduğu dönemde yaşayan bu küçük yırtıcı dinozorun boyunun 2 metre civarında olduğu belirtildi. 
     Bilim adamları, bu yeni bulgunun, küçük yırtıcı dinozorlar teropodların şimdiye dek düşünülenden çok daha yaygın şekilde yaşadığını gösterdiğini ifade ettiler. 
     
</TEXT>
</DOC>
