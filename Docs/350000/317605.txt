<DOC>
<DOCNO> 317605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/22/son/sonspo27.html </URL>
<DATE> 2005/02/22/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
İsmet Taşdemir Ankaragücü'nde kesinlikle böyle bir olay yaşanmadı 
</HEADLINE>
<TEXT>

     Vestel Manisasporlu Cafer Aydın'ın 2000-2001 sezonunda Ankaragücü'nde oynadığı dönemde, Galatasaray'ı yendikleri maç sonrası teşvik pirimi aldıkları yolundaki iddialarla ilgili soruşturma devam ediyor. 
     İfade vermek üzere Futbol Federasyonu'na gelen Ankargücü futbolcusu İsmet Taşdemir, teşvik primi iddalarının asılsız olduğunu belirterek, ''Ankargücü Kulübü'nde kesinlikle böyle bir olay yaşanmamıştır'' dedi. 
     İsmet, kamuoyuna yansıyan bant kayıtlarının tamamının yayınlanmadığını ifade ederek, ''Ben başında ne söylediysem burada da aynı şekilde ifade verdim. Bantların tamamının neden yayınlanmadığını anlayamıyorum'' diye konuştu. 
     İsmet, şöyle devam etti 
     ''Sadece bana değil çaycımız Ercan ağabeye de aynı şeyler yapılmış. Ercan ağabeyin kullandığı 'kulüp primi' ifadesini 'teşvik primi' olarak yayınlamışlar. Gerçekten ellerinde bir kanıt varsa bunları ortaya çıkarsınlar. Ne konuştuysak bunlar birebir yayınlansın. Böyle karalama kampanyalarıyla kimse Ankargücü'ne zarar veremez.'' 
     
     CAFER, FEDERASYONA ARKA KAPIDAN GİRDİ 

     İddiaları ortaya atan Ankaragücü'nün eski futbolcusu Cafer, taraftarların tepkisinden çekindiği için Futbol Federasyonu'na arka kapıdan girdi. Cafer'i gören sarı-lacivertli taraftarlar, yan kapıya doğru koşarak tepki gösterdiler. Bunun üzerine federasyon yetkilileri, olay çıkmaması için emniyet güçlerine haber verdiler. 
     Öte yandan ifade vermek üzere federasyona çağrılan Ankaragücü Kulübü Başkanı Cemal Aydın ve Petrol Ofisi Kulübü eski başkanı Şahin Ulu, ifadelerini faksla yolladılar. 
     
</TEXT>
</DOC>
