<DOC>
<DOCNO> 333681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/15/son/soneko23.html </URL>
<DATE> 2005/04/15/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Borsada düşüş sürüyor... Endeks, 24 bin puanın altında... 
</HEADLINE>
<TEXT>

     Güne yurtdışı borsalardaki düşüşün tedirginliğiyle başlayan endeks, birinci seansı 620 puanlık düşüşle 23 bin 921 puan seviyesinden tamamladı. 
     Dünü, 751 puanlık düşüşle 24 bin 541 puan seviyesinden tamamlayan borsa bileşik endeksi, bugüne sert bir düşüşle başladı. Endeks açılışla birlikte 24 bin seviyesinin altına sarktı ve 23 bin 837 puana kadar geriledi. bu seviyeden sonra az da olsa tepki alımları geldi. Gelen alımlarla tekrar 24 bin seviyesinin üzerine çıkan endeks bu seviyenin üzerinde kalmaya çalışsa da zaman zaman tekrar 24 bin seviyesinin altına sarktı. Ve günün ilk seansı 24 bin noktasının hemen altında tamamlandı. 
     Satışların önemli bir nedeni yurtdışı piyasalar oldu. Zira borsa güne Brezilya borsasında görülen yüzde 4'lük düşüşün tedirginliğiyle başladı. Özellikle emtia fiyatlarındaki gerilemeler Güney Amerika borsalarını olumsuz etkiledi. Bunun yanında, Asya borsaları da yükselen doların tedirginliği ile günü düşüşle tamamladı. Yurtiçinde ise dolar ve faizin seyri de borsadaki düşüş hızlandıran etmenler oldu. 
     İlk seans boyunca 23 bin 830 24 bin 541 puan aralığında hareket eden borsa bileşik endeksi, günün ilk yarısını 620 puanlık düşüşle 23 bin 921 puan seviyesinden tamamladı. Bu kapanışla birlikte hisse senetleri ortalama olarak yüzde 2, oranında değer kaybetti. İlk seansta toplam 347,8 milyon YTL işlem hacmi gerçekleşirken, Yapı Kredi Bankası, Doğan Holding, İş Bankası C , İzmir Demir Çelik ve Sabancı Holding en çok işlem gören hisseler oldu. 
     Konfrut Gıda - 8,38 , Emek Elektrik - 7,83 , Marmaris Altınyunus - 7,56 , GSD Holding - 7, ve Tekstilbank - 7,14 ilk seansta en çok değer yitiren hisseler olurken, en çok yükselen hisseler İzmir Demir Çelik 6,16 , Viking Kağıt 3,57 , Dışbank 2,75 , Marshall Boya 1,96 ve Penguen Gıda 0,90 olarak sıralandı. 

D-FİNANS AR-GE 
     
</TEXT>
</DOC>
