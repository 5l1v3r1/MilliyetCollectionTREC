<DOC>
<DOCNO> 316745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/19/son/sonspo16.html </URL>
<DATE> 2005/02/19/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Akçaabat Sebatspor 0 - Ankaragücü 0 
</HEADLINE>
<TEXT>

     Birinci Süper Futbol Ligi'nde Akçaabat Sebatspor ile Ankaragücü 0-0 berabere kaldı. 
     6. dakikada soldan ceza alanına giren Yusuf'un ortasında, ceza alanı içinde arka direkte bekleyen Selahattin'in kafa vuruşunda, top kaleci Zafer'de kaldı. 
     29. dakikada, Okan'ın sağdan ortasında ceza alanı içinde iyi yükselen Umut'un kafa vuruşunda top, direğin az farkla yanından auta gitti. 
     35. dakikada Okan Koç'un sağdan ortasında, ceza alanı içinde uygun durumdaki Cenk, etkisiz bir vuruş yapınca top kaleci Hakan'da kaldı. 
     37. dakikada Yusuf'un pasında yakın mesafede kaleci ile karşı karşıya kalan Hasan Özer, kötü bir vuruşla topu yandan auta gönderdi. 
     42. dakikada Evren'in yaklaşık 30 metreden kullandığı serbest vuruşta, top direğin yanından auta çıktı. 
     44. dakikada Akçaabat Sebatspor'da Erman, Umut'un ayağına darbesiyle kendini yerde buldu. Saha dışına çıkarılan bu futbolcu, ambulansla hastaneye kaldırıldı. Erman'ın sağ ayak bileğinde kırık olduğu öğrenildi. 
     Karşılaşmanın uzatma dakikalarında da gol olmadı ve ilk yarı 0-0 sona erdi. 
     
     İKİNCİ YARI 

     59. dakikada Selahattin'in sağdan ortasında ceza alanı içinde Yusuf'un yere sektirerek yaptığı kafa vuruşunda, kaleci Zafer güçlükle topu kornere çelmeyi başardı. 
     63. dakikada Yusuf'un sağdan ortasında Hasan Özer'in kafayla indirdiği topa ceza alanı içindeki Orhan'ın vurdu, meşin yuvarlak üstten auta gitti. 
     64. dakikada gelişen Ankaragücü atağında, sol çaprazdan ceza alanına giren Cenk'in yerden şutunda, top yandan auta çıktı. 
     79. dakikada Ekrem'in soldan ortasına, ceza alanı içindeki Yusuf'un kafa vuruşunda, top kaleci Zafer'de kaldı. 
     88. dakikada Orhan'ın soldan pasında, Yusuf'un çıkardığı topa ceza alanı içindeki Ali Şen'in vurdu, meşin yuvarlak yandan auta çıktı. 
     Bundan sonraki dakikada da gol olmadı ve karşılaşma golsüz beraberlikle sona erdi. 
     
     KÜNYE 

     

Stat Akçaabat Fatih. Hakemler Orhan Erdemir xx, Şahan Yılmaz xx, Kemal Yılmaz xx. Akçaabat Sebatspor Hakan xx, Serdal x Dk. 74 Ali Şen x , Hamza xx, Ogün xx, Amir xx, Selahattin xx, Ali Eren xx, Erman xx Dk. 45 Ekrem x , Yusuf x, Hasan Özer x, Ali x Dk. 54 Orhan x . Ankaragücü Zafer xx, Okan Koç xx, Baidoo xx, Adem xx, Ali Akdeniz xx, Evren xx, Hikmet xx, Onur x Dk. 50 Flavio x , Umut xx Dk. 90 Huzeyfe , Cenk x Dk. 72 Effa x , Augustine x. Sarı Kartlar Dk. 42 Ali Eren, Dk. 57 Serdal, Dk. 79 Ekrem Akçaabat Sebatspor , Dk. 44 Onur, Dk. 63 Zafer Ankaragücü .      
     ''GOL KAÇIRMA ÖZELLİĞİMİZ VAR, BU DA STRESTEN KAYNAKLANIYOR'' 

     Akçaabat Sebatspor Teknik Direktörü Güvenç Kurtar, kırmızı-beyazlı takımın gol kaçırma özelliği olduğunu, bunun da stresten kaynaklandığını söyledi. 
     Kurtar, 0-0 sona eren Ankaragücü maçının ardından yaptığı değerlendirmede, kendileri için hayati önem taşıyan bir karşılaşmaya çıktıklarını belirterek, ''Üzerimizde bir gerginlik vardı. 90 dakika iyi oyun, iyi mücadele sergiledik. Bilhassa ikinci yarı birçok gol pozisyonuna girdik. Ancak takımın gol kaçırma özelliği var. Bu da stresten kaynaklanıyor'' dedi. 
     Bazı şanssızlıklar da yaşadıklarını ifade eden Kurtar, şöyle konuştu 
     ''Geçen hafta oyuncum atıldı. Bu hafta bir başka oyuncumun bileği kırıldı. Bu kadroyla ikinci yarıya da hazırlık yapıp giremedik. Ancak toparlanmaya başladık. Bir çıkışa geçeriz, inşallah geç kalmayız. İleriye umut ışığıyla bakıyoruz. Futbolcularımı da maçtan sonra oynadıkları oyundan dolayı tebrik ettim. İlerleyen haftalarda rakiplerimizle aramızdaki puan farkını kapatmaya çalışacağız.'' 
     
     ANKARAGÜCÜ TEKNİK DİREKTÖRÜ VURAL 

     Ankaragücü Teknik Direktörü Yılmaz Vural ise Akçaabat Sebatspor karşısında önemli bir puan aldıklarını söyledi. 
     Karşılaşmanın enteresan bir puan maçı biçiminde geçtiğini belirten Vural, ''Akçaabat Sebatspor takımı bizden daha fazla pozisyona girdi. Ama biz de kritik anlarda goller kaçırdık ve onlara umut verdik. Zor bir maçtı'' dedi. 
     Akçaabat Sebatspor'un maçın sonuna kadar gayret gösterdiğini ifade eden Vural, ''Biz de buna karşılık verdik. Bir haftadır takımın başındayım. Bu takımdan memnunum. Önemli bir puan aldık. Ankaragücü'nün hiçbir zaman düşmekle ilgili hedefi olmaz. Ancak bu curcunadan da çıkması lazım'' diye konuştu. 
     Bu arada, Onur'un müdahalesiyle sağ ayak bileği kırılan ve Akçaabat Devlet Hastanesi'ne kaldırılan Erman Ergin'i, maç sonrasında Akçaabat Sebatspor ve Ankaragücü futbolcuları ziyaret ettiler. 
     
</TEXT>
</DOC>
