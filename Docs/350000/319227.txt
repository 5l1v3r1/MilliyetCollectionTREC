<DOC>
<DOCNO> 319227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/28/son/sondun43.html </URL>
<DATE> 2005/02/28/ </DATE>
<TIME> 20.10 </TIME>
<AUTHOR>  </AUTHOR>
<HEADLINE>
Annan, Irak'taki intihar saldırısını kınadı... 
</HEADLINE>
<TEXT>

     Birleşmiş Milletler BM Genel Sekreteri Kofi Annan, Irak'ın Hille şehrinde düzenlenen ve 120'nin üzerinde insanın ölümü, 130'dan fazlasının da yaralanması ile sonuçlanan intihar saldırısını şiddetle kınadı. 
     Annan, sözcüsü Fred Eckhard aracılığıyla yaptığı açıklamada, saldırının uluslararası hukukun açık ihlali olduğunu belirterek, ''Doğrudan Irak halkını hedef alan ve tekrar eden şiddet eylemleri sadece barışçıl, demokratik ve müreffeh bir Irak hedefini zayıflatmaya çalışmaktadır'' dedi. 
     Bütün Iraklıları şiddetten kaçınmaya çağıran Annan, ülkedeki bütün kesimleri farklılıklarını bir kenara koyarak, bir ulusal uzlaşı ruhu içinde birlikte çalışmaya davet etti. 
     Saldırıda ölenlerin yakınlarına en derin taziyelerini bildiren Annan, yaralılara da acil şifalar diledi. 
     
</TEXT>
</DOC>
