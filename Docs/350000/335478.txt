<DOC>
<DOCNO> 335478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/21/son/sondun29.html </URL>
<DATE> 2005/04/21/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Org. Özkök'ün konuşması Rum basınında Tahrik ediyor 
</HEADLINE>
<TEXT>

     Kıbrıs Rum basını, Genelkurmay Başkanı Orgeneral Hilmi Özkök'ün yıllık değerlendirme konuşmasını, ''Ankara'nın niyeti konusunda çok açıklayıcı'' şeklinde yorumladı. 
     Rum kesiminde yayımlanan gazeteler, Orgeneral Özkök'ün dün Harp Akademileri Komutanlığı'nda yaptığı konuşmada Kıbrıslı ilgili sözlerine geniş yer verdi. 
     Özkök'ün, ''Kıbrıs sorununda herhangi bir jest yapılmasının söz konusu olmadığı'' yolundaki sözlerini öne çıkaran gazeteler, bu sözlerin, ''Türkiye'nin askeri liderliğinin uzlaşmazlığını ortaya koyduğunu'' öne sürdü. 
     Konuşmanın, ''Ankara'nın niyeti konusunda çok açıklayıcı'' olduğu yorumunu yapan gazeteler, Orgeneral Özkök'ün sözlerini okurlarına şu başlıklarla aktardı 
     Fileleftheros ''Bir Attila bile gitmiyor. Türkiye'nin Kıbrıs'taki askeri ve siyasi varlığı ebedi'' Politis ''Hilmi Özkök, 'Türkiye Garanti Anlaşmalarından vazgeçmeyecek' diyor'' Simerini ''Özkök Kıbrıs'ın stratejik önemi var'' Mahi ''Türk Silahlı Kuvvetleri Komutanı Özkök tahrik ediyor''. 
     
</TEXT>
</DOC>
