<DOC>
<DOCNO> 300188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/23/son/sondun45.html </URL>
<DATE> 2004/12/23/ </DATE>
<TIME> 19.50 </TIME>
<AUTHOR>  </AUTHOR>
<HEADLINE>
Putin'in Batıyı Rusya'yı izole etmeye çalışmakla suçladı... 
</HEADLINE>
<TEXT>

     Polonya Devlet Başkanı Aleksander Kwasniewski, ''Rusya Devlet Başkanı Vladimir Putin'in Polonya'nın Ukrayna'daki seçim krizinin ardından Rusya'yı izole etmek konusunda batıyla birlikte çalıştığı'' yönündeki ifadesini ''hakkaniyetsiz'' olarak niteledi. 
     Kwasniewski, ülkesinin başkenti Varşova'da gazetecilere yaptığı açıklamada, ''Bence, Putin'in bugünkü sözleri hakkaniyetsiz. Bu, Ukrayna'daki siyasi krizin çözülmesine katılmamız nedeniyle benim ve Polonya'nın ödemek zorunda olduğu bir bedel'' dedi. 
     Kwasniewski, geçen hafta bir dergiye verdiği demecinde, Polonya'nın ve dünyanın, Ukrayna'daki krizin çözümünde Rusya'nın yer almasına ihtiyacı olduğunu, böylece demokratik bir Ukrayna ile demokratik bir Rusya'nın dünyaya en iyi şekilde hizmet edeceğini söylediğini kaydetti. 
     Putin'e saygısının büyük olduğunu ifade eden Kwasniewski, bu konuların Putin'in Ocak ayında Polonya'ya yapacağı ziyaret sırasında açıklığa kavuşturulmasını dört gözle beklediğini belirtti. 
     Putin, bugün yerli ve yabancı basın mensupları için düzenlediği basın toplantısında, Kwasniewski'nin ''Ukraynasız bir Rusya, Ukraynalı bir Rusya'dan daha iyidir'' şeklindeki açıklanmasının hatırlatılması üzerine, ''Eğer bu açıklamayı Rusya'nın komşularıyla ilişkilerinin geliştirilmesini sınırlamaya çalışmak şeklinde tercüme edersek, o zaman bu Rusya Federasyonu'nu izole etme isteğini gösteriyor'' demişti. 
     Bunun ABD'nin hedefi olduğunu Rusya'nın izolasyonu düşünmediğini ifade eden Putin, ABD Başkanı George Bush ile Şubat ayında Slovakya'daki görüşmesinde bu soruyu kendisine soracağını belirtmişti. 
     
</TEXT>
</DOC>
