<DOC>
<DOCNO> 345832 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/25/son/sonyas17.html </URL>
<DATE> 2005/05/25/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Çiftçi köyünde tiyatro izleyecek... İşte Türkiye'nin en uzun turnesi... 
</HEADLINE>
<TEXT>

     Koç Holding’in köklü kuruluşlarından ve 1999 yılından beri traktör sektörünün lider firması New Holland Trakmak A.Ş. sosyal sorumluluk projesi kapsamında oluşturduğu New Holland Trakmak Tiyatrosu ile Türkiye’nin en uzun tiyatro turnesine çıkmaya hazırlanıyor. Senaryosunu Renan Bilek’in yazdığı, Mustafa Baykan’ın öykülendirdiği ve 2005 Afife Jale En İyi Yönetmen" ödülünü alan Şakir Gürzumar tarafından yönetilen Ay Almancı, Vay Almancı’ adlı oyun, ilk olarak 30 Mayıs’ta Silivri-Değirmenköy’de sergilenmeye başlanacak. 
     Geçtiğimiz yıl Türkiye çapında 10 farklı noktada New Holland Trakmak Kervanı Türkiye’yi Dolaşıyor" sloganı ile gerçekleştirdiği Road Show ile büyük ilgi toplayan ve 30 bini aşkın çiftçiyi gösterilerine konuk" eden New Holland Trakmak, bu yıl da tiyatro oyunuyla Türk çiftçisine iade-i ziyarete" gidiyor. Üç ay boyunca köy köy dolaşacak olan New Holland Trakmak Tiyatrosu, açık havada-köy meydanlarında ücretsiz olarak sergileyeceği oyunuyla çiftçilere hem tiyatro keyfini yaşatacak hem de eğlendirecek. New Holland Trakmak Tiyatrosu turne sonunda 90 binden fazla Türk çiftçisine ve ailelerine ulaşmayı hedefliyor. 
     Ağustos ayı sonuna kadar Türkiye genelinde 60 farklı noktada sergilenecek olan oyunun her gösteriminde yaklaşık 1500 kişiye gösteri yapılacak. Trakya’dan başlayıp, Ege, Akdeniz, İç Anadolu, Güney Doğu Anadolu ve Doğu Anadolu bölgelerinde devam edecek olan oyun, Düzce’de noktalanacak. . 
     Oyunun yönetmeni Şakir Gürzumar, oyunun başında bazı tereddütleri olduğunu ancak metni okuduğunda çok etkilendiğini ve oyunu yönetmeye karar verdiğini ifade etti. Gürzumar, gerek ışık ve ses gerekse sahne özellikleri gözönüne alındığında köylere yönelik daha önce böyle bir oyun sergilenmediğini belirtti. Gürzumar, Oyunda, Almanya’dan gelen üçüncü kuşak Türk genci ile Alman eşinin köy halkıyla kurmak istediği iletişim esprili bir dilde anlatılıyor. Kaybedilen değerlerin ortaya çıkarılması, şehir hayatından bıkıp, köy hayatına geçişleri düşündürüyor. Bunun yanı sıra oyunun içinde köylüyü, köylüye anlatıyoruzö dedi. 
     
     Ay Almancı, Vay Almancı" 

     İstanbul Devlet Tiyatrosu’nun genç oyuncuları tarafından sahnelenecek Ay Almancı, Vay Almancı" oyununda, bir New Holland Traktör de oyuncular arasında yer alıyor. Oyunda ikinci kuşak Almancı Ahmet’in Almanya’daki yaşam koşullarından bıkıp karısı İnge ile birlikte çiftçilik yapmak için köyüne dönüşünün hikayesi anlatılıyor. Hikaye, kısaca şöyle devam ediyor 
     Sadece köy yaşamını değil, Türkiye’nin yaşam tarzını bile bilmeyen Ahmet ve karısının çiftçiliği öğrenmesi gerekiyor. Karı-koca köy yaşamına uyum göstermek için çok gayretli ve iyi niyetli olmalarına rağmen bilmedikleri ve zamanla öğrenebildikleri bu yalın yaşam tarzına alışmaları kolay olmayacaktır.Bu süreçte köylülere oldukça garip gelen ve bu kadar basit şeyi nasıl anlamıyorlar-beceremiyorlar dedirten sakarlıklar yaşarlar. Onlar yabancı bir yaşam tarzına adapte olmaya çalışırken, yaşamın aslında büyük bir Avrupa kentinde öğrendiklerinden çok daha yalın olduğunu ve sevginin çok kolay paylaşılabildiğini fark ederler. Ahmet kendi topraklarında unuttuğu ya da yaşayamadığı benliğini bulur." 
     
     Sahne özellikleri 

     Yaklaşık 3 saate kurulup, 1 saatte sökülebilecek demonte bir sistemden oluşan sahne, 70 metrekare alan üzerine oturan, 1 metre yükseklikteki podyum üzerine kurulacak. 8 oyuncu ve 8 teknik ekip olmak üzere toplam 16 kişinin görev alacağı New Holland Trakmak Tiyatrosu için turne boyunca bir tır ve 2 minibüs ulaşımı sağlayacak. 75 kw’lık bir jeneratör ile kendi enerjisini kendi üretecek olan tiyatronun ekipmanları içinde dekorla birlikte 60 adet 80 210 cm çift taraflı pano bayrak direkleri ve bayraklar, 300 400 cm projeksiyon ile bin 500 adet sandalye de yer alıyor. New Holland Trakmak Tiyatrosu, ışık ve ses sistemleriyle de birçok teknolojik üstünlüğü barındırıyor. 
     
     New Holland Trakmak Tiyatro ekibi 

     Yapımcı New Holland Trakmak A.Ş. 
Yönetmen Şakir Gürzumar Ankara Devlet Tiyatrosu 
Öykü Mustafa Baykan 
Senaryo Renan Bilek 
Yönetmen yardımcısı Ezgi Coşkun İstanbul Devlet Tiyatrosu 
Sahne Amiri Metin Bozcaada İstanbul Devlet Tiyatrosu 
Oyuncular İstanbul Devlet Tiyatrosu 
Petek Kırboğa 
Erkan Horzum 
Rezzak Aklar 
Hülya Çabuk 
Duygu Arpacıklıoğlu 
Mustafa Kırantepe 
Cem Gürleyen 
Ceren Cevahir Gündoğan 


     
</TEXT>
</DOC>
