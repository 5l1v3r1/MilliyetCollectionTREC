<DOC>
<DOCNO> 344915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/23/spor/spo07.html </URL>
<DATE> 2005/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kutlama zamanı 
</HEADLINE>
<TEXT>



Şu anda duygularımı anlatacak kelime bulmakta zorlanıyorum... 
Oyuncu olarak hayatımda birçok büyük başarıya imza attım, şampiyonluklar kazandım, NBA'de oynuyorum ve kariyerimin en güzel günlerini geçiriyorum... 
Ama bu bambaşka bir şey... Fenerbahçeli olmak, ona gönül vermek ve bunu damarlarında hissetmek çok farklı birşey... Şampiyonluk ise bambaşka... 
Fenerbahçeli olmak bir ayrıcalıktır... 
Dün Şükrü Saraçoğlu Stadı'nda bu farklılığı bir kez daha ve doyasıya yaşadım... 
İzlerken böylesine heyecanlandığım bir maç daha hatırlamıyorum. Doksan dakikayı tamamlayana kadar hop oturdum, hop kalktım. Tribünlerdeki diğer Fenerbahçeliler'in de benden farkı yoktu. Sanki izleyenlerin heyecanı futbolculara da yansımıştı... Bunda biraz da taraftarların erken gol için Fenerbahçeli futbolcular üzerinde baskı oluşturması rol oynadı. 
Halbuki heyecanlanması, eli ayağına dolaşması gereken Galatarasaylı futbolculardı... Böylesine bir atmosferden zaten Galatasaray'ın puan ya da puanlarla çıkması çok, ama çok zordu. Ama dediğim gibi maçın bazı bölümlerinde gereksiz panik ve golü attıktan sonra kendi yarı sahamıza hapsolmamız stresi ikiye katladı. 
Sonuçta önemli olan kazanmaktı, bunu da başardık. Maçın hiçbir dakikasında bundan farklı bir düşünceye kapılmadım. Bu şampiyonluğun benim için ve eminim ki birçok Fenerbahçeli için de ayrı bir yeri olacak. Galatasaray'ın yüzüncü yılını kutladığı sezonu şampiyonlukla kapamak, bunu hem de Galatasaray'ı yenerek tatmak benim için ayrı bir keyif... 
Evet, Fenerbahçeli olmak bir ayrıcalık... 
Ve bunu ancak Fenerbahçeli olanlar, bu ayrıcalığı hissedenler yaşayabilir... 
Bir gün herkes Fenerbahçeli olacak ve bu mutluluğu tadacak... 
Şampiyonluk tüm taraftarlara, futbolculara, yöneticilere ve tüm Türkiye'ye kutlu olsun... Şimdi kutlama zamanı... 


</TEXT>
</DOC>
