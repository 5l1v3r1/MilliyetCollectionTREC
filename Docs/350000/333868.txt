<DOC>
<DOCNO> 333868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/16/siyaset/axsiy01.html </URL>
<DATE> 2005/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Hükümet Kızılay'da 
</HEADLINE>
<TEXT>


Sezer'in atanmasına onay vermediği Küçükali, hükümetin desteğiyle Kızılay Genel Başkanı oldu. Erdoğan, Küçükali'ye desteğini açıkça gösterdi 

Aydın Hasan - Ankara 


Cumhurbaşkanı Ahmet Necdet Sezer'in kayyum heyeti başkanı olarak atanmasına onay vermediği Tekin Küçükali, hükümetin desteğiyle Kızılay Genel Başkanı oldu. 
Hükümet, Kızılay yönetiminin görevden alınarak yerine kayyum heyetinin atanmasına ilişkin kararnameyi Ekim 2003'te Çankaya Köşkü'ne gönderdi. Ancak kayyum heyeti başkanlığına Küçükali'nin getirilmesini onaylamayan Sezer, kararnameyi iade etti. 

Kongre öncesinde başkan 
2004 başında yeni kararnamede ise heyet başkanlığına Talat Yılmaz getirildi. Danıştay'ın yürütmeyi durdurma kararına rağmen görevi bırakmayan ve olağanüstü kongreyi toplayan Yılmaz, yeniden genel başkan oldu. 
Talat Yılmaz'ın ekibinde yer alan Tekin Küçükali de, yönetim kurulu üyesi olarak göreve başladı. 
Yılmaz'ın istemediği Genel Müdür Vekili Ömer Taşlı da, önceki gün toplanan Genel Merkez Kurulu'nda GMK 20 oyla asaleten atandı. 30 üyeli kurulda çoğunluğu kaybettiğini anlayan Talat Yılmaz, kongreye bir gün kala istifa etti. Genel Merkez Kurulu'nda seçilen Tekin Küçükali, dün Karayolları Genel Müdürlüğü salonunda yapılan kongreye Kızılay Genel Başkanı olarak geldi. 

Erdoğan'a övgü 
Kongreye katılan Başbakan Recep Tayyip Erdoğan'ın Tekin Küçükali ve GMK üyeleriyle fotoğraf çektirmesi, operasyonun ardında hükümetin olduğu izlenimini güçlendirdi. Erdoğan'a övgü yağdıran Küçükali de, "Genç, dinamik, düzgün, dünya lideri bir başbakana sahibiz" dedi. Küçükali, konuşmasının bazı bölümlerinde, Erdoğan'ın alkışlanmasını istedi. 

Riyak rları seyretmedim 
Kongreye katılmayan ve İstanbul'a dönen Yılmaz, "İstifa ettim. Kongreye hazırlanmadım. Kızılay'ın imk nlarını delege elde etmek için kullanacak bir insan değilim. Kongreye katılıp, bazılarının yüzlerine bakıp, ne kadar riyak r olduklarını mı seyredecektim " dedi. 

CHP'den soru önergesi 

Erdoğan'ın kongrede bir adayı desteklemesi tartışma yarattı. CHP'li Kemal Kılıçdaroğlu, Erdoğan'ın yanıtlaması istemiyle TBMM'ye sunduğu soru önergesinde, hakkında hayali ihracat suçlaması bulunan bir kişinin Kızılay Başkanlığı'na getirilmesinin gerekçesini sordu. 

Salonda arbede çıktı 

Kongre, Ankara 6. Asliye Hukuk Mahkemesi'nin ihtiyati tedbir kararını önceki gün saat 17.00 sıralarında kaldırmasının ardından dün sabah toplanabildi. Polis, gerginlik yaşanması ihtimaline karşı önlem aldı. Genel merkez taraftarları, divan başkanlığına aday olmak isteyen Ahmet Paşabeyoğlu ve yanındakilere, "Hainler dışarı" diye bağırdı. Aday olacağını açıklayan bir kişi içeri alınmazken, divan başkanlığına genel merkezin isteği dışında aday çıkması engellendi. Erdoğan, arbede nedeniyle salona yaklaşık 15 dakika geç geldi. 

'Allah'a şükür tuz kokmadı' 

Başbakan Erdoğan kongrede yaptığı konuşmada, "Kan üzerinden kimsenin istismar yapmaya hakkı yok. Kan alabilmesi için başbakanın, bakanın, milletvekilinin telefon etmesi gerekmez" dedi. Göreve geldiklerinde Kızılay'ın yaralı olduğunu vurgulayan Erdoğan, şöyle konuştu "Kızılay gibi kurumlar tartışılır hale gelmişse, üzerinde kuşku, kaygı bulutları dolaşıyorsa, bunun vatandaşın umutlarına yansımasının bedelini kimse ödeyemez. 3 Kasım 2002'ye kadar herkesin cevabını aradığı soru, 'Acaba tuz koktu mu ' sorusuydu. Allah'a şükürler olsun ki, tuz kokmadı." 


</TEXT>
</DOC>
