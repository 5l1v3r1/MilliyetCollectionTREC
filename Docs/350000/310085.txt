<DOC>
<DOCNO> 310085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/28/guncel/gun01.html </URL>
<DATE> 2005/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Edelman'dan 'altın' mektup 
</HEADLINE>
<TEXT>


ABD Büyükelçisi, mahkeme kararıyla kapatılan Amerikan şirketi Normandy'ye ait Ovacık Altın Madeni'nin açılması için dönemin Bayındırlık Bakanı'na mektup yazmış 

ANKARA Milliyet - MERT İLKUTLUĞ İzmir DHA 

ABD Büyükelçisi Eric Edelman'ın, Ağustos 2004'te mahkeme kararıyla kapatılan Bergama'daki ABD şirketi Normandy'ye ait Ovacık Altın Madeni'nin açılması için dönemin Bayındırlık ve İsk n Bakanı Zeki Ergezen'e mektup yazdığı ortaya çıktı. Şirket, mektubun gönderilmesinden kısa süre sonra gerekli izinleri alırken, yazışmalarda imzası bulunan Bayındırlık Bakanlığı Teknik Araştırma ve Uygulama Genel Müdür Yardımcısı Ahmet Vurandemir, Edelman'ın mektubundan önce ilgili kurumların yaptığı toplantıda imar planının yenilenmesi kararı alındığını savundu. 
Şirket, imar planının değiştirilmesi için Bayındırlık Bakanlığı'na başvurmuştu. Edelman, 17 Eylül 2004'te, Ergezen'e bir mektup göndererek, madenin açılması yönünde İzmir Valiliği'ne tavsiyede bulunmasını istedi. Edelman'ın dilekçesinin Vurandemir'in imzasıyla İzmir Valiliği'ne gönderilmesi, madene yeniden çalışma izni verilmesi için hükümete baskı yapıldığı iddialarına neden oldu. 
Bergamalı köylülerin avukatlarından Ali Arif Cangı Edelman'ın mektubundan sonra bütün işlemlerin hızlandığın, açılma izninin de an meselesi olduğunu iddia etti. 


</TEXT>
</DOC>
