<DOC>
<DOCNO> 307225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/17/son/sonspo18.html </URL>
<DATE> 2005/01/17/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Çaykur Rizespor'un Antalya kampı tamamlandı... 
</HEADLINE>
<TEXT>

     Antalya kampını tamamlayarak İstanbul'a giden Çaykur Rizespor'da, teknik direktör Rıza Çalımbay, çok iyi bir kamp dönemi geçirdiklerini söyledi. 
     Ligin ilk yarısında iyi bir hava yakaladıklarını ifade eden Çalımbay, ''Herkes tarafından beğeni kazanan bir futbol oynadık. Fakat bazı eksiklerimiz vardı. Bunları giderebilmek için Antalya kampı bizim için iyi bir dönem oldu. Eksikliklerimizi burada daha iyi görerek gidermeye çalıştık'' diye konuştu. 
     İlk ciddi sınavımızı Türkiye Kupası 3. kademesinde Diyarbakırspor karşısında vereceklerini kaydeden Çalımbay, ''Bu maçta tur atlayarak Fenerbahçe maçına moralli çıkmak istiyoruz. Eğer UEFA'yı hedefliyorsak Diyarbakırspor engelini mutlaka aşmalıyız'' dedi. 
     Çalımbay, genç ve yetenekli oyuncuları transfer etmek istediklerini de belirterek, ''Transfer yapmak için futbolcu almak doğru değil. Biz takıma katkı sağlayacak isimlerin üzerinde duruyoruz'' ifadelerini kullandı. 
     Çaykur Rizespor, bir günlük iznin ardından Türkiye Kupası 3. kademesinde Diyarbakırspor ile yapacağı maçın hazırlıklarına, yarın İstanbul'da başlayacak. 
     
</TEXT>
</DOC>
