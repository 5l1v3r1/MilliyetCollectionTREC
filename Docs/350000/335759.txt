<DOC>
<DOCNO> 335759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/22/spor/aspo.html </URL>
<DATE> 2005/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyük 5 Küçük 4 
</HEADLINE>
<TEXT>


Ümit Özat'ın atılışı sinirleri gerdi. Denizli yüklendi, ev sahibi direndi. Fatih'in uzatmadaki golüne, Luciano yanıt verdi. Penaltılarda faturayı Sarı-Lacivertli takım kesti 


90 dakika 

Müthiş maç ya da Daum'un bittiği gün 
MEHMET DEMİRKOL 

Diziliş 3-4-2-1. Strateji belirsiz. Taktik yok. Yılın en iyi oyunuyla Beşiktaş'a kaybeden Daum'un aklı karışmış besbelli. Takımının 27 dakika rakip kaleye gitmesini engelleyecek garip bir oyun kurmuş. Deniz, Ömer Rıza'yı takip ediyor. Luciano, Ersen'in peşinde. Ümit orta sahaya çekilmiş. Tuncay sol kanadın tamamını kullanmak zorunda. Sağ taraf ise Serkan'a ait. Sonuç 2 yıldır bu kadar ne yaptığını bilmeyen bir Fenerbahçe görülmemiş. İnanılır gibi değil. Derbideki yenilgi sonrası, "Hayır ben doğruyu yaptım" demesi gereken Daum, sanki her şeyi yanlış yaptığına kendisini ikna etmiş gibi. Denizli ise "Reis" dedikleri Kratochvil'in katılımıyla daha etkili bir savunma yapıyor. Tomas yine Alex'i bitiren adam. Ve Giray Bulak'ın öğrencilerinin Beşiktaş'tan aldığı bir ders var. Çok etkili Fenerbahçe'nin de işi kolaylaştırması unutulmamalı bir savunma ve sert, zorlayan bir hücumun yanı sıra vuruyorlar her yerden. Ama Rüştü başka Rüştü. Çılgın gibi oynuyor. Sahada onun kadar enerji harcayan yok. Çılgın gibi, ama asıl çıldırmış olan sanırım Daum. Ve bu ciddi hataları sinirleri bozuyor. Ümit çok kötü oynuyor aslında eski yeni yerinde. Kırmızı kartta bu garip tercihlerin payı yok mu 
İkinci yarıda yine bir kutsal ruh hikayesi var. Beşiktaş'ın, pazar akşamı bu stada getirdiği ruh gitmemiş belli ki. Deniz ve Aurelio'nun harika savunma hırsları Denizli'yi bayağı törpülüyor. Anelka'ya top taşıyorlar. O da taşıyor. Ama Nobre her seferinde en arkada topun ulaşmasının imkansız olduğu yerde duruyor. Nobre ciddi bir düşüşte. Denizli 2 oyuncu değiştiriyor. Daum 90 dakika ne oyun planında ne oyuncularında bir değişiklik yapıyor. Daum durmuş. Bir cinnet geçirmiş pazar gecesi ve o andan bu yana beyni durmuş. Sırayla savunma üçlüsünden biri orta sahaya çıkarak akın domine ediyor. Derin boşluklar bırakıyorlar böylece. Ama Deniz yenilmez bir savaşçı. Tuncay, Aurelio ve Serkan da ona mümkün olduğunca katılıyor. Denizlililer'in sık sık ofsayta takılması onlara kolaylık sağlıyor. Ve golsüz, ama müthiş bir mücadeleyle bitiyor 90 dakika. 
Daum yine oyuncu değiştirmiyor. Sadece Anelka'yla çıkıyorlar, ama onun paslarını tamamlayacak kimse yok. Denizli ise uzak şutlarla arayışına devam ediyor. Halbuki Fenerbahçe savunması çok çaresiz. Sadece ruhla oynuyor. Golü bu planla buluyor Denizli. Daum o zaman oyuncu değiştiriyor. Luciano ikinci yarı santrfora geçiyor. Serkan ise üçlü savunmaya. Tek santrfor olan Luciano golü atıp kırmızı görüyor sonra. 9 kişiler taammüden. Denizli basıyor artık. Öyle ki, acınası bir tonla anonsta şu söyleniyor "Hadi ıslık arkadaşlar. 3 dakika". Ama cevap pek gür "Bu taraftar sizinle gurur duyuyor. Ve gurur turu getiriyor. 

'Gururluyum' 

Fenerbahçe Teknik Direktörü Daum, 100 dakika 10 kişi kaldıkları maçta müthiş bir mücadele ortaya koyduklarını açıkladı. Alman teknik adam, "Eksik kalmalarına rağmen kazanmak isteyen ve pes etmeyen oyuncularımla gurur duyuyorum. Penaltı atışları gerginlik ve sinir içerir. Futbolcularım bu konudaki güçlerini de ispat ettiler. İkili mücadelelerde galip gelip, alan savunmasını disiplinli yaparak kazandık. Ankaraspor maçında kaldığımız yerden devam etmeliyiz. Ancak isteğim maça 11 kişi başlayıp, 11 kişi bitirmek. Beşiktaş yenilgisinden sonra ayağa kalkmasını bildik. Taraftarlarımız için var olduğumuzu gösterdik" dedi. 

Falcı Başkan 

YALÇIN TÜRK 

Fenerbahçe Başkanı Aziz Yıldırım penaltılar sırasında ilginç yorumlar yaptı. Rüştü'nün kurtaracağını önceden bilen Yıldırım, Fatih'in penaltıyı kaçıracağını da vuruşu yapmadan tahmin etti. Aziz Yıldırım maç sırasında ise yerinden kalkarak gözlemcinin yanına gitti, "Bu hakemi çok mu aradınız" diyerek sitem etti. Yıldırım, karşılaşmanın bitiminde ise soyunma odasına inerek teknik heyeti ve futbolcuları kutladı. 

'Canaydın hiç hesap bilmiyor' 

Fenerbahçe İkinci Başkanı Nihat Özdemir, "Galatasaray Başkanı iç işlerimize karışıyor, Ergun Gürsoy iddialar ortaya atıyor. Federasyon ise olayları izliyor" dedi 

Fenerbahçe İkinci Başkanı Nihat Özdemir, Galatasaray ve Futbol Federasyonu'nu hedef alan çok sert açıklamalar yaptı. Özdemir, "Beşiktaş maçına tayin edilen hakemi Ergun Gürsoy polemik konusu yaptı. Bülent Demirlek'in bizim müdahalemizle maça atandığını ileri sürdü. Bizi bu oyunlara çekemezler. Bunlara cevap vermesi gereken kişiler federasyon içinde, ancak susuyorlar. Sanki planlı gibi Denizlispor maçımıza Selçuk Dereli'yi verdiler. Dereli'nin yönetimi için yorumu spor kamuoyuna bırakıyorum" diye konuştu. 
Galatasaray'ın Diyarbakır maçına Metin Tokat'ın atanmasını da eleştiren Nihat Özdemir, "Tokat'ın hangi yönde hakem olduğunu biliyoruz. Soruyorum, neden Galatasaray maçına Tokat verildi Başkanlar toplantısında karşılıklı beyanat verilmeyecek kararı aldık ama Galatasaray uymadı. Ertesi gün Özhan Canaydın çıkıp '130 milyon dolar borçları var' dedi. Hiç hesap bilmeyen bir başkan neden iç işlerimize karışıyor Gürsoy da 'Federasyonda Fenerbahçeli militanlar var' demişti. Cevap vermiyoruz. Bunlara federasyon yanıt vermeli" ifadesini kullandı. 

GÜNÜN KADER ANI 
Off'tu record, ama artık on 
Denizli'den Süper Lig maçı sonrası dönerken bir dost sohbetinde, Giray Bulak biz birkaç gazeteciye söylemişti. "Ümit şimdi iyi bir kaptan gibi duruyor. Ama kötü günde onun gerçek yüzünü görürsünüz". Bu sohbet için, yazmayın dememişti, bir tek ben de yoktum. O yüzden şimdi bu olayın üzerine bunu yazmaya hakkım var sanıyorum. Şu bir gerçek ki onlar birbirlerini sevmiyorlar ve birbirleriyle konuşmuyorlar. Sebebini bilmiyorum, ama gerçek bu. Yani bu kırmızı kart dünün, o anın, o pozisyonun işi değil. Asla. Dünkü tarihi verilmemiş bir randevu, bir hesaplaşmaydı. Giray Bulak kazandı. Şimdilik. O pozisyon kafalarda bir iki soru da doğurdu tabii. Giray Bulak'ın cezalandırılmaması mümkün. Tartışmayı bayağı bir boyuta indirmemiş olabilir. Ama Daum'un saldırıları. Bunun cezası nasıl olmaz 

GÜNÜN ANALİZİ 
Tuncay'ın vahim durumu 
Maç başladı. Savunmanın sol tarafı bomboş. Tuncay sürekli kenara, kulübeye burası ne olacak diye soruyor. 3 dakika 5 dakika. Burası ne olacak Sürekli soruyor, gözü, kulağı, elleri hep o tarafa bakıyor. Ümit ileri çıkıyor, orta sahada. Deniz, Ömer Rıza'nın peşinde. Ve Tuncay sonunda anlıyor ki bütün bir kanat onun. Çaresiz kabulleniyor. Sanki maç toplantısına girmemiş. Ya da Daum onu toplantıya almamış gibi. Akıl dışı bir durum. Kim bunu açıklayabilir ki 

MAÇIN DAKİKALARI 
Denizlispor'dan Beşiktaş taktiği 
19 Kırmızı karttan hemen sonra. İlk pozisyonu Denizli buluyor. Mustafa Keçeli'nin şutu az farkla aut. 
26 Bu kez ligdeki maçın kahramanı Mika vuruyor. Şutunu Rüştü çıkarıyor. 
27 Fener'in ilk pozisyonu. Nobre'nin dalıp çektiği şut, korner. 1 dakika sonra yine Tuncay'ın yarattığı akında bu kez soldan dalıyor, ama etkisiz Nobre. 
28 Denizli'nin dinamolarından Serhat'ın şutu çok güzel ve direk dibine gidiyor. Ama Rüştü pazardan çok farklı. Korner. 
34 Anelka sağdan iki kişiyi geçerek içeri giriyor. Çizgiden verdiği pasta Nobre'nin şutu savunmadan dönüyor. 
42 Denizli'nin gole en çok yaklaştığı an. Önce Güven, sonra Ersen gollük, kaleye çok yakın vuruşlar yapıyor. Rüştü üst üste iki kez çıkarıyor. Bu kez çok yüksek konsantrasyonlu. Duvar oluyor Denizli'nin delikanlılarının önünde. 
45Tomas gole zorluyor bu kez. Çok sert vuruyor. İp gibi 25 metreden. Rüştü uzanıyor. Az, çok az farkla aut. 
47 Mustafa'nın soldan nefis ortasında Güven bomboş vuruyor, savunmadan kornere. 
48 İbrahim'in sert serbest vuruşu. Yayın içinden az farkla auta gidiyor. 
53 Nobre pek de alışık olunmadığı bir şekilde tüm sahayı kat ederek arkadan fuleli gelen Anelka'nın önüne topu uzatıyor. Çizgiye çok yaklaşıyor Fransız. Çapraz şutunu Souleymanou çıkarıyor. 
64 Tuncay savunmadan kaptığı topla dalıyor. Pas verememekte direnip, şutu çekiyor. Souleymanou'nun üstüne. 
74 Alex tek başına bir kontratak yapıyor. Bütün sahayı geçip vuruyor Souleymanou başarılı. 
95 Uzun süre sonra ilk pozisyon. Nobre onun dilinden anlamıyor ama Anelka'yı anlayanlar var. Fransızın sağdan dalışında bu kez Luciano'ya yuvarlıyor onun şutu az farkla aut. 
100 Fatih Egedik'in 25 metrelik güzel serbest vuruşunu Rüştü çıkarıyor, yüksek konsantrasyonla. 
103 Beşiktaş taktiği çok sonra tutuyor. Fatih yine uzak bir şut deniyor. 90'a. Rüştü bu kez çaresiz. 0-1 
111 Rüştü'nün kullandığı bir serbest vuruş herkesin arasından kaleye giderken Luciano vuruyor. 1-1 Kedisini kaybediyor. İkinci sarıdan kırmızı. 

YILDIZ TABLOSU 
FENERBAHÇE 34 Rüştü 7 30 Serkan 7 21 Selçuk Dk.114 19 Önder 7 2 Luciano 6 24 Deniz 6 39 Anelka 6 15 Aurelio 7 20 Alex 6 5 Ümit 2 10 Tuncay 6 9 Serhat Dk.106 11 Nobre 6 7 Mehmet Dk.110 

YEDEKLER 
1 Volkan, 16 Mahmut, 17 Hooijdonk, 27 Kemal 

DENİZLİSPOR 16 Souleymanou 6 13 Güven 6 7 Kratochvil 6 3 Burak 6 21 İbrahim 6 4 Tomas 7 22 Mikka 6 6 Serhat 6 32 Fatih Dk.78 7 11 Mustafa 6 10 Timuçin Dk.61 5 8 Ömer Rıza 5 25 Bülent Dk.109 9 Ersen Martin 6 

YEDEKLER 
1 Süleyman, 23 Ender, 27 Martin, 28 Mehmet 

Yine Tomas, Alex'le 

Alex'i etkisiz kılan ilk Süper Lig oyuncusu Tomas. O birçok çapaya örnek oldu. Ama onun bir farkı var. O hem oynatmayıp, hem de oynayabiliyor. Giray Bulak'ın söylemiyle "Sokakta görsen futbolcu demezsin". Ama şu bir gerçek ki ligin en hakiki oyuncularından biri o. Çok ama çok iyi oynuyor. Şimek'ten sonra en iyi Doğu Avrupalı transfer. Hem de çok ama çok ucuz. 150 bin euro yıllık ücretle harikalar yaratıyor. 

Bu tribünler farklı ama 

Türkiye'nin herhangi bir yerinde bu kırmızı kart sonrası, tribünlerden küfür duyulmaması mümkün değil. Kırmızı kart haksız değil kuşkusuz, ama şekli, yarattığı atmosfer, dakikası herhangi bir ev sahibi seyirciyi zıvanadan çıkarırdı. Saracoğlu tribünleri 16 dakika boyunca sadece ıslıkladı. Korkunç bir ıslık. Büyük övgüler düzmeye hazırlanıyordum ki, Giray Bulak kulübeden çıktı ve hakaretler başladı "Ş..fsiz Giray". Korkunç, üzücü ama itiraf edelim ki, Türkiye standardının çok üzerinde bir tavır. Onları taktir etmek fazla olur, övgü düzülemez ama şu söylenebilir. Bu tribünler farklı. Küfüre ise en olmadık yerde başlıyorlar. Luciano kendini attırıyor, formasını çıkarıp. Hakem ne yapsın be kardeşim 


</TEXT>
</DOC>
