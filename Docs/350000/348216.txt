<DOC>
<DOCNO> 348216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/02/son/soneko24.html </URL>
<DATE> 2005/06/02/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Negatif nitelikli kredi kartları Nisan'da arttı... 
</HEADLINE>
<TEXT>

     Negatif nitelikli ferdi kredi ve kredi kartları toplamı, Nisan ayında bir önceki aya göre yüzde 20.5 oranında artış gösterdi. 
     Merkez Bankası'nın verilerine göre, Mart ayında toplam 25 bin 863 adet olan negatif nitelikli ferdi kredi ve kredi kartlarının toplamı Nisan ayında 31 bin 161'e çıktı. 
     Bu çerçevede, borcunu ödemeyenlerin sayısı Nisan ayında yüzde 24.6 artarak 24 bin 803'den 30 bin 904'e yükselirken, borcunu gecikmeli olarak ödeyenlerin sayısı da yaklaşık yüzde 75.7 gerileyerek 1,060'den 257'ye indi. 
     
     FERDİ KREDİ 
     Alt kalemler göz önüne alındığında, negatif nitelikli ferdi kredilerin sayısı Nisan ayında, bir önceki aya göre yaklaşık yüzde 21.5 artarak 1,733'den 2,106'ya çıktı. Bu çerçevede Nisan ayında, borcunu ödemeyenlerin sayısı 1,566'dan 2,038'e yükselirken, borcunu gecikmeli olarak ödeyenlerin sayısı 167'den 68'e indi. 
     Nisan ayında negatif nitelikli kredi kartları sayısı ise yaklaşık yüzde 20.4 artarak 24 bin 130'dan 29 bin 55'e yükseldi. Borcunu ödemeyenlerin sayısı 23 bin 237'den 28 bin 866'a çıkarken, borcunu gecikmeli ödeyenlerin sayısı 893'den 189'a geriledi. 
     
     2005 YILI 3 AYLIK TOPLAM 
     2005 yılının dört ayında, negatif nitelikli ferdi kredi ve kredi kartları toplamı 96 bin 960 olarak belirlendi. Bunun 91 bin 581'i borcunu ödemeyenlerden, 5 bin 379'sı da borcunu gecikmeli olarak ödeyenlerden oluştu. 
     2000 yılından bu yana negatif nitelikli ferdi kredi ve kredi kartı adetlerinin toplamı 558 bin 331 olurken, bunun 469 bin 523'ü borcunu ödemeyenleri, 88 bin 808'i de borcunu gecikmeli olarak ödeyenleri içerdi. 
     Asgari bildirim limit uygulamasına 2001 yılından itibaren başlanan ferdi kredi ve kredi kartlarında, 2005 yılı asgari bildirim limiti ana para tutarı da 250 YTL olarak belirlendi. 
     Bildirimler, kayıt sayısı bazında olup bir kişinin birden çok kaydı bulunabiliyor. 
     
</TEXT>
</DOC>
