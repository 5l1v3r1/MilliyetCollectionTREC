<DOC>
<DOCNO> 303665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/05/son/soneko11.html </URL>
<DATE> 2005/01/05/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
The Independent Türkler, hesaplarından milyonlar kaybetmekten mutlu 
</HEADLINE>
<TEXT>

     Yeni Türk Lirası'na geçilmesinin bir "ulusal utanç"tan kurtuluş anlamına geldiği ifade edildi. 
     İngiltere'de yayınlanan The Independent gazetesinde, Türk Lirası'ndan altı sıfır atılarak Yeni Türk Lirası'na geçilmesinin yarattığı etki değerlendirildi. İşadamlarının, bankacıların ve ailelerin sıfırların gitmesinden keyif duyduğu belirtilirken, "Şu ana kadar Türkiye dünyanın en fazla sıfırlı banknotlarına sahip olmanın utanç verici ayrıcalığına sahipti" denildi. 
     Haberde, durmadan artan sıfırların bir "ulusal utanç" kaynağı, geçmişteki ekonomik başarısızlıkların ve 30 yıldır yükselen enflasyonun bir tanığı olduğu yorumu dikkat çekti. 
     Haberde "yaklaşık 40 peni olan eski stil bir milyon lirayla Türkler büyük düşünmeye alışmışlardı" denildi. 
     
</TEXT>
</DOC>
