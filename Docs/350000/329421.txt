<DOC>
<DOCNO> 329421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/01/son/sontur13.html </URL>
<DATE> 2005/04/01/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
75 yaşındaki tecavüz zanlısı İftiraya uğradım hakim bey 
</HEADLINE>
<TEXT>

     Neşet KARADAĞ ADANA, DHA 

      ADANA'da 13 yaşındaki erkek çocuğu E.E.'ye tecavüz ettiği iddia edilen 75 yaşındaki Karip Akıncı, "İftiraya uğradım hakim bey'' diyerek kendini savundu. 
     Mithatpaşa Mahallesi'nde 14 Temmuz 2004'de Küçük yaştaki erkek çocuğuna tecavüz' suçlaması ile yakalanarak tutuklanan Karip Akıncı'nın, Adana 5'nci Ağır Ceza Mahkemesi'ndeki yargılamasına devam edildi. 10 yıl hapis cezası istemiyle yargılanan Karip Akıncı suçsuz olduğunu, yaşlı haliyle tecavüz olayını gerçekleştirmesinin imkansız olduğunu iddia etti. Akıncı, "Ev sahibimden 400 YTL alacağım vardı. Vermemek için bana iftira attılar. Yaşlı ve hasta bir insanım. Beni tahliye edin hakim bey'' dedi. 
     Mahkeme heyeti, yaşlı tecavüz zanlısının tutukluluk halinin devamına karar verirken, akli dengesinin yerinde olup olmadığının belirlenmesi için Adana Ruh ve Sinir Hastalıkları Hastanesi'ne sevk etti. Karip Akıncı 3 hafta süreyle hastanede tutulacak. 
     
</TEXT>
</DOC>
