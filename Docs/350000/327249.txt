<DOC>
<DOCNO> 327249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/26/spor/spo19.html </URL>
<DATE> 2005/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa'da futbol gecesi 
</HEADLINE>
<TEXT>


2006 Dünya Kupası'na katılmak için mücadele eden takımlar bugün birbirinden zorlu sınavları çıkacak 


Dünya Kupası Avrupa Elemeleri'ne bugün 8 grupta yapılacak 17 maçla devam edilecek. Günün en önemli karşılaşmasında 1. grupta Romanya sahasında Hollanda'yı konuk ediyor. İlk 11'de başlayacak Pancu ev sahibinin en önemli silahı olacak. 4. grupta Fransa, Stade de France'da İsviçre'yi ağırlayacak. Teknik Direktör Domenech yönetiminde çıktığı iç saha maçlarında henüz galibiyet alamayan Fransızlar hem ilk golü hem de ilk 3 puanı hedefliyor. 

Tomas sahada 
6. grupta Britanya futbolunun iki temsilcisi İngiltere ve Kuzey İrlanda karşı karşıya gelecek. Favori olan İngilizler kazanırsa Almanya'da düzenlenecek 2006 Dünya Kupası yolunda büyük avantaj yakalayacak. 7. grupta Boliç ve Baliç'in forma giydiği Bosna Hersek, Brüksel'de Belçika ile kozlarını paylaşacak. Galatasaray savunmasının belkemiği Stjepan Tomas da Hırvatistan'ın Zagreb'te İzlanda'yı ağırlayacağı karşılaşmada ev sahibinin defansında görev alacak. 


</TEXT>
</DOC>
