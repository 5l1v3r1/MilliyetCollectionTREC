<DOC>
<DOCNO> 301410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/27/son/sonyas08.html </URL>
<DATE> 2004/12/27/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Yardım amaçlı seksi takvim 
</HEADLINE>
<TEXT>

     İNGİLTERE'DE üniversite öğrencisi kızlar bir vakıf yararına hazırlanan takvim için soyunarak birbirinden ilginç pozlar verdiler. 
     Lancashire Central Üniversitesi'nin korkusuz kızları "Göğüs Kanseri Araştırmaları" için hazırlanan takvime verdikleri cesur pozlarla yüklü miktarda para toplanacağını umuyor. Öğrencilerden Leanne Hudson yaptığı açıklamada, "Kızlar takvimin mümkün olduğunca seksi ve şehvetli olmasını istedi. Çok büyük bütçemiz yoktu. En seksi iç çamaşırlarımızı evden getirdik ve tamamen doğaçlama fotoğraflar çekildi" dedi. Takvimin daha çok satabilmesi için fotoğrafların seksi olmasına dikkat ettiklerini söyleyen Hudson "Takvimi hazırlayanların kendilerinde karar kılmasının çok sevindirici olduğunu" söyledi. 
     
     İKİ KIZ ÇEKİMDEN VAZGEÇTİ 

     Bir başka öğrenci Rebecca Fairclough ise "İnsanlar poz verirken çıplak olduğumuz için gergin ve sinirli olduğumuzu düşünmüş, halbuki biz çok rahattık. Sadece çekimlerden bir gün önce iki kız, erkek arkadaşları kabul etmediği için çekimlerden vazgeçtiğini söyleyince stres yaptık, hemen bir diskoya gidip gönüllü kızlar bulduk" dedi. 

     
</TEXT>
</DOC>
