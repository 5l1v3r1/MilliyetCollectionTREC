<DOC>
<DOCNO> 346259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/27/yasam/yas02.html </URL>
<DATE> 2005/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizli'de silahlı öğrenci olayları 
</HEADLINE>
<TEXT>


Sol ve sağ görüşlü öğrencilerin Pamukkale Üniversitesi Bahar Şenlikleri'ndeki kavgasıyla başlayan olaylar, silahlarla sokağa taştı 

RAMAZAN ÇETİN Denizli DHA 

Pamukkale Üniversitesi'nin PAÜ Bahar Şenlikleri'nde karşıt görüşlü öğrenciler arasında başlayan olaylar, Denizli'de artarak devam ediyor. 
Eflatun Sokak'ta önceki gün 22.00 sıralarında Sosyalist Devrim Partisi SDP üyesi öğrencilerle, ülkücü bir grup arasında yine kavga çıktı. Bu kez silahların patladığı kavgada, 1 kişi satırla yaralandı, 12 kişi de gözaltına alındı. 
Olaylar, geçen hafta rektörlük alanında kutlanan Bahar Şenlikleri'nde, DEHAP ve Sosyalist Devrim Partili SDP öğrencilerle, ülkücü öğrenciler arasında çıkan taşlı sopalı kavgayla başladı. 

Bir haftadır sürüyor 
Bir hafta boyunca aralıklarla süren ve 16 kişinin yaralandığı olaylar, önceki gece gençlerin yoğun olarak bulunduğu Eflatun Sokak'a taştı. 
İki grubun birbirine girdiği kavgada bıçaklar ve satırlar kullanılırken, kimliği henüz belirlenemeyen bir kişi de tabancayla 5 el ateş etti. Ülkücü gruptan olduğu belirtilen inşaat işçisi Muhammet Tekin 20 , koluna aldığı satır darbesiyle yaralandı. Olay sırasında kurşunlardan biri, bir büfenin camını delip duvara saplandı. Kavgaya müdahale eden polis, 12 SDP'li öğrenciyi gözaltına aldı. 




</TEXT>
</DOC>
