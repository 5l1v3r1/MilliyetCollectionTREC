<DOC>
<DOCNO> 333084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/13/son/sontur42.html </URL>
<DATE> 2005/04/13/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Etkili yağışlar geliyor 
</HEADLINE>
<TEXT>

     ANKARA Milliyet 

Devlet Meteoroloji İşleri Genel Müdürlüğü'nden yapılan meteorolojik uyarıya göre, yarın Ege kıyılarında başlayacak yağışlar, Güney Ege'de etkili olacak. Özellikle Aydın ve Muğla'da kuvvetli rüzgarla birlikte etkili sağanak ve gök gürültülü sağanak yağış bekleniyor. 
     Güney Ege'de beklenen etkili yağış nedeniyle ilgililerin ve vatandaşların tedbirli olmaları gerekiyor. 
     Bu arada yarın ve öbür gün Marmara, Ege, Batı Akdeniz, İç Anadolu'nun kuzeybatısı ve Batı Karadeniz'de, öğleden sonra da Doğu Anadolu'nun kuzey ve doğusu ile Güneydoğu Anadolu'nun doğusunda mevsime uygun kısa süreli lokal sağanak yağışlar görülecek. 
     Yurdun büyük bir bölümünde mevsim normallerinin üzerinde seyreden hava sıcaklığı da bugün tüm yurtta, yarın doğu kesimlerde hissedilir derecede 5-7 derece azalarak, mevsim normalleri civarında seyredecek. 

     
</TEXT>
</DOC>
