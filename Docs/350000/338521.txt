<DOC>
<DOCNO> 338521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/30/son/sonyas01.html </URL>
<DATE> 2005/04/30/ </DATE>
<TIME> 02.30 </TIME>
<AUTHOR>  </AUTHOR>
<HEADLINE>
Dondurma yemek insanı ’gerçekten’ mutlu ediyormuş 
</HEADLINE>
<TEXT>

     LONDRA, DHA 
     İNGİLTERE’de yapılan bir araştırmada, dondurma yerken insanların ’gerçekten’ mutlu olduğu somut bir biçimde ortaya çıktı. 
     Unilever şirketi tarafından Londra’daki Psikiyatri Enstitüsü’ne yaptırılan araştırmaya katılanlara vanilyalı dondurma yedirildi ve bu sırada MR cihazıyla beyinleri tarandı. Elde edilen sonuçlar, beynin ön kısmında bulunan ’keyif alma’ ile ilgili bölümünün dondurma yerken aydınlandığını gösterdi. 
     Bilim adamları tarafından yapılan açıklamada, ’orbifrontal korteks’ olarak bilinen bu beyin bölgesinde dondurma yerken tespit edilen aydınlanmanın, para kazanmak ya da sevilen bir şarkıyı dinlemek gibi durumlarda da görüldüğü bildirdi. 
     
     TATİL VE GÜNEŞİ ÇAĞRIŞTIRIYOR 
     Unilever’e ait bir dondurma markasının kullanıldığı testlerde uzmanlar MR cihazı yardımıyla, dondurma yutulduktan sonra beyinde harekete geçen bölgelere yönelik kan hücumunu görüntüledi. 
     Unilever yöneticilerinden Don Darling ise yaptığı açıklamada, "Dondurma yemek çocukluk, tatil, güneş ve mutlu zamanlarla ilgili olumlu hatıraları akla getirir" dedi. 
     
</TEXT>
</DOC>
