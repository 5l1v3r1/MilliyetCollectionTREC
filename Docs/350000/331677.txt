<DOC>
<DOCNO> 331677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/09/yasam/yas09.html </URL>
<DATE> 2005/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Rus Büyükelçi Turizmi etkilemez 
</HEADLINE>
<TEXT>


ALTAN BURGUCU 

Kültür ve Turizm Bakanı Atilla Koç, Rusları "görgüsüz" olmakla suçladığı sözleri nedeniyle özür mektubu gönderdiği Rusya'nın Ankara Büyükelçisi Pyotr Stegniy'i kabul etti. Görüşmenin ardından, Koç'un ortada bir yanlış anlama olduğunu ifade ettiğini söyleyen Stegniy, Rus tarafı olarak da yanlış anlama yaşandığını düşündüklerini belirtti. Koç'un sözlerinin Rusya ile Türkiye arasındaki turizm ilişkisini etkilemeyeceğini kaydeden Stegniy, "Biz Türkiye'deki demokrasinin bilincindeyiz. Kamuoyu, basın ve gazetecilerin, idare üzerindeki kontrolüne tanıklık ediyoruz. Biz demokrasi ve serbest piyasada yeniyiz. Onun için bizler ve Türk idarecileri için bir nevi dersti. Bunu dostça bir ortamda konuştuk" diye konuştu. Stegniy, Türkiye'deki demokrasi içinde özgür basını ve önemini gördüklerini de sözlerine ekledi. 



</TEXT>
</DOC>
