<DOC>
<DOCNO> 325107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/19/son/sontur04.html </URL>
<DATE> 2005/03/19/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Marmara yağış altında... 
</HEADLINE>
<TEXT>

     Marmara ve Karadeniz bölgeleri yağışlı havanın etkisi altına girdi. Her iki bölgede akşam saatlerinden itibaren sağanak yağış bekleniyor. 
     Devlet Meteoroloji İşleri Genel Müdürlüğü, yurdun kuzey kesimlerinin Karadeniz üzerinden gelen soğuk ve yağışlı havanın etkisine girdiğini duyurdu. 
     Yarın Karadeniz, İç Anadolu, Doğu Akdeniz, Doğu ve Güneydoğu Anadolu ile sabah ilk saatlerde Marmara'nın doğusu ve iç Ege'de yağış görülecek. 
     Yağışlar yağmur ve sağanak, Marmara'nın doğusu, iç Ege, İç Anadolu'nun kuzeybatısı ile Karadeniz kıyılarında karla karışık yağmur şeklinde olacak. Karadeniz'in iç kesimleri ile Doğu Anadolu'nun kuzeyinde de kar yağacak. 
     Hava sıcaklığı da pazar günü tüm yurtta 5 ile 7 derece azalacak. Yağışlı hava pazartesi günü doğu bölgelerimizde etkili olduktan sonra yurdu terk edecek. 

     
</TEXT>
</DOC>
