<DOC>
<DOCNO> 312071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/03/son/sonspo12.html </URL>
<DATE> 2005/02/03/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Galatasaray ile Gaziantepspor, ligde yarın 38. randevuda... 
</HEADLINE>
<TEXT>

     Galatasaray ile Gaziantepspor, yarın yapacakları maçla birlikte Birinci Futbol Ligi'nde 38. kez karşı karşıya gelecek. 
     2 takım arasında geride kalan maçlarda, sarı-kırmızılı ekibin galibiyet sayısında 22-7 üstünlüğü bulunurken, taraflar 8 kez de eşitliği bozamadı. 
     Galatasaray'ın ligde attığı toplam 58 gole, Gaziantepspor 24 golle karşılık verdi. 
     Ligin ilk yarısında Gaziantep'te yapılan maçı, evsahibi ekip 1-0 kazanmıştı. 
     
     İSTANBUL'DAKİ MAÇLAR 
     Galatasaray ile Gaziantepspor, lig maçlarında şimdiye dek İstanbul'da 18 kez karşı karşıya geldi. 
     Sarı-kırmızılılar, kendi evlerinde 12 kez galip gelirken, kırmızı-siyahlı ekip 3 kez deplasmanda kazandı. İstanbul'daki 3 maç da berabere sonuçlanırken, Galatasaray 29, Gaziantepspor ise 8 gol attı. 
     Galatasaray, geçen sezon İstanbul'da yapılan lig maçını da 3-0'lık skorla kazanmıştı. 
     
</TEXT>
</DOC>
