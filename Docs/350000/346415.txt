<DOC>
<DOCNO> 346415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/27/son/sonspo05.html </URL>
<DATE> 2005/05/27/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Galatasaray'da son bomba Dego... 
</HEADLINE>
<TEXT>

     Yeni sezonda mutlaka bir 10 numara almayı planlayan Cim Bom, Maccabi Tel Aviv’de oynayan Etiyopya asıllı Baruch Dego'nu peşinde. 
     
     Komite İsrail yolcusu 

     Transfer planlarını yavaş yavaş hayata geçirmek isteyen Galatasaray, önceliği orta saha oyuncusuna veriyor. Geride kalan sezonda yokluğu fazlasıyla hissedilen 10 numaralı bir oyuncu için kolları sıvayan Sarı - Kırmızılılar, gözünü İsrail’e çevirdi. Cim Bom, Maccabi Tel Aviv’in orta sahasında forma giyen 24 yaşındaki Etiyopyalı asıllı Baruch Dego’yu gözüne kestirdi. Transfer komitesinin önümüzdeki günlerde İsrail’e giderek girişimde bulunacağı öğrenildi. 
     
     4 kez milli oldu 

     1990 yılında ailesiyle birlikte Etiyopya’dan İsrail’e göç eden Dego, 12 yaşında Ironi Ashdod takımının futbol okulunda kariyerine başladı. İsrail Genç Milli Takımı’nda ilk kez milli olan orta saha oyuncusu, Maccabi Tel Aviv’e transfer olduktan sonra dikkatleri üzerine çekti. Orta sahada hücuma dönük olarak görev yapan Dego, bu sezon takımına dört gol kazandırdı. İki kez İsrail A Milli Takımı forması giyen futbolcu, 1.71 m boyunda ve 64 kilo... 
     
     Dego Kimdir 

     

Doğum tarihi 26.03.1981. Boy 1.71. Kilo 64. Ülkesi Etiopya. Takımı Maccabi Tel Aviv. Eski takımı Ashdod. Mevkii Orta saha.      

     
</TEXT>
</DOC>
