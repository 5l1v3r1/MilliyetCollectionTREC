<DOC>
<DOCNO> 319814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/02/guncel/gun02.html </URL>
<DATE> 2005/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Emniyet pes etmiyor 
</HEADLINE>
<TEXT>


H kim ve savcıların yanı sıra Meclis üyelerine ve diplomatik muafiyeti olanlara da trafik cezası yazılabilecek ancak ceza özel tutanakla bildirilecek 

TOLGA ŞARDAN Ankara 

Balıkesir'de araç plakalarına ceza yazılan bazı h kim ve savcıların, tutanakları mahkeme kararıyla iptal ettirmesi üzerine harekete geçen Emniyet Genel Müdürlüğü, Adalet Bakanlığı ve Yargıtay Başkanlığı'ndan yazılı görüş aldı. 
İçişleri Bakanlığı Müsteşar Yardımcısı Sebati Buyuran imzasıyla valiliklere gönderilen genelgede, Karayolları Trafik Yasası'nın 116. maddesine göre plakaya ceza yazma uygulamasının sorun oluşturmadığı görüşüne yer verildi. Genelgeyle, h kim ve savcılara ceza yazma uygulamasına da çözüm bulundu. 

Özel tespit tutanağı 
Buna göre trafik kurallarını ihlal eden kişinin h kim veya savcı olması halinde sadece 'özel tespit tutanağı' düzenlenecek. Bu tutanakta ilgili kişinin ismi, unvanı, görev yeri, suç maddesi, suça ilişkin bilgilerle araç plakası yer alacak. Sadece trafik polisinin imzasını taşıyacak olan tutanak, Yargıtay üyeleri için Yargıtay Başkanlığı'na, h kim ve savcılar için görev yerine en yakın ağır ceza mahkemesinin bulunduğu başsavcılığa, merkezdeki savcı ve h kimler için de Ankara Başsavcılığı'na gönderilecek. 

Meclis üyeleri için... 

TBMM üyeleri için hazırlanan tutanaklar, valilikler aracılığıyla TBMM Başkanlığı'na, diplomatik muafiyeti olan kişiler için hazırlanacak tutanaklar da yine valilikler aracılığıyla Dışişleri Bakanlığı'na gönderilecek. 


</TEXT>
</DOC>
