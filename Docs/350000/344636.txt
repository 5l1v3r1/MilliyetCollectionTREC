<DOC>
<DOCNO> 344636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/21/son/sontur07.html </URL>
<DATE> 2005/05/21/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
İzmir'de çıkan kavgada seken kurşunlar 1 kişinin ölümüne neden oldu 
</HEADLINE>
<TEXT>

     İzmir’de, bir barın önünde çıkan silahlı kavgada seken kurşunlar, 1 kişinin ölümüne neden oldu. 
     AA muhabirinin aldığı bilgiye göre, Kemeraltı 3. Beyler 850 Sokak’taki bir barın önünde bilinmeyen bir nedenle tartışma çıktı. 
     Silahlı kavgaya dönüşen olayda seken kurşunlar, sabah gazete dağıtımına çıkan Yaysat Konak Bölge Müdürlüğü’ne ait 35 V 2276 plakalı dağıtım aracını kullanan Tolga Çıkrıkçı’nın 28 ölümüne neden oldu. 
     Olayda Ramazan Korkmaz 29 adlı kişi de yaralandı. 
     Korkmaz, Bozyaka Eğitim ve Araştırma Hastanesi’ne kaldırıldı. 
     Olaya neden olan kişiler, 35 SE 441 plakalı özel otomobille kaçtı. 
     Güvenlik güçlerinin düzenledikleri operasyonla Gaziemir İlçesi’nde durdurulan otomobildeki sürücü Ramazan Ş. 34 , Halil İbrahim K. 23 , Yakup D. 35 , Oktay O. 30 ile Hasan E. 38 gözaltına alındı. 
     Olay yerinde yapılan incelemede, çok sayıda boş kovan bulunduğu bildirildi. Soruşturma sürdürülüyor. 
     
     SİLAHLARI KİMLERİN KULLANDIĞI BELİRLENDİ 

     İzmir’de, sabaha karşı bir barın önünde çıkan silahlı kavgada, Yaysat çalışanının seken kurşunlardan ölümüyle ilgili tabancaları kimlerin kullandığı belirlendi. 
     Alınan bilgiye göre, gözaltına alınan 14 kişinin, Cinayet Büro Amirliği’ndeki sorgulamaları tamamlandı. 
     Emniyet yetkilileri, olayda Murat P. 25 ve Yakup D’nin 35 
     karşılıklı olarak tabanca kullandıkları, birbirlerine ateş ettikleri, ancak hangi tabancadan çıkan kurşunun Yaysat çalışanı Tolga Çıkrıkçı’nın başına isabet ettiğinin henüz belirlenemediğini bildirdiler. 
     Gözaltındaki 14 zanlının, yarın adliyeye sevk edilecekleri bildirildi. 
     Kemeraltı 3. Beyler 850 Sokak’taki bir barın önünde sabaha karşı bilinmeyen nedenle çıkan silahlı kavgada, seken kurşunlar, gazete dağıtımına çıkan Yaysat Konak Bölge Müdürlüğü’ne ait 35 V 2276 plakalı aracı kullanan Tolga Çıkrıkçı’nın 28 ölümüne, Ramazan Korkmaz’ın 29 da yaralanmasına neden olmuştu. 
     
</TEXT>
</DOC>
