<DOC>
<DOCNO> 347035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/30/siyaset/siy01.html </URL>
<DATE> 2005/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
'Perişan olurlar' 
</HEADLINE>
<TEXT>


Kuran kurslarıyla ilgili olarak Baykal'la girdiği polemiği sürdüren Erdoğan, "Milletin iradesi üzerinde irade sergilemeye kalkarlarsa perişan olmaya mahk mdurlar" dedi 

MEHMET DEMİRKAYA İstanbul 


Başbakan Recep Tayyip Erdoğan, başörtüsü konusunda gönlünün derinliklerinde yatan hıçkırıklar olduğunu belirterek, "Zaman her şeye gebe" diye konuştu. 
Kuran kurslarıyla ilgili CHP Genel Başkanı Deniz Baykal'la girdiği polemiği sürdüren Erdoğan, ülkenin değerleriyle oynayarak puan kazanacaklarını zannedenlerin, puan kaybettiğini savunarak, "Kimse milletin iradesi üzerinde irade sergilemeye kalkmasın. Eğer kalkarlarsa perişan olmaya mahk mdurlar" dedi. 
Erdoğan, Ümraniye Haldun Alagaş Spor Salonu'nda düzenlenen AKP İstanbul 1. Bölge Toplantısı'nda yaptığı konuşmadan bölümler şöyle 

Ortak değerlere saygı 
Seviyeli muhalefet yok Birçok şey yapılıyor, ama Türkiye'de seviyeli muhalefet yok. O olsa belki daha çok şeyler yapacağız. Ortak değerlere saygı duymadıkça millet de size saygı duymayacaktır. İslam ülkesi başka, İslam devleti başka Bu ülke bir Müslüman ülkesidir. Halkının yüzde 99'u Müslüman olan ülkemizde şunu unutmayalım ve gerçekleri birbirine hiçbir zaman karıştırmayalım İslam devleti olmak başka bir şey, bir İslam ülkesi olmak başka bir şey. Bunu çok iyi kavrayacağız. Ben teşkilatımızın insanlarını bu hassasiyete özellikle davet ediyorum. Ülkemde Hıristiyan, Musevi, ülkemde icabında ateist kim olursa olsun hepsi aynı güvence altında olmalıdır, olacaktır. Başörtüsü için sabır Genciyle, yaşlısıyla, bak buradan bir kez daha açık ve net söylüyorum, başı örtülü, başı örtüsüz, kim olursa olsun bütün benim bayan kardeşlerim canımdır, ciğerimdir. Bu ülkede haksız yere ayrımcılık yapıldı. Şu anda biliyorum, bazı sıkıntıları yaşıyoruz. Bunu ben de yaşıyorum. Gönlümün derinliklerinde yatan hıçkırıklar var. Bunu da açıkça söylemek zorundayım. Her şey zamana gebe. Ama sabırlı olmaya mecburuz. 


</TEXT>
</DOC>
