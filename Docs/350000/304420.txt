<DOC>
<DOCNO> 304420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/07/son/sonspo47.html </URL>
<DATE> 2005/01/07/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
TBL... Ankara Büyük Kolej 64 - Fenerbahçe 76 
</HEADLINE>
<TEXT>

     Türkiye Basketbol Ligi'nde 12. haftanın ilk maçında Fenerbahçe, Ankara Büyük Kolej'i deplasmanda 76-64 yendi. 
     Karşılaşmaya her iki takım da hızlı başlarken, üstünlük sürekli el değiştirdi. Ankara Büyük Kolej'de Felton, ilk periyotta skora 15 sayılık katkısıyla takımını sırtlarken, Fenerbahçe ise yabancı oyuncuları Mrsiç ve Salyers ile rakibine karşılık verdi. 
     2. periyotta daha etkili olan konuk ekip Fenerbahçe, oyunda üstünlüğünü kabul ettirirken, Ankara Büyük Kolej iyi savunma ve Murat'ın skorer oyunuyla farkın açılmasına izin vermedi ve ilk yarı 46-37 Fenerbahçe lehine kapandı. 
     Pota altında iyi savunma yapan ve rakibine oranla daha iyi hücum organizasyonları gerçekleştiren Fenerbahçe, 3. periyotta da 59-57'lik skorla üstünlüğünü korudu. 
     Son periyotta üstüste hücumlardan boş dönen Fenerbahçe karşısında bulduğu basketlerle Ankara Büyük Kolej bir ara maça ortak oldu, ancak sarı-lacivertli takım, Mrsiç'in skora büyük katkısıyla karşılaşmayı 76-64 kazandı. 
     
     
Salon Atatürk. Hakemler Erşan Kartal xxx, Ozan Çakar xxx, Can Atsüren xxx. Ankara Büyük Kolej Özgür x 1, Felton xxx 22, Murat xxx 20, Tunç x 3, Onur x 4, Arda xx 6, Orçun x, Miliçeviç xx 8. Fenerbahçe Ömer x 2, Erdal xx 8, Booker xxx 10, Mrsiç xxxx 35, Salyers xxx 15, Harvey x 4, Rasim x 2, Barış x. 1. Periyot 26-24. Devre 46-37 Fenerbahçe lehine . 3. Periyot 57-59. Beş Faulle Çıkan Erdal 32.33 Fenerbahçe . 
     
</TEXT>
</DOC>
