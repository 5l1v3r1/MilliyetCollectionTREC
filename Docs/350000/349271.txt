<DOC>
<DOCNO> 349271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/06/son/sondun01.html </URL>
<DATE> 2005/06/06/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
Filistin El fetih Kongresi ertelendi... 
</HEADLINE>
<TEXT>

     Filistin’de, El Fetih örgütünün temel karar organları olan Merkez Komite ve Devrim Konseyi’nin üyelerinin seçileceği kongresi ertelendi. 
     El Fetih yetkilisi Ahmed Deik Reuters’a yaptığı açıklamada, El Fetih toplantısının planlandığı gibi 4 Ağustos’ta yapılmayacağını çünkü hazırlık komitesinin, oy kullanacak temsilcilerin seçimini yapmadığını söyledi. 
     Yetkililer, kongrenin ertelenmesinin diğer nedeninin, delegelerin Filistin’e girişleriyle ilgili sorun çıkması olduğunu kaydetti. 
     Kongrenin yapılacağı tarihe, merkez komitenin bu ay içinde karar vereceği belirtildi. 
     Reform isteyen genç El Fetih destekçilerinin, Filistin’de yapılacak genel seçim öncesinde örgüt yapısında değişimi hedefledikleri, erteleme kararının örgüt içinde büyük tepki yaratabileceği belirtiliyor. 
     El Fetih’in son kongresi, 1989 yılında Tunus’ta yapılmıştı. 
     
</TEXT>
</DOC>
