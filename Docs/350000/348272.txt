<DOC>
<DOCNO> 348272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/02/son/sonsiy24.html </URL>
<DATE> 2005/06/02/ </DATE>
<TIME> 18.35 </TIME>
<AUTHOR>  </AUTHOR>
<HEADLINE>
MİT Faaliyetlerimizi yasal zeminde yerine getirmeye özen gösteriyoruz 
</HEADLINE>
<TEXT>

     MİT'ten yapılan açıklamada, MİT'in kuruluş ve görev yasasına bağlı olarak tüm faaliyetlerini yasal zemin üzerinde yerine getirmeye özen gösterdiği belirtilerek, ''Teşkilatımızca talep edilen takip ve tespit çalışması da benzerlerinde olduğu gibi yargı kararı çerçevesinde milli güvenlik istihbaratının oluşturulması görevinin yerine getirilmesi doğrultusunda kamu yararı gözetilerek ve sadece görevin kapsamı bağlamında gerçekleştirilmiştir'' denildi. 
     MİT'ten, konuya ilişkin yapılan açıklamada, şunlar kaydedildi 
     ''Yazılı-görsel basında 1-2 Haziran 2005 tarihleri itibarıyla Milli İstihbarat Teşkilatı'nı konu alan haberlerde, 'tüm kişi ve kuruluşlara ait iletişim araçlarının yasa dışı dinlendiği' izlenimini yaratacak tarzda yayınlara yer verildiği görülmektedir. 
     Milli İstihbarat Teşkilatı, kuruluş ve görev yasasına bağlı olarak tüm faaliyetlerini yasal zemin üzerinde yerine getirmeye özen göstermektedir. 
     Son olarak, basında işaret edilen ve teşkilatımızca talep edilen takip ve tespit çalışması da benzerlerinde olduğu gibi yargı kararı çerçevesinde milli güvenlik istihbaratının oluşturulması görevinin yerine getirilmesi doğrultusunda kamu yararı gözetilerek ve sadece görevin kapsamı bağlamında gerçekleştirilmiştir.'' 
     
</TEXT>
</DOC>
