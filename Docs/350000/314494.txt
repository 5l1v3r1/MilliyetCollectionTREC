<DOC>
<DOCNO> 314494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/11/son/sonspo18.html </URL>
<DATE> 2005/02/11/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Trabzonspor basına kapalı çalıştı... 
</HEADLINE>
<TEXT>

     Birinci Süper Futbol Ligi'nde hafta sonu sahasında Malatyaspor ile karşılaşacak Trabzonspor, hazırlıklarını basına kapalı yaptığı çalışmayla sürdürdü. 
     Mehmet Ali Yılmaz Tesisleri'nde yapılan çalışmaya tüm futbolcuların katıldığı bildirildi. 
     Gine milli takımı kampından dönen Yattara'nın da idmanda yer aldığı ve herhangi bir sakatlığının bulunmadığı öğrenildi. 
     Sakat ve cezalı oyuncusu bulunmayan Trabzonspor, yarın basına kapalı yapacağı çalışmayla Malatyaspor maçının hazırlıklarını tamamlayacak. 
     Öte yandan, yeni transfer Szmykowiak'ın Malatyaspor maçında ilk kez 11'de forma giymesi bekleniyor. 
     
</TEXT>
</DOC>
