<DOC>
<DOCNO> 335626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/21/son/sontur14.html </URL>
<DATE> 2005/04/21/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Gazeteciden evli işadamına "aşk" şantajı .. 
</HEADLINE>
<TEXT>

     Sefa KARACAN AFYONKARAHİSAR, DHA 

      AFYONKARAHİSAR'da yayımlanan iki yerel gazetenin sahibi Aydemir Kurt, yasak aşk yaşadığı kadınla olan telefon konuşmalarının ses kayıtlarını ele geçirdiği evli işadamından şantajla para aldığı gerekçesiyle gözaltına alındı. 
     Kentte haftalık olarak çıkan Hedef' ve Ekip' adlı gazetelerin sahibi ve yazıişleri müdürü Aydemir Kurt, İscehisar İlçesi'nde mermercikle uğraşan işadamı H.Y.'nin yasak aşk yaşadığı genç sevgilisiyle olan telefon konuşmalarının ses kayıtlarını ele geçirdi. Bu kasetleri yayınlamamak için işadamından para istediği ileri sürülen Aydemir Kurt, H.Y. ile ofisinde buluştu. Bu buluşmaya seri numaraları alınmış 15 bin YTL 15 milyar lira ile giden H.Y., iddiaya göre parayı gazeteciye verdi. Bu sırada büroya giren polisler, seri numaraları alınmış parayı elinde tutan Kurt'u gözaltına aldı. Sorgusu süren Aydemir Kurt'un yarın adliyeye sevk edileceği belirtildi. Polis, Kurt'un kayıtları nasıl ele geçirdiğini de araştırıyor. 
     İşadamının konuyu oğluyla paylaştığı ve onun önerisiyle Cumhuriyet Savcılığı'na durumu bildirdiği öğrenildi. 
     
</TEXT>
</DOC>
