<DOC>
<DOCNO> 302696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/02/guncel/gun04.html </URL>
<DATE> 2005/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İade edilen 'El Kaide'ci 2 Türk tutuklandı 
</HEADLINE>
<TEXT>


DHA 

Terör örgütü El Kaide'nin üyesi oldukları gerekçesiyle Pakistan'ın Peşaver kentinde 5 aydır tutuklu bulunan Mehmet Yılmaz ve Mahmut Kaplan, önceki gün sınır dışı edilerek Türk ekibine teslim edildi. Yılmaz ve Kaplan, getirildikleri Gaziantep'te Terörle Mücadele Şubesi'nde sorgulandıktan sonra tutuklanıp cezaevine konuldu. Yılmaz ve Kaplan'ın yasadışı Selefi örgütü üyesi oldukları, daha önce Gaziantep'te örgüt lehine propaganda çalışması yaptıkları da iddia edildi. Afganistan Savaşı'nda El Kaide saflarında ABD'ye karşı savaşan Yılmaz ve Kaplan'ın, Türkiye'den çok sayıda kişiyi El Kaide saflarına kattıklı öne sürülüyor. Yılmaz'ın eşi Ayşe Yılmaz da Pakistan'da gözaltına alınmış, 7 çocuğuyla birlikte Türkiye'ye iade edilmişti. 


</TEXT>
</DOC>
