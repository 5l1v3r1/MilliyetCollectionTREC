<DOC>
<DOCNO> 307913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/19/son/sonyas07.html </URL>
<DATE> 2005/01/19/ </DATE>
<TIME> 03.00 </TIME>
<AUTHOR>  </AUTHOR>
<HEADLINE>
Huygens, Satürn'ün gizemli uydusu Titan'a indi 
</HEADLINE>
<TEXT>

     Güneş Sistemi'nin ikinci büyük gezegeni Satürn'ün dev gizemli uydusu Titan'a 14 Ocak'ta iniş yapan Cassini aracına bağlı Huygens robotundan gönderilen fotoğraf ve diğer verilerin incelenmesine hummalı çalışmayla devam ediliyor. 
     ABD Ulusal Havacılık ve Uzay Dairesi NASA ile ortak çalışan Avrupa Uzay Kurumu'nun ESA Almanya-Darmstadt'daki kontrol merkezi, Huygens'in ''harika'' inişinin astronomi tarihindeki en büyük başarılardan biri olduğunu kaydetmişti. 
     Paraşütlü Huygens sondasının öngörülenden çok daha başarılı, olağanüstü yumuşak bir şekilde iniş yaptığı, eksi 190 derecelik esrarengiz ''buz gezegeni'' Titan, 2575 kilometrelik yarıçapıyla Jüpiter'in uydusu Ganymedes'in Ganimed ardından Güneş Sistemi'nde ikinci büyük uydu. Ganimed, Dünya yarıçapından 6 bin 371 kilometre bin kilometre küçük çapta Dünya'nın tek uydusu olan Ay'ın çapı ise 3 bin 468 kilometre. 
     Huygens'in indiği alanın ''donmuş metan gölü'' olabileceği belirtiliyor ve kesin sonuçların alınması bekleniyor. 
     
     ATMOSFER KALINLIĞI 
     Titan, Güneş Sistemi'nde kalın atmosferi olan bilinen tek uydu. Titan'ın atmosferi Dünya'nınkinin 1,5 katı kalınlığında, büyük bölümü Dünya gibi azot içeren atmosferindeki azot oranı Dünya'nınkinin 4 katı. Atmosferindeki metan oranı ise yüzde 6. 
     Satürn'ün kütlesi Dünya'nın kütlesinin 95, hacmi ise 750 katı. Sistem'in en büyük gezegeni Jüpiter'in kütlesi ise Dünya'nınkinin 316, kütlesi 1500 katı. 
     Titan, Jüpiter'in Ganymedes ve Europa uyduları gibi yerbilim-atmosfer olarak Dünya'ya benzerlik göstermesi bakımından büyük önem taşıyor. 30 bilim adamının öncü araştırmasıyla Huygens'in verilerini tam incelemek yıllar alacak. 
     2,5 saatlik paraşüt inişinin aslında sanılandan daha sarsıcı olduğunu belirten uçuş denetim merkezi ve ABD'nin Tucson-Arizona Üniversitesi Ay-Gezegen Araştırmaları Merkezi bilim adamları, Huygens inişinin son derece başarılı olduğunu hatırlatıyor. 
     
     CASSINILER-HUYGENS 
     Cassini, adını, İtalyan asıllı Fransız astronomu Gian Domenico Cassini'den alıyor ve üç kuşak baba-oğul-torun astronom Cassiniler'in hatırasını yaşatıyor. 
     Fransızca adı Jean-Dominique Cassini olan, 8 Haziran 1625'te Perinaldo-Cenova Cumhuriyeti'nde doğan ve 14 Eylül 1712'de Paris'te ölen Domenico Cassini, Satürn'ün A ve B halkaları arasındaki karanlık aralığı Cassini bölümü keşfettti ve gezegenin dört uydusunu belirledi. 
     
     HUYGENS 
     Huygens sondasının adını aldığı Felemenkli fizikçi, matematikçi ve astronom Lahey doğumlu Christiaan Huygens 1629-1695 , ışığın dalga kuramını buldu, Satürn'ün halkalarının gerçek biçimini keşfetti, dinamik bilimine özgün katkılarda bulundu ve Titan'ı keşfetti. 
     Satürn-Cassini-Huygens internet bağlantı adresleri 
     http saturn.esa.int http saturn.jpl.nasa.gov http www.nasa.gov cassini 
     
</TEXT>
</DOC>
