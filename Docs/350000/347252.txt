<DOC>
<DOCNO> 347252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/30/son/sontur09.html </URL>
<DATE> 2005/05/30/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
PKK'nın Tunceli lojistik sorumlusu, yılan sokması sonucu öldü 
</HEADLINE>
<TEXT>

     Ferit DEMİR TUNCELİ, DHA 
     

      TUNCELİ kırsalında örgütün lojistik sorumlusu olduğu belirtilen Fırat’ kod adlı PKK teröristi 31 yaşındaki Sami Çomak'ın yılan sokması sonucu öldü. Terörist Çomak'ın arkadaşları tarafından Çıralı Köyü yakınlarına bırakıldığı, cesedini ailesinin gidip alacağı teröristlerin telsiz konuşmalarından duyuldu. 
     Terör örgütü PKK'nın Tunceli bölgesinde lojistiğini sağladığı öne sürülen Fırat’ kod adlı terörist Sami Çomak'ın, yılan sokması sonucu iki gün önce öldü. Askeri kaynaklardan edinilen bilgiye göre, terörist Çomak'ın yılan sokması sonucu öldüğü haberi teröristlerin kendi aralarında kullandıkları telsiz konuşmalarından öğrenildi. Teröristlerin bir süredir yılan sokmalarında kullanılan serum aradıkları ancak bulumadıkları da belirtildi. 
     Bingöl'ün Karlıova nüfusuna kayıtlı olduğu anlaşılan Sami Çomak'ın cesedinin, terörist arkadaşları tarafından Çıralı Köyü yakınlarına bırakıldığı, ailesi tarafından alınacağı öğrenildi. Bombacı olarak da bilindiği belirtilen terörist Sami Çomak'ın, Tunceli Mazgirt'te 2003 yılında 2 askerin şehit edilmesi, 2004 yılında Tunceli merkezde içkili bir restorana bombalı saldırı sonucu 3 kişinin yaralanması, 2003 yılında Tunceli merkez Kutuderesi'nde askeri konvoya saldırı sırasında 2 askerin şehit edilmesi, 1 askerin yaralanması ve Tunceli’de zorla birçok kişiden para alınması eylemlerine katıldığı belirtildi. 
     
</TEXT>
</DOC>
