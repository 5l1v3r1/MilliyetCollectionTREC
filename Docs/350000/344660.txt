<DOC>
<DOCNO> 344660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/21/son/sontur31.html </URL>
<DATE> 2005/05/21/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Kendisini terk eden kadını sokak ortasında vurdu... 
</HEADLINE>
<TEXT>

     Giresun’un Görele İlçesi’nde bir kişi, önceden birlikte yaşadığı ve eve dönmesi için ikna edemediği kadını, tabancayla bacaklarından yaraladıktan sonra rehin aldı. 
     Alınan bilgiye göre, Sami K 26 , Fevzi Çakmak Caddesi’nde, önceden birlikte yaşadığı Kader K. ile karşılaştı. Sami K, eve dönmesi için ikna edemediği Kader K’yı, tabancasıyla bacaklarından yaraladı. 
     Kader K’yı rehin alarak çevreye ateş eden Sami K, olay yerine gelen emniyet güçlerinin tabancasını ve Kader K’yı bırakması yönündeki uyarıları üzerine, tabancayı başına dayadı. 
     Yaklaşık 10 dakika güvenlik güçlerine direnen Sami K, kendisine arkadan yaklaşan polis memuru tarafından silahı elinden alınarak etkisiz hale getirildi. 
     Sami K. gözaltına alınırken Kader K. Görele Devlet Hastanesi’ne kaldırıldı. 
     
</TEXT>
</DOC>
