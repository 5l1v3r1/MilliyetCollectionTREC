<DOC>
<DOCNO> 326381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/23/son/sontur16.html </URL>
<DATE> 2005/03/23/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Film setinden otomobil çalan şebekenin elebaşısı yakalandı 
</HEADLINE>
<TEXT>

     Şenol AYDIN- Measut IŞIK GEBZE Kocaeli , DHA 

      İSTANBUL Kurtköy yakınlarda başrollerini Ediz Hun'un oynadığı Azize' adlı televizyon filminin çekimleri sırasında, sette kullanılan BMW otomobili, oyuncuların şaşkın bakışları arasında çalan çetenin elebaşısı 27 yaşındaki Bülent Yılmaz yakalandı. Yılmaz'ın bir cinayet suçundan hakkında 25 yıl kesinleşmiş ceza bulunduğu, başka bir cinayet suçu ile 50'nin üzerinde, hırsızlık, gasp ve uluslararası oto hırsızlığı suçlarından arandığı ortaya çıktı. Şebeke elemanı iki kişinin daha yakalanması için çalışmalar sürüyor. 
     Geçen 18 şubatta meydana gelen olayda, TRT için çekilen Azize' adlı filmin setinde, başrol oyuncusu Ediz Hun'un senaryo gereği belediye otobüsüne binen sevgilisini ikna etmek üzere peşine koşturmak için yol ortasında çalışır halde bıraktığı 34 BOJ 56 plakalı BMW omtomobil, oyuncuların şaşkın bakışları arasında kimliği belirsiz iki kişi tarafından çalındı. 
     Film setine çalıntı bir otomobille geldikleri belirlenen hırsızlar, polisin takibine rağmen kaçtı. Polis, her yerde bu otomobili ararken, 21 şubatta Gebze Şekerpınar Mevkii'nde tabancayla vurularak öldürüldüğü belirlenen Mehmet Engin Elibol'un cesedini buldu. 
     Birça gün sonra yine Gebze'de terkedilmiş bulunan ve plakası değiştirilmiş çalıntı BMW'de yapılan araştırmada kan lekeleri, arka tarafta da bir kurşun izi bulundu. Kan örneklerinden hareket eden polis, Mehnmet Engin Elibol'un otomobilde öldürülüp yol kenarına atıldığını ortaya çıkardı. 
     
     SUÇ MAKİNASI ÇIKTI 
     Soruşturmayı çok yönlü sürdüren polis, parmak izlerinden yola çıkarak oto hırsızlığı şebekesi elemanlarından Şahin Tapari'yi yakaladı. Bu kişinin alınan ifadelerinde, şebekenin liderliğini birçok suçtan sabıkası olduğu anlaşılan Bülent Yılmaz'ın yaptığı belirlendi. Bir cinayet suçundan hakkında 25 yıl keasinleşmiş hapis cezası, bir başka cinayetin zanlısı, uluslararası otomobil kaçakçılığı da dahil olmak üzene hakkında birçok suçtan aranandığı saptanan Bülent Yılmaz takibe alındı. 
     İstanbul Çekmeköy'de yakalanarak Gebze'ye getirilen Bülent Yılmaz'ın yaklaşık 100 milyar lira değerinde Volvo marka lüks bir otomobiline de el kondu. Üzerinden bir tabanca çıkan Yılmaz'ın sorgusunun sürdüğü belirtilirken, Ercan Türe ve Gencay Yolcu adlı iki kişinin daha yakalanması için çalışmaların sürdürüldüğü bildirildi. 
     Gebze ilçe Emniyet Müdürlüğü'ndeki sorgulamasının 3- 4 gün daha süreceği belirtilen Bülent Yılmaz, bugün öğleden sonra sağlık kontrolüne götürülürken kendisini görüntüleyen gezeticelere de küfür ve tehdit yağdırdı. 
     
</TEXT>
</DOC>
