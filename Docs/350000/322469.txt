<DOC>
<DOCNO> 322469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/10/son/sondun38.html </URL>
<DATE> 2005/03/10/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Irak Meclisi 16 Mart'ta toplanıyor... 
</HEADLINE>
<TEXT>

     Seçimle oluşan Irak meclisinin, ilk toplantısını 16 Mart'ta yapacağı açıklandı. 
     Meclis Başkanı Fuat Masum imzasıyla yapılan yazılı açıklamada, ''30 Ocak 2005 seçimleriyle oluşan yeni meclisin 16 Mart'ta Bağdat'ta toplanmasının kararlaştırıldığı'' belirtildi. 
     275 sandalyeli meclis, ilk iş olarak, devlet başkanı ve iki yardımcısını Başkanlık Konseyi seçecek. Başkan ve yardımcılarının, en az üçte iki çoğunlukla seçilmeleri gerekiyor. 
     Konsey de iki hafta içinde oybirliğiyle başbakan adayını belirleyecek. Başbakan adayının daha sonra meclisten güvenoyu alması gerekiyor. 
     Başkanlık Konseyi, başbakan adayını belirleyemezse bu işi üçte iki çoğunlukla meclisin yapması gerekiyor. 
     
</TEXT>
</DOC>
