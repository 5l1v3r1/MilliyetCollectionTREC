<DOC>
<DOCNO> 323237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/12/son/sontur02.html </URL>
<DATE> 2005/03/12/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
İzmit'te silahlı kavga 3 ölü, 1 yaralı... 
</HEADLINE>
<TEXT>

     İzmit'e bağlı Köseköy Beldesi'nde 3 kişinin ölümü, 1 kişinin yaralanmasıyla sonuçlanan silahlı kavgaya, başka kişilerin de karıştığı belirlendi. 
     AA muhabirinin aldığı bilgiye göre, Köseköy Beldesi'ndeki TIR parkında meydana gelen ve Saffet Yıldırım 30 , eniştesi Emin Dalkılıç 55 ve oğlu Savaş'ın 26 ölümü, Volkan Sarı'nın 26 da yaralanmasıyla sonuçlanan olayda, elde edilen silahların dışında başka silahların da kullanıldığı belirlendi. 
     Polis yetkilileri, balistik incelemenin yanı sıra görgü tanıklarının ifadelerinin de olaya başka kişilerin karıştığını doğruladığını ifade ederek, bu kişilerin kimliklerinin belirlenmesine çalışıldığını kaydettiler. 
     Bu arada, olayın Saffet Yıldırım'ın aynı adı taşıyan babası ile eniştesi arasındaki dorse alışverişinden kaynaklanan alacak yüzünden çıktığı tespit edildi. 
     Köseköy'de gece meydana gelen olayda, telefonda eniştesi Emin Dalkılıç ile tartışan Saffet Yıldırım, arkadaşı Volkan Sarı ile Dalkılıç'a ait yazıhaneye gelmiş, burada yeniden başlayan tartışma sırasında taraflar birbirlerine tabancayla ateş etmişlerdi. 
     
</TEXT>
</DOC>
