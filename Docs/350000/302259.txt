<DOC>
<DOCNO> 302259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/30/son/sontur01.html </URL>
<DATE> 2004/12/30/ </DATE>
<TIME> 07.00 </TIME>
<AUTHOR>  </AUTHOR>
<HEADLINE>
Ankara'nın Çubuk ilçesinde deprem 
</HEADLINE>
<TEXT>

     Ankara'nın Çubuk ilçesinde meydana gelen orta şiddetteki depremde, ilk belirlemelere göre ölen ya da yaralanan olmadığı bildirildi. 
     Saat 00.22'de merkez üssü Çubuk ilçesi olan 4.6 büyüklüğündeki depremin ardından emniyet birimlerine ve hastanelere herhangi bir ölüm ya da yaralanma vakası bildirilmedi. 
     
     KISA SÜRELİ PANİK 

     4.6 büyüklüğündeki deprem, Çubuk'un yanısıra hissedildiği Ankara'da da kısa süreli paniğe neden oldu. İlk belirlemelere göre depremde can kaybı ve hasar oluşmadı. 
     Deprem Çubuk ile 40 kilometre uzaklıktaki Ankara ve ilçeleriyle Çankırı, Karabük, Bolu ve Kırıkkale'nin bazı ilçelerinden hissedildi. Depremle birlikte Çubuk ve Ankara'nın bazı kesimlerinde vatandaşlar uykularından fırlayarak sokaklara kaçıştı. Çubuk'ta vatandaşlar uzun süre evlerine dönmedi. İlk tesbitlere göreilçede can kaybı ve hasar oluşmadı. 
     Bu arada merkez üssü Çankırı'nın Orta İlçesi'nde dün saat 23.13'de 3.4 büyüklüğünde deprem kaydedildi. Hafif şiddetli deprem vatandaşlar arasında kısa süreli endişeye neden oldu. 
     
     2002'DEKİ DEPREMDE 3 KİŞİ ÖLMÜŞTÜ 

     Öte yandan 6 Haziran 2000'de Çankırı'nın Orta İlçesi'nde meydana gelen 5.9 büyüklüğündeki depremde 3 kişi hayatını kaybetmiş, 200 kişi de yaralanmıştı. Orta Anadolu ile Batı Karadeniz bölgesindeki geniş alanda hissedilen depremde 3 bin dolayın yapı hasar görmüştü. 
     
</TEXT>
</DOC>
