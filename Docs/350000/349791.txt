<DOC>
<DOCNO> 349791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/07/son/sonyas11.html </URL>
<DATE> 2005/06/07/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Hong Kong Havaalanı, dünyanın en iyisi 
</HEADLINE>
<TEXT>

     Levent ULUÇER DHA 

      ULUSLARARASI Havaalanları Konseyi ACI ve Uluslararası Hava Taşımacılığı Derneği IATA tarafından ortaklaşa düzenlenen AETRA Havaalanı Yolcu Memnuniyeti Programı kapsamında yolcular arasında yapılan ankette Hong Kong Havaalanı, ’Dünyanın En İyi Havalimanı’ seçildi. 
     Araştırmada, Hong Kong Havaalanı’nın ’bir numara’ olmasının nedeni, havalimanı çalışanlarının kibarlığı ve yardımseverliği, havaalanının rahat ve insana yakın ortamı, havaalanındaki giriş-çıkışların son derece rahat ve hızlı olması şeklinde açıklandı. 
     Amerika kıtasında Halifax, Avrupa’da Kopenhag, Ortadoğu ve Afrika’da ise Dubai en iyi havaalanına sahip kentler olarak seçilirken, San Diego da ’Müşteri Memnuniyeti En Hızlı İyileşen Havaalanı’ unvanı kazandı. 
     
</TEXT>
</DOC>
