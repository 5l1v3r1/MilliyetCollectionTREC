<DOC>
<DOCNO> 325906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/22/son/soneko56.html </URL>
<DATE> 2005/03/22/ </DATE>
<TIME> 18.25 </TIME>
<AUTHOR>  </AUTHOR>
<HEADLINE>
İTO Meclis Başkanlığı'na Muammer Keçeli seçildi 
</HEADLINE>
<TEXT>

     İstanbul Ticaret Odası İTO Meclis Başkanlığı'na, Yönetim Kurulu Başkanı Murat Yalçıntaş'ın desteklediği Muarrem Keçeli kazandı. 
     İTO Meclis slonunda yapılan ve 215 meclis üyesinin oy kullandığı seçimlerde, 123 oy alan Yalçıntaş'ın desteklediği Muarrem Keçeli İTO'nun yeni Meclis başkanı oldu. Osman Deveci'nin 55 oy aldığı seçimlerde, Gülümser Yıldırım'a ise 30 oy çıktı. Oylamada başkan vekilliklerine Hasan Büyükdede ile Mehmet Develioğlu, katip üyeliğe ise Hüseyin Avni Özkan seçildi. Her hangi bir gruba bağlı olmaksızın başkan vekilliğine adaylığını koyan Numan Hacıoğlu ise 23 oy aldı. 
     Muarrem Keçeli, kendisini destekleyenlere teşekkür ederek, "İnşallah divan üyesi arkadaşlarımla beraber, bu kürsünün masumiyetini, özgürlüğünü, meslek erbabının dilek ve düşüncelerini burada özgürce ifade etmesini sağlayan yönetim tarzımız olur" dedi. 
     
     MUARREM KEÇELİ'NİN ÖZGEÇMİŞİ 
     1944 yılında İstanbul'da doğan Muharrem Keçeli, İstanbul 
     Üniversitesi Hukuk Fakültesini bitirdikten sonra, 1967 yılında avukatlığa başladı. Siyasi partilerde üst düzey yöneticilik yapan ve 1991'den beri İTO Meclis üyeliği görevini sürdüren Keçeli, son 5.5 yıldan beri de İTO eski Başkanı Mehmet Yıldırım'ın başkanlığındaki yönetim kurulunda, üye olarak yer aldı. Son seçimlerde yönetim kuruluna talip olmayan Keçeli, İTO Meclis üyeliğine Modern Ekmekçilik Limitet Şirketinden girdi. 
     
</TEXT>
</DOC>
