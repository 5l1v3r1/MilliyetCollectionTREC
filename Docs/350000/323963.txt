<DOC>
<DOCNO> 323963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/16/son/sondun23.html </URL>
<DATE> 2005/03/16/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Irak'ta 2 yılda neler oldu.. 
</HEADLINE>
<TEXT>

     ABD'nin öncülük ettiği koalisyon kuvvetlerinin Irak'ı işgalinin ikinci yılı 20 Mart'ta doluyor. 
     Irak'ta, 30 Ocak'ta sandık başına giderek oy kullanan halk, son 2 yılda çok sayıda saldırıya tanık oldu. 
     İşgalden bu yana Irak'taki gelişmeler ve şiddet olaylarının kronolojik listesi şöyle 
     20 Mart 2003 Koalisyon kuvvetlerinin Irak'ı işgali başladı. 
     9 Nisan 2003 Amerikan askerleri Bağdat'a girdi ve Saddam Hüseyin'in Firdevs Meydanı'ndaki heykeli yıkıldı. 
     1 Mayıs 2003 ABD Başkanı George Bush, ana muharebenin sona erdiğini açıkladı. 
     13 Temmuz 2003 25 üyeli geçici hükümet konseyi göreve başladı. 
     19 Ağustos 2003 BM binasına düzenlenen saldırıda, aralarında BM temsilcisi Sergio Vieira de Mello'nun da bulunduğu 23 kişi öldü. 
     15 Kasım 2003 İdarenin, Haziran 2004'e kadar Irak'taki geçici yönetime bırakılması kararı kabul edildi. 
     13 Aralık 2003 Saddam Hüseyin, Tikrit'in güneyinde yakalandı. 
     8 Mart 2004 Irak'taki geçici hükümet konseyi, geçici anayasayı imzaladı. 
     30 Nisan 2004 Ebu Garib cezaevindeki işkenceyi belgeleyen fotoğraflar ortaya çıktı. 
     28 Mayıs 2004 Geçici Hükümet Konseyi, geçici yönetimin başbakanı olarak İyad Allavi'yi atadı. 
     28 Haziran 2004 Koalisyon yönetimi, idareyi Allavi'nin hükümetine bıraktı. 
     1 Temmuz 2004 Saddam Hüseyin, savaş suçu ve soykırım suçlamalarını reddetti. 
     12 Ağustos 2004 Amerikan askerlerinin, Şii lider Mukteda Sadr'ın Necef'teki yandaşlarına yönelik operasyonu başladı. 
     27 Ağustos 2004 Sadr'ın yandaşları, Necef'teki İmam Ali türbesini terk ederek, türbenin kontrolünü Şii yetkililere bıraktı. 
     7 Eylül 2004 Irak'ta ölen Amerikalı asker sayısı 1000'i geçti. 
     16 Eylül Direnişçiler tarafından kaçırılan yabancı sayısı 100'e ulaştı. 
     6 Ekim 2004 Amerikalı silah denetçilerinin, Irak'ta kitle imha silahı olduğuna dair bir bulguya rastlamadıkları açıklandı. 
     1 Kasım 2004 Genel seçimler için aday ve seçmen kayıtları başladı. 
     8 Kasım 2004 ABD'nin, Felluce'deki direnişi kırma amacı taşıyan saldırısı başladı. 
     21 Kasım 2004 Genel seçimlerin 30 Ocak'ta yapılacağı açıklandı. 
     15 Aralık 2004 Adayların seçim kampanyası süreci başlarken, ülke genelinde şiddet olayları arttı. 
     21 Aralık 2004 Musul'da düzenlenen saldırıda 24 kişi öldü. 
     27 Aralık 2004 El Kaide lideri Usame Bin Ladin, Ebu Musab Ezzerkavi'nin Irak'taki yardımcısı olduğunu açıkladı ve halkı, seçimleri boykot etmeye çağırdı. 
     26 Ocak 2005 Helikopter kazasında 31 Amerikalı öldü. 
     28 Ocak 2005 Ülke dışındaki Iraklılar oy kullanmaya başladı. 
     30 Ocak 2005 Irak halkı, 275 üyeli parlamentoda sandalye sahiplerini belirlemek üzere sandık başına gitti. 
     13 Şubat 2005 Seçim sonuçları açıklandı. Oyların yüzde 48'ini, seçimlere ortak listeyle giren Şiiler, yüzde 26'sını Kürt ittifakı aldı. 
     28 Şubat 2005 Bağdat'ın güneyinde, bomba yüklü araçla düzenlenen saldırıda 110 kişi öldü. 
     3 Mart 2005 Irak'ta ölen Amerikalı asker sayısı 1500'ü geçti. 
     4 Mart 2005 İtalyan rehine Giuliana Sgrena'nın kurtarılması, Amerikan askerlerinin ateş açarak bir İtalyan ajanı öldürmesi üzerine trajediye dönüştü. 
     16 Mart 2005 Irak'ta 30 Ocak'ta yapılan seçimlerde oluşturulan meclis ilk kez toplandı. 
     
     ABD'NİN ÖNCÜLÜK ETTİĞİ KOALİSYONDAN KOPMALAR 
     İşgalin ardından 38'e çıkan, koalisyona asker gönderen ülke sayısı, bazı ülkelerin askerlerinin görev sürelerinin sona ermesi, bazı yönetimlerin de askerleri geri çekme kararı almaları neticesinde 24'e düştü. İspanya, geçen sene Madrid'deki bombalı saldırıların etkisiyle genel seçimlerde muhalefetten yana oy kullanan halkın da baskısıyla Irak'taki askerlerini çekme kararı alırken, ABD'nin en yakın müttefiklerinden İtalya'nın Başbakanı Silvio Berlusconi, dün, bu ülkedeki asker sayısını Eylül ayında azaltabileceklerini söyledi. Bulgaristan Cumhurbaşkanı Georgi Pırvanov da Irak'ta görev yapan Bulgar askerlerinin en geç bu yıl sonuna kadar geri çekilmesini istedi. 
     İşgalden sonra koalisyonda yer alan ülkeler, asker sayıları ve çekilme takvimleri şöyle 
     ABD 150 bin asker bulunduruyor. Görev süresine dair bir tarih yok. 12 bin kadar askerin gelecek aylarda çekilmesi bekleniyor. 
     İngiltere 8 bin asker bulunduruyor. Görev süresine dair bir tarih yok. 
     Güney Kore Irak'ta 3600 askeri bulunuyor. Görev süresi 31 Aralık'ta sona eriyor. 
     İtalya 3000 askeri bulunuyor. Görev süresine dair bir tarih yok. Asker sayısını Eylül ayından itibaren azaltması bekleniyor. 
     Polonya 1700 askeri bulunuyor. Askerlerin bir kısmını Temmuz'da çekmeyi planlıyor. Görev süresi gelecek yıl başlarında sona eriyor. 
     Ukrayna 1500 askerinin 137'sini geri çekti. 550 askerin 15 Mayıs, geri kalanının 15 Ekim'e kadar çekilmesi bekleniyor. 
     Gürcistan 850 askeri bulunuyor. Görev süresine dair bir tarih yok. 
     Romanya 800 askeri bulunuyor. Görev süresine dair bir tarih yok. 
     Japonya 550 askeri bulunuyor. Görev süresi 14 Aralık'ta sona erecek. 
     Danimarka 0 askeri bulunuyor. Haziran ayında sona erecek görev süresinin 6 ay uzatılması bekleniyor. 
     Bulgaristan 460 askeri bulunuyor. Haziran ayında sona erecek görev süresinin yıl sonuna kadar uzatılması bekleniyor. 
     El Salvador 380 askeri bulunuyor. Görev süresinin Ağustos ayında sona ermesi bekleniyor. 
     Avustralya 300 askeri bulunuyor. Görev süresine dair bir tarih yok. 450 asker daha gönderilmesi planlanıyor. 
     Moğolistan 173 askeri bulunuyor. Görev süresine dair bir tarih yok. 
     Azerbaycan 150 askeri bulunuyor. Görev süresine dair bir tarih yok. 
     Letonya 120 askeri bulunuyor. Temmuz'da sona erecek görev süresinin uzatılması bekleniyor. 
     Litvanya 120 askeri bulunuyor. Görev süresi 31 Aralık'ta sona eriyor. 
     Slovakya 107 askeri bulunuyor. Görev süresine dair bir tarih yok. 
     NATO 100 asker bulunduruyor. Görev süresine dair bir tarih yok. 
     Çek Cumhuriyeti 90 askeri bulunuyor. Görev süresi 31 Aralık'ta sona eriyor. 
     Arnavutluk 71 askeri bulunuyor. Görev süresine dair bir tarih yok. Nisan'da 50 asker daha göndermeyi planlıyor. 
     Ermenistan 49 askeri bulunuyor. Görev süresine dair bir tarih yok. 
     Estonya 45 askeri bulunuyor. Görev süresi Haziran'da doluyor. 30 askerin görev süresinin bir yıl daha uzatılması bekleniyor. 
     Makedonya 34 askeri bulunuyor. 
     Kazakistan 27 askeri bulunuyor. Görev süresine dair bir tarih yok. 
     Koalisyondan çekilen veya askerlerinin görev süresi dolan ülkeler ise şöyle 
     Hollanda 1400 askerinin 150'si 21 Şubat'ta geri çekildi. Diğer askerlerinin 30 Nisan'a kadar ülkelerine dönmesi bekleniyor. 
     İspanya 1300 asker bulunduruyordu. 
     Tayland 423 askeri bulunuyordu. 
     Honduras 370 askeri bulunuyordu. 
     Dominik Cumhuriyeti 302 askeri bulunuyordu. 
     Macaristan 300 askeri bulunuyordu. 
     Singapur 160 askeri bulunuyordu. 
     Norveç 150 askeri bulunuyordu. 
     Nikaragua 115 askeri bulunuyordu. 
     Portekiz 127 askeri bulunuyordu. 
     Yeni Zelanda 60 askeri bulunuyordu. 
     Filipinler 51 askeri bulunuyordu. 
     Tonga 44 askeri bulunuyordu. 
     Moldova 12 askeri bulunuyordu. 
     
</TEXT>
</DOC>
