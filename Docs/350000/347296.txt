<DOC>
<DOCNO> 347296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/31/dunya/axdun02.html </URL>
<DATE> 2005/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Raffarin gidici 
</HEADLINE>
<TEXT>


Cumhurbaşkanı Chirac'la görüşen Raffarin'in istifasını sunduğu söylentileri ortalığı kapladı 

PARİS Milliyet 


Fransa'daki AB Anayasası referandumunda şok bir yenilgi alan Başbakan Jean - Pierre Raffarin, dün Cumhurbaşkanı Jacques Chirac ile yaptığı görüşmeden sonra, "Bugün dün ya da yarın bugün yeni siyasi gelişmeler beklediğini" söyledi. 
Chirac ile görüşmesinin ardından gazetecilerin sorularını kısaca yanıtlayan Raffarin, istifasını sunup sunmadığına ilişkin soruları ise yanıtsız bıraktı. Buna rağmen dün bazı televizyon yorumcuları, Raffarin'in Cumhurbaşkanı'na istifasını sunduğunu iddia ettiler. Ancak bu iddialar gazetemiz baskıya hazırlanırken henüz doğrulanmamıştı. 
Dünkü Fransız gazeteleri, referandumun ardından, Chirac'ın Raffarin'in yerine İçişleri Bakanı Dominique de Villepin'i başbakanlık görevine getireceğini ileri sürmüşlerdi. Cumhurbaşkanı Chirac, perşembe akşamı referandumda evet denmesi için televizyonda yaptığı konuşmada, hükümette değişiklik yapacağı mesajını vermişti. 


</TEXT>
</DOC>
