<DOC>
<DOCNO> 318242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/24/son/sonsiy11.html </URL>
<DATE> 2005/02/24/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Erdoğan Af, umut içinde bekleyen üniversiteli gençlere hayırlı olsun 
</HEADLINE>
<TEXT>

     Başbakan Recep Tayyip Erdoğan, dün TBMM'de kabul edilen üniversite öğrenci affı yasası ile ilgili olarak, ''Bunun umut içerisinde beklentisini taşıyan tüm üniversiteli gençlerimiz için hayırlı olmasını dilerim'' dedi. 
     Başbakan Erdoğan, Keçiören'deki Estergon Kalesi'ni ziyaret etti. Erdoğan, burada Keçiören Belediye Başkanı Turgut Altınok ile kahvaltıda biraraya geldi. 
     Estergon Kalesi'ni gezen ve incelemelerde bulunan Erdoğan, çıkışta bir gazetecinin dün TBMM'de kabul edilen, üniversitelerden 29 Haziran 2000 tarihinden itibaren ilişiği kesilen öğrencilere yeni haklar getiren yasa ile ilgili sorusu üzerine şunları söyledi 
     ''Bir kanuni düzenleme yapıldı. Bu kanuni düzenleme de yasama organımız tarafından dünkü oylamayla onaylandı. Şimdi de Cumhurbaşkanı'nın onayına sunuldu. Cumhurbaşkanı onayından sonra yürürlüğe girecek. 
     Bunun umut içerisinde beklentisini taşıyan tüm üniversiteli gençlerimiz için hayırlı olmasını diliyorum. Ama üzerinde herhangi bir spekülasyon yapılmasını doğru bulmuyorum. Eğitimin, öğretimin bu noktada yaşının olmadığına da inanıyorum. Hayırlı olsun'' 
     
</TEXT>
</DOC>
