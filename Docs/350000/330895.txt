<DOC>
<DOCNO> 330895 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/06/son/sonyas24.html </URL>
<DATE> 2005/04/06/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Bira kanser riskini artırıyor... Kanserden korunmak için neler yemeli 
</HEADLINE>
<TEXT>

     Hacettepe Üniversitesi Tıp Fakültesi Onkoloji Enstitüsü'nden Prof. Dr. İbrahim Güllü, biranın içinde ''ürotan'' adlı maddenin kanserojen olduğunu belirterek, yapılan araştırmalarda bira içenlerde kalın bağırsak, kadınlarda meme kanseri riskinin arttığının belirlendiğini söyledi. 
     Prof. Dr. Güllü, Çankaya Belediyesi ve Türk Kanser Araştırma ve Savaş Kurumu'nca düzenlenen, Kanser Haftası etkinlikleri çerçevesinde Çankaya Çağdaş Sanatlar Merkezi'nde konferans verdi. 
     Kanserin en önemli nedenlerinden sayılan sigara üzerinde duran Prof. Dr. Güllü, gırtlak kanserlerinin yüzde 95'inin nedeninin sigara olduğunu belirtti. 
     Sigarının, gırtlak kanserinin yanı sıra böbrek, mesane, serviks, meme ve pankreas kanseri riskini artırdığını anlatan Güllü, 35 yaşında, günde 25 veya daha fazla sigara içen bir kişinin 75 yaşından önce akciğer kanserine yakalanma riskinin yüzde 13 oranında artacağını kaydetti. 
     Güllü, sigara içmeyen akciğer kanserli hastalar üzerinde yapılan araştırmada, bu hastaların 3'te 1'inin sigara içen biriyle yaşadığının tespit edildiğini vurgulayarak, sigara içmeyenlerde görülen akciğer kanserinin yüzde 17'sinin nedeninin çocukluk veya adölesan dönemdeki pasif içicilik olduğunu bildirdi. 
     
     ALKOL VE KANSER 
     Alkolün de kanser riskini artırdığına işaret eden Güllü, ''Eskiden alkolün bu kadar zararlı olduğunu bilmiyor, hatta 1-2 kadeh kırmızı şarabın kalbe iyi geldiği için içilmesini öneriyordum. Son yıllarda şarabın bile önerilmesini doğru bulmuyorum'' dedi. 
     Alkolün, ağız boşluğu, gırtlak, yemek borusu, karaciğer kanserini riskini artırdığına işaret eden Güllü, alkol miktarı en az olan biranın bile kanser riskini artırdığını vurguladı. 
     Biranın içindeki ''ürotan'' adlı maddenin kanserojen olduğunu, yapılan araştırmalarda, bira içenlerde kalın bağırsak riskinin arttığının tespit edildiğini söyledi. Prof. Dr. Güllü, bira içen kadınlar üzerinde yapılan bir araştırmada da bu kadınların meme kanseri riskinin yüksek olduğunun belirlendiğini kaydetti. 
     Biranın, alkol seviyesinin az olması nedeniyle fazla tüketildiğini bunun da riski artırdığını söyleyen Güllü, biranın yanında vazgeçilmez olan patates kızartması ve tuzlu kuruyemişlerin de kanser riskini daha da artıracağını bildirdi. 
     Alkolün özellikle tütünle birlikte alınmasının da kanser riskini arttığını belirten Güllü, alkol ve sigarının birlikte içilmesi halinde sigara içindeki tüm kanserojen maddelerin etkisinin arttığını bildirdi. Prof. Dr. Güllü, ''İkisi birlikte alınırsa, kanserojen etki 1 kattan 5 kata çıkar, kanserojenler karaciğerde emilmeden direkt kana geçer. Yani kanserle alkolün direkt etkisi var'' diye konuştu. 
     
     8 ÖNERİ 
     Prof. Dr. Güllü, kanserden korunmak için 8 öneride bulundu 
     
</TEXT>
</DOC>
