<DOC>
<DOCNO> 307348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/18/guncel/axgun01.html </URL>
<DATE> 2005/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Üniversite mezunu daha çok dövüyor 
</HEADLINE>
<TEXT>


Prof. Dr. Şahika Yüksel Üniversite mezunu erkeklerin yüzde 24'ü, hiç eğitim almayanların ise yüzde 2'si eşlerini dövüyor 

KEREM KURUL Edirne DHA 

İstanbul Üniversitesi Tıp Fakültesi Psikiyatri Anabilim Dalı Öğretim Üyesi Prof. Dr. Şahika Yüksel, kadınlara uygulanan şiddetin eğitim düzeyiyle ilişkisi olmadığını belirterek, "Üniversite mezunlarının yüzde 24'ü kadınlara şiddet uygularken, bu oran hiç eğitim almamışlarda yüzde 2'lerde kalıyor. Ekonomik yokluklar ve ataerkil toplum yapımız, kadınlara uygulanan şiddeti tetikliyor" dedi. 
"Aile içi şiddet" konulu konferansa katılan Yüksel, alkol kullanan, aşırı kıskanç, kumar oynayan ve başka kadınlarla ilişkisi olan erkeklerin, kadınlara şiddet uygulamaya daha eğilimli olduklarını kaydetti. 

Balayında bile şiddet var 
Balayında bile şiddet uygulayan erkekler olduğunu ifade eden Yüksel, şunları söyledi "Genellikle şiddet, evliliğin ilk 14 ayında kendini gösterir. Kadınların 3'te 2'si ayda en az bir kez şiddete maruz kalıyor. Erkeklerin 3'te 1'i sopa, kemer gibi aletlerle dövüyor. Şiddet tanımına, namus cinayetleri, cinsel şiddet, zorla çalıştırma ve duygusal şiddet de giriyor." 


</TEXT>
</DOC>
