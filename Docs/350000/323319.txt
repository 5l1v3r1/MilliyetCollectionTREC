<DOC>
<DOCNO> 323319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/13/guncel/gun90.html </URL>
<DATE> 2005/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Tiplemeler... 
Yanlış Numara Tiplemeleri... 

Klasik modeller... En sinir tiplerdir. "Alo, Mustafa Bey " dediklerinde "Yanlış efendim " gibi nazik bir cevap vermenize rağmen özür dilemeden "Tık" diye yüzünüze kapatarak insanı uyuz ederler. Çocukluklarında yanlış aradıklarında başlarından kötü bir şey geçmiş olma ihtimali vardır. Özür dileyerek efendi gibi telefonu kapatmak yerine arkalarından küfür yemeyi tercih etmelerinin sebebi anlaşılamaz... 
İnanamayanlar... Kendilerinden o kadar eminlerdir ki, yanlış numara çevirdiklerine asla inanmazlar. Onlar doğru çevirir, suçu hatlara bulurlar. Yanlış numara olduğunu söylersiniz, kapatıp tekrar ararlar. Yine yanlış olduğunu söylediğiniz halde bir kez daha şanslarını denerler. Sinirlendiğinizi bildikleri halde "acaba " diye son bir kez daha denerler ama artık sesinizi tanıdıkları için tepkinizden korkup sessiz telefonla tık diye kapatıp kaybolurlar... 
Şaşıranlar... Görüşmek istedikleri kişi yerine siz çıkınca apışıp kalırlar. Haddinden fazla rahatsız olup "Aaa öyle mi Şey, pardon, rahatsız ettim, kusura bakmayın, iyi günler, affedersiniz " gibi bir sürü ünlemle biten kelimeyle neredeyse normal bir konuşma kadar süre harcarlar... 
Kafadan olaya girenler... "Abi selam. Nasılsın Kusura bakma arayamadım epeydir. Başıma neler geldi bi bilsen, arabayı vurdum, eve hırsız girdi, hanım kaçtı, neyse şimdi iyiyim çok şükür. Sen nasılsın, yenge nasıl " diye tam gaz giderken "birader yanlış galiba, kimi aramıştınız " dediğinizde yanlış aradıklarını anlarlar. Tüm bu hikayeyi aynı sırayla doğru kişiye de anlatacaklarından hiç şüpheniz olmaz... 
Beleşçiler... En beterleri bunlardır. Çaldırır kapatırlar, ödemeli çağrı yaparlar, kısacası her tür rahatsızlığı verirler. Numarayı tanımadığınız için "cevap verip de ne masrafa giricem, o arasın " demeniz sizi kurtarmaz. Israrla çaldırmaya devam ederler. Sonunda yanlış aradıklarını söylemek ve beladan kurtulmak için arayarak ya da mesaj atarak masrafa girmek zorunda kalırsınız. Uzatmanız sizin için zararlıdır... 

Bu dünya hava cıva... 
Pascal 

Aradan sıyrılanlar... 

At yarışlarında karşılaşılan bir durumdur. Atların bir tanesi arkalarda kalır, nal toplar. Sonra bir gayretle öndekilere yetişir. Son düzlüğe girerken ok gibi bir fırlar, aradan bir sıyrılır, koparır alır yarışı. Her atın hayatında böyle bir yarışı olduğu söylenir. İşte o yarışı hissedip de tek oynayan da YTL milyoneri olur. Bu haftanın sıyrılanları Televole ve Pazar Keyfi oldu... 
Şimdi herkes, gözetleme programlarında ve buradan çıkanların katıldıkları kadın, sabah ve bilumum programda yaşananları tartışıyor. 2,5 senedir "neredesin" diye defalarca sorduğumuz RTÜK, olaya el koyuyor. Peki bu olaylar nasıl başladı 
10 sene önce bir program vardı. Değişikti, ilginçti, komikti , eğlenceliydi...Sporcular, özellikle futbolculara şaka yapılıyor, futbolcular özellikle Hakan Şükür , berbat esprilerle cevap veriyordu...Kulüp başkanları bir baktı, adamlar antrenmandan çok Televole'ye çıkıyorlar, futbolculara yasak geldi... ve iş, şarkıcı türkücü taifesine kaldı...Bu taifede zor bir durum söz konusuydu biraz nazlıydılar, her isteneni yapmıyorlardı ve illa da şarkılarının programda çalınması gerekiyordu...Bir de, kötü espri yaptırmıyorlar, hele hele de "Ekmek kaç lira Cumhuriyet hangi yıl ilan edildi " gibi sorulara yanlış cevap verdiler mi, sorun çıkarıyorlardı...Mankenlerse hiç böyle kaprisler yapmıyordu. Atla deyince atlıyor, zıpla deyince hopluyor, her soruyu yanlış cevaplıyor, gündeme damgayı vuruyorlardı ..En güzel onlar yaşıyor, en pahalı arabalara onlar biniyor, en pahalı elbiseleri onlar giyiyor, en uzağa onlar gidiyor, en çabuk da onlar dönüyordu...Bu sayede, bir an önce şöhrete kavuşup zengin-ünlü ve lüks bir hayat yaşama isteği insanların bilinçaltına yerleşti ve bir fırsat bekler oldular...BBG ile birlikte bu fırsata da kavuşuldu ve işte bugün bu noktadayız.... 
Şimdi insanlar vuruyor-kırıyor-parçalıyor, yırtmaya çalışıyor. Bu olayların asıl kaynağı tüm hızıyla magazin dünyasının nabzını tutuyor, bombalarına, sürpriz konuklarına devam ediyor. Ötekilerin başı fena halde derde girmişken, son yüz metrede aradan sıyrılıveriyor. Bir zamanların flaş konusu, tartışılan programı ve hatta bir rivayete göre MİT raporuyla kaldırılması istenen Televole'yi kimse tartışmıyor. Arkadaşları tebrik ediyoruz, yine bir şekilde yırttılar... 

Finansman 
''Bu olanları öyle finanse etmeyin ..'' b b 
</TEXT>
</DOC>
