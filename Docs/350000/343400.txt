<DOC>
<DOCNO> 343400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/17/son/sontur05.html </URL>
<DATE> 2005/05/17/ </DATE>
<TIME> 03.00 </TIME>
<AUTHOR>  </AUTHOR>
<HEADLINE>
Girdiği evde uyuyor numarası yaptı ama... 
</HEADLINE>
<TEXT>

     Ufuk BALKİS DHA 

      ANTALYA'da bir eve giren hırsızlık zanlısı A.S., yakalanacağını anlayınca yatak odasında uyuyor numarası yapıp ev sahibi olduğunu iddia etti. İlk anda polisi yanıltmayı başaran zanlı, komşuların Ev sahibi bir kadın’ demesi üzerine gözaltına alındı. 
     Olay dün saat 23.00 sıralarında Deniz Mahallesi 121 Sokak üzerinde bulunan Bayırlıoğlu Apartmanı'nın birinci katında meydana geldi. Adı açıklanmayan bir kadına ait evin camını kırıp içeri giren A.S.'yi gören vatandaşlar, hemen polisi aradı. Kısa sürede olay yerine ulaşan ekipler apartman dairesini kuşattı. Kırık camdan eve giren polisler, yatak odasında uyuyormuş gibi yapan A.S. ile karşılaştı. Birşeyden haberi yokmuş gibi davranan A.S., Ben evsahibiyim. Ne oldu. Birşey mi varö diyerek, polisi yanılttı. 
     Vatandaşların evde tek başına kalan bir kadının yaşadığını belirtmesi üzerine polis tarafından gözaltına alınan A.S., Bahçelievler Polis Merkezi'ne götürüldü. Polisin yaptığı incelemede, zanlının elinde kesikler olduğu belirlendi. A.S.'nin, ifadesinin ardından adliyeye sevk edileceği bildirildi. Ev sahibi kadının ise, olayın yaşandığı an evde bulunmadığı açıklandı. 
     
</TEXT>
</DOC>
