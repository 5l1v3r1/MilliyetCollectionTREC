<DOC>
<DOCNO> 323885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/16/siyaset/siy04.html </URL>
<DATE> 2005/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan İsmin önemi yok, çünkü ben varım 
</HEADLINE>
<TEXT>


Başbakan, 'Başmüzakereci belirlendi mi ' diye soran MYK üyelerine, "AB liderleriyle ben görüştüğüm için başmüzakereci de benim" yanıtını verdi 

ABDULLAH KARAKUŞ 


Başbakan Recep Tayyip Erdoğan, Avrupa Birliği AB ile yürütülecek müzakerelere kimin başkanlık edeceğini soran Merkez Yönetim Kurulu MYK üyelerine, "İsimlere endekslenmeyin. Başmüzakereci, AB liderleriyle görüştüğüm için benim" yanıtını verdi. 

Toplantıda açıkladı 
AKP MYK'nin önceki akşam Erdoğan başkanlığında yapılan toplantısında, Türkiye'nin AB süreci tartışıldı. MYK üyelerinden gelen "Başmüzakereci belirlendi mi " sorusuna Erdoğan, "Ben varken belirlenecek ismin pek önemi yok" mesajı verdi. Erdoğan, şunları kaydetti 
"Liderlerle kim görüşüyorsa başmüzakereci odur. Avrupalı liderlerle de ben görüşüyorum, başmüzakereci benim. Benim olmadığım zamanlarda ise birisi o işi yürütecek. Onu da önümüzdeki günlerde belirleyeceğiz. Bu kişi siyasi olacak." 

Konuşulan isimler 

Başmüzakerecilik için Devlet Bakanı Ali Babacan, TBMM Uyum Komisyonu Başkanı Yaşar Yakış, AKP Genel Başkan Yardımcıları Şaban Dişli ve Murat Mercan'ın ismi geçiyordu. En çok konuşulan isimler ise Babacan ile Yakış olmuştu. 


</TEXT>
</DOC>
