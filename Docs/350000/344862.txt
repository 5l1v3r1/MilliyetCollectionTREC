<DOC>
<DOCNO> 344862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/22/son/sontur12.html </URL>
<DATE> 2005/05/22/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Antalya Korkuteli'de gerginlik sürüyor... Emniyette izinler kaldırıldı... 
</HEADLINE>
<TEXT>

     Antalya’nın Korkuteli İlçesi’nde, bir kişinin bıçakla yaralanmasıyla sonuçlanan kavga nedeniyle 5 kişinin gözaltına alındığı bildirildi. 
     Korkuteli Belediyesi’nin önceki akşam düzenlediği Gençlik Şöleni’nde iki grup arasında çıkan tartışmalardan sonra dün akşam aynı iki grup arasında kavga çıkması ve Korkuteli Mesleki Teknik Eğitim Merkezi Öğrencisi H.C’nin 17 bıçaklanarak yaralanması olayıyla ilgili olarak E.K. 22 , L.K. 17 , N.K. 22 , Ç.K. 19 ve M.K. 17 gözaltına alındı. 
     Gözaltına alınan ve akraba oldukları belirlenen 5 kişinin, Korkuteli’ye sezonluk inşaat işçisi olarak çalışmak amacıyla geldikleri belirtildi. 
     İki grup arasında ikinci kez yaşanan kavga nedeniyle ilçede gerginlik yaşandığı, bu nedenle izinli polislerin de göreve çağrıldığı bildirildi. Polisin, ilçede gerginliğin giderilmesi için bazı kişilerle birebir temas kurarak görüşme yaptığı ve yeni bir kavganın önüne geçmeye çalıştığı kaydedildi. 
     
     KAYMAKAM VE BELEDİYE BAŞKANI’NIN AÇIKLAMASI 

     Korkuteli Kaymakamlığı’na vekalet eden Kumluca Kaymakamı Abdullah Aslaner, ilçede gençler arasında çıkan tartışmada bir kişinin bıçaklandığını belirtti. 
     Aslaner, şunları kaydetti 
     "Bazı gruplar toplanıp misilleme yapmak istemiş ama yerinde müdahaleler ve görüşmelerle olayların büyümesini önledik. Olayla ilgili olarak 5 kişi gözaltına alındı. Biraz sonra Korkuteli’ne giderek durumu inceleyeceğim." Belediye Başkanı Adnan Uğurlu da bir gün öncesinde belediyenin düzenlediği konserde olayların başladığını ifade ederek, "Konserde, Korkutelili gençler eğlenirken bir başka grup da halay çekiyordu. Bir ara, halay çeken bu gruba müdahale edilmek istendiğini görünce araya girdim. Bazı arkadaşlar taşkınlık yapmak istedi. Bunun üzerine ortalığı sakinleştirmek için gençlerden birine tokat attım. Onlar da ’tamam başkanım, özür dileriz’ dediler ve ortalık sakinleşti. Dün akşam yeniden bazı olaylar olmuş. Bunlar çok üzücü." Korkuteli’de, belediyenin önceki akşam düzenlediği gençlik şöleninde iki grup arasında tartışma yaşanmış, dün akşam da bu tartışma devam ederek kavgaya dönmüştü. Çıkan kavgada H.C. adlı öğrenci bıçaklanarak yaralanmış, kavga sonrasında ilçedeki iki kıraathanenin camları bir grup tarafından taşlanarak kırılmıştı. 
     Bıçaklanan H.C’nin, Ülkü Ocakları Başkan Yardımcısı A.C’nin kardeşi olduğu bildirildi. 
     
</TEXT>
</DOC>
