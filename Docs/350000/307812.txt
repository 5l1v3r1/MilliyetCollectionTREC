<DOC>
<DOCNO> 307812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/19/son/sonsiy03.html </URL>
<DATE> 2005/01/19/ </DATE>
<TIME> 02.21 </TIME>
<AUTHOR>  </AUTHOR>
<HEADLINE>
Rusya'dan Ermenistan sorununda 'arabulucuk' önerisi 
</HEADLINE>
<TEXT>

     İhsan DÖRTKARDEŞ DHA 

      TÜRKİYE ile Ermenistan arasında ilişkilerin düzeltilmesi gerektiğini savunan Moskova Radyosu, bu konuda Rusya'nın arabulucu ve anlaşmaların garantörü olmaya hazır olduğunu aktardı. 
     Devlet radyosunda yayınlanan yorumda, Başbakan Recep Tayyip Erdoğan'ın katıldığı Rusya-Türkiye zirve görüşmelerinde bölgesel sorunların da ele alındığı, Rusya-Ermenistan ve Ermenistan-Türkiye ilişkilerinin üst düzeyde ele alındığı belirtildi. Rusya Devlet Başkanı Vladimir Putin ile Başbakan Recep Tayyip Erdoğan'ın komşu ülkeler arasında dostça ilişkiler kurulması için çabalar harcanması gerektiği konusunda birleştiği ifade edilen yorumda, Putin'in bölge ülkeleri arasındaki pürüzlü sorunların çözülmesi için çaba harcayamaya hazır olduklarını söylediği kaydedilerek, şöyle denildi 
     "Rusya bir arabulucu ve olası anlaşmalarının garantörü olarak bunu yapacaktır. Politikacı ve iş çevrelerinin temsilcileri Türkiye-Ermenistan ilişkilerinin normalleştirilmesini giderek daha sıkça diledikleri gibi halk diplomasisi da daha aktif olarak kendini duyuruyor. Geçen Ekim ayında İstanbul'daki Lütfü Kırdar Kongre Sarayı'nda Türkiye tarihinde ilk kez Ermenistan Filarmoni Orkestrası Devlet Korosu konser verdi. Ermeni sanatçılar, Türkiye, Ermenistan dostluğu için şarkılar söylediklerini ve parçalar çaldıklarını belirtti.'' Radyo, Moskova ile Ankara'nın bölge ülkeleri arasındaki ilişkilerin çözülmesine gösterdikleri çabanın olumlu sonuçlar getirebileceğini, mevcut sorunların çözümünün iki ülke ve tüm bölgenin çıkarlarına uygun olacağını savundu. Bunun gerçekleşmesi halinde, birçok projenin uygulamaya konulacağı tüm bölge halklarının güvenlik ve refah düzeyinin yükseleceği kaydedilen yorumda, "Rus-Türk ortak çalışma grubu bu görevin yerine getirilmesinde etkili pratik mekanizmalardan biri olabilir. Moskova ile Ankara arasında varılan anlaşmaya uygun olarak çalışma grubunda Güney Kafkasya probleminden görevli alt grup kuruldu. Bu mekanizma bölgedeki problemlerin çözümünü hedefleyen eylemleri koordine etmek olanağınıı veriyor'' denildi. 
     
</TEXT>
</DOC>
