<DOC>
<DOCNO> 340741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/08/son/sontur24.html </URL>
<DATE> 2005/05/08/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Kadın elbisesi giyen çapkını ayakkabı ele verdi 
</HEADLINE>
<TEXT>

     Ceyhun KÖSE DHA 

BURSA’da sevgilisinin evine dikkat çekmemek için kadın elbisesi giyip başörtüsü takarak girmeye kalkışan yaşındaki Mehmet Eygüz'ü, ayağındaki erkek ayakkabıları ele verdi. Kadın kıyafetli erkeği hırsız sanarak yakalayan mahallenin gençleri, tekme tokat dövdü. 
     Bursa’da dün akşam meydana gelen olay, polise ve mahalle sakinlerine hareketli saatler yaşattı. Osmangazi İlçesi'ne bağlı Ovaakça Beldesi’nde inşaatta işçi olarak çalışan 1 çocuk babası Mehmet Eygün, Fatih Mahallesi’nde oturan ve adını açıklamadığı sevgilisinin evine gitmeye karar verdi. Dikkat çekmemek için uzun kadın eteği ve bluz giyen, başına bağladığı eşarpla bıyıklarını kapatmaya çalışan Eygün, ayakkabılarını değiştirmeyi unutunca mahaledeki gençlerin dikkatini çekti. Erkek ayakkabısı giyen, uzun burunlu kadın kıyafetli kişinin hırsız olabileceğini düşünen mahalle sakinleri, Mehmet Eygün’ü takip etmeye başladı. 
     
Takip edildiğini anlaşyınca paniğe kapılıp kaçan Mehmet Eygün, hurda araçların bırakıldığı araziye girdi ve izini kaybettirdi. Burada hurda araçların birinin içene girip kadın kıyafetini çıkarıp poşetteki erkek elbiselerini giyen Eygün, hurdalığı didik didik arayan mahallenin gençleri tarafından yakalandı. Mehmet Eygün’ü, tekme tokat saldıran gençlerin elinden polis güçlükle kurtardı. Kimlik kontrolü ve üst araması yapılan Eygün’ün kadın elbiselerini koyduğu poşet, bir hurda aracın altında bulundu. 
     Sevgilisinin evine gitmek için kadın kıyafeti giydiğini itiraf eden Eygün, yapılan kontrolde polis tarafından aranmadığı belirlenince serbest bırakıldı. 

     
</TEXT>
</DOC>
