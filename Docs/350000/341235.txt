<DOC>
<DOCNO> 341235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/10/son/sonsiy04.html </URL>
<DATE> 2005/05/10/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Erdoğan Tribündeki olaylar hoş değil 
</HEADLINE>
<TEXT>

     Başbakan Recep Tayyip Erdoğan, yarın oynanacak Galatasaray-Fenerbahçe maçını "zevkli bir final olsun" sözleriyle değerlendirirken, "tribünlerde yaşanan olumsuzluklar hoş değil" dedi. 
     Erdoğan, Esenboğa Havalimanı'nda, Galatasaray-Fenerbahçe maçına ilişkin yorumlarının sorulması üzenire, taraftarların futboldaki her neticeye hazır olmaları gerektiğini hatırlattı. Her zaman iyi oyanayanın kazanamayabileceğini belirten Erdoğan şunları söyledi 
     "Bazen iyi oynamadığınız halde maç kazanabiliyorsunuz. Temennimiz de iyi oynayanın kazanabileceği bir maç olmasıdır. Şunu da unutmamak gerekir, hakemler verdikleri karardan sonra kararlarından asla dönmezler. Tribünlerde meydana gelen olumsuzluklar hoş değil. Bu olaylar sadece tribünlerde meydana gelmiyor. Saha içindeki sporcularada yansıyor. Onlarda aynı şeylere katılıyor. Onlara da aynı telkini yapmak gerekiyor. Bir hakem kararından asla dönmez." 
     
     Çirkin tablolar 
     Maç içn gerekli tüm tedbirlerin sağlandığını belirten Erdoğan şöyle konuştu 
     "Sahanın tribünlerdeki tanziminden tutunuz, güvenlik noktasındaki tedbirlere varana kadar hepsi alınmış vaziyette. Futbol sezonu açılırken fair-play diyerek yola çıktık. Bunu çok vurguladık. Maalesef, bazı maçlar arzu etmediğimiz olaylarla sonuçlandı. Son haftalara giriyoruz. Son haftalarda bile maalesef çok çirkin tablolarla karşı karşıyayız. Bu, ülkemize de milletimize de yakışmıyor. Bunlardan artık çok çok uzak durmamız lazım." Erdoğan, Galatasaray-Fenerbahçe maçının skorunun sorulması üzerine de, "Ben o işlere girmiyorum. Zevkli bir final olsun istiyoruz" dedi. 
     
</TEXT>
</DOC>
