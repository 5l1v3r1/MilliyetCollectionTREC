<DOC>
<DOCNO> 306735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/15/son/sondun29.html </URL>
<DATE> 2005/01/15/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Filistinli 44 seçim komisyonu üyesi daha istifa etti... 
</HEADLINE>
<TEXT>

     Filistin'de seçim komisyonu üyesi 44 kişi daha devlet başkanlığı seçimi sırasında Mahmud Abbas'ın destekçilerinden usulsüzlük yapmaları yönünde baskı gördükleri gerekçesiyle istifa etti. 
     Komisyon üst düzey üyeleri Ammar Dvayk ve Baha el Bekri, daha önce istifa ettiklerini açıklarken, bugün 44 kişinin daha istifa ettiği bildirildi. 
     Dweik, ''44 kişi bizim istifamızı duyduktan sonra istifa etti. Bu, olanların çok ciddi olduğu göstermektedir ve bir daha olmaması gerekir'' dedi. 
     İstifa edenler arasında 6 üst düzey komisyon yetkilisi bulunduğu kaydedildi. 
     Komisyon üyeleri Ammar Dvayk ve Baha el Bekri, seçim günü katılımın az olması nedeniyle Abbas'ın seçim bürosundan üst düzey yetkililerin sandıkların kapanma süresinin uzatılmasını talep ettiğini, baskı altındaki komisyonun, oylama süresinin uzatma ve herkese bulundukları yerde oy kullanma izni verdiğini belirtmişti. 
     Yasal olarak, sadece sandık başında uzun kuyruklar olduğunda oylama süresinin uzatılabileceği, böyle bir durum olmamasına rağmen sürenin uzatılmasıyla çok sayıda Abbas yanlısının oy kullanabildiği belirtilmişti. 
     Mahmud Abbas, 9 Ocakta yapılan seçimde oyların yüzde 62.3'ünü alarak Filistin yönetiminin yeni lideri seçilmişti. 
     
</TEXT>
</DOC>
