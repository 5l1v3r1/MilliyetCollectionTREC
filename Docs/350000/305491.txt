<DOC>
<DOCNO> 305491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/11/son/sonspo14.html </URL>
<DATE> 2005/01/11/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Malatyasporlu Yunus, Diyarbakırspor kampına katıldı... 
</HEADLINE>
<TEXT>

     Malatyasporlu Yunus, Antalya'da Diyarbakırspor'un kampına katıldı. 
     Diyarbakırspor Kulüp Başkanı Ahmet Göksu, transfer çalışmalarının sürdüğünü ve ilk olarak Ankaragücü'den Niyazi'yi transfer ettiklerini hatırlattı. 
     Malatyasporlu Yunus ile yaptıkları görüşmelerde anlaşmaya vardıklarını ve bu futbolcunun dün Diyarbakırspor'un Antalya'daki kampına katıldığını bildiren Göksu, şunları söyledi 
     ''Yunus'un transferini daha resmileştiremedik. Malatyaspor Kulüp Başkanı Hikmet Tanrıverdi ile görüştüm. Transfer konusunda yardımcı olacağını söyledi. Bu oyuncunun transferinde sıkıntı yaşamayacağımıza inanıyorum. Bunun dışında Brezilyalı bir oyuncu ile ilgileniyoruz. Teknik heyet kasetlerini izledi ve olumlu rapor verdi.'' Diyarbakırspor kafilesinin 17 Ocak günü kamp çalışmalarını tamamlayarak kente döneceğini ifade eden Göksu, ''Kamp çalışmaları çok iyi gidiyor. Yarın Bursaspor ile hazırlık maçı oynayacağız. Teknik direktörümüz Oğuz Çetin kampa ayrı bir hava getirdi'' diye konuştu. 
     
</TEXT>
</DOC>
