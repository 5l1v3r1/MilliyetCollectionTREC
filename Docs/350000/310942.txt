<DOC>
<DOCNO> 310942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/31/son/sondun30.html </URL>
<DATE> 2005/01/31/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Erbil'de seçimlerin ardından hayat normale dönüyor 
</HEADLINE>
<TEXT>

     Irak'ta dün yapılan genel seçimler nedeniyle diğer kentlerde olduğu gibi kuzeydeki Erbil kentinde de son bir haftada uygulanan yoğun güvenlik önlemleri kısmen kaldırılırken, kentte hayat normale dönüyor. 
     İşyerlerinin yavaş yavaş açılmaya başladığı kentte şehir içi ve şehirler arası yolların da trafiğe açılmasıyla belirli bir rahatlama sağlanırken, bazı caddelerde kontrollü geçişler sürüyor. 
     Seçimlere katılımdan memnun olan Irak Kürdistan Demokratik Partisi IKDP yetkilileri, Erbil'de il genel meclisi seçiminde önde olduklarını söylediler. 
     Parti yetkilileri, 275 sandalyeli Irak Parlamentosu için 165 kişilik ortak aday listesi gösteren IKDP ve Irak Kürdistan Yurtseverler Birliği'nin IKYB 80-100 arasında sandalye ile tek aday gösterdikleri Kerkük ve Musul valiliklerini kazanacakları öngörüsünde bulundular. 
     
</TEXT>
</DOC>
