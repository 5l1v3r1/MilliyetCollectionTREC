<DOC>
<DOCNO> 300130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/23/yazar/akyol.html </URL>
<DATE> 2004/12/23/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Kıbrıs, Türkler, Rumlar... 
</HEADLINE>
<TEXT>


KIBRIS meselesi yeniden ısınıyor. Başbakan Erdoğan, Annan Planı'na benzer bir çerçevede çözüm sürecinin yeniden başlaması gerektiğini söylüyor. AB Dönem Başkanı Hollanda Başbakanı Balkenende, Kofi Annan'ın yeniden devreye girmesini tarafların desteklemesini istiyor. 
ABD Dışişleri Sözcüsü Richard Boucher de aynı Annan Planı'na ve BM Genel Sekreteri'nin hakemliğine atıfta bulunarak konuşuyor. 
Yunan Başbakanı Karamanlis ve hele de Rum lideri Papadopulos buna şiddetle karşı çıkıyor. 
Papadopulos Kıbrıs görüşmelerinin yeniden başlaması için üç şart koşuyor 
BM Genel Sekreteri, görüşmelerde boşlukları doldurmak üzere hakem olmasın.Annan Planı'nda ufak revizyonlar değil, köklü değişiklikler yapılsın. 
Ve Papadopulos'un bilhassa şu üçüncü şartına dikkat 
Kıbrıs görüşmelerinin ucu açık olsun, belli bir zaman kesitinde sonuçlandırma mecburiyeti konulmasın. 
İşte tablo bu, meseleyi bu tablonun tümünü görerek değerlendirmek lazım. 

RUM yönetimi neden "Görüşmelerin ucu açık olsun, zaman sınırlaması olmasın" diyor 
Sebebi açık 5 Ekim'de Türkiye AB ile müzakerelere başladıktan sonra, Rumlar Kıbrıs görüşmelerini paralel götürecekler, 31 konunun chapter tamamında, hatta her alt başlıkta Türkiye'den Kıbrıs konusunda tavizler isteyecekler 
Hesapları bu olduğu için, Annan Planı'nda "ufak revizyonlar değil, köklü değişiklikler yapılmasını" ön şart olarak ileri sürüp baştan kabul ettirmek istiyorlar. 
Bu durumda Türkiye Rumlar üzerinde nasıl bir baskı kurabilir ABD ve AB'nin "Annan Planı"na ve "BM Genel Sekreteri'nin ara buluculuğu"na referans yapan yaklaşımlarıyla ittifak kurarak ABD ve AB'nin bu çerçevede Rumlara baskı yapmasını sağlayarak... 
Rumların bu Annan Planı'na itiraz etmesinin sebebi, Türkler lehine olan kuvvetli hükümlerdir. Rumlar bir de BM'ye ABD'nin h kim olduğunu ve stratejik sebeplerle ABD'nin Türkiye'yi desteklediğini düşündükleri için "BM Genel Sekreteri'nin hakemliği"ne de karşı çıkıyorlar 

DENKTAŞ da karşı çıkıyor 
Elbette Denktaş'ın niyeti ile Papadopulos'un niyeti birbirinin tam zıddıdır. Ama sübjektif niyetler değil, diplomatik satrançta oynanan taşların doğuracağı sonuçlar önemlidir. Denktaş, Türkiye için dayanak olabilecek Annan Planı'na ve BM Genel Sekreteri'nin hakemliğine Papadopulos kadar karşı çıkmakla Türkiye'nin elini zayıflatıyor 
Türkiye, Denktaş'ın peşine takılırsa, ABD'nin, AB'nin ve BM'nin Rum tarafına baskı yapmasını sağlayabilir mi 
Kendini rahat hissedecek bir Rum kesimi AB sürecinde Türkiye'ye neler yapmaz 
Denktaş 10 Mart 2004'te Lahey'de imzayı atsaydı, bugün Türk tarafı da Türkiye de diplomatik bakımdan daha güçlü olacaktı. Denktaş şimdi daha kritik olan süreçte Türkiye'yi diplomatik satrançta tekrar güçsüz düşürmekten sakınmalıdır 
Denktaş Türkiye'nin milli dış politika önceliklerini önemsemiyor olabilir Türkiye'yi sadece kendisinin 'destekçisi' gibi de görebilir Ama bilmelidir ki, Türkiye'nin diplomatik zaafa uğraması, Kıbrıs Türklüğünü daha büyük zaafa uğratır. 
Denktaş, Türkiye'ye sadakatini retorikle değil, siyasi pratiğiyle ispat etmelidir. Ancak o zaman KKTC de Türkiye de kazançlı çıkar. 



</TEXT>
</DOC>
