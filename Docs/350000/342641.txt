<DOC>
<DOCNO> 342641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/15/ekonomi/eko06.html </URL>
<DATE> 2005/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Dışbank'tan KOBİ kredisi 
</HEADLINE>
<TEXT>



Dışbank ile Çorum Esnaf ve Sanatkarlar Odaları Birliği ÇESOB arasında, esnafın "Girişimci Destek Kredisi"nden yararlanması amacıyla kredi anlaşması imzalandı. Anlaşmaya göre, Çorum'da faaliyet gösteren esnaf ve sanatkarlara 24 aya kadar vadeli 3 bin YTL ile 50 bin YTL arasında kredi verilecek. 
Dışbank Çorum Şube Müdürü İbrahim Çuhadar, ÇESOB'ta gerçekleştirilen imza töreninde, Ticaret ve Sanayi Odası'nın ardından 74. anlaşmayı ÇESOB ile imzaladıklarını belirterek, anlaşma kapsamında küçük orta boy işletmelere KOBİ sağlanan girişimci destek kredisinden esnafın da yararlanacağını ifade etti. Kredinin faiz oranının 18 aya kadar sabit tutulacağını belirten Çuhadar, "Anlaşma sayesinde ilde faaliyet gösteren girişimciler için önemli bir finans desteği sağlandı. Yapılan anlaşma ile Çorum'daki KOBİ'lere, ihtiyaç duydukları desteği sağlayacağımız için mutluyuz. KOBİ'lere verdiğimiz desteği Türkiye çapında yaygınlaştırmayı sürdüreceğiz" diye konuştu. 


</TEXT>
</DOC>
