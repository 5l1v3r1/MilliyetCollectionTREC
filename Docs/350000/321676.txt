<DOC>
<DOCNO> 321676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/08/guncel/gun07.html </URL>
<DATE> 2005/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Şüpheli ölümleri Adli Tıp çözecek 
</HEADLINE>
<TEXT>


İSTANBUL Milliyet 

Gaziosmanpaşa'daki Özel Arnavutköy Hastanesi'ne ölü getirilen Yetiş Dilek ile Ufuk Kütük'ün cesedi, sahte rakı içmiş olabilecekleri şüphesiyle Adli Tıp Kurumu'na kaldırıldı. Sahte rakı imalathanesinin sahibi olan ve skandalın patlak vermesinden 2 gün önce ölen Hasan Bayramoğlu ile 28 Şubat'ta ölen Dem Restoran'ın müşterilerden Ali Vural Yurdakul ve Reşat Küçükyüce'nin de sahte rakıdan zehirlendikleri iddia edilmişti. Kişiler gömüldüğü için, işlem yapılamamıştı. Ölü bulunan Mehmet Atagün ile hastanede ölen Fedme Aydemir'in cesetleri de sahte rakı şüphesiyle Adli Tıp'a gönderilmişti. 
Tedavileri süren Ferit Küçükkoray, Kenan Çinçin, Sezai Palavan, Mahmut Yılmaz, Ekrem Atıcı, İsmet Doğançay, Bayram Sırma, Gültekin Pala ve Mesut Ayyıldız'ın durumunun ciddi olduğu belirtildi. 


</TEXT>
</DOC>
