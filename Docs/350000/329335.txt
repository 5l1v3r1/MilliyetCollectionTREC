<DOC>
<DOCNO> 329335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/01/son/sonsiy07.html </URL>
<DATE> 2005/04/01/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Arınç, gazetecilere 1 Nisan şakası yaptı... 
</HEADLINE>
<TEXT>

     TBMM Başkanı Bülent Arınç, Milli Egemenlik Yılı dolayısıyla balonla Ankara gezintisi yapacağını bekleyen gazetecilere 1 Nisan şakası yaptı. Arınç, balonla gezmek yerine Meclis çatısına balon bağladı. 
     TBMM Ana Bina önündeki alanda, üzerinde ''Milli Egemenlik Yılı 2005'' yazılı bir balon, Arınç'ın da katılımıyla Meclis çatısına bağlandı. 
     Törende gazeteciler ile şakalaşan TBMM Başkanı Arınç, 2005 yılının ''Milli Egemenlik Yılı'' olarak çeşitli etkinliklerle kutlandığını hatırlatarak, şunları söyledi 
     ''Konserler yapılıyor, yürüyüşler yapılıyor. Bugün de Meclis ana binasının 50 metre kadar üstünde belli bir süre yer alacak olan balonumuzu uçuruyoruz. 
     24 Nisan günü de Kapadokya'dan balonlar gelecek. Hepiniz o balonlarla birlikte Ankara üzerinde bir tur yaptıracağız. 
     Aslında bugünkü balonla benim bir arkadaşımı da yanıma alarak yukarılara çıkmam gerekiyordu. Ama hava muhalefeti sebebiyle şimdilik o gösterimizi erteliyoruz. Bazı arkadaşlar buna '1 Nisan şakası' diyebilir. Ama balonun kendisi burada. İçini bineceğim şakaydı. Kusura bakmayın. Hayırlı olsun...'' 
     
     ''İSTİFA ŞAKASI'' 
     Bir gazetecinin, ''Adalet Bakanı'nın istifasını nasıl değerlendiriyorsunuz '' sorusuna Arınç, ''Onu yemem artık, 1 Nisan'ı söyledim'' karşılığını verdi. 
     
     TCK 
     TBMM Başkanı Arınç, TCK'nın yürürlük tarihinin ertelenmesiyle ilgili bir soruyu da şöyle cevapladı 
     ''Kanun, Cumhurbaşkanı tarafından akşam saatlerinde onaylandı. Bu teknik bir konu. TCK ve ona bağlı olan kanunlarda bazı tartışmaların yeniden değerlendirilmesi için önemli bir kanunun bu tartışmaların ışığında gözden geçirilmesi için böyle bir süreye ihtiyaç bulunduğu söylendi. Ben de olumlu karşılıyorum.'' 
     
</TEXT>
</DOC>
