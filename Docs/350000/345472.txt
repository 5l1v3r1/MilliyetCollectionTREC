<DOC>
<DOCNO> 345472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/24/son/sontur38.html </URL>
<DATE> 2005/05/24/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
Çöken sundurmanın altında kalan genç öldü... 
</HEADLINE>
<TEXT>

     Nevşehir’in Avanos İlçesi’nde, yağmurdan korunmak için sığındıkları sundurmanın üzerlerine çökmesi sonucu Kırıkkale merkeze bağlı Ahılı Beldesi Belediye Başkanı’nın oğlu öldü, arkadaşı ağır yaralandı. 
     Edinilen bilgiye göre, Erciyes Üniversitesi Yozgat Mimarlık- Mühendislik Fakültesi Jeoloji Mühendisliği Bölümü 3. sınıf öğrencisi olan Çağrı Bahadır Akdağ 21 ile arkadaşı Ramazan Tanç 20 , Kızılırmak kıyısında piknik yaptıkları sırada yağmur başladı. Akdağ ve Tanç, yağmurdan korunmak için yakındaki Anfi Tiyatro’nun sundurmasının altına sığındı. 
     Kiremitten yapılan sundurmanın üzerlerine çökmesi sonucu Akdağ olay yerinde yaşamını yitirdi. Ağır yaralanan Tanç ise Nevşehir Devlet Hastanesi’nde tedavi altına alındı. 
     Çağrı Bahadır Akdağ’ın Kırıkkale merkeze bağlı Ahılı Beldesi Belediye Başkanı Resul Akdağ’ın oğlu olduğu öğrenildi. 
     Yetkililer, olayla ilgili soruşturmanın sürdürüldüğünü belirtti. 
     
</TEXT>
</DOC>
