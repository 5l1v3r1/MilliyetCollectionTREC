<DOC>
<DOCNO> 333435 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/14/son/sontur28.html </URL>
<DATE> 2005/04/14/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Alkol aldığı arkadaşları tarafından dövülen kişi öldü... 
</HEADLINE>
<TEXT>

     İzmir'in Güzelbahçe Semti'nde, birlikte alkol aldığı arkadaşları tarafından küfürleşme neden ile dövüldüğü iddia edilen bir kişi kaldırıldığı hastanede öldü. 
     Alınan bilgiye göre, Abdullah Bayar Caddesi üzerindeki Şadi Çetinkar'a ait tekne tamir atölyesinin bahçesinde alkol alan Mecit Hekim 37 ile yanındaki arkadaşları arasında, küfürleşme nedeniyle tartışma çıktı. Balıkçılık yaptığı ve teknelerde yatıp-kalktığı öğrenilen Hekim, çıkan kavgada arkadaşları tarafından dövüldü. 
     Saldırganlar daha sonra olay yerinden kaçarken, işyeri sahibi Çetinkar, Hekim'i yaralı halde buldu. 
     Çetinkar tarafından Dokuz Eylül Üniversitesi Hastanesi'ne kaldırılan Hekim, polislere güçlükle kendisini Erdem B. 32 ve Erkan Ö'nün 31 dövdüğünü söyledi. Hekim, yapılan müdahaleye rağmen kurtarılamadı. 
     İzmir Adli Tıp Kurumu'nda yapılan otopside de Hekim'in kavgada aldığı darbeler sonucu öldüğü belirlendi. 
     Olaya karıştıkları ileri sürülen Erdem B. ve Erkan Ö'nün yakalanmasına çalışıldığı bildirildi. 
     
</TEXT>
</DOC>
