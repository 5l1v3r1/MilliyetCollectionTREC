<DOC>
<DOCNO> 346542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/28/dunya/dun01.html </URL>
<DATE> 2005/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya, 'evet' dedi 
</HEADLINE>
<TEXT>


DIŞ HABERLER SERVİSİ 


Almanya Federal Eyalet Temsilcileri Meclisi Bundesrat , kısa süre önce Federal Meclis'ten Bundestag büyük bir çoğunlukla geçen Avrupa Anayasası'nı dün kabul etti. 
Mecklenburg - Vorpommern eyaletindeki koalisyon hükümetinde yer alan Demokratik Sosyalizm Partisi'nin PDS anayasaya karşı olması sebebiyle aralarında Sosyal Demokrat Parti SPD temsilcilerinin de bulunduğu bu eyalet oylamada çekimser oy kullandı. Oylamada, diğer eyaletlerin anayasaya "evet" oyu kullanmaları sonucunda kabul için gerekli 3'te 2 çoğunluk sağlandı. 
Oylamadan önce Bundesrat'ta konuşan eski Fransa Cumhurbaşkanı ve AB Anayasası'nın hazırlayan komisyonun başkanı Valery Giscard d'Estaing, anayasayı savunarak, Fransızlara, "Onaylayın" çağrısında bulundu. Almanya'nın anayasayı onaylamasının tarihi bir olay olduğunu ifade eden d'Estaing, "Tüm kalbimle ümit ediyorum ki, yarın da Fransızlar onay verecek" dedi, ancak anayasanın en fazla eleştirilen ve Türkiye'nin olası üyeliğine de izin veren AB'nin genişleme süreciyle ilgili mekanizmaları üzerinde durmadı. D'Estaing, "Almanya ve Fransa tarafından gerçekleştirilecek çifte onay Avrupa'nın geleceği ve anayasası için tarihi bir dönüm noktası olacak" diye konuştu. 


</TEXT>
</DOC>
