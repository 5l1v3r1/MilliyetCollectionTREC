<DOC>
<DOCNO> 309347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/25/son/sonyas20.html </URL>
<DATE> 2005/01/25/ </DATE>
<TIME> 18.25 </TIME>
<AUTHOR>  </AUTHOR>
<HEADLINE>
Bir şirket sigara içen çalışanlarını işten çıkardı 
</HEADLINE>
<TEXT>

     ABD'nin Michigan eyaletinde faaliyet gösteren bir sağlık şirketi, sigara içen bütün çalışanlarını işten çıkardı. 
     Michigan'daki Okemos şehrinde faaliyet gösteren Weyco Inc. isimli şirket, sigara içip içmediklerini tespit etmek için uyguladığı teste girmek istemeyen dört çalışanının işine son verdi. Firmanın 1 Ocak tarihinde, iş yerinden çıktıktan sonra bile olsa sigara içenlerin işten atılacağına dair bir karar aldığı ve bunu daha önceden duyurduğu belirtiliyor. 
     Şirket kurucusu Howard Weyers, sigara karşıtı bu kararın, şirketin sigara kullanan çalışanlarının buna bağlı rahatsızlıklardan kaynaklanacak sağlık giderlerini karşılamak istemediği için aldığını ifade etti. 
     Sigara tiryakisi bir şirket çalışanının karar uygulamaya konulmadan önce firmadan ayrıldığı, sigara testine girmek istemeyen dördününse şirket tarafından işten çıkarıldığı belirtildi. 
     Firmanın 200 çalışanından 18-20'sinin daha önce sigara içtiğinin tahmin edildiği, bunlardan 14'ünün karar sonrasında sigarayı bıraktığı belirtildi. Firmanın, sigarayı bırakmak isteyen çalışanlarına yardımcı olduğu da kaydedildi. 
     
</TEXT>
</DOC>
