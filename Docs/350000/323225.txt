<DOC>
<DOCNO> 323225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/12/son/sonspo23.html </URL>
<DATE> 2005/03/12/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Efes Pilsen 94 - Fenerbahçe 62 
</HEADLINE>
<TEXT>

     Türkiye Basketbol Ligi'nde lider Efes Pilsen, Fenerbahçe'yi 32 sayı farkla, 94-62 yendi. 
     Maça hücumda iyi başlayan Efes Pilsen, Domercant ve Ermal ile bulduğu sayılarla rakibine üstünlük kurarken, Fenerbahçe, Mrsiç'in basketleriyle oyuna tutunmaya çalıştı ve 8. dakikada 17-13 lacivert-beyazlıların üstünlüğüyle geçildi. Bu dakikadan sonra Fenerbahçe, Mrsiç ile üst üste hücumlarda top kaybı yapınca Efes Pilsen, 1. periyot sonunda Solomon'un basketleriyle farkı 10 sayıya çıkardı 23-13 İkinci periyoda çok kötü başlayan Fenerbahçe, 6 dakikada sadece 1 sayı bulurken, hücumda ve savunmada iyi performans gösteren Efes Pilsen, bu süre içinde 17-1'lik seri yakalayarak 26. dakikada Kaya'nın basketiyle farkı 26 sayıya kadar 40-14 çıkardı. Fenerbahçe, tam saha presle farkı kapatmaya çalıştıysa da Efes Pilsen, ilk yarıyı 47-32 önde kapadı. 
     Karşılaşmanın ikinci yarısına sert savunma yaparak başlayan Fenerbahçe, 3 dakika içinde Mrsiç'in 8 sayısıyla 8-1'lik seri yakaladı ve 24. dakikada Ömer'in basketiyle 51-44'lük skorla farkı 7 sayıya indirdi. Ancak sarı-lacivertliler, hücumda ve savunmada yine organize olamayınca Efes Pilsen, Alper, Domercant ve Ermal'in basketleriyle farkı tekrar açtı ve 3. periyodu 70-46 önde geçti. 
     Efes Pilsen, son periyotta da iyi oyununu sürdürüp karşılaşmayı 94-62 kazanarak, ligin ilk yarısında yenildiği rakibinden rövanşı aldı. Lacivert-beyazlılar, ribauntlarda da rakibine 35-23'lük üstünlük sağladı. 
     Bu arada, maçın ikinci periyodunda Kaya'nın yaptığı fauller sonrası Fenerbahçe taraftarları bu oyuncuya tepki gösterdi. Locada maçı seyreden sarı-lacivertli bir taraftarın, Kaya'nın kenarda oturduğu sırada Efes Pilsen yedek bölümüne gelerek tepkisini sürdürdüğü görüldü. Kaya, maç sonrası kendisine tepki gösteren Fenerbahçelilere sakin olmaları yolunda işaret yaptı. 
     
     KÜNYE 
     
     
Salon Abdi İpekçi. Hakemler Emin Mogulkoç xx, Ozan Çakar xx, Serhat Büker xx. Efes Pilsen Solomon xxxx 21, Alper xxx 11, Domercant xxx 14, Ermal xxxx 24, Nikoliç xxx 10, Kaya xx 6, Prkacin xx 5, Ender x 3, Cenk x. Fenerbahçe Mrsiç xx 19, Erdal xx 8, Rasim xx 6, Salyers xx 10, Harvey xx 9, Ömer x 5, Emre x, Barış x 5, Zeki x, Altan x, Doğuş x, Levent x. 1. periyot 23-13. Devre 47-32 Efes Pilsen lehine . 3. periyot 70-46. 5 Faulle Çıkan 38.01 Erdal Fenerbahçe . 
     
</TEXT>
</DOC>
