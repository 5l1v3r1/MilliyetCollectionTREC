<DOC>
<DOCNO> 321617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/07/son/sontur41.html </URL>
<DATE> 2005/03/07/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Röntgen filmi kuyruğunda öldü 
</HEADLINE>
<TEXT>

     Iğdır'da çocuklarını muayene ettirmek için gittiği hastanede kalp krizi geçiren kadın, öldü. 
     AA muhabirinin edindiği bilgiye göre, Devlet Gür 58 , oğlu Baykan Gür 17 ve Ferhat Gür'ü 12 muayene ettirmek için Iğdır Devlet Hastanesi'ne gitti. 
     Çocuklarını muayene ettirdikten sonra röntgen filmi çektirmek için sıraya giren Gür, bir anda yere düştü. Kalp krizi geçirdiği öğrenilen Gür, doktorların tüm çabasına rağmen kurtarılamadı. 
     Annelerinin öldüğünü öğrenen Ferhat ve Baykan Gür, fenalık geçirirken, eşinin ölüm haberinin bildirilmesi üzerine hastaneye gelen Aydın Gür, eşinin kalp hastası olduğunu belirtti. 
     İşsiz olduğunu belirten 9 çocuk babası Gür, göğsünde ağrısı olan çocuklarından Ferhat'ı hastanede muayene ettirmek için evden ayrılan eşinin ölümünün, en çok çocuklarını etkileyeceğini söyledi. Aydın Gür, şöyle dedi 
     ''Maddi durumum iyi değil. 9 çocuğum var. Eşimle birlikte iyi kötü çocuklarımızın ihtiyacını karşılayabiliyorduk. Şimdi bu çocukların bakımını nasıl yapacağımı bilemiyorum.'' 
     
</TEXT>
</DOC>
