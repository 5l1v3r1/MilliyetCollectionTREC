<DOC>
<DOCNO> 315194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/14/son/sontur30.html </URL>
<DATE> 2005/02/14/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Yargıtay 1. Ceza Dairesi Başkanlığı'na Yetkin seçildi... 
</HEADLINE>
<TEXT>

     Yargıtay 1. Ceza Dairesi Başkanlığı'na 9. Ceza Dairesi Üyesi Seydi Yetkin seçildi. 
     Yargıtay Başkanı Osman Arslan, yaptığı yazılı açıklamada, Yargıtay Büyük Genel Kurulu'nca bugün yapılan seçim sonucunda açık bulunan 1. Ceza Dairesi Başkanlığı'na 9. Ceza Dairesi Üyesi Seydi Yetkin'in seçildiğini bildirdi. 
     
     YETKİN'İN ÖZGEÇMİŞİ 
     Yetkin, 1941'de Hekimhan'da doğdu. Malatya Lisesi'ni bitiren ve 1964'te Ankara Üniversitesi Hukuk Fakültesi'nden mezun olan Yetkin, askerliğini yedek subay olarak yaptı. 
     Malatya hakim adayı olarak mesleğe başlayan Yetkin, sırasıyla Erfelek ve Ağrı Hakim Yardımcılığı, Ağrı, Çaycuma, Ordu Hakimliği, Erzincan Sıkıyönetim Mahkemesi Hakimliği, Ankara Hakimliği ve Ankara Adli Yargı Adalet Komisyonu Başkanlığı görevlerinde bulundu. 
     Yetkin, 29 Mart 1994'te Yargıtay üyeliğine seçildi. 
     Fransızca bilen Yetkin'in ''Ceza Mahkemelerinde Kararların Yazılması Duruşma Tutanağı-Keşif Konuları'' adlı bir eseri bulunuyor. 
     Yetkin, evli ve iki çocuk babası. 
     
</TEXT>
</DOC>
