<DOC>
<DOCNO> 348972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/04/son/sontur29.html </URL>
<DATE> 2005/06/04/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Irak'ta ölen Alman kadın teröristin cenazesi, Diyarbakır'da... 
</HEADLINE>
<TEXT>

     Irak'ta geçirdiği trafik kazasında ölen Alman kadın teröristin cenazesi, Diyarbakır'a getirildi. 
     Edinilen bilgiye göre, Irak'ın Erbil kenti yakınlarında önceki gün geçirdiği trafik kazasında ölen ve terör örgütü PKK Kongra-Gel üyesi olduğu belirtilen Uta Schneiderbanger'in cenazesi, Habur Sınır Kapısı'nda ailesi tarafından alındıktan sonra, karayoluyla Diyarbakır'a getirildi. 
     Schneiderbanger'in cenazesi, Diyarbakır Devlet Hastanesi morguna getirilirken, DEHAP İl Başkanı Mesut Beştaş'ın da aralarında bulunduğu grup tarafından karşılandı. 
     Polisin güvenlik önlemi aldığı morg önünde, Schneiderbanger'in fotoğraflarını taşıyan grup, sloganlar attıktan sonra dağıldı. 
     Cenaze, Schneiderbanger'in yakınları tarafından uçakla İstanbul'a, oradan da Almanya'ya götürülecek. 
     
</TEXT>
</DOC>
