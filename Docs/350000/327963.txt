<DOC>
<DOCNO> 327963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/29/ekonomi/eko08.html </URL>
<DATE> 2005/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
SPK Rekabet Kurulu'na soracağız 
</HEADLINE>
<TEXT>



Sermaye Piyasası Kurulu SPK Başkanı Doğan Cansızlar, Turkcell'in çoğunluk hisselerini almak isteyen TeliaSonera'nın 'çağrı muafiyeti' şartı konusunda, daha henüz kendilerine resmi bir başvuru yapılmadığını açıkladı. Cansızlar, çağrı muafiyeti için, öncelikle Turkcell'in olağanüstü genel kurulunda karar alınması gerektiğini kaydetti. Cansızlar, "Başvuru geldikten sonra, biz de Telekom'dan ve Rekabet Kurumu'ndan görüş soracağız. Ardından mevzuata bakıp değerlendireceğiz ve karar vereceğiz" diye konuştu. 
TeliaSonera, 3.1 milyar dolar nakit karşılığında Turkcell'in yüzde 27'sini alma konusunda Çukurova Grubu ile anlaştıklarını açıklamıştı. TeliaSonera, hisseleri çağrı muafiyeti olursa alacağını bildirmişti. 




</TEXT>
</DOC>
