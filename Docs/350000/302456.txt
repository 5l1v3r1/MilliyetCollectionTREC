<DOC>
<DOCNO> 302456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/01/son/sontur18.html </URL>
<DATE> 2004/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Burası Türkiye... İki aile 'Kız isteme yüzünden' savaştı 5 yaralı 
</HEADLINE>
<TEXT>

     Gaziantep'te iki aile arasında ''kız isteme yüzünden'' çıktığı bildirilen kavgada 5 kişi ağır yaralandı. 
     Mehmet Doğan akrabalarıyla birlikte oğluna kız istemek için Recep Çağlar'ın evine gitti. İki aile arasında çıkan tartışmanın büyümesi üzerine, Doğan ailesinin üyeleri evlerinden aldıkları pompalı tüfekle Çağlar ailesinin oturduğu Daracık Mahallesi Özdemir Sokak'taki evi yaylım ateşine tuttu. Çağlar ailesinin de pompalı tüfekle karşılık vermesi üzerine çıkan çatışmada, her iki aileden 5 kişi ağır yaralandı. 
     Yaralılar Mehmet Doğan, Hasan Doğan, Mustafa Patlak, Mehmet Recep Çağlar ile Yusuf Çağlar, Gaziantep Devlet Hastanesi'nde tedavi altına alındılar. 
     Olayla ilgili soruşturmanın sürdürüldüğü bildirildi. 
     
</TEXT>
</DOC>
