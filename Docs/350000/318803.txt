<DOC>
<DOCNO> 318803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/26/son/sondun09.html </URL>
<DATE> 2005/02/26/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
ABD'den İran'a haziran ayına kadar süre 
</HEADLINE>
<TEXT>

     İran'ın nükleer programıyla ilgili tartışmalar sürüyor. Uluslararası Atom Enerjisi Kurumu'ndan gelen son haberler ABD'nin İran'a hazirana kadar süre tanımaya hazırlandığı yönünde. 
     'Reuters' haber ajansı ABD'li yetkililerin, Atom Enerjisi Kurumu yönetcilerine Washington'ın İran konusundaki duruşunu anlatan bir belge dağıttığını duyurdu. 
     Belgede, ABD yönetiminin şimdilik İran konusunu Birleşmiş Milletler Güvenlik Konseyi'nin gündemine taşımayacağı ifadesi var. 
     Ancak ABD'nin haziran ayına kadar bekleyeceği, ardından Konsey'e başvurabileceği belirtiliyor. 
     
     AB ile mart ayına kadar sonuç 
     Berlin'de Almanya Dışişleri Bakanı Joshcka Fischer'le görüşen İran Güvenlik Konseyi Başkanı Hasan Ruhani ise Avrupa Birliği ülkeleriyle yürüttükleri müzakerelerde mart ayında olumlu sonuç alacaklarına inandığını söyledi. 
     
     Rusya'yla İran arasında anlaşma 
     İran'la nükleer alanda işbirliği yapan Rusya'dan bir heyetin, yarın Tahran'da İran'la anlaşma imzalaması bekleniyor. 
     Anlaşma, Rusya'nın Buşehr nükleer tesisi için yakıt satmasını, tesisten çıkacak nükleer atığın da Rusya'ya naklini kapsıyor. 
     
</TEXT>
</DOC>
