<DOC>
<DOCNO> 332239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/11/son/sonsiy16.html </URL>
<DATE> 2005/04/11/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
"Öğretmenlere ucuz bilgisayar satışından en karlı kim çıkacak .." 
</HEADLINE>
<TEXT>

     CHP Muğla Milletvekili Ali Cumhur Yaka, Milli Eğitim Bakanı Hüseyin Çelik'e, Vakıfbank kredisiyle öğretmenlere ucuz bilgisayar satışından en karlı kimin çıktığını sordu. 
     Yaka, TBMM Başkanlığı'na sunduğu yazılı soru önergesinde Milli Eğitim Bakanı Çelik'in bundan 1.5 ay önce müfettişlere verilen bir seminerde, ''Piyasa şartlarının yarısına bir fiyatla, isteyen öğretmenlerimize dizüstü bilgisayar temin edebileceğiz. Eğer maddi imkanları elvermiyorsa Vakıfbank kendilerine 36 aya kadar kredi kullandıracak, KDV yüzde 1 olacak'' dediğini kaydetti. Ali Cumhur Yaka, bu çerçevede Çelik'e şu soruları yöneltti 
     ''Öğretmenlere satılması düşünülen bilgisayarlar, piyasada aynı özelliklere sahip bir bilgisayarın yarı fiyatına mı verilmektedir 
     Verilmesi düşünülen bilgisayarlarda dediğiniz gibi KDV yüzde bir midir Değilse daha 1.5 ay önce neye dayanarak böyle bir beyanat verdiniz 
     Vakıfbank kredisinde faiz oranı ne kadardır Özel bilgisayar şirketlerinin peşin fiyatına taksitle bilgisayar verdiği düşünülürse bu faiz oranı düşük müdür 
     Vakıfbank kredi kartı olmayanlar bu kredili satıştan yararlanamayacak mı Kredi kartı olmayana zorunlu olarak kredi kartı mı satılacak 
     Bütün bunlara bakıldığında bu anlaşmadan en karlı çıkanlar kimlerdir Bilgisayar şirketi mi, Vakıfbank mı, devletimiz mi, öğretmenler mi '' 
     
</TEXT>
</DOC>
