<DOC>
<DOCNO> 345171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/23/son/sonyas11.html </URL>
<DATE> 2005/05/23/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Organ reddini önleyen yöntem geliştirildi 
</HEADLINE>
<TEXT>

     Güney Koreli araştırmacılar, maymun organizmasının domuz organlarını reddetmesini önleyen yöntem geliştirdi. 
     Korean Times gazetesinin haberine göre, Seul’deki Ulusal Üniversite’den Hvang Vuu-Suk başkanlığındaki ekip, kök hücre çalışmaları sırasında, domuz hücrelerini klonlayıp insan geni ekleyerek maymunlara nakletti. 
     Uzmanlar, maymun organizmasının yeni dokuları reddetmesini önleyecek teknik geliştirdiler. Bu yöntemin, insanda da kullanılabileceği bildirildi. 
     Ekipten bir uzman, "İnsanın bağışıklık sistemine ait genleri taşıyan bir düzineye yakın domuz ürettik. Bunların organlarını ya da hücrelerini yıl sonunda maymunlara nakletmeye başlayacağız" dedi. 
     Domuz organları, boyut ve işleyiş bakımından insan organlarına çok benziyor. Deneyler başarılı olursa böbrek, kalp veya karaciğer nakli için uygun organ bekleyen milyonlarca insana umut ışığı yakılmış olacak. 
     
</TEXT>
</DOC>
