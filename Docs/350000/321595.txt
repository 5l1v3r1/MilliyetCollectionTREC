<DOC>
<DOCNO> 321595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/07/son/sontur19.html </URL>
<DATE> 2005/03/07/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Babasıyla aynı anda öldü .. 
</HEADLINE>
<TEXT>

     Bitlis'in Tatvan İlçesi'nde kalp krizi geçiren babasını hastaneye götüren kişi, kalp krizi geçirerek babasıyla birlikte hayatını kaybetti. Olayı duyan baba-oğlun eniştesi, beyin kanaması geçirdi. 
     Alınan bilgiye göre, Aydınlar Mahallesi'nde yaşayan Mehmet Karaca 75 , evinde birden fenalaştı. Kalp krizi geçiren Mehmet Karaca, oğlu Cemil Karaca 50 ve komşuları tarafından Tatvan Devlet Hastanesi'ne kaldırıldı. 
     Doktorlar Mehmet Karaca'ya müdahale ettiği sırada, babasını bekleyen Cemil Karaca da kalp krizi geçirdi. Baba ile oğul, tüm müdahalelere rağmen aynı anda hayatını kaybetti. 
     Olayı duyan Mehmet Karaca'nın kız kardeşinin eşi Cemil Aksan ise beyin kanaması geçirdi. 
     Tatvan SSK Hastanesi'nde ilk müdahalesi yapılan Aksan, Van Yüzüncü Yıl Üniversitesi Araştırma Hastanesi'ne sevk edildi. 
     Aksan'ın yoğun bakımda olduğu ve hayati tehlikesinin devam ettiği bildirildi. 
     
</TEXT>
</DOC>
