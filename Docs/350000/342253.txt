<DOC>
<DOCNO> 342253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/13/son/sonspo12.html </URL>
<DATE> 2005/05/13/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Şampiyonlar Ligi finalinde 10 top toplayıcı çocuk yarın seçilecek... 
</HEADLINE>
<TEXT>

     Avrupa Şampiyonlar Ligi’nde İtalya’nın AC Milan ile İngiltere’nin FC Liverpool takımları arasında İstanbul Atatürk Olimpiyat Stadı’nda 25 Mayıs Çarşamba günü yapılacak ve 2004-2005 sezonunun şampiyonunu belirleyecek olan finalde Türkiye’den görev alacak 10 top toplayıcı çocuk ballkids yarın seçilecek. 
     Kasımpaşa Spor Tesisleri’nde, Adidas’ın organizasyonunda gerçekleştirilecek seçmelerde görev alacak 10 top toplayıcı belirlenecek. 
     Avrupa Şampiyonlar Ligi’nin resmi tedarikçisi Adidas, belirtilen kriterlere uygun kız-erkek toplam 10 futbol meraklısı gence, tarihi maçta dünyanın en ünlü futbolcuları ile birarada olma şansını sunacak. 
     Finale kalmaya hak kazanan 14-16 yaş arasındaki gençler, son eleme ve final seçimi için kıyasıya mücadele edecekler. 
     Beden reflekslerine hakim, iyi derecede İngilizce ve temel futbol bilgilerine sahip olan adaylar, jüri üyelerinin gerçekleştireceği elemelerin ardından top toplayıcısı olarak seçilecekler. 

     
</TEXT>
</DOC>
