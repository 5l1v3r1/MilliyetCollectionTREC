<DOC>
<DOCNO> 315809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/16/son/sonspo05.html </URL>
<DATE> 2005/02/16/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Sociedad taraftarları Nihat'ı satanı biz de satarız .. 
</HEADLINE>
<TEXT>

     Milli oyuncumuzun Sociedad’dan gideceği söylentileri kentte infial yarattı. Ayaklanan taraftarlar, yönetimi Nihat’ı satarsanız stadı yakarızö diye protesto etti. 
     
     Yönetimden geri adım 

     San Sebastian’da Nihat Kahveci isyanı... Real Sociedad’lı taraftarlar Nihat’ın satılacağı yolunda çıkan haberler üzerine ayaklandı. Kulüp binasına giderek, Nihat’ı satan bizi de satar, Nihat giderse stadı yakarızö diye slogan attı. Bunun üzerine harekete geçen kulüp yönetimi geri adım atarak, milli oyuncumuzun satışını sezon sonuna kadar durdurduklarını açıkladı. Başkan Astizarran, Nihat bizim evladımız. Böyle birşey sözkonusu değil. Lütfen protestolara son verinö çağrısında bulundu. 
     
     Yarı yolda bırakmam’ 

     İspanya Ligi’nde çıktığı 100. maçında ulaştığı 51 golle Ronaldo’dan sonra son üç sezonda en çok gol atan 2. futbolcu olan Nihat da transfer dedikodularına noktayı koydu. Yıldız oyuncu, Beni Sociedad’dan kimse gönderemez. Takımının kötü günler geçirdiği bir dönemde, para uğruna takımı yarı yolda bırakacak bir futbolcu değilim. Tekliflerin geldiği doğru ama önce lig bitsin ve takım kurtulsun daha sonra düşüneceğim. Aklım ve kalbim San Sebastian’dadırö diyerek taraftarı sakinleştirdi. 
     
</TEXT>
</DOC>
