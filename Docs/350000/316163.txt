<DOC>
<DOCNO> 316163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/17/son/sonspo40.html </URL>
<DATE> 2005/02/17/ </DATE>
<TIME> 19.13 </TIME>
<AUTHOR>  </AUTHOR>
<HEADLINE>
Miyiad'dan Mersinidmanyurdu için prim kampanyası 
</HEADLINE>
<TEXT>

     Mersin İdmanyurdu İşadamları Derneği'nce MİYİAD , İkinci Futbol Ligi A Kategorisi'nde Mücadele eden Mersin İdmanyurdu için prim kampanyası başlatıldığı bildirildi. 
     MİYİAD Başkanı Mesut Tozlu, yaptığı yazılı açıklamada, aylardır maç başı ücretlerini ve transfer taksitlerini alamamalarına rağmen olağanüstü mücadele veren kırmızı-lacivertli takımın futbolcularına sahip çıkılması gerektiğini belirtti. 
     Dernek olarak bu kapsamda prim kampanyası başlattıklarını ve 1000 YTL bağışta bulunduklarını bildiren Tozlu, Mersinli işadamlarını hafta sonu deplasmanda yapılacak Adanaspor maçı öncesi maddi destek vermeye çağırdı. 
     ''Spor barış, sevgi ve dostluktur'' felsefesiyle hareket ettiklerini de vurgulayan Tozlu, güney derbisi olarak nitelendirdikleri Adanaspor maçının fair-play çerçevesinde geçmesi için Adanasporlu yöneticilerle biraraya gelerek görüş alışverişinde bulunduklarını da kaydetti. 
     
</TEXT>
</DOC>
