<DOC>
<DOCNO> 342294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/13/son/sonspo53.html </URL>
<DATE> 2005/05/13/ </DATE>
<TIME> 18.50 </TIME>
<AUTHOR>  </AUTHOR>
<HEADLINE>
Bild gazetesi Borussia Mönchengladbach, Daum'u bekliyor gibi 
</HEADLINE>
<TEXT>

     Fenerbahçe Teknik Direktörü Christoph Daum, gelecekte hangi takımda antrenörlük yapacağı konusunda hiçbir olasılığı dışlayamayacağını söyledi. 
     Bild gazetesinin ınternet sayfasında yer alan haberde Daum’un, "Fenerbahçe ile sözleşmemi henüz yenilemedim. Görüşmelerimde şimdilik sadece olumlu sinyaller vardı. Ancak medyada Scolari, Antic ve Le Guen gibi isimler de geçiyor" şeklinde görüş bildirdiği belirtildi. 
     Daum ayrıca, kupa finalinde Galatasaray’a 5-1 yenilmelerinden dolayı taraftarların büyük hayal kırıklığına uğradıklarını ve kendisinin de yoğun şekilde eleştirildiğini kaydetti. 
     Haberde ayrıca, Borussia Mönchengladbach’ın Daum ile ilgilendiği ifade edilerek, Türkiye’de de 3 oteli bulunan kulüp Başkanı Rolf Königs’in Daum hayranı olduğu ve Türk-Alman Ticaret ve Sanayi Odası TATSO Başkan Yardımcısı olarak da Daum’a yılda 2,5 milyon avro ödeyebilecek durumda olduğu kaydedildi. 
     Haberde, "Borussia Mönchengladbach Daum’u bekliyor gibi görünüyor. Çünkü teknik direktör Horst Köppel ile bugüne kadar sözleşmeyi uzatabilirdi" şeklinde bir ifadeye yer verildi. 
     
</TEXT>
</DOC>
