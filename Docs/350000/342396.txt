<DOC>
<DOCNO> 342396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/14/magazin/yazdud.html </URL>
<DATE> 2005/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Fulya'da minik saray 
</HEADLINE>
<TEXT>


Akın Yılmaz'dan yeni yatırımlar, Günce'ye dikkat, Fransız Sokağı'nda bahar, Parkorman'da fasıl, iki güzelden 'Shato Entertainment', Taksim'de Pizza ve yemek keyfi T Square 67... 


Efendim, nasıl yoğunum anlatamam. Dün izlediğiniz üzere Seda Sayan'daydım. Kısmetse bugün de saat 11.00'de 98.4 Best FM'de 'İnleyen Nağmeler'de, çok başarılı bir radyocu olan Arzu Çağlan'ın konuğuyum. Ardından da yine ödüllü bir radyocu olan 104.0 Radyo D'de saat 16.00-18.00 arası 'Romina Yayında'yı hazırlayıp sunan Romina'nın programındayım... Nasıl Beğendiniz mi 'Yüreğim H l Biten Aşkımıza Ağlıyor' adlı ikinci kitabımı. 5 günde 10 baskı, toplam 20 bin satış yaptı. Aman, Allah nazardan ve kem gözlerden saklasın. Hanımlar, desteğe devam. E beyler, tabii ki sizlerden de bir destek gelirse "Hayır" demeyiz. İlerde kitapla ilgili sürprizlerim olacak. Kısmet olursa cuma günü de Esra Ceyhan'ın tv 8'de yer alan ve büyük beğeni toplayan 'A'dan Z'ye adlı programında olacağım. Hafta sonu, İzmir-Çeşme Altınyunus'ta çalıştığı sıralarda dinleyip tanıdığım sevgili Günce'yi Moda Deniz Kulübü'nde dinledim. Müthiş. Geleceğin başarılı bir sanatçısı olacak Günce. Çünkü 9 Eylül Üniversitesi Müzik Bölümü mezunu, eğitmen ve5 enstrüman çalıyor. 30'a yakın da bestesi var. Demedi demeyin. En geç bir yıl içinde Günce adını herkes duyacak. Evime çok yakın olan Parkorman'da cumartesi geceleri gerçekleşen fasıldan söz ediyor herkes. Pine Club'da her cumartesi canlı fasıl eşliğinde vur patlasın çal oynasın durumu yaşanıyor. Türk mutfağından 10 çeşit serpme meze, 3 çeşit ara sıcak, ana yemekte ister kırmızı et, ister tavuk, taptaze mevsim meyveleri, limitli yerli içki ve gecenin sonunda benzersiz işkembe çorbası sadece 40 YTL. 20 kişinin üzerindeki gruplara özel indirim var. Rezervasyon için telefon numarası 0212 328 20 39. Bence kaçmaz. 

Melisa ile Meriç'ten PR şirketi 

Sevgili Melisa Ağca'yı favori yerlerimden olan Paper Moon'da tanıdım. Ardından Melisa, sevgili Şefik Öztek'e transfer oldu. Tabir-i caiz ise onun eli ayağı gibiydi. Fakat Laila maziye karışınca Melisa da yakın arkadaşı Meriç Yetki ile bir menajerlik ve organizasyon şirketi kurdu. Adı 'Shato Entertainment'. Mekan ve şirketlere PR, yani danışmanlık hizmeti veriyorlar. Reklam, tanıtım ve açılış organizasyonları yapıyorlar. Telefon numarası 0212 257 83 67. Yurt dışında yaşayan okuyucum Özlem Bulut'tan söz etmiştim sizlere. Şimdilerde kariyerinde çok büyük gelişmeler olmuş. Bir Türk kızının başarısından çok gururlandım ve size ileteyim istedim. Queen Mary 2 adlı gemide halkla ilişkiler müdürüydü Özlem. Aynı geminin genel müdür asistanlığına yükselmiş. Diğer Türk kızlarına örnek olmasını dilerim. 

Sermin Çapa'nın Mia Brasserie'si 

İstanbul Cerrahi Hastanesi'ne gittiğimde Mia Brasserie'ye uğradım. Kardeşim kadar yakın olduğum sevgili Cenk Eren daha önce aynı sitede oturuyorduk. Onunla keyifli bir yemek yemiştik. Mia Brasserie, İstanbul Beşiktaş Fulya'daki Polat Tower girişinde. Başında Sermin Çapa gibi deneyimli bir isim olduğu için de çok başarılı. Mönü, dünya mutfağı. Şimdilerde pizzalarıyla da sesini duyurmaya başladı. Her gün 10.00-01.00 saatleri arasında açık olan Mia Brasserie'de sabah kahvaltısının dışında gün içinde de hizmet veriliyor. Polat Residence'da oturanlara da servis var. DJ eşliğinde müzik harika. Haftada bir gün de canlı gitar eşliğinde yemek yiyebilirsiniz. Barı da çok eğlenceli. Mia Brasserie'nin sahibi Beysun Öztop. Salon şefi Özkan Ekinci, mutfak şefi Murat Danışman. Özel davetler için de uygun bir mekan. Ayrıca üst katında toplantı, yemek gibi organizasyonlar için özel bir bölümü var. Telefonu 0212 266 76 06. Benden öneri gidip deneyin. 

Herkese uygun T Square 67 

Buranın patronu sevgili Güray Yüksel'i yıllardır tanırım. Şişli Elit Residence'da yer alan Nicci'nin de patronudur. Şişli'deki yerine üç kez gittim ama T Square 67'ye sadece kahve içmeye uğradım. Fakat benim köşemin sizlere görsellik açısından şık bir şekilde ulaşmasını sağlayan Eser Topçu ve Filiz Sunci ikilisinden Filiz ve eşi Mehmet, komşu yayın organı Radikal Gazetesi'nden Serpil ile birkaç kez gitmiş. Filiz anlata anlata bitiremedi. Aslında Filiz gerçekten geceleri iyi geziyor. Karı-koca eğlenceyi seviyorlar. Bana da bazen rehber oluyor. Buranın müziğini, yemeklerini ve fiyatlarını çok beğenmiş. Mekan, Sıraselviler'de. Mutfak İtalyan ağırlıklı. Öğlenleri ekonomik fiks mönü var. Sizler adına Filiz ve ben, mönüyü inceledik. Fransız usulü soğan çorbası, gravyer peynir eşliğinde nefis. Başlangıç olarak fesleğen ve krema soslu sarımsaklı ekmek, zencefil soslu Çin böreği, fesleğen, domates ve soğanlı foccaccia ekmeği, jambon ve peynirli foccaccia ekmeği, acı soslu tavuk kanadı, rokfor soslu ızgara mevsim sebzeleri var. Ayrıca ince dilimlenmiş bonfile, yeşillikler eşliğinde ılık olarak servis ediliyor. Dana carpaccio roka yaprakları ve parmezanla veriliyor. Susamlı-tavuklu karışık yeşillik salatası, enginar, mısır, çalı fasulye, kuru domates, havuçlu göbek salatası da en az ana yemek kadar doyuruu. İlle de ana yemek seçeneklerini bilmek isteyenlere hardal soslu ızgara ballı tavuk, mantarlı tavuk, tartar soslu pane mezgit ve patates kızartması, beğendili ızgara kuzu pirzolayı önerebilirim. Ama buranın pizzalarını da Filiz çok methediyor. Tatlıda ise ben creme brulee, cappuccinolu panna cotta, çilek soslu ve dondurmalı profiterolü tavsiye ediyorum. Telefon numarası 0212 243 69 69. 

Turizm sektöründe Joy'dan hamle 

Sevgili Ebru Korman'ı beş yıldır tanırım. Özellikle sağlık sektöründe çok başarılı işlere imza attı. Ama Ebru artık turizm sektöründe Joy Oteller Grubu Basın ve Halkla İlişkiler Direktörü oldu. Geçen gün ziyaretime geldi. Henüz 10 yıllık geçmişi olmasına rağmen Akdeniz ve Ege Bölgesi'ndeki turizm sektörünün lider kuruluşları arasında yer alan Joy Oteller Grubu, Tataristan'ın başkenti Kazan'daki 5 yıldızlı Mirage Otel'i ve Bodrum Gümbet'te Club M olarak bilinen Club Bellaverde'yi bünyesine katmış. Böylece tesis sayısını 12'ye çıkarmış. Ebru koşturmaktan çok kilo vermiş. Grubun Yönetim Kurulu Başkanı Akın Yılmaz mevcut tesislere 1 milyon 200 bin turistin geldiğini ve 4 bin kişiye istihdam sağladıklarını söylüyor. Ne diyelim Turizme yatırım yapan herkese destek olmak gerek. Fransız Sokağı'nda bahar şenlikleri devam ediyor. Bugün Yavuz Özışık, Birtz, Zaim, perşembe Serhan Kelleözü, Burcu Tatlıses, Gülçin ve Yücel, cuma Grup Tarçın, Gülay-Murat ve daha pek çok isim yer alacak. Pazar günü bitecek olan bahar şenlilerinde sanat, dans, kitap, sergi ve şiirli geceler sizleri bekliyor. Evet efendim, bugünlük de bu kadar. Sevinçleriniz okyanuslar, üzüntüleriniz ise kum tanesi kadar olsun. Hoş kalın. 




</TEXT>
</DOC>
