<DOC>
<DOCNO> 300162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/23/son/sondun19.html </URL>
<DATE> 2004/12/23/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Suudi gazetelerinden Kaddafi'ye Kaçık .. 
</HEADLINE>
<TEXT>

     Suudi Arabistan'la Libya arasındaki kriz devam ederken, iki Suudi gazetesi Libya Lideri Muammer Kaddafi'yi ''kaçık'' ve ''düşüncesiz'' olarak niteledi. 
     Suudi Arabistan'ın önde gelen gazetesi El Vatan'ın internet sitesinde yer alan bir yorumda, ''Baskı ve kaçıklık düzeyine ulaşan politika ve düşünceler, Muammer Kaddafi yönetiminin göze çarpan yönleri oldu'' denildi. 
     Okaz gazetesi ise ''Uzun süre sabırlı olduktan ve düşüncesiz, terbiyesiz Libya liderine uzun süre katlandıktan sonra, mantıksız davranışlarına dur demenin zamanı geldi'' dedi. 
     Suudi Arabistan, Libya'nın, Veliaht Prens Abdullah'a suikast düzenleme planı yaptığı gerekçesiyle Libya büyükelçisini geri çağırmış ve Libya'nın Suudi Arabistan büyükelçisini sınır dışı etmişti. 
     
</TEXT>
</DOC>
