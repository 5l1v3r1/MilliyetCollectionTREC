<DOC>
<DOCNO> 342189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/13/son/soneko20.html </URL>
<DATE> 2005/05/13/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Dolar yükseliyor, petrol düşüyor 
</HEADLINE>
<TEXT>

     Euro, dolar karşısında son altı ayın en düşük seviyesini gördü ABD'den gelen olumlu ekonomik datalar doları euro karşısında son altı ayın en yüksek seviyesine taşırken, stoklardaki artış da petrolün düşüşüne hız kazandırdı. 
     ABD'de açıklanan dış açığın beklentilerin oldukça altında kalmasının ardından dün de perakende satışların yüksek gelmesi, dolara destek verdi. 
     Dolar euro karşısında son altı ayın, yen karşısında da son bir ayın en yüksek seviyesine çıktı. 
     
     Parite 1.2666'ya kadar geriledi 

     ABD'de FED'in çeyrek baz puanlık artışlarının devam etmesi beklentisi hakimken, bazı analistler pozitif verilerin gelmeye devam etmesi durumunda bu artışın 50 baz puana yükseltilebileceğine dikkat çekiyorlar. 
     
     Stoklar petrolü geriletti 

     Dolardaki yükseliş sürerken, petrol fiyatları da düşüş trendine girdi. ABD'de çarşamba günü açıklanan verilere göre, ticari ham petrol stoklarının beklentileri aşarak toplamda son yılların en yüksek düzeyinde olması, petrol fiyatlarının gerilemesini sağladı. 
     ABD ham petrolünün varil fiyatı dün New York'ta yaklaşık yüzde 4 değer kaybına uğrarken, petrolün varili 48.48 dolarda bulunuyor. Brent ham petrolü ise 48.25 seviyesinden el değiştiriyor. 

     
</TEXT>
</DOC>
