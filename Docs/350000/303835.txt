<DOC>
<DOCNO> 303835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/05/son/sonyas07.html </URL>
<DATE> 2005/01/05/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
İkizler aynı kıza aşık oldu 
</HEADLINE>
<TEXT>

     "Size Anne Diyebilir miyim"de gelin adaylarından Aysel yarışmaya ikiz kardeşiyle katılan Volkan'a aşık oldu. Ancak ikizleri birbirleriyle karıştırınca iki gencin de gönlünü çeldi. Yarışmaya ikiz oğullarının ikisine de gelin bulma umuduyla katılan kayınvalide adayı Müjgan Hanım büyük şaşkınlık yaşadı Kanal D ekranında 6 kayınvalide, 7 damat adayı ve 12 gelinle başlayan "Size Anne Diyebilir Miyim " yarışması bütün hızıyla devam ediyor. 
     Geçtiğimiz hafta gelin adaylarından Azel'in elendiği yarışmada sürpriz gelişmeler oluyor. Yarışmaya 26 yaşlarındaki tek yumurta ikizi oğulları Gürkan ve Volkan'la katılan kayınvalide adayı Müjgan Hanım büyük şaşkınlık yaşadı. 
     Çünkü Müjgan Hanım'ın iki oğlu da evdeki gelin adaylarından Aysel'e aşık oldu. Aslında Aysel'in gönlünü çelen Volkan'dı. Ancak gelin adayı ikizleri birbirlerinden ayıramayınca Gürkan'la da yakınlaştı. 
     Her iki oğlunu da evlendirme umudayla eve giren Müjgan Hanım'ın bu gelişme karşısında nasıl bir tavır sergileyeceği merak konusu oldu. Bir tarafta hayatının aşkını bu yarışma ile bulacağına inandığını söyleyen Gürkan, diğer tarafta ise yalandan hoşlanmadığını, kıskançlığı dolayısıyla eşine mini etek dahi giydirmeyeceğini ifade eden Volkan. 

     
</TEXT>
</DOC>
