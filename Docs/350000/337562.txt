<DOC>
<DOCNO> 337562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/astro/index.html </URL>
<DATE> 2005/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ay boşlukta 
</HEADLINE>
<TEXT>


Bugün saat 12.32'ye kadar Ay boşlukta kalırken iyimser düşüncelerle geçinebiliriz. Ancak öğleden sonrası daha yorucu ve duygusal açıdan daha gergin geçebilir. Huzur bulmak için daha sabırlı olmalıyız.Koç'lar değişik görüşlere karşı pozitif yaklaşıyorlar. Planladıkları seyahat konusu gündeme gelebilir. Yabancılarla ilgili olumlu temasları da olabilecek. Boğa'lar ortaklaşa konularda farklı düşünceler içerisindeler. Bununla ilgili kararlarında sağduyulu olmalılar. İkizler ilişkilerinde yaşanabilecek tersliklere olumlu yaklaşmalı ve uyumlu olmalılar. Ortaklıkla ilgili birtakım değişikliklerin zorlayıcı yanlarını da görebilmeleri gerekiyor. Yengeç'ler tüm dikkatlerini tamamlanması gereken konulara vermeliler. İhmal edilen işler bütün zamanlarını alabilecek. Sağlık konusunda özenli olunmalı. Aslan'lar bugün de iyimser enerjilerle birlikteler. Yaratıcı alanda kendilerini ortaya koyabilme şansları çok yüksek. Başak'lar bugün evlerine ait yeni sorumluluk üstlenecek. Bu yüzden işleriyle ilgili konuları ihmal etmeden enerjilerini doğru kullanmalılar.Terazi'ler yakın çevrelerindeki hareketlilik ve iletişim konularıyla ilgilenebilirler. Düşündükleri kısa yolculuklar sıklaşabilir. Bu arada eğitim konusunda başarılı girişimler öne çıkıyor. Akrep'ler kendi birikimlerine ait yeni kararlar alabilecekler. Bununla beraber müsrif davranmaktan kaçınmaları da gerekli. Yay'lar burçlarındaki Ay sayesinde etkileyici ve başarıya yakın olacaklar. Kişisel alanda önem taşıyan konularla ilgilenmeleri ve kendilerini bugün de rahat ifade edebilmeleri çok kolay. Oğlak'lar kendilerini huzursuz edebilecek olaylara karşı sakin olmalılar. Yakınların desteğini görmek onları mutlu ediyor. Kova'lar için arkadaşlıkların ön planda olabileceği bir gün. Ayrıca grup çalışmalarında yenilikler denemeleri kendilerine olan güvenlerini artırıyor. Balık'lar için iş hayatında yeniliklerden yana olmanın tam zamanı. Çıkabilecek olanaklara yakın durmalı ve acele kararlardan kaçınmalılar. 
</TEXT>
</DOC>
