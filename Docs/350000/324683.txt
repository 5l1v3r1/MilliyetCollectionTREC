<DOC>
<DOCNO> 324683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/18/son/sondun11.html </URL>
<DATE> 2005/03/18/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
AB, nüfus düşüşüne önlem arıyor 
</HEADLINE>
<TEXT>

     İngiliz Financial Times gazetesinde bugün yayınlanan "Avrupa Birliği, nüfus düşüşüne önlem arıyor" başlıklı yazıda, nüfusun düşmesi ve çalışan nüfusunun yaşlanmasından endişe duyan Avrupa Komisyonu'nun demografik değişimle başa çıkabilmek için reform arayışında olduğu aktarılıyor. 
     Yazı şöyle 
     "2030 yılına kadar, Birlik içinde 40 milyon kişi, emeklilik yaşını aşmış olacak. Bu sayı İspanya'nın nüfusuna eşit. Nüfus değişimlerini kontrol altına almak, ülkelerin ekonomik büyümeleri açısından büyük öneme sahip. 
     Komisyonun istihdamdan sorumlu yetkilisi Vladimir Spidla, Avrupa Birliği nüfusunun 2025'e kadar artarak 470 milyona ulaşacağını ve bunun ardından düşüşe geçeceğini belirtiyor. Ancak çalışma yaşındaki kişilerin sayısı 2005-2030 yılları arasında 21 milyon azalacak. 
     Avrupa'nın doğum oranı yüzde bir buçuk yani ölüm oranının altında. 25 üyeli Avrupa Birliği'nin sadece iki ülkesinde nüfus artıyor. Bu ülkeler Malta ve Kıbrıs. Komisyon, Eylül ayından itibaren, alınacak önlemler konusunda çalışmaya başlayacak." 
     
</TEXT>
</DOC>
