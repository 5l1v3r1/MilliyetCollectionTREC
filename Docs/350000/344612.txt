<DOC>
<DOCNO> 344612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/21/son/sonspo25.html </URL>
<DATE> 2005/05/21/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
WTA Tenis Turnuvası'nda teklerde Venus Williams şampiyon oldu 
</HEADLINE>
<TEXT>

     WTA İstanbul Cup Tenis Turnuvası’nda ABD’li ünlü raket Venus Williams şampiyon oldu. 
     Holiday Inn Crown Plaza Oteli Kortları’nda gerçekleştirilen turnuvanın son gününde, dünya sıralamasında 13. sırada bulunan turnuvanın 1 numaralı seri başı Venus Williams, finalde 16 yaşında olmasına karşın dünya klasmanında 39. sırada yer alan 2 numaralı seri başı Çek sporcu Nicole Vaidisova ile karşılaştı. 
     Mücedeleyi 6-3 ve 6-2’lik setlerle kazanan Wenus Williams, şampiyonluğa uzanan isim oldu. 
     
     BAKAN ŞAHİN DE İZLEDİ 

     Turnuvanın final maçını, Devlet Bakanı ve Başbakan Yardımcısı Mehmet Ali Şahin, Gençlik ve Spor Genel Müdürü Mehmet Atalay, İstanbul Valisi Muammer Güler, İstanbul Büyükşehir Belediye Başkanı Dr.Kadir Topbaş, Türkiye Milli Olimpiyat Komitesi Başkanı Togay Bayatlı ile Türkiye Spor Yazarları Derneği Genel Başkanı Onur Belge de izledi. 
     Venus Williams, şampiyonluk kupasını bakan Mehmet Ali Şahin’in elinden alırken, Vaidisova’ya ise ikincilik kupasını Mehmet Atalay verdi. 
     
     ÖDÜLLER 

     Toplam 200 bin dolar ödüllü turnuvada, tekler şampiyonu 30 bin 500 doların sahibi olurken, ikinci 16 bin 450 dolar, yarı finalistler 8 bin 840 dolar, çeyrek finalistler 4 bin 745 dolar, 2. turu oynayanlar 2 bin 550 dolar ve 1. tur oynayanlar da 1370 dolar kazanılar. 
     Çiftlerde ise, şampiyon ekip 9 bin 150 dolar, ikinci 4 bin 900 dolar, yarı finalistler de 2 bin 625 dolar para ödülü elde ettiler. 
     
</TEXT>
</DOC>
