<DOC>
<DOCNO> 323756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/14/son/sontur01.html </URL>
<DATE> 2005/03/14/ </DATE>
<TIME> 02.01 </TIME>
<AUTHOR>  </AUTHOR>
<HEADLINE>
Sahte rakı zehirlenmesinde ilkyardım nasıl olmalı 
</HEADLINE>
<TEXT>

     Nesrin COŞKUN DHA 

      SAHTE rakıdan yaşamını kaybedenlerin sayısı her geçen gün artarken, Avrupa Acil Tıp Birliği EuSEM Başkan Vekili Uzm. Dr. Ülkümen Rodoplu, ölümlere neden olan metil alkol zehirlenmesinde ilkyardımın önemine dikkat çekti. Zehirlenme belirtileri görüldüğünde öncelikle 112 Ambulans ın çağrılıp hastanın bir acil servise yetiştirilmesi gerektiğini belirten Dr. Rodoplu, Ambulans gelene kadar da hastayı açık havaya çıkarın'' önerisinde bulundu. 
     Sahte rakıdan ölümlere her gün yeni ölümlerin eklenmesi kaygıyla izlenirken Dr. Rodoplu metil alkolün ne olduğu, neden zehirlediği, zehirlenmede ortaya çıkan belirtiler ve ilkyardım konusunda bilgi verdi. Etil ve metil alkolün karıştırılmaması gerektiğini belirten Dr. Rodoplu aralarındaki farkı şöyle anlattı 
     Etil alkol Etanol , saf alkol ya da mutlak alkoldür. Glikozun mayalanmasından oluşur. Bu nedenle bira, şarap ve damıtık içkide bulunur. Hoş bir tadı vardır. Gıda sanayinde ve eczacılıkta kullanılır. Metil alkol Metanol , çözücü olarak değerlendirilmesinin ötesinde formaldehit denetimli yükseltleme yoluyla ve metil esterlerin iyodür, sülfat üretiminde kullanılır. Zehirleyici bir madde olan metil alkol, 100 mililitrenin üzerinde alındığında ölüme yol açabilir. Metil alkol, endüstride boya inceltici, teksir makine sıvısı, antifriz, cam temizleyici gibi maddelerin yapımında kullanılmaktadır.'' 
     
     METİL ALKOL ZEHİRLENMESİNDE BELİRTİLER 
     Dr. Ülkümen Rodoplu, metil alkol zehirlenmesinde başlangıçta genellikle, yüzde kızarıklık, baş dönmesi, yorgunluk, bulantı ve görme bozukluğu görüldüğünü, ani görme kayıplarının oluşabildiğini söyledi. Belli bir süreden sonra nörolojik bozuklukların ortaya çıktığını belirten Rodoplu, Sonra komaya kadar gider. Kalıcı körlük oluşabilir. Metil alkol, santral sinir sistemindeki hücreleri harap eder. Vücutta şiddetli asidoz oluşturur, vücuttaki tüm organların tahribine neden olur. Bu da aralarında kalp krizi de dahil olmak üzere, birçok hastalığa neden olabilir. Özetle metil alkol zehirlenmesi beyin fonksiyonlarını etkiler, beyindeki hücrelerin ölmesine neden olur, ani körlüğe yol açabilir, karaciğer yetmezliğine neden olabilir, ölüme neden olabilir'' diye konuştu. 
     
     
Metil alkol zehirlenmesinde ilk yardım Dr. Rodoplu, metil alkol zehirlenmesinde ilkyardım önerilerini şöyle sıraladı Belirtilerden biri veya birkaçı olduğunda erken dönemde 112 Ambulansın çağrılarak hastanın bir acil servise ulaştırılması çok önemlidir. Zehirlenme şüphesi olduğunda erkenden tedaviye başlanması yaşam kurtarıcı olabilir. Hastanede hastanın yapısına ve zehirlenme derecesine göre serum tedavisi ve etil alkol tedavisi yapılmaktadır. 112 Ambulans gelene kadar hastanın açık havaya çıkarılması gerekir. Sahte rakı içen kişi bu sırada aynı zamanda metil alkol soluyacaktır. O yüzden içen kişinin açık havaya çıkarılması yararlı olacaktır. Hastanın solunumu yoksa suni solunum uygulaması gerekir. Ancak suni solunumu mutlaka ilkyardım eğitimi almış kişiler yaptırmalıdır. Hasta zor nefes alıp veriyorsa oksijen verilmesi yaşam kurtarıcı olacaktır. Hastanın bilinci bulanık veya kapalı ise ağızdan herhangi bir içecek veya yiyecek verilmez. Hekim, hemşire veya bir başka sağlık personeli tarafından yönlendirilmek kaydıyla hasta kusturulabilir. Metil alkol cilde temas ettiyse hastanın üzerindeki giysiler çıkarılmalı, sabun veya hafif bir deterjan kullanarak en az 15 dakika süreyle yıkanmalı. Eğer göze temas varsa üst ve alt göz kapakları kaldırılarak en az 15 dakika süreyle, bol suyla yıkanmalı.'' 
     
</TEXT>
</DOC>
