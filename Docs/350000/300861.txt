<DOC>
<DOCNO> 300861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/25/son/sondun25.html </URL>
<DATE> 2004/12/25/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
KKTC'de seçim yasakları başladı... 
</HEADLINE>
<TEXT>

     Kuzey Kıbrıs Türk Cumhuriyeti'nde KKTC 20 Şubat 2005'te yapılacak milletvekilliği erken genel seçimi nedeniyle seçim yasakları bugün başladı. 
     KKTC Yüksek Seçim Kurulu YSK , yayımladığı 1 numaralı duyurusuyla ''anayasanın 88. maddesi uyarınca cumhurbaşkanı tarafından yenilenmesine karar verilen cumhuriyet meclisi seçimlerinin başlangıç gününün bugün olduğunu'' belirtti. 
     YSK'nın bu duyurusuyla Seçim ve Halkoylaması Yasası'nın 79. maddesi uyarınca, bugünden itibaren yeni bakanlar kurulunun göreve başlayacağı tarihe kadar seçim yasakları da yürürlüğe girdi. 
     Kamuda istihdam, terfi veya nakil işlemleri iskan-eşdeğer uygulamaları alçak orman arazisi kiralama kırsal bölgelerde arsa dağıtımı T ticari plaka izni verme tabanca ruhsatı verme yurttaşlık işlemleri temel atma ve açılış törenleri, nutuk ve demeçler ve bunların yayını makam ve resmi hizmet araçlarının gezilerde kullanılması protokol gereği bile olsa karşılama ve uğurlama törenleri bugünden itibaren yasak olacak. 
     
</TEXT>
</DOC>
