<DOC>
<DOCNO> 311630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/son/sondun28.html </URL>
<DATE> 2005/02/02/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Her yıl bir milyon çocuk önlenebilir hastalıklardan ölüyor 
</HEADLINE>
<TEXT>

     Dünya çapında her yıl bir milyondan fazla çocuğun önlenebilir hastalıklar yüzünden öldüğü bildirildi. 
     Küresel Aşı ve Bağışıklık Birliği, 5 yaşın altındaki 1,3 milyon çocuğun, akut zatürree, Japon ensefaliti beyin iltihabı gibi aşıyla önlenebilecek hastalıklardan yaşamını yitirdiğini söyledi. 
     Birlikten Hans Kvist, bu ölümlerin büyük bölümünün az gelişmiş ülkelerden, yarısının Asya'dan olduğunu belirtti. 
     Standart ishal tedavilerinin virüslere karşı başarılı olamadığını kaydeden Birlik yetkilileri, bu hastalıkla yalnızca aşının başa çıkabileceğini bildirdiler. 
     Sivrisineklerin yaydığı virüslerin yol açtığı bir hastalık olan Japon beyin iltihabının, Asya'da çocuk felcinden sonra sakatlığın en başta gelen nedeni olduğu belirtildi. 
     Kvist, Asya'da çocuk ölümleri sorununu tsunami felaketinin kurbanlarının sayısıyla karşılaştırarak, dünya çapında bir yılda ölen çocuk sayısının tsunami felaketinde ölenlerin sayısından 4 kat fazla olduğuna dikkat çekti. 
     
</TEXT>
</DOC>
