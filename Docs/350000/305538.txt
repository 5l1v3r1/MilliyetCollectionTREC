<DOC>
<DOCNO> 305538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/11/son/sontur13.html </URL>
<DATE> 2005/01/11/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
PKK'dan Türkiye ve ABD'ye tehdit 
</HEADLINE>
<TEXT>

     DHA 

      ANKARA'da bugün Türkiye, ABD ve Irak Hükümeti'nin katılacağı zirve için hazırlıklar yapılırken, PKK Kongra- Gel terör örgütü, ABD'yi ve Kuzey Iraklı Kürt grupları tehdit etti. Terör örgüt yaptığı açıklamada, zirvede kendilerine yönelik bir saldırı ve imha kararı alınması halinde, Kuzey Irak'taki istikrarın bozulacağını ve ABD'nin Ordadoğu'da tutunma zemininin ortadan kalkacağını iddia etti. 
     Türkiye, ABD ve Irak Hükümeti arasında yapılacak olan Irak'taki son gelişmeler, 30 Ocak'ta yapılacak seçimler ve Irak'ta varlığını sürdüren terör örgütü PKK gündemli 3'lü zirve için hazırlıklar sürdürülüyor. 
     Bu arada, terör örgütü PKK'nın silahlı kanadı olan Halk Savunma Güçleri'nin yaptığı ve internet sitelerinde yayınlanan açıklamada tehditlerde bulunuldu. Açıklamada ABD de tehdit edildi. 
     
</TEXT>
</DOC>
