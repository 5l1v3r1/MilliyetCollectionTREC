<DOC>
<DOCNO> 315319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/15/yazar/tamer.html </URL>
<DATE> 2005/02/15/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Carrefour'un yeni CEO'su ile iyi anlaştık 
</HEADLINE>
<TEXT>

40 yaşındaki İspanyol yeni CEO Jose Luis Duran ve bendeniz, "Wal - Mart Türkiye'ye gelmesin" diye kampanya başlatıyoruz Sizleri de bekleriz 
Tarih, 25 Ocak Sabancı Holding Yönetim Kurulu Başkanı Güler Sabancı imzasıyla gönderilen davet mektubunda, "Maltepe Park Hipermarketi açılış törenine katılmak üzere İstanbul'a gelecek olan Carrefour Grubu Yönetim Kurulu Başkanı Sn. Daniel Bernard onuruna 11 şubat akşamı Sakıp Sabancı Müzesi'nde vereceğim akşam yemeğine teşrifinizi rica ederim" yazıyor. 
Tarih, 4 Şubat 90 milyar dolar cirolu Fransız Carrefour'un CEO'sunun görevinden ayrıldığını ve yerine 40 yaşındaki Jose Luis Duran'ın atandığını öğreniyoruz. Adından da anlaşılabileceği gibi Duran, Carrefour'un Fransız olmayan ilk CEO'su İspanyol . 
Tarih 11 Şubat Bu durumda davet herhalde ertelenir, kar da bahanesi olur diye düşünenler yanılıyor. Hafta boyunca diğer tüm toplantı ve davetler iptal edildiği halde Güler Hanım, Sabancı Müzesi'nde konuklarını ağırladı. Sadece onuruna davet verilen kişi değişmiş, Mösyö Bernard'ın yerini Mösyö Duran almıştı. Böylelikle Carrefour'un genç CEO'su da, koltuğuna oturur oturmaz ilk yurtdışı iş gezisini Türkiye'ye yapmış oldu. 

Gençlik aşısı gibi... 
Gördüğünüz gibi hayat artık çok hızlı akıyor. Bernard'ı beklerken karşımıza Duran çıkıyor ve böylelikle bendeniz, Carrefour'u 2010'ların ötesine taşıyacak yeni lideriyle ilk günden tanışma ve uzun uzadıya sohbet etme fırsatını yakalamış oluyorum. Kasımda Siemens'in uluslararası yıllık basın toplantısı için Münih'e gittiğimde, 2 ay sonra görevi von Pierer'den devralacak müstakbel CEO Dr. Klaus Kleinfeld'i de tanıma imk nım olmuştu. Kleinfeld de, Duran da yaşlı Avrupa'ya gençlik aşısı gibiler. İkisi de günümüzün baş döndürücü hızını cesaretle yönetebilecek dinamizme ve kıvraklığa sahipler. Sadece yaşları itibarıyla değil, kişilik olarak da... Daha doğrusu yaşlarından ziyade kişilik olarak Bu da Avrupa adına çok sevindirici. 
Son dönemdeki yazılarımdan belki fark ediyorsunuzdur. Zengin ve yaşlı Avrupa'nın üzerindeki ataleti atarak Amerika'nın karşısında gerçek gücünü gösterebilmesine dönük her adım, her gelişme beni umutlandırıyor. 
Duran'la yemek boyunca uzun uzadıya sohbet imk nımız oldu. Aynı masayı paylaştığımız Güler Sabancı, Bülent Eczacıbaşı, Akbank Yönetim Kurulu Başkan Vekili Akın Kozanoğlu, Sabancı Üniversitesi Mütevelli Heyeti Başkan Vekili Prof. Dr. Ahmet Aykaç ve Vatan gazetesi yazarı Metin Münir'in birbirinden farklı sorularına Duran'ın verdiği yanıtları dikkatle izledim... 

Wal - Mart'a karşı... 
Son söyleyeceğimi baştan söyleyeyim Biz Duran'la çok iyi anlaştık ve dünyanın açık ara en büyük perakende zinciri olan, 21. yüzyılın prototip şirketi olarak gösterilen Amerikan Wal - Mart'a karşı ikimiz birlikte bir kampanya başlatmaya karar verdik 
Şaka bir yana, kendisi benim Wal - Mart aleyhtarı olduğumu öğrendiğinde önce epey şaşırdı, ama kısa sürede adapte oldu. Hatta argümanlarımı anlatınca ikna da oldu, ancak "Yine de yarınki yazınıza Wal - Mart'ı Türkiye'de istemiyoruz diye yazamazsınız herhalde" dedi. Ben "Yazarım, zaten göreceksiniz yazacağım" dedim, ama 2 ay kadar önce 24 aralıktaki yazıma, zaten "Wal - Mart'lar gelmesin" diye başlık attığımdan her nedense söz etmedim. 

Yerelliğin önemi 
Duran, "Her gittiğimiz ülkede, mümkün olduğu ölçüde yerel olmaya özen gösteriyoruz. Carrefour'un tüm dünyada belirleyici farklılığı, yerelliğe verdiği özel önemdir" diyor. Diğer ülkelerden farklı olarak Türkiye'de birbirinden çok farklı yerellikler bulunduğuna dikkat çeken Duran, "Örneğin İstanbul için düşündüğümüz bir mağazayı, İzmir'de açmaya kalksak batarız. Hatta İstanbul'un bir bölgesinde uyguladığımız ve başarılı olduğumuz format, İstanbul'un bir başka bölgesinde hiç ilgi çekmeyebilir," diyor. 
Duran'ın hedefi, "Multi - formatlı bir mağazacılık anlayışıyla, açtıkları her mağaza özelinde müşterinin nabzını sıkı sıkıya tutmak ve 10 yıl öncesinin aksine 2 - 3 yıl aynı formatı sürdürmek yerine gereken her an, hızla bir yeniliğe gitmek..." 



</TEXT>
</DOC>
