<DOC>
<DOCNO> 332630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/son/sonspo14.html </URL>
<DATE> 2005/04/12/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Daum işi sıkı tutuyor... İdmanlar şimdiden basına kapandı... 
</HEADLINE>
<TEXT>

     Fenerbahçe, Beşiktaş ile hafta sonunda oynayacağı derbi maçın hazırlıklarını 1 günlük iznin ardından yaptığı antrenmanla sürdürdü. 
     Teknik direktör Christoph Daum yönetiminde Samandıra Tesisleri'nde gerçekleştirilen ve yaklaşık 1 saat süren idmanda sarı-lacivertli futbolcular, kondisyon ve istasyon çalışması yaptı. 
     Antrenmanda sakatlıkları süren Servet ve Semih takımdan ayrı koşu yapmakla yetindi. 
     
     BASINA KAPANDI 

     Fenerbahçe'de antrenmanlar teknik direktör Christoph Daum'un isteğiyle medyaya kapatıldı. 
     Sarı-lacivertliler, bu akşamdan itibaren basına kapalı yapacakları antrenmanlarla Beşiktaş maçı hazırlıklarını sürdürecek. 
     Fenerbahçe'de böylece Christoph Daum geldiğinden bu yana ilk kez maça 5 gün kala antrenmanlar medyaya kapatılmış oldu. 

     
</TEXT>
</DOC>
