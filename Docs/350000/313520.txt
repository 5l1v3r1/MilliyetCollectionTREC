<DOC>
<DOCNO> 313520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/08/son/sonspo10.html </URL>
<DATE> 2005/02/08/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Mehmet Okur 7 sayı attı, Utah yenildi... 
</HEADLINE>
<TEXT>

     ABD Profesyonel Basketbol Ligi'ne, TSİ bu sabaha karşı yapılan 6 maçla devam edildi. 
     Mehmet Okur'un takımı Utah Jazz, sahasında New York Knicks'e normal süresi 91-91 berabere biten maçta uzatmada 102-99 yenildi. 
     Maçta 25 dakika forma giyen Okur, rakip potaya 7 sayı bıraktı. 1 ribaunt ve 3 asistle maçı tamamlayan Mehmet Okur, 1 kere denediği 3 sayılık atışta başarı sağlayamazken, 4 kere denediği 2 sayılık atışlarda 2, 6 kere kullandığı serbest atışlarda ise 3 isabet oranıyla oynadı. 
     Jazz'da Andrei Kirilenko'nun 25 sayı, 9 ribaunt, 5 asistlik performansı ile Raja Bell'in 16 sayı, 3 asisti takımlarına galibiyeti getirmeye yetmedi. 
     Son 9 deplasman maçında da yenilgiyle ayrılyan New York Knicks'de ise Stephon Marbury gecenin yıldızı oldu. Karşılaşmada 30 sayı, 4 ribaunt ve 8 asistle oynayan Marbury, hem karşılaşmanın en skorer oyuncusu oldu hem de takımına galibiyeti getiren isim olarak dikkati çekti. Maçta 16 sayı ve 8 ribauntla oynayan Kurt Thomas, takımına galibiyeti getiren bir diğer oyuncu oldu. 
     
     SHAQUILLE'DEN 27 SAYI 

     Miami Heat'in Golden State Warriors'u 105-96 yendiği karşılaşmada Shaquille O'Neal, gecenin yıldızı oldu. 
     Karşılaşmayı 27 sayı, 14 ribaunt ve 6 asistle tamamlayan O'Neal, takımın galibiyetinde başrol oynadı. Heat'de 22 sayı, 5 ribaunt ve 2 asistlik performans sergileyen Eddie Jones da galibiyeti getiren isimlerden oldu. 
     Golden State Warriors'da ise 26 sayı, 7 ribuant ve 2 asistlik performans sergeliyen Mike Dunleavy ile 22 sayı, 5 ribaunt, 3 asistle maçı tamamlayan Derek Fisher, takımlarını yenilmekten kurtaramadı. 
     
     Ligde alınan sonuçlar şöyle 

     Washington Wizards-Indiana Pacers 104-108. 
     Miami Heat-Golden State Warriors 105-96. 
     New Jersey Nets-Philadelphia 76'ers 107-97 uzatmada . 
     Atlanta Hawks-Los Angeles Lakers 114-108. 
     Utah Jazz-New York Knicks 99-102 uzatmada . 
     Lige, TSİ yarın sabaha karşı yapılacak 9 maçla devam edilecek. 

     
</TEXT>
</DOC>
