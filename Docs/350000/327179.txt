<DOC>
<DOCNO> 327179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/26/dunya/dun04.html </URL>
<DATE> 2005/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunan elçiyi susturdular 
</HEADLINE>
<TEXT>


Yunan Büyükelçi Christides, Ermeni soykırımının yaşandığını iddia etti ancak bu tezi çürütüldü 

ÖNDER YILMAZ Ankara 


ABD'li tarihçi Prof. Dr. Justin McCarthy için verilen yemeğe katılan CHP İstanbul Milletvekili Şükrü Elekdağ ile Yunanistan'ın Ankara Büyükelçisi Michael Christides arasında Ermeni soykırımı tartışması yaşandı. 23 Mart akşamı Bilkent Otel'de düzenlenen yemekte McCarthy'nin soykırım yaşanmadığını anlatmasının ardından söz alan Christides, ABD'nin Osmanlı Büyükelçisi Hanry Morgenthau'nun 1918'de yazdığı kitabın soykırım yaşandığına dair kanıt olabileceğini söyledi. Christides'e tepki gösteren Elekdağ, "Kesinlikle kanıt olamaz. Baştan aşağı yalanlarla dolu. 1993'te ABD'li tarihçiler bu kitabın gerçeklerle alakası olmadığı kanıtladı. Ermeniler bile bu kitabı artık kanıt olarak kullanmaktan kaçınıyor" karşılığını verdi. 

McCarthy de savundu 
Ortamın gerilmesi üzerine konuya açıklık getirmek isteyen McCarthy, Morgenthau'nun büyükelçilik döneminde ABD'ye gönderdiği raporların ABD Kongre Kütüphanesi'nde bulunduğunu vurgulayarak şöyle konuştu "Raporlarda yazdıklarıyla kitap arasında hiçbir benzerlik yok. Ayrıca sonradan yapılan araştırmalarda Morgenthau'nun kitabını sadece birkaç misyonere dayanarak yazdığı belirlendi. Yani bu kitap hik yenin hik yesi." Christides, McCarthy'nin açıklamaları üzerine susmayı tercih etti. 


</TEXT>
</DOC>
