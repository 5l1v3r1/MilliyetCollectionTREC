<DOC>
<DOCNO> 307369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/18/siyaset/siy04.html </URL>
<DATE> 2005/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bayramdan sonra açıklayacağım' 
</HEADLINE>
<TEXT>


Olumlu mesajlar aldığını belirten Livaneli, "Adaylığımı açıklama noktasına geldim" dedi 


CHP'de 29 Ocak'ta kurultay öncesinde, ismi genel başkan aday adayları arasında geçen İstanbul Milletvekili Zülfü Livaneli, adaylığını açıklama noktasına geldiğini söyledi. CHP'nin yeni bir başlangıç yapması ve toplumla bağını güçlendirmesi gerektiğini dile getiren Livaneli, partide kırgınlıkların ve küskünlüklerin bir kenara bırakılmasına ihtiyaç olduğunu kaydetti. Bu anlayışla göreve talip olduğunu söyleyen Livaneli, aldığı olumlu mesajlar üzerine adaylık açıklamasını bayramdan sonra yapabileceğini bildirdi. Livaneli, birlikte hareket ettiği arkadaşlarıyla açıklamanın yöntem ve zamanına karar vereceğini sözlerine ekledi. 


</TEXT>
</DOC>
