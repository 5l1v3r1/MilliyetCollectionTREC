<DOC>
<DOCNO> 326179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/23/son/sondun08.html </URL>
<DATE> 2005/03/23/ </DATE>
<TIME> 00.45 </TIME>
<AUTHOR>  </AUTHOR>
<HEADLINE>
İsrail, Arap Birliği'nin önerisini reddetti 
</HEADLINE>
<TEXT>

     İsrail, Arap liderlerin, İsrail ile ilişkilerin normalleştirilmesini öngören barış planını yeniden başlatma kararını reddetti. 
     Adının açıklanmasını istemeyen İsrailli üst düzey bir yetkili, ''bu zirvenin, gerçekler konusunda geç kalındığının ve Arap dünyasındaki gelişmelere ilişkin kararsızlığın bir kanıtı olduğunu'' belirtti. 
     Yetkili, ''Eğer Arap Birliği, kararları, nisbi çoğunluk ya da üçte iki oranında alarak iç muhalefete yer vermeye başlarsa, İsrail ile barış yolunda gerçekten ilerleyebilir'' dedi. 
     Liderler, Cezayir'in başkenti Cezayir'de başlayan ve yarın sona erecek Arap Birliği zirvesinin bugünkü oturumunun sonunda, planın resmen yarın zirvenin kapanış oturumunda başlatılacağını açıklamıştı. 
     İsrail'in defalarca reddettiği ve 2002 yılında Beyrut'ta düzenlenen zirvede kabul edilen plan, 1967 sınırlarına kadar tamamen çekilmesi karşılığında, İsrail ile ilişkilerin normalleştirilmesini öngörüyor. 
     
</TEXT>
</DOC>
