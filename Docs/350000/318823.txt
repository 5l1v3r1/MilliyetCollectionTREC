<DOC>
<DOCNO> 318823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/26/son/sondun29.html </URL>
<DATE> 2005/02/26/ </DATE>
<TIME> 18.31 </TIME>
<AUTHOR>  </AUTHOR>
<HEADLINE>
İran Atom bombası planlarını 1980'de ele geçirmiş... 
</HEADLINE>
<TEXT>

     İran'ın, atom bombasının nasıl yapılacağına ilişkin tüm teknolojik bilgileri, 1980'lerin son yıllarında uluslararası karaborsa üzerinden ele geçirdiği bildirildi. 
     Uluslararası Atom Enerjisi Ajansı'na UAEA yakın diplomatik kaynakların AP'ye verdikleri bilgiye göre ajans, yaklaşık iki yıl boyunca yaptığı araştırmaların sonucunda, ''İran'ın, yaklaşık 20 yıldır, nükleer bomba yapımında kullanılan zenginleştirilmiş uranyumun nasıl elde edileceği dahil, nükleer bomba yapımına ilişkin tüm bilgilere sahip olduğu'' sonucuna vardı. 
     İran'ın, bu bilgileri, Pakistanlı Abdülkadir Han'ın yönettiği karaborsa şebekesi yoluyla aldığı bildirildi. Bir diplomatik kaynak, İran'ın bu bilgilere sahip olduğunun zaten bilindiğini, ancak yeni olanın, bu ülkenin bu bilgileri zannedilenden çok daha eski yıllarda elde ettiğinin anlaşılması olduğunu belirtti. 
     
</TEXT>
</DOC>
