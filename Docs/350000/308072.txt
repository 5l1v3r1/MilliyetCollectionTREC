<DOC>
<DOCNO> 308072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/20/son/sonspo17.html </URL>
<DATE> 2005/01/20/ </DATE>
<TIME> 18.57 </TIME>
<AUTHOR>  </AUTHOR>
<HEADLINE>
Beşiktaş'ta sakatların durumu... 
</HEADLINE>
<TEXT>

     İkinci yarı hazırlıklarını, dün Ukrayna'nın Shakhtar Donetsk takımıyla yaptığı maçla sürdüren Beşiktaş'ta, sakatlanan Ahmed Hassan'ın, Türkiye Kupası'nda Konyaspor ile yapılacak karşılaşmada oynayamayacağı açıklandı. 
     Kulüp Doktoru Ayhan Optur, Ahmed Hassan'ın dünkü maçta sol üst adalesine aldığı darbe nedeniyle adalesinde zedelenme ve kanama olduğunu belirterek, ''Ahmed Hassan, Konyaspor karşısında forma giyemeyecek. Ligin ikinci yarısının ilk maçında da oynaması zor görünüyor. Mısırlı oyuncunun sakatlığı 2-3 hafta sürecek'' diye konuştu. 
     Diğer sakat oyuncuların durumuna da değinen Optur, ''Sergen ve Emre de Konyaspor maçında forma giyemeyecek. Ancak bu iki oyuncuyu yarın takımla birlikte deneyeceğiz'' dedi. 
     
</TEXT>
</DOC>
