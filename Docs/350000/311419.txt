<DOC>
<DOCNO> 311419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/01/son/sonspo46.html </URL>
<DATE> 2005/02/01/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Renault, Formula 1'de yarışacak "R25"i tanıttı... 
</HEADLINE>
<TEXT>

     Renault Formula-1 F1 için tasarladığı aracı R25'in tanıtımını Monaco'da yaptı. 
     Renault'un tanıtımına İngiltere, Fransa, İspanya, İtalya'nın yanısıra çok sayıda ülkeden gazeteci katıldı. 
     Monte Carlo'daki tanıtımda konuşan Renault F1 Takımı Yönetim Kurulu Başkanı ve Genel Müdürü Patrick Faure, Renault F1 takımı için 2005'in gerçekle yüzleşme yılı olacağını söyledi. 
     Artık, yarışlarda yalnızca podyuma çıkmayı değil, sürekli olarak birinciliği hedeflemeleri gerektiğini belirten Faure, ''2002 yılında F1'e geri dönüşümüzden itibaren kendimize sürekli iddialar ve hedefler belirledik. Her seferinde bu hedeflere ulaştık. Bir kere daha sözümü tutabilecek miyiz Bana öyle gelmiyor ki, evet'' dedi. 
     Son değerlendirmelerini, gözlemlerini ve etapları atlamadan ekiplerini tamamladıklarını dile getiren Faure, ''Bugün artık hazırız. 2005-2006 sezonunda dünya şampiyonluğu için mücadele etmek istiyoruz. Bu hedefe ulaşmak için bu sezon kurallara uygun olarak Ferrari'yi endişelendirebilecek ekipler arasında yer alacağız'' diye konuştu. 
     Giancarlo Fisicaella'nın takımlarına katılmasının 2005 yılı şemalarını tamamlayan son unsur olduğunu vurgulayan Faure, şöyle konuştu 
     ''Alonso ve Fisicella ikilisine çok güveniyoruz. Kendilerinden büyük beklentilerimiz var. Bu ikili bence mevcutlar içinde en iyilerinden. Birbirlerini mükemmel biçimde dengeliyorlar. Fernando Alonso, üstün yeteneğini aynen koruyup olgunluğa erişirken Giancarlo Fisicella tanıtımın zirvesinde olacak. Kendisi hem hızlı hem de özellikle işbitirici. Aynı Fernando gibi hiçbir puanı kaçırmıyor. Bu, çok önemli bir faktör. Dünya şampiyonluğuna oynamak için düzenli otomobil puanları toplamak gerekiyor. Pilotlar arasındaki tatlı rekabet takımın yararına olacak. Dolayısıyla Giancarlo'ya aramıza hoşgeldin diyoruz.'' Faure, Renault için F1 programının özel bir önemin taşıdığını vurgulayarak, ''F1, 2010 yılında 4 milyon otomobil satış hedefine ulaşma yolunda grubumuzun dünyada daha çok tanınmasını marka imajının geliştirilmesini amaçlayan kurumsal stratejimizin bir parçasını oluşturuyor'' dedi. 
     Mükemmel bir uluslararası organizasyon olan Formula-1'in kendileri için temel iletişim usnurlarından biri olduğunu dile getiren Faure, geçen sezon çok da çekişmeli geçmeyen şampiyonaya karşın radyo, televizyon ve yazılı basının reytingleriyle genç kitlelerin bu spora olan ilgisinin sürdüğünü kaydetti. 
     Renault grubunun gözleri sportif girişimlere dönük 10 binlerce personelinin ve yetkili satıcılarının F1'e karşı büyük ilgisi olduğunu anlatan Faure, ''Biz, dünyanın tüm pistlerinde Renault'un renklerini savunurken, onların herbirini arkamızda hissediyoruz'' diye konuştu. 
     2005 yılında herkesin dikkatini spor kulislerine değil pistlere yoğunluştarmasını umduğunu belirten Faure, ''Tüm üreticiler F1'in yönetim şeklinde en kısa sürede bazı değişikliklerin olmasını bekliyor. Bu sırada herkes kollarını sıvıyor ve teknik programını geliştiriyor. Çeşitli polemiklere karşı verelicek en iyi yanıt yarışseverlere pistlere olağanüstü bir gösteri sunmak olacaktır. Renault'ta bu yanıtın ismi R25'' dedi. 
     Programda Renault'un F1 için geliştirdiği R25'in tanıtımı yapıldı. Renault F1 pilotları Fernando Alonso ve Giancarlo Fisicella, yarışlara katılacakları araçla yaklaşık 200 kişilik basın ordusuna poz verdi. 
     Renault F1 takımı plitolarından Fernando Alonso da, ''Başarıya ulaşmak için herkes görevini yapmalı ve maksimum çaba göstermelidir. Buna pilot da dahildir. Tüm ekip içinde biz sadece elemanız'' dedi. 
     Yarışlarda başarılı olmak için yalnızca yoğun çaba gösterdiğini ve otomobilin sınırlarını bulmaya çalıştığını vurgulayan Alonso, henüz 23 yaşında olduğunu ve her yıl daha fazla deneyim kazanarak eksiklerini giderdiğini anlattı. 
     Diğer F1 pilodu Giancarlo Fisicella, daha çok çalışarak kendilerine güvenenlere en iyisini vermek için motive olacağını belirterek, ''Çünkü yarışları kazanabiliriz. Ben buna ikna oldum. Renault F1 takımına katıldım. Çünkü ekip, en hızlı pilotlardan birisi olduğuma inanıyor ve düşünüyor. Bu güven benim için çok önemli. Şimdi Renault ile herkese ne derece başarılı olabileceğimi kanıtlamak istiyorum'' diye konuştu. 
     Programa Faure, Renault F1 Takımı UK Genel Müdürü Flavio Briatore ve Rnelunt F1 ekibi katıldı. 
     
</TEXT>
</DOC>
