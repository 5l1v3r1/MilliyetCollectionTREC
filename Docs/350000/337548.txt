<DOC>
<DOCNO> 337548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/son/sonyas20.html </URL>
<DATE> 2005/04/27/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Rusya'da korsan müzik ürünlerinin satışı arttı... 
</HEADLINE>
<TEXT>

     Rusya'da geçen yıl korsan müzik ürünleri satışı tutarının 312 milyon doları aştığı bildirildi. 
     İnterfaks ajansı, Rusya Kültür Bakanı Aleksandır Sokolov'un, dün akşam ABD Fonografi Üreticileri Ulusal Federasyonu Başkanı John Kennedy ile görüşmesinden sonra düzenlediği basın toplantısında bu rakamı verdiğini duyurdu. 
     Kennedy ile görüşmenin, mevcut sorunların tablosunu çıkarmak ve çözüm için ortak bir platform oluşturmak amacı taşıdığını kaydeden Sokolov, Kültür Bakanlığı tarafından korsan müzik satışıyla ilgili hazırlanan yasa tasarısı hakkında bilgi verdiğini söyledi. 
     Rusya Kültür Bakanı Birinci Yardımcısı Leonid Nadirov da, yaptığı açıklamada, Amerikalı müzik üreticilerinin Rusya'da korsan müzik ürünlerinin sokaklarda satışına ne zaman son verileceğini öğrenmek istedikleri belirtti. 
     Nadirov, korsan ürünlerin satışını engellemek için ellerinden geleni yaptıklarını ve bu ürünlerin satışlarını düşürmeyi başardıklarını belirterek, Rusya'nın korsan üreticilerle mücadalede olumlu deneyim kazandığını söyledi. 
     
</TEXT>
</DOC>
