<DOC>
<DOCNO> 326718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/24/son/sonspo28.html </URL>
<DATE> 2005/03/24/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Canaydın, "Şike ve teşvik var mı " sorusuna cevap vermek istemedi 
</HEADLINE>
<TEXT>

     TBMM Araştırma Komisyonu, Galatasaray Kulübü Başkanı Özhan Canaydın'ı dinledi. 
     Komisyona bilgi vermek için saat 14.00'de TBMM'ye gelen Canaydın, çıkışta yaptığı açıklamada, gereken tüm sorulara yanıt verdiklerini belirterek, ''Tüm sorulara cevap verdik. Kısa zamanda komisyonun raporu biter, biz de öğrenme imkanı buluruz'' dedi. 
     Haluk İpek başkanlığındaki TBMM Araştırma Komisyonu'na yaklaşık 1.5 saat bilgi veren Canyadın, ''Şike ve teşvik var mı '' sorusuna ise yanıt vermek istemedi. 
     Galatasaray Kulübü Başkanı Canaydın, TBMM'ye futbol şubesi sorumlusu Ergun Gürsoy ile birlikte geldi. 
     Komisyon üyeleri, bugün ayrıca Sakaryaspor Kulübü Başkanı Selahattin Aydın, Gençlerbirliği Kulübü Başkanı İlhan Cavcav ve Akçaabat Sebatspor Kulübü Başkanı Veli Sezgin'i dinleyecek. 
     
</TEXT>
</DOC>
