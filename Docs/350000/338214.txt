<DOC>
<DOCNO> 338214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/son/sontur15.html </URL>
<DATE> 2005/04/29/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
İlaç almak için geldi, doktordan dayak yiyince acillik oldu 
</HEADLINE>
<TEXT>

     Mikail PELİT DHA 

      MALATYA Beydağı Devlet Hastanesi’nde görevli Nöroloji uzmanı Dr. İbrahim Aydın'ın, heyet raporu almak için imza attırmak üzere odasına gelen şeker hastası Oktay Gündüz'ü dövdüğü iddia edildi. 
     İdiaya göre, Nöroloji uzmanı İbrahim Aydın, ilaç almak için heyet raporuna ihtiyaç duyan ve imza attırmak için odasına gelen şeker hastası Oktay Gündüz'le odasında kavga etti. Kafası ve gözü şişmiş halde doktorun odasından çıkan Oktay Gündüz'e, acil serviste pansuman yapıldı. 
     Hastane polisine giden Gündüz, doktor İbrahim Aydın’dan şikayetci oldu. Oktay Gündüz, Ben şeker hastasıyım. İlaçlarım için heyet raporu alıyordum. Diğer 2 doktor raporu onayladı. İmza için Nöroloji uzmanı İbrahim Aydın’ın odasına girdim. Bana, Muayenehaneme gel’ dedi. Ben de kabul etmedim. Bunun üzerine bana yumruk attı. Kafama ve gözüme vurduö dedi Şikayetci Oktay Gündüz, polis otosu ile Sümer Polis Merkezi’ne götürülürken, doktor İbrahim Aydın da, hastanedeki bir doktor arkadaşıyla birlikte polis merkezine gitti. İbrahim Aydın basın mensuplarının sorularını yanıtlamazken, polis merkezinde verdiği ifadede hasta ile arasında bir tartışma çıktığını, itişme sırasında Oktay Gündüz’ün kafasını biryere çarpmış olabileceğini öne sürerek, dövme iddalarını reddetti. 
     Doktor Aydın’ın nöroloji uzmanı olduğunu, şeker hastası olan Oktay Gündüz’ü muayenehaneye çağırmasının söz konusu olamayacağını söylediği de belirtildi. Doktor İbrahim Aydın polis merkezinde tutulurken, şeker hastası Oktay Gündüz, Malatya Devlet Hastanesi’ne götürüldü. 
     
</TEXT>
</DOC>
