<DOC>
<DOCNO> 313532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/08/son/sonspo22.html </URL>
<DATE> 2005/02/08/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Almanya millileri şampiyonluk durumunda 250 bin avro prim istiyor 
</HEADLINE>
<TEXT>

     Alman Milli Takımı futbolcularının, Almanya'da gelecek sene yapılacak olan Dünya Futbol Şampiyonası'nı kazanmaları durumunda 250'şer bin Avro'luk prim talep ettikleri bildirildi. 
     Almanya'nın başkenti Berlin'de yayınlanan B.Z gazetesi, Almanya'nın Arjantin ile yapacağı hazırlık maçı öncesinde, Alman Futbol Federasyonu DFB Başkanı Gerhard Meyer-Vorfelder ile milli takım oyuncularını temsilen bir grubun ''sıkı bir prim pazarlığı yaptığını'' yazdı. 
     Oyuncuları temsil eden grubun içinde Michael Ballack, Oliver Kahn, Bernd Schneider, Jens Lehmann, Kevin Kurayni, Thorsten Frings ve Christian Wörns'ün yer aldığı, Ballack ve Kahn'ın prim konusunda stratejiler belirlediği, Kurayni'nin ise pazarlık yaptığı belirtildi. 
     Oyuncuların, Almanya'nın Dünya Futbol Şampiyonası'nda yarı finale kadar ulaşması durumunda 150'şer bin Avro, çeyrek finale kadar gelmesi durumunda da 100'er bin Avro talep ettikleri, ancak prim görüşmelerinde henüz bir sonuca ulaşılamadığı kaydedildi. 
     
</TEXT>
</DOC>
