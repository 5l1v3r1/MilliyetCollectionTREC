<DOC>
<DOCNO> 312152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/03/son/sontur47.html </URL>
<DATE> 2005/02/03/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
Polis memuru eşi ve akrabalarını yaraladı 
</HEADLINE>
<TEXT>

     Gaziantep Emniyet Müdürlüğü'nde görevli bir polis memuru, Kahramanmaraş'ta eşini ve akrabalarını yaraladı. 
     Edinilen bilgiye göre, Gaziantep Emniyet Müdürlüğü'nde görevli Fatih A, boşanmaya karar verip annesinin evine gelen eşi Leyla A. ile görüşmek için, Kahramanmaraş Serintepe Mahallesi'ndeki kayınvalidesinin evine geldi. 
     Eşini ikna ederek Gaziantep'e götürmek isteyen Fatih A, bu sırada çıkan tartışmada, Leyla A'yı, başına tabanca kabzasıyla vurarak yaraladı. 
     Fatih A'nın silahıyla rasgele ateş etmesi sonucu, odada bulunan kayınbiraderi Mehmet Kaplan ve kayınvalidesi Güllü Kaplan da yaralandı. 
     Fatih A, gözaltına alındı. 
     
</TEXT>
</DOC>
