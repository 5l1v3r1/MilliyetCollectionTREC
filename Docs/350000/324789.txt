<DOC>
<DOCNO> 324789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/18/son/sonsiy13.html </URL>
<DATE> 2005/03/18/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
İçişleri Bakanı'ndan TCK'da düzeltme sinyali 
</HEADLINE>
<TEXT>

     İçişleri Bakanı Abdülkadir Aksu, 1 nisanda yürürlüğe girecek Yeni Türk Ceza Kanunu TCK ile ilgili olarak, ''25 ay içinde ciddi reform yasaları cıkardık. Böyle olunca birtakım sızlanmalar olabilir ancak bunlar tabidir, zamanla giderilecektir'' dedi. 
     CNN TÜRK'te Editör programını hazırlayan Gürkan Zengin'in sorularını yanıtlayan Aksu, TCK'nın eleştiri konusu olan maddeleri konusunda da "arkadaslarımızın üzerinde durduğu konular düzeltilebilecek. Önleyici zabıta hizmetleri ile ilgili olarak bazı endişeler var, bunlar yeni yönetmeliklerle ya da yasal düzenlemelerle düzeltilecek" diye konuştu. 
     İçişleri Bakanı Abdülkadir Aksu, Avrupa Birliği sürecine en hazır grupların başında polis ve güvenlik güçlerinin geldiğini söyledi. Güvenlik güçlerinin özelikle komuta düzeyinde AB’ye uyum göstermek için hassasiyet gösterdiklerini belirten Aksu, ancak bazı uygulamalarda sorunlar yaşanıyor. Bunu genelleştirmemek gerekirö dedi. 
     Türkiye’nin suç haritasının çıkarıldığını dile getiren İçişleri Bakanı Aksu, Özellikle İstanbul’un suç haritasını çıkardık. Hangi saate hangi suç işleniyor tespit ettik ve ona göre önlemler almaya başladık. İstanbul’da suçu önlemek için ilk aşamada dokuz mobil ekip oluşturduk. Bu ay sonundan sonra mobil ekip sayısını artıracağızö dedi. 
     Türkiye genelinde 35 bin polis açığı bulunduğunu belirten Aksu, Avrupa Birliği’nde 250 kişiye 1 polis düştüğünü, Türkiye’de ise 385 kişiye 1 polis düştüğünü söyledi. İki yıl öncesine kadar İstanbul’da 29 bin 200 olan polis sayısının 26 bin 150’ye düştüğünü dile getiren Aksu, İstanbul’da polis sayısının artması gerekirken, düştüğünü vurguladı. Aksu, alınacak 10 bin yeni polisin büyük bir çoğunluğunun da İstanbul'da görevlendirileceğini söyledi. 
     
     "Medya bize yardımcı olmalı" 
     Medyanın da güvenlik güçlerine yardımcı olmasını isteyen İçişleri Bakanı Abdülkadir Aksu, hepimiz bu geminin içindeyiz. Geminin yüzmesi için herkesin birbirine yardımcı olaması gerekir. Buna medyada dahilö dedi. 
     
</TEXT>
</DOC>
