<DOC>
<DOCNO> 331084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/07/son/soneko09.html </URL>
<DATE> 2005/04/07/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Dünya Bansası'ndan rezerv risk uyarısı 
</HEADLINE>
<TEXT>

     Dünya Bankası, ABD faiz oranlarında 200 baz puanlık bir artış olması durumunda Türkiye'nin de içinde yer aldığı 6 gelişmekte olan ülkenin, döviz rezervlerini ağılıklı olarak ABD Hazine kağıtlarında tuttmaları nedeniyle 26.8 milyar dolar kayba uğrayabileceklerini hesapladı. 
     Dünya Bankası'nın Global Kalkınma Finansmanı 2005 Raporu'nda Türkiye ve Brezilya gibi ağır dış borç finansman ihtiyacı olan ülkelerin yüksek rezerv biriktirme ihtiyacına dikkat çekildi. Raporda yer alan tablolara göre, Türkiye'nin 6 aylık ithalatını karşılayacak kadar yabancı para rezervi 
     bulunuyor. Türkiye'nin 2004 sonu itibarıyla 35.9 milyar dolara ulaşan rezervi, kısa vadeli dış borçların 1.8 katı kadar bir büyükük oluşturuyor. 
     
     1.6 TRİLYON DOLAR REZERV 
     Son 5 yılda dünyadaki yabancı para rezervlerindeki artışın yarıdan fazlasının gelişmekte olan ülkelerin rezerv artışlarından kaynaklandığı anlatılan raporda, 2004 sonu itibarıyla gelişmekte olan ülkelerin yabancı para rezervlerinin 1.6 trilyon dolara çıktığı kaydedildi. Bu rakamın 2003'te 1.2 trilyon dolar, 2002'de 921 milyar dolar olduğu belirtildi. Bu rezervin 610 milyar dolarla yüzde 38'inin tek başına tutan Çin'in, geçen yıl döviz rezervini 
     önceki yıla göre 207 milyar doların üzerinde artırdığı kaydedildi. 
     Rezerv tutmanın maliyetli olduğuna da dikkat çeklen raporda, gelişmekte olan ülkelerde yüksek rezerv tutmanın söz konusu maliyetlere değip değmeyeceğinin tartışıldığı belirtildi. Dünya Bankası raporunda, bu maliyetler de, "Merkez bankasının sterilazasyon işlemleriyle ilgili maliyetler ve yabancı devletlerin hisse senedi ve kağıtlarında tutulan rezerv varlıklarındaki sermaye kayıpları" olarak iki gruba ayrıldı. 
     Kur oranlarına bağlı rezervlerin rezervlerin kazanç oranları ile iç piyasa faiz oranları arasındaki farka bağlı olarak rezerv tutmanın mali yükünün ülkeden ülkeye değişiklik gösterdiği anlatılan raporda, iç piyasa faiz oranları ile 2 yıllık ABD Hazine tahvillerinin getirisi arasındaki fark, Çin için yüzde 7.6, Rusya için yüzde 8 ve Türkiye için de eksi yüzde 0.6 olarak hesapladı. 
     10 MİLYAR DOLAR REZERVİN MALİYETİ 250 MİLYON DOLAR 
     Dünya Bankası'nın, gelişmekte olan bir hiyasaya ait 2 yıl vadeli tahvil ile ABD Hazinesinin benzer vadeli kağıdı arasında 250 baz puan faiz farkı olduğu dikkate alarak yaptığı hesaplamaya göre, her 10 milar dolar rezerv tutulmasının ülkeye yıllık maliyetinin 250 milyon dolar olduğunu bildirdi. Bu maliyetlerin de artma olasılığına da dikkat çekilen raporda, bu maliyetlerin rezerv düzeyine, rezervde tutulan para kompozisyonu ile risk parametrelerine bağlı olduğu anlatıldı. 
     
     DOLARDA DÜŞÜŞ REZERVDE KAYIP 
     Ülkelere göre bu rezervlerin hangi para cinsinden tutulduğuna veri bulunmamasına karşın yükselen piyasaların toplam rezervleriyle ABD'deki toplam resmi yabancı varlıklar arasında güçlü bir ilişkinin varlığına işaret edildi. 
     Bu durumun rezervlerin önemli bir bölümünün dolar varlıklarına yatırılmış olduğunu gösterdiği anlatılan raporda, yerel paralar karşısında doların değerinde bir düşüşün rezervde tutulan gerçek varlıkların değerinde de eşit bir düşmeye işaret edeceği kaydedildi. 
     Global faiz oranlarındaki artışların sabit getirili kağıtlara bağlanmış rezerv varlıklarında sermaye kayıbı doğuracağı, bu kayıpların özellikle daha uzun vadeli kağıtlarda söz konusu olacağı anlatılan raporda, ABD faiz oranlarında 200 baz puanlık bir artışın Türkiye'nin de içinde yer aldığı 6 gelişmekte olan ülkenin portföyündeki dolar cinsinden tahvillerde 26.8 milyar dolarlık kayba dönüşeceği bildirildi. Rapora göre, Türkiye ile birlikte Brezilya, Çin, Hindistan, Meksika ve Tayland, Ekim 2004 itibarıyla en çok ABD Hazine kağıtlarında varlık tutan ülkeleri oluşturuyor. 
     
</TEXT>
</DOC>
