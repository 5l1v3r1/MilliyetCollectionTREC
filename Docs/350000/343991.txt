<DOC>
<DOCNO> 343991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/19/son/sonsiy10.html </URL>
<DATE> 2005/05/19/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Sezer yarın Bulgaristan'a gidiyor... 
</HEADLINE>
<TEXT>

     Cumhurbaşkanı Ahmet Necdet Sezer, Bulgaristan Cumhurbaşkanı Georgi Parvanov’un çağrılısı olarak 20-21 Mayıs tarihlerinde Bulgaristan’ı ziyaret edecek. 
     Cumhurbaşkanlığı Basın Merkezi’nden yapılan açıklamaya göre, Sezer, Varna’da düzenlenecek, "Güneydoğu Avrupa’da Kültürel Koridorlar Hakkında Bölgesel Forum Ortak Geçmiş ve Paylaşılan Miras, Gelecek Ortaklığın Anahtarı" başlıklı toplantıya katılmak üzere yarın Bulgaristan’a gidecek. 
     Açıklamada, Bulgaristan Hükümeti, Birleşmiş Milletler Eğitim, Bilim ve Kültür Örgütü UNESCO ve Avrupa Konseyi’nce ortaklaşa düzenlenen söz konusu forumun, Ağustos 2003’de Ohri’de ve Aralık 2004’te Tirana’da düzenlenen gerçekleştirilen, "Uygarlıklararası 
     Diyalog ve Güneydoğu Avrupa" konulu uluslararası konferansların devamı niteliğinde olduğu ifade edildi. 
     Açıklamada, şunlar kaydedildi 
     "Uygarlıklararası diyalog konusunda UNESCO kapsamında yapılan çalışmalar çerçevesinde düzenlenen forumda, diyalog düşüncesinin Güneydoğu Avrupa halkları arasında köprüler kurabilecek somut program ve etkinliklere dönüşmesi olanakları ele alınacaktır. Güneydoğu Avrupa’da işbirliğinin ana unsurunu oluşturacak ve "Kültürel Koridorlar" konusunun önemini vurgulayan bir ortak bildirinin, forum çalışmaları sonucunda yayınlanması öngörülmektedir. 
     Cumhurbaşkanı Ahmet Necdet Sezer, forum sırasında kimi katılımcı ülke devlet başkanlarıyla ikili görüşmelerde bulunacak." 
     
</TEXT>
</DOC>
