<DOC>
<DOCNO> 328662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/30/son/sontur25.html </URL>
<DATE> 2005/03/30/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Öcalan'ın avukatı yoklama kaçağı olduğu gerekçesiyle gözaltına alındı 
</HEADLINE>
<TEXT>

     Terör örgütü elebaşı Abdullah Öcalan'ın avukatlarından Okan Yıldız, yoklama kaçağı olduğu gerekçesiyle gözaltına alındı. 
     Alınan bilgiye göre, Öcalan ile görüşmek için İmralı Adası'a gitmek üzere, sabah saatlerinde adaya ulaşımın sağlandığı Bursa'nın Gemlik İlçesi'ne gelen avukatlar Aysel Tuğluk, Bekir Kaya, Cabbar Leygara ve Okan Yıldız'ın, İlçe Jandarma Komutanlığı'nda güvenlik sorgulaması yapıldı. 
     Sorgulamada yoklama kaçağı olduğu belirlenen İstanbul Barosu avukatlarından Okan Yıldız, gözaltına alındı. 
     Yıldız, Gemlik Askerlik Şubesi'ne götürülürken, diğer avukatlar Öcalan ile görüşmek üzere ''İmralı-9'' teknesiyle İmralı'ya hareket etti. 
     
</TEXT>
</DOC>
