<DOC>
<DOCNO> 318336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/24/son/sontur45.html </URL>
<DATE> 2005/02/24/ </DATE>
<TIME> 21.02 </TIME>
<AUTHOR>  </AUTHOR>
<HEADLINE>
Yetiştirme yurdunda kalan genç ölü bulundu 
</HEADLINE>
<TEXT>

     Afyonkarahisar Fevzi Çakmak Yetiştirme Yurdunda kalan 16 yaşındaki bir genç, cami avlusunda ölü bulundu. 
     AA muhabirinin aldığı bilgiye göre, Afyonkarahisar'ın Sandıklı ilçesinde uzun süre ayrı yaşayan Mehmet ve Hatice Akarsu çifti, bakamadıkları oğulları M. Ali Akarsu'yu 16 Fevzi Çakmak Yetiştirme Yurduna yerleştirdi. 
     Daha sonra boşanan ve başka kişilerle ikinci evliliklerini yapan anne-baba, çocuklarının yetiştirme yurdunda kalmasını istedi. 
     Yurttan kaçarak Sandıklı İlçesi'ne giden M. Ali Akarsu, anne-babasının eve almaması ve yurda dönmesini istemesi üzerine hırsızlık olaylarına karıştı. Hırsızlıktan sabıkalı olduğu öğrenilen M. Ali Akarsu, bugün akşam Sandıklı Müstecap Camisi'nin avlusunda cemaat tarafından ölü bulundu. 
     Polis, Akarsu'nun boynundan kesilerek öldürülmüş olduğunu tespit etti. 
     
</TEXT>
</DOC>
