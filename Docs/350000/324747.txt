<DOC>
<DOCNO> 324747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/18/son/soneko22.html </URL>
<DATE> 2005/03/18/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Borsa iki günün acısını çıkardı, birinci seansta 668 puan yükseldi... 
</HEADLINE>
<TEXT>

     Yabancı satışlarının etkisiyle son 4 günde yüzde 11.2 değer kaybeden borsada yön bugün tersine döndü. Dün sert hareketlerle 855 puan kaybederek 24.476 puandan kapanan borsa, yeni güne yoğun tepki alımlarıyla başladı. ilk 10 dakikalık alımlarla 25 bin puanın üzerine çıkan bileşik endeks, seansın geri kalan kısmında yatay bir seyir izledi. 
     Endeks, 1. seansta, dünkü 2. seans kapanışına göre 668.61 puan artarak 25,144.58 puana ulaştı. Hisse senetlerinin ortalama değer artışı yüzde 2.73 oldu. 
     Dün 24,475.97 puandan kapanan İMKB Ulusal 100 Endeksi, ilk seansa 143.33 puan artarak 24,619.30 puandan başladı. İlk yarıyı 25,070.45 puandan geçen endeks, seans içinde dünkü kapanış seviyesi olan 24,475.97 puanın altına inmezken, en yüksek olarak 25,261.47 puanı gördü. 
     Seans sonunda mali endeks 1,120.64 puan artarak 36,486.47 puana, sanayi endeksi 395.84 puan artarak 21,169.32 puana ve hizmetler endeksi 242.89 puan artarak 13,141.80 puana yükseldi. 
     Böylece önceki kapanışa göre, mali grup hisseler ortalama yüzde 3.17, sanayi grubu hisseler ortalama yüzde 1.91 değer ve hizmet grubu hisseler ortalama yüzde 1.88 oranında değer kazandı. 
     1. seansta işlem gören toplam 302 hisse senedinden 224'ü değer kazandı, 39'u değer kaybetti, 39 hissenin fiyatında ise değişiklik olmadı. 
     Seansta, 558 milyon 410 bin 125 YTL'lik işlem hacmi oluştu. 
     1. seansta İş Bankası C , Yapı ve Kredi Bankası, Doğan Holding, Aselsan ve Garanti Bankası en çok işlem gören hisse senetleri oldu. 
     

     
</TEXT>
</DOC>
