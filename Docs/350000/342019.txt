<DOC>
<DOCNO> 342019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/son/sonyas10.html </URL>
<DATE> 2005/05/12/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Dayak, çocuğu saldırganlaştırıyor 
</HEADLINE>
<TEXT>

     Metin FERAH BOLU, DHA 

      ABANT İzzet Baysal Üniversitesi Eğitim Fakültesi Özel Eğitim Bölümü’nde görevli araştırma görevlisi Özlem Gözün, yapılan araştırmalarda öğretmenlerin hala bedensel cezaya yer verdiklerini belirterek, Kendisine şiddet uygulanan çocuk, bu şiddeti başkalarına uygulamak için saldırgan davranışlar gösteriyorö dedi. 
     Bolu Valiliği ve Abant İzzet Baysal Üniversitesi işbirliği ile Ulusal Eğitime Destek- Üniversite Halk Buluşması’ projesi kapsamında Öğrencilerde Görülen Uygun Olmayan Davranışların Azaltılmasında Kullanılacak Yöntemler" konulu konferans düzenlendi. Belediye Nikah Salonu’ndaki konferansta konuşan Özlem Gözün, öğretmenlerin, problemli davranışları ortadan kaldırmak için zaman ve emek vermek zorunda olduklarını söyledi. 
     Problemli davranışların, Kötü çocuk, bu çocuk yaramaz, bu çocuk zihinsel engelli, bu çocuk özürlü, beni sinirlendirmek için özellikle yapıyor, çocuğun kişiliği buö gibi ifadeleriyle tanımlanmasının, davranışı değiştirmede etkili olamayacağını belirten Gözün, aile içi şiddetin olduğu ailelerin çocuklarının arkadaşlarına mutlaka şiddet uyguladığını söyledi. 
     Problemli davranış sergileyen çocuğa ceza uygulamasının, davranışta ya artma ya da azalmalara neden olduğunu söyleyen Gözün şöyle dedi 
     Aç olan, ilaç kullanan, giydiği kıyafetlerden rahatsızlık duyan çocuklar problemli davranışlar sergileyebilirler. Davranışın azalması, çocuğun mutlaka cezai bir yaptırımla karşılaştığını gösterir. Araştırma sonuçlarına göre öğretmenlerimizin hala bedensel cezaya yer verdiklerini ortaya çıkarmıştır. Bedensel ceza, normalde problemli davranışı azaltan yöntemler arasında olmaması gereken birşey. Ancak bedensel ceza uygulandığı için, literatürde yer almış bir yöntem olarak görülüyor.ö Bedensel cezanın davranışı azaltmayıp sadece baskı altına aldığını savunan Gözün, Cezayla baskı altına alma, saldırganlık gibi başka davranış sorunlarına da yol açıyor. Kendisine şiddet uygulanan çocuk, bu şiddeti başkalarına uygulamak için saldırgan davranışlar sergiler. Cezalandırılan çocuklar akademik çalışmalarda başarısız olurlarö diye konuştu. 
     
</TEXT>
</DOC>
