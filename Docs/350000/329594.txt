<DOC>
<DOCNO> 329594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/02/yazar/asik.html </URL>
<DATE> 2005/04/02/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Dostluk koşulları 
</HEADLINE>
<TEXT>


BİR tarih aldın diye hemen rehavete kapılma 
İncirlik'i bana bırak gerisine karışma 
Aklına esen her ülkeyi ziyarete gitme 
Gel Suriye ve İran'a beraber saldıralım. 
Halkına söyle beni sevsin 
Güney Kıbrıs'ı tanı Kuzey Kıbrıs'tan çık 
Tezkereyi geçir. Askerime kucak aç 
Apo'yu yeniden yargıla Yargılamakla kalma, akla 
Soykırımı tanı Federatif ol 
IMF'nin sözünden çıkma 
Patrikhanenin ekümenikliğini kabul et 
Papaz okulunu aç Lozan Antlaşması'nı unut 
Sevr Antlaşması'nı yürürlüğe sok 
Ilımlı İslam'a modellik yap 
Her bir şeyini özelleştir 
Madenlerini bana devret 
Hitler'in kitabını okuma 
Misyonerlere karşı misafirperver ol 
Tarım yapma, üretme, ben sana satarım 
Başına çuval geçirirsem sus, ses etme 
Apo'nun "demokratik konfederalizm" önerisini değerlendir 
Dilini unut Benim dilimde eğitim yap 
Benim filmlerimi seyret, benim müziklerimi dinle 
Binbir emekle yetiştirdiğin gençleri bana gönder 
Vs... vs... vs... 
Akif Kökçe 

Türk ekonomisinin 2004 yılında yüzde 9.9 oranında büyümeyle dünya birincisi olması büyük başarı... 
Bu büyümeyi vatandaşa çaktırmadan sağlamak ise tek kelimeyle mucize... 
Haldun Ertem 

Çatalca zaferi Çatalca'da, Çanakkale Zaferi'nin 90. yıl kutlamalarında açılış konuşmasını yapan İmam Hatip Lisesi Müdürü, Çanakkale Zaferi yerine Uhud Savaşı'nı, Atatürk yerine ise Asım Bin Sabit'i anlatmış. 
Bunu nasıl mı başarmış Lafı oradan oraya nasıl mı getirmiş 
Aydınlık dergisine göre müdür bey lafa şöyle başlamış 
"...Çanakkale deyince aklıma Mehmet Akif Ersoy'un 'Asım'ın nesli' gelir. Ben de bu vesileyle araştırdım ve İslam Ansiklopedisi'nde Asım bin Sabit'i buldum. İsterseniz Asım bin Sabit'i hep birlikte öğrenelim..." 
Müdür bey lafı buraya getirdikten, sonra gerisi kolay olmuş. 

Kavaklıdere bağı... Kavaklıdere Şarapları'nın yöneticisi Ali Başman'la sohbet ediyoruz 
- 1985 yılında Kavaklıdere'deki bağlarımızı sattık, çok iyi paralar elde ettik, diyor, o günlerde faizden büyük paralar kazanılıyordu. Bize de parayı faize yatırmamız öğütlendi. Biz dinlemedik, yeniden bağcılığa ve şarapçılığa yatırım yaptık. Buna da pişman olmadık. Ama son ÖTV zamlarıyla ortaya çıkan tablo bizi kara kara düşündürüyor..Ve ilk kez " Acaba o gün yanlış mı yaptık " diye düşünüyoruz. Şarap sanayii çok kritik bir noktada... 

SeSeKe Üsküdarlı okurumuz SSK emeklisi Şadıman Kolcuoğlu, akciğer hipertansiyonu adı verilen milyonda bir görülen hastalığa yakalanmış. Verilen ilacın kutusu 7 milyar TL. İlk kutu ilacı SSK getirtmiş. Birinci kutu biterken Şadıman Hanım ikinci kutu için başvurmuş. SSK'nin bu defa verdiği yanıt 
- İlacı siz getirin parasını biz ödeyelim. 
İlaç İngiltere'den gelecek.. Zor değil. Ama işçi emeklisi Şadıman Hanım, 7 milyar lirayı nereden bulacak Ayrıca bulup ilacı getirtti diyelim, acaba 7 milyar lira eline ne zaman geçecek SSK Genel Müdürü ne der bu işe 

Sınav Eğitim Kurumları Müdür Yardımcılığı sınav soruları, neden sınavdan sonra açıklanmadı Sınava giren öğretmenler kuşku ile bu soruyu soruyor. Sınavdaki kimi sorulara da anlam verilememiş. Örneğin 
- Muğla'da yetişen parfüm yapımında kullanılan ağacın adı nedir 
Yanıt "Sığla Ağacı" imiş. Ne alaka 

Türkiye'de her 4 kişiden 1'i ruh hastasıymış. 
Tabii bir de durumunu belli etmeyenler var... 


Şarabın günahı... Hükümet ÖTV zamlarıyla alkollü içki piyasasına peşpeşe darbe vurunca şarap sektörü sarsıldı. Üzüm üreticisinin ufkunda kara bulutlar oluştu. CHP konuyu incelemek üzere parti içinde bir araştırma komisyonu oluşturdu. Tokat Milletvekili Orhan Diren başkanlığında Yaşar Tüzün, Mustafa Gazalcı, Türkan Miçooğulları, Halil Tiryaki, Gürol Ergin ve Enis Tütüncü'den oluşan komisyon bir rapor hazırladı. Bu rapor önceki akşam halen TBMM Misafirhanesi olarak kullanılan Atatürk'ün Florya'daki yazlık köşkünde verilen bir yemekte basına anlatıldı... Tarihi mek nda, Komisyon Başkanı Orhan Ziya Diren'i dinlerken hayli yararlı bilgiler edindik... 
Türkiye bağcılık alanı olarak dünyanın 6'ncı, üzüm üretiminde 5'inci büyük ülkesi... Ne var ki şarapta dünya üretiminin ancak binde 2'sini gerçekleştiriyor ve sonlarda yer alıyoruz... Fransa'da yılda adam başına 58 litre şarap türekitilirken bizde bu rakam 0,1 litre 900 gram ... Onun da önemli bir bölümünü turistler içiyor. 
Kuruüzümde dünyanın ikinci büyük üreticisiyiz. Ne var ki kuruüzüm para getirmiyor. 60 yıldır fiyatı 1 doların üzerine çıkmıyor. 
Üzümü şarap yaparsanız karlı... Fransa'nın şarap ihracından elde ettiği gelir Türkiye'nin toplam ihracatından daha fazla. Ne var ki Türkiye bu alanda pek ağır kalmış. Şimdi de korkunç ÖTV zamlarıyla gerileme devrine adım atıyor. 
Hükümetin son iki yılda yaptığı yüzde 225'e ulaşan ÖTV zamlarıyla sofra şarapları yüzde yüz, kalite şarap yüzde 15 - 30 oranında pahalanmış. 
Şarap tüketimi düştüğü için bağcılığın geleceği kararıyor. Oysa üzüm bilindiği gibi kıraç alanlarda yetişebilen, Türkiye koşullarına çok uygun bir ürün. 
Ne olacak bu gidişle 
Piyasaya yabancı şaraplar istila edecek. Korsan üretim artacak. Kaçak çoğalacak. Üretici mağdur olunca köyden şehre akın hızlanacak... vs. 
Şaraba yapılan ÖTV zammının Maliye'ye anlamlı bir geliri yok. Ama şarap üretiminin düşmesinin ekonomiye zararı büyük.. 
Bu yüzden CHP Araştırma Komisyonu bir konuda çok emin 
- İçkiye bindirilen ÖTV zamları tamamen ideolojiktir... 
Hükümet bu zamlarla kendi tabanına 
- Halkı alkolün kötülüklerinden kurtarıyorum, mesajını veriyor belki... 
Ama hayati önemdeki şarap ve içki sektörünü üreticisi, işçisi, nakliyecisi, ambalajcısıyla öldürüyor. 
200 milyon dolarlık bir bira yatırımının durdurulduğu ve yabancı üreticilerinin ülkeyi terke hazırlandığı anlatılıyor... 
Birileri ahlakçılık gösterisi yapalım derken on binlerce insanı açlığa sürüklüyorlar. 
Ekonomik cehalet içki sarhoşluğundan da kötü birşey ne yazık ki... 



</TEXT>
</DOC>
