<DOC>
<DOCNO> 336729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/25/son/sonspo24.html </URL>
<DATE> 2005/04/25/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Erkeklerde birinci olan Halter Milli Takımı yurda döndü... 
</HEADLINE>
<TEXT>

     Avrupa Halter Şampiyonası'nda 11 altın, 7 gümüş ve 3 bronz madalya alan Halter Milli Takımı yurda döndü. Atatürk Havalimanı'nda gazetecilere konuşan Halter Federasyonu Başkanı Hasan Akkuş, ''Erkeklerde takım halinde şampiyon olduk. Biz iyi bir derece bekliyorduk. Öne çıkan birkaç konu da Halil 62 kiloya çıktı. Sedat 56 kiloda birinci oldu ve bu kiloda bir boşluk yaşamadık. Ferit Şen de genç olmasına rağmen iyi yarıştı. Beklenen derecelerdi. Mutluyuz'' dedi. Akkuş, bayanlarda iki bronz madalya beklediklerini, ancak yarışma stresi yaşadıklarını belirterek, hedeflerinin 2008 olimpiyatları olduğunu söyledi. Halil Mutlu da ''Ülkemizi en iyi şekilde temsil ettiğimize inanıyorum. Takım olarak erkeklerde Dünya birincisi olduk. İnşallah başarımızın devamı gelecektir. Bunun için daha çok çalışacağız. Hedefsiz hiçbir şey başarılamaz'' diye konuştu. ERH-BE-SSG 13 54 25 04 05 
     
</TEXT>
</DOC>
