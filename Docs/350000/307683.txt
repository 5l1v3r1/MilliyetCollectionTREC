<DOC>
<DOCNO> 307683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/19/siyaset/axsiy01.html </URL>
<DATE> 2005/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu da başka sandık 
</HEADLINE>
<TEXT>


Anketimize tepki gösteren bir grup Gençlik Kolları üyesi, sandık koyarak "Milliyet'in başında kimi görmek istiyorsunuz " adlı bir anket başlattı 

ANKARA Milliyet 


CHP Gençlik Kolları, dün "Milliyet'in başında kimi görmek istiyorsunuz " adlı bir anket başlattı. CHP Gençlik Kolları Genel Başkanı Ayhan Yalçınkaya ve bir grup gençlik kolları üyesi, ellerinde dövizlerle, CHP Ankara İl Başkanlığı önünde toplandı. 
Kurulan "referandum" sandığı önünde açıklama yapan Yalçınkaya, içeriden ve dışarıdan CHP'ye yönelik saldırıların şiddetini artırarak sürdüğünü, CHP'nin yok edilmek istendiğini savundu. Yalçınkaya, bazı odaklara göre meselenin CHP yönetimini değil, CHP politikaları ve programlarını değiştirmek olduğunu, CHP'nin ruhunun çalınmak istendiğini ileri sürdü. Yalçınkaya, Milliyet'in başlattığı, "CHP'nin başında kimi görmek istersiniz" referandumunun da bunun yansıması olduğunu savundu. 
Daha sonra, 9 soruluk anket kağıdını doldurarak, "referandum" yazılı sandığa atan Yalçınkaya, referandum sonuçlarını 26 - 27 Ocak'ta açıklayacaklarını ifade etti. 
Ankette, genel yayın yönetmeni olması için önerilen isimler "Tarhan Erdem", "Fethullah Gülen", "ABD Başkanı George Bush" ve "Hepsi" seçenekleriyle sıralandı. 


</TEXT>
</DOC>
