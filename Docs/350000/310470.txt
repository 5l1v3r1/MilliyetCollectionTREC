<DOC>
<DOCNO> 310470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/29/yazar/asik.html </URL>
<DATE> 2005/01/29/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Delege tipleri 
</HEADLINE>
<TEXT>


Bugünkü kurultayda yarışacak Baykal ve Sarıgül'ü iyi kötü tanıyorsunuz. Ya genel başkanı seçecek delegeleri Eh, onların da birkaçını biz tanıtalım 
Faruk Fırıldak Profesyonel CHP'li, profesyonel delege. Şimdiye kadar katıldığı kurultay sayısını hatırlamıyor, bir de kendisine verilip tutulmayan iş, ihale, büfe sözlerinin sayısını... Faruk bu defa gözünü açtı, işi sağlam tuttu, yıllardır göz koyduğu büfe için söz almakla yetinmedi, ayrıca tutanak tutturdu. 
Atıfet Hasret Deniz Baykal'ı çok beğeniyor. Daha doğrusu beğeniyordu. Şimdi Mustafa Sarıgül'ü beğeniyor. Çünkü o daha genç, daha yakışıklı, güçlü - kuvvetli, adaleli diyor. Hiç peşini bırakmıyor. Tebrik bahanesiyle kaç defa sarılıp sarılıp öptüğünü hatırlamıyor. Az önce gene öptü, gene zor ayırdılar. 
Recai Hercai Her kurultayda Ankara'ya geliyor, partiden yiyor, içiyor, yatıyor, sonra da salona gidip oyunu adaylardan birine atıyor. İki gün öncesinden otele yerleşti, iki gündür mini bar emrinde, şu anda iki tek atıyor. 
Vakkas Hassas Doğu'da bir ilçenin belediye meclis üyesi. Hassas dengeler sonucu hiç hesapta yokken delege seçildi. O gün bugündür yürüyüşü değişti. Genelde çiğköfte ve lahmacun yiyor, sorulmasa da, emrimde 50 delege var, duruma göre karar vereceğiz diyor. Mesajı açık Vakkas her türlü pazarlığa açık. 

Askerin, memurun, işçinin açlık sınırında yaşadığı bir dönemde, 7 milyon sterline Fenerbahçe'ye transfer olan Anelka'ya, "Hoş geldin" diyoruz... 
Haldun Ertem 

"Tasviye olabilir, bölünme olmaz" CHP Genel Merkezi mahşer gününü andırıyor. Her biri eski pehlivanı andıran yığınla delegenin arasından geçip, Deniz Baykal'ın odasına ulaşıyoruz. 30 küsur yıldır kurultay zamanları hep konuşur görüşürüz... Deniz Bey yine ilk günkü gibi neşeli, sevecen, dinamik... 
Herkesin aklından geçeni soruyoruz 
- Kurultay sonrası parti bölünür mü, böyle bir endişeniz var mı 
- Hiçbir şey olmaz diyor Deniz Bey. Sosyolojik şartlar değişmedikçe kişilerin yer değiştirmesiyle parti bölünmez, ben de ayrılsam bölünmez. 
- Peki kurultay sonrası bir tasfiye olur mu Sarıgül ve ekibi tasfiye edilir mi 
- Kurultay bir aklama mevkii değildir, diyerek söze giriyor Baykal. Anlaşılan o ki, Mustafa Sarıgül dosyası kapanmış değildir, kurultay sonrasında yeni disiplin kurulu dosyayı önünde bulacaktır. 
Deniz Bey, 1 saat süren görüşmemizde Sarıgül dosyasını açarak 300 bin dolarlık rüşvet öyküsünü belgelerle bir kez daha anlatıyor. 
- CHP kurultaydan yaralı çıkmaz mı 
- Tam tersine güçlenerek çıkacağız, diyor. 
İSKİ skandalının, geçmişte sosyal demokratlara en büyük darbeyi vurduğunu, temiz ve dürüst siyasetin halk gözünde çok büyük önem taşıdığını örneklerle anlatıyor ve ekliyor 
- Parti, kurultaydan ahlaki ve siyasi çizgisini güçlendirerek çıkacaktır... 
Deniz Bey, konuşmamızda "çok gizli" bir Amerikan belgesini de dosyasından çıkarıp satır satır okuyor... Office of Special Plans adlı kurumdan Pentagon'a gönderilen belgede, Deniz Baykal'ı güç duruma düşürmek ve istifaya zorlamak üzere, kızı üzerine İsviçre'de açılmış kimi hesaplardan söz ediliyor. Deniz Bey, 1 kuruşluk kuşkulu hesap bulunursa o anda istifa edeceğini söylüyor. Bu tür tuzakların, ABD'nin Ortadoğu politikalarındaki engelleri kaldırmak üzere kuruldugunu ekliyor. 

Livaneli turu Zülfü Livaneli'nin Genel Başkan adaylığından çekileceği kuvvetle muhtemeldi. O da bekleneni yaptı, adaylıktan çekildi. Peki Livaneli'nin bu atağı neye yaradı 
O cepheden Yalova Milletvekili Muharrem İnce cevapladı 
- Arkanızda 22 milletvekiliyle 100'ü aşkın delege var, ama bu gücünüze rağmen, aday olamıyorsunuz. Çünkü adaylık için en az 256 delegenin tek tek kürsüye gelip Genel Başkan'ın gözünün içine baka baka muhalif adaya imza vermesi gerekiyor. Böyle demokrasi olur mu Livaneli'nin adaylık girişimi, parti içi demokrasi düzeyini göstermeye yaramıştı. 



</TEXT>
</DOC>
