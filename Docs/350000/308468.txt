<DOC>
<DOCNO> 308468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/22/son/sonspo14.html </URL>
<DATE> 2005/01/22/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Beşiktaş'ta gözler Türkiye Kupası'nda... 
</HEADLINE>
<TEXT>

     Beşiktaş, Türkiye Kupası 3. kademesinde yarın sahasında Konyaspor ile karşılaşacak. 
     Seyircisiz oynanacak maçla birlikte siyah-beyazlılar, ilk yarıda oynanan Çaykur Rizespor karşılaşmasında meydana gelen ölümlü olay nedeniyle, Futbol Federasyonu tarafından verilen 3 maçlık cezasını da tamamlamış olacak. 
     BJK İnönü Stadı'nda saat 17.00'de başlayacak maçı, Yunus Yıldırım, Baki Tuncay Akkın ve Adil Sinem hakem üçlüsü yönetecek. 
     Maçın 4. hakemi ise Süleyman Abay. 
     Beşiktaşlı futbolcular kupa maçının hazırlıklarını bu akşam basına kapalı yapacakları idmanla tamamlayacak. 
     Siyah-beyazlı ekipte, sakatlığı süren Ahmed Hassan ve Emre karşılaşmada yer alamayacak. 
     Beşiktaş'ın Konyaspor maçına Cordoba, Fatih, İbrahim Toraman, Çağdaş, İbrahim Üzülmez, Ali Güneş, Tayfur, Okan, Tümer, Veysel ve Carew muhtemel 11'yle çıkması bekleniyor. 
     
</TEXT>
</DOC>
