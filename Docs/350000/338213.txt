<DOC>
<DOCNO> 338213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/son/sontur14.html </URL>
<DATE> 2005/04/29/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
'Karım hiç susmadan konuşup beni dövüyordu, öldürdüm' 
</HEADLINE>
<TEXT>

     İsmail AKDUMAN DHA 

      SAMSUN'da, 59 yaşındaki eşi Fatma Seven'i av tüfeği ile vurarak öldüren 74 yaşındaki Recep Seven, müebbet hapis cezası istemiyle yargılandığı mahkeme tarafından cinayeti ağır tahrik altında işlediğine kanaat getirilip 15 yıl ağır hapis cezasına çarptırıldı. Tutuklu sanık Seven savunmasında, Kendisi hemen her konuda hiç susmadan konuşuyordu. Ayrıca bana da sık sık küfür edip, çok güçlü olduğu için dayak atıyordu. Beni canımdan bezdirmiştiö dedi. Öldürülen Fatma Seven kızı Sevilay Coşkun ise Annem geçimsiz biriydi. Recep amca iyi bir insan, ondan davacı ve şikayetçi değilimö dedi. 
     Saitbey Mahallesi'nde geçen Şubat ayında meydana gelen olayda, Recep Seven, 1 yıl önce evlendiği eşi Fatma Seven'i yaşadıkları bir tartışmanın ardından ruhsatlı av tüfeği ile vurarak öldürmüştü. Bugün Samsun 2'inci Ağır Ceza Mahkemesi'nde cinayet’ suçundan müebbet hapis cezası ile yargılanan Recep Seven, son savunmasını yaptı. Seven, Benim hiç çocuğum olmadı. İlk eşim öldüğü için bu benim ikinci, Fatma'nın da 4'üncü evliliğiydi. Ancak evlendiğimiz günden itibaren, sürekli kavga ediyorduk. Benden güçlü olduğu için küfür edip, beni dövüyordu. Ben seninle evin ve paran için evlendim. Seni zehirlerim’ diyerek tehdit ediyordu. Hemen her konuda hiç susmadan konuşuyordu. Olay günü de bana vurdu. Genç ve kuvvetli olduğu için elinden kurtulamadım. Duvardaki tüfeği alıp, ona doğrultum. Korkutmak istedim, o sırada tüfek patladıö dedi. 
     Duruşmada tanık olarak dinlenen Fatma Seven'in önceki evliliklerinden olan kızları 25 yaşındaki Sevilay Coşkun ile 23 yaşındaki Sultan Pekşen ise annelerinin geçimsiz biri olduğunu söyledi. Sevilay Coşkun ifadesinde, Benim yanımda da kavga ediyorlardı. Annem geçimsiz biriydi. Recep amca, kavgalarını bize söylemezdi. İçine kapanık ve gururlu bir insandır. Ama bu seviyede anlaşmazlık olduğunu bilseydik, boşanmalarını sağlardık. Recep amca iyi bir insan, ondan davacı ve şikayetçi değilim. Ancak, ölen annem olduğu için çok üzülüyorumö dedi. Mahkeme, Recep Seven'in cinayeti ağır tahrik altında işlediği kanaatine vararak, sanığa 15 yıl ağır hapis cezası verdi. Seven, duruşma salonundan çıkarken mahkeme heyetine teşekkür etti. 
     
</TEXT>
</DOC>
