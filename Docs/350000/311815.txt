<DOC>
<DOCNO> 311815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/son/sontur56.html </URL>
<DATE> 2005/02/02/ </DATE>
<TIME> 19.08 </TIME>
<AUTHOR>  </AUTHOR>
<HEADLINE>
İstanbul yarın yağışlı havanın etkisi altına giriyor... 
</HEADLINE>
<TEXT>

     Meteoroloji İşleri Genel Müdürlüğü, yarın İstanbul'da havanın yağmurlu, gece ve sabah ilk saatlerde Avrupa yakasının karla karışık yağmurlu, yüksek kesimlerde kar yağışlı olacağını bildirdi. 
     Meteoroloji İşleri Genel Müdürlüğü, yarın İstanbul genelinde etkili kar yağışı beklendiğine ilişkin haberler üzerine yazılı açıklama yaptı. 
     Açıklamaya göre, yarın İstanbul'da hava yağmurlu, gece ve sabah ilk saatlerde Avrupa yakası karla karışık yağmurlu, yüksek kesimlerde kar yağışlı olacak. Gece en düşük sıcaklık 3, yarın en yüksek hava sıcaklığı 7 derece dolayında olacak. Rüzgar, güney ve doğu, akşam saatlerinden itibaren kuzey ve doğu yönlerden kuvvetli ve kısa süreli fırtına şeklinde esecek. 
     Edirne'de, kuvvetli rüzgarla birlikte etkili kar yağışı görülecek. Gece en düşük sıcaklık sıfırın altında 1, yarın en yüksek hava sıcaklığı 1 derece dolayında olacak. 
     Kırklareli'nde kuvvetli rüzgarla birlikte etkili kar yağışlı geçecek. Gece en düşük sıcaklık sıfırın altında 2, yarın en yüksek hava sıcaklığı sıfır derece dolayında gerçekleşecek. Çanakkale ve Tekirdağ'da yarın, kuvvetli rüzgarla birlikte etkili karla karışık yağmur ve kar yağışı görülecek. 
     Çanakkale'de gece en düşük sıcaklık 3, yarın en yüksek sıcaklık 5, Tekirdağ'da gece en düşük sıcaklık 2, yarın en yüksek sıcaklık 4 derece olacak. 
     Bölgenin doğusunda yağışlar yağmur şeklinde görülecek. 
     
</TEXT>
</DOC>
