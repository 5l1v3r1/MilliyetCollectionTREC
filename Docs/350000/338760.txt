<DOC>
<DOCNO> 338760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/02/spor/bbas.html </URL>
<DATE> 2005/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbolda play-out krizi 
</HEADLINE>
<TEXT>


Galatasaray, B.Kolej, Tofaş ve Beykoz'un, Manisa'da yapacakları mücadele öncesi Bursa'da yapılan kura çekiminde kriz yaşandı. Tofaş Başkanı Aydan, Galatasaray kadrosunu bildirmediği için toplantıyı terk etti 


Basketbolda Birinci Lig'de yer alacak son iki takımın belirleneceği Play - Out maçlarının kuraları dün Bursa'da çekildi. 6 - 8 Mayıs'ta Galatasaray, Büyük Kolej, Tofaş ve Beykoz'un yer alacağı Manisa'daki Play - Out maçları tek devreli lig usulü yapılacak, ilk iki sırayı alanlar Birinci Lig'de oynayacak. 
Kura çekimi öncesinde, takım kadrolarının açıklanmasını isteyen Tofaş'ın bu talebi federasyon tarafından reddedilince kriz yaşandı. Tofaş Başkanı Efe Aydan, hangi yabancı oyuncularını kadroya alacağı belli olmayan Galatasaray'ın bu şekilde avantaj sağladığını ifade ederek itirazda bulundu, kabul edilmeyince salonu terketti. Aydan, "Biz de Türk takımıyız. Böyle ayrım yapılması yakışmadı" dedi. 

Program 
6 Mayıs Cuma 
15.00 Tofaş - B.Kolej 
17.00 Galatasaray - Beykoz 
7 Mayıs Cumartesi 
15.00 Galatasaray - Tofaş 
17.00 Beykoz - B.Kolej 
8 Mayıs Pazar 
15.00 Beykoz - Tofaş 
17.00 B.Kolej - Galatasaray 

Final 8 başlıyor 

Bursa'da bugün başlayacak Erkekler Türkiye Kupası "Final 8" kura çekimi dün Almira Otel'de yapıldı. 
Kura sonucunda, ligde de Play - Off'un ilk turunda birbirine rakip olan Pınar Karşıyaka ile Fenerbahçe eşleşti. Bu arada finale katılacak 8 takım, Atatürk Salonu'nda judo müsabakalarının uzaması nedeniyle sıkıntı çekti. Takımlar iki saat yerine ancak birer saat çalışma yapabildiler. 

Bugün 
13.45 Ülkerspor-İ.T.Ü 
16.00 Beşiktaş-Türk Telekom 
18.15 E. Pilsen-Tuborg Pilsener 
20.30 P. Karşıyaka-F.Bahçe 
TRT 3 Naklen 

Rövanş günü 

Basketbolda Bayanlar Play - Off final serisinin ikinci maçında, bu akşam 20.00'de Caferağa Salonu'nda Fenerbahçe ile Beşiktaş karşı karşıya gelecek. Akatlar Salonu'ndaki ilk maçı 71 - 59 kazanarak 2 - 1 öne geçen Beşiktaş, bu akşamki karşılaşmayı da kazanırsa şampiyonluğunu ilan edecek. Fenerbahçe'nin kazanması halinde şampiyon 5 Mayıs Perşembe günü 19.00'da Akatlar Salonu'nda yapılacak son karşılaşmayla belli olacak. 


</TEXT>
</DOC>
