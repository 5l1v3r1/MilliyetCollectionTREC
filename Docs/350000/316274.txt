<DOC>
<DOCNO> 316274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/18/guncel/gun02.html </URL>
<DATE> 2005/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bu sergiye sponsor olmak gurur verici' 
</HEADLINE>
<TEXT>


Londra'daki Türk sergisinin sponsorlarından Aygaz ve Opet bir davet verdi. Davete katılan Aydın Doğan, sergiyi muhteşem bulduğunu ifade etti 

NEVSAL ELEVLİ Londra 

İngiltere Kraliyet Sanat Akademisi'nin düzenlediği "Türkler Bin Yıllık Yolculuk 600-1600" sergisinin büyük sponsorları arasında yer alan "Aygaz" ve "Opet", başkent Londra'daki iş ve finans çevrelerine bir davet verdi. 

Davetliler büyülendi 
Kraliyet Sanat Akademisi salonlarında verilen davete Türkiye'den aralarında Doğan Holding Yönetim Kurulu Başkanı Aydın Doğan ve Koç Holding Yönetim Kurulu Üyesi Ömer Koç'un da bulunduğu kalabalık bir topluluk katıldı. Aygaz Genel Müdürü Mehmet Ali Neyzi, davette yaptığı konuşmada, Aygaz'ın böylesine büyük bir sergiye sponsor olmasının kendilerine gurur verdiğini söyledi. Davete eşi Sema ve kızı Begüm ile birlikte katılan Aydın Doğan da, sergiyi muhteşem bulduğunu ifade etti. Doğan, Osmanlı Sultanı III. Murat'a ait olan Harem Kapısının önünde fotoğraf çektirdi. 


</TEXT>
</DOC>
