<DOC>
<DOCNO> 320884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/04/son/sonyas28.html </URL>
<DATE> 2005/03/04/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Parmak boyu saldırganlık oranını belirliyor 
</HEADLINE>
<TEXT>

     BBC 

Kanadalı bilimadamları, erkeklerin ne kadar saldırgan olduklarını parmaklarının uzunluğuna bakarak belirlemenin mümkün olduğunu savunuyor. 
     Parmak uzunluğuyla hormonların bağlantılı olduğu düşünülüyor Alberta Üniversitesi uzmanlarına göre yüzük parmağı işaret parmağına göre ne kadar kısaysa, kişinin fevri olması, şiddete eğilim göstermesi ihtimali o kadar artıyor. 
     300 kişinin parmaklarını inceleyen uzmanlar, bulgularının sadece fiziksel şiddeti kapsadığının sözlü çıkışlar ya da aksi tavırlar için bir gösterge oluşturmadığının altını çiziyor. 
     Biyolojik Psikoloji Dergisi'nde yayımlanan araştırmaya göre, bu olayın temelinde ana rahminde ne kadar testosteron hormonu bulunduğu yatıyor. 
     Aslında parmakların uzunluğunun, bebeğin maruz kaldığı testosteron hormonu miktarıyla ilişkili olduğu uzun süredir biliniyordu. 
     En alt boğumdan itibaren ölçüldüğünde kadınlarda bu iki parmak hemen hemen eşit uzunlukta. Erkeklerde ise genellikle yüzük parmağı işaret parmağından daha uzun. 
     
     Eller ruhun aynası mı 

     Bu konuda yapılan diğer çalışmalar ışığında, erkeklerde yüzük parmağının uzun ve ellerin simetrik olmasının doğurganlık göstergesi olduğu, kadınlar için de işaret parmağının uzun olmasının doğurganlık oranını arttırdığı düşünülüyor. 
     Son araştırmayı yürüten Dr Peter Hurd şimdi bir yandan da sporcuların maçlarda ceza yeme oranıyla parmaklarının uzunluğu arasında bir bağlantı olup olmadığını araştırıyor. 
     Doktor Hurd'ün bir diğer projesi de parmak uzunlukları kadınlarınkine yakın olan erkeklerin depresyona eğilimli olup olmadığını araştırmak. 
     Bununla birlikte Hurd, parmak uzunlunun gereğinden fazla çıkarım yapmak için kullanılmaması gerektiği kanısında. 
     Hurd "Örneğin iş başvurularında insanları parmaklarına göre sınıflandırmak doğru bir fikir olmaz" diyor. 
     
</TEXT>
</DOC>
