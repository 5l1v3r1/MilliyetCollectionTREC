<DOC>
<DOCNO> 335221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/20/son/sonspo19.html </URL>
<DATE> 2005/04/20/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Fenerbahçe gözünü Türkiye Kupası'na dikti... İşte muhtemel 11... 
</HEADLINE>
<TEXT>

     Türkiye Kupası'nda yıllar süren şampiyonluk hasretine son vermek isteyen Fenerbahçe, gözünü kupaya dikti. 
     Kupayı bugüne dek 1967-68, 1973-74, 1978-79 ve 1982-83 sezonu olmak üzere 4 kez kazanan sarı-lacivertliler, 22 yıllık hasreti bitirmek istiyor. 
     Fenerbahçe kupayı en son kazandığı 1982-1983 sezonundan bu yana, turnuvada yer aldığı 20 sezonda mutlu sona ulaşamadı. 
     Yarı final mücadelesinde yarın kendi sahasında Denizlispor'u konuk edecek sarı-lacivertliler, rakibini elerse 10. kez finalist olacak. 
     
     2004-2005 SEZONU 

     Fenerbahçe, bu sezonki Türkiye Kupası mücadelesinin ilk maçında 2. turda İkinci Lig temsilcisi Uşakspor'u deplasmanda 6-2 yendi. 
     3. turda Ankaragücü'nü kendi sahasında 3-2'lik skorla geçen sarı-lacivertliler, çeyrek finalde yine kendi sahasında Kayserispor'u 4-0 yenerek yarı finale yükseldi. 
     
     HAZIRLIKLAR SÜRÜYOR 

     Sarı-lacivertliler, Denizlispor maçının hazırlıklarını basına kapalı antrenmanlarla sürdürüyor. 
     Teknik direktör Christoph Daum'un yarınki önemli mücadelede Rüştü, Önder Serkan , Luciano, Deniz, Ümit, Anelka, Aurelio, Selçuk Kemal , Tuncay, Alex ve Nobre'den oluşan muhtemel 11'i sahaya sürmesi bekleniyor. 
     Fenerbahçe Şükrü Saracoğlu Stadı'nda saat 20.00'de başlayacak karşılaşmayı hakem Selçuk Dereli yönetecek. 

     
</TEXT>
</DOC>
