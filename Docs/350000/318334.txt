<DOC>
<DOCNO> 318334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/24/son/sontur43.html </URL>
<DATE> 2005/02/24/ </DATE>
<TIME> 20.27 </TIME>
<AUTHOR>  </AUTHOR>
<HEADLINE>
Kızını göstermeyen kayınbiraderini öldürdü. 
</HEADLINE>
<TEXT>

     Kahramanmaraş'ta, kızını göstermediği gerekçesiyle kayınbiraderi Mahmut Başçıl'ı 42 öldürdüğü iddiasıyla tutuklanan Mehmet Tiyek'in 49 yargılanmasına başlandı. 
     Kahramanmaraş Ağır ceza Mahkemesi'nde görülen davanın ilk duruşmasına tutuklu sanık Mehmet Tiyek ile ayrıldığı eşi Fatma Tiyek katıldı. 
     Mehmet Tiyek, ifadesinde, Mersin'de oturdukları sırada eşinin memleketi Kahramanmaraş'a geldiğini ve bir daha geri dönmediğini söyledi. 
     Bunun üzerine kızını görmek için Kahramanmaraş'a geldiğini belirten Tiyek, şöyle konuştu 
     ''Kızımı göremeyince, kayınbiraderim Mahmut Başcıl'ın iş yerine gittim. İşyerinin açık olmadığını görünce evine giderken yolda karşılaştım. Konuşmak istediğim sırada bana küfredince sinirlerime hakim olamadım ve tabancayla korkutmak için önce havaya ateş ettim. Daha sonra üzerime yürüyünce ayaklarına ateş ettim. Kayınbiraderimi öldürmek amacıyla ateş etmedim.'' Mehmet Tiyek'in ayrıldığı eşi Fatma Tiyek de Mehmet Tiyek'le anlaşamadıklarını, sürekli kendisini ve çocuklarını dövdüğünü iddia ederek, ''Ağabeyimi öldürdüğü için kendisinden şikayetçiyim'' dedi. 
     Duruşma dosyadaki eksikliklerin giderilmesi ve tanıkların dinlenmesi için ertelendi. 
     Mehmet Tiyek, 24 Ocak 2005 tarihinde, Mersin'den 13 yaşındaki kızı Aslı'yı görmek için geldiği Kahramanmaraş'ta, ''kızını görmesine engel olduğu''nu öne sürerek kayınbiraderi Mahmut Başçıl'ı tabancayla vurarak öldürmüştü. 
     
</TEXT>
</DOC>
