<DOC>
<DOCNO> 312014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/03/son/soneko20.html </URL>
<DATE> 2005/02/03/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Güler Sabancı Yapı Kredi'nin açıklık kazanması memnuniyet verici 
</HEADLINE>
<TEXT>

     Sabancı Holding Yönetim Kurulu Başkanı Güler Sabancı, Yapı ve Kredi Bankası'nın sahipliği konusunun en kısa zamanda açıklanmasının, Türkiye ekonomisi ve Türk bankacılık kesimi için memnuniyet verici olduğunu söyledi. 
     Sabancı, GıdaSA'nın Beyaz Et sektöründeki yeni markası ''Ömür''ün tanıtımı nedeniyle düzenlenen basın toplantısının ardından gazetecilerin Yapı ve Kredi Bankası'nın hisselerinin bir bölümünün Koç Finansal Hizmetlere satışıyla ilgili sorularını yanıtladı. 
     Yapı ve Kredi'nin Türk bankacılık sistemi ve Türk ekonomisi için önemli bir banka olduğunu vurgulayan Sabancı, şöyle dedi 
     ''Böyle bir bankanın sahip konusunun, kim sahibi olacak konusunun en kısa zamanda açıklanması ve bu alışverişin gerçekleşmesi, Türkiye ekonomisi ve Türk bankacılık kesimi için memnuniyet vericidir. Bunun hayırlı uğurlu olmasını diliyorum.'' 

     
</TEXT>
</DOC>
