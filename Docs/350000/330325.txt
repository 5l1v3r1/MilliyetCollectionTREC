<DOC>
<DOCNO> 330325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/05/son/sondun08.html </URL>
<DATE> 2005/04/05/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Son şüpheliyle ilgili bilgi getirene 5 milyon dolar ödül 
</HEADLINE>
<TEXT>

     ABD Dışişleri Bakanlığı, 1993'te Dünya Ticaret Merkezi'ne düzenlenen bombalı saldırıyla bağlantılı olarak aranan son kişinin yakalanmasını sağlayacak bilgiyi getirene, 5 milyon dolarlık ödül vaad etti. 
     Bakanlık, Irak'ın başkenti Bağdat'ta yayımladığı açıklamada, aranan kişinin bombayı yerleştirmeye yardım ettiği sanılan Irak asıllı Amerikalı Abdülrahman Yasin 45 olduğunu bildirdi. 
     Açıklamada, sara hastası, 1.80 boylarında, 80 kilogram ağırlığında olduğu belirtilen Yasin'in sağ uyluğunda belirgin bir yara izi bulunabileceği de ifade edildi. 
     Saldırıdan sonra tutuklanan, 2003'te serbest kalan Yasin'in, Bağdat'ın 95 kilometre kuzeyindeki Samara kentinde saklandığı sanılıyor. 
     New York'ta Dünya Ticaret Merkezi'nin altındaki oto garajında 26 Şubat 1993'te patlayan bomba, 6 kişinin ölümüne, binden fazla kişinin yaralanmasına yol açmıştı. 
     
</TEXT>
</DOC>
