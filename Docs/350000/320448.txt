<DOC>
<DOCNO> 320448 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/son/sontur20.html </URL>
<DATE> 2005/03/03/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Gökçeada'ya 2 günden bu yana ulaşım yok 
</HEADLINE>
<TEXT>

     Erdem SÜREK DHA 

      KUZEY Ege ve Saros Körfezi'nde etkili olan poyraz fırtınası nedeniyle, Gökçeada-Kabatepe araba vapuru seferleri 2 günden bu yana yapılamadı. 
     Saros Körfezi'nde, saatteki hızı zaman zaman 97 kilometreye ulaşan şiddetli poyraz, Kuzey Ege'de deniz ulaşımını olumsuz etkiledi. Fırtına nedeniyle dün sabah saatlerinde durdurulan Gökçeada-Kabatepe araba vapuru seferleri bugün de yapılamadı. Türkiye Denizcilik İşletmelerine bağlı Şehir hatları işletmesinin Çanakkale-Eceabat, Gelibolu-Lapseki ve Yükyeri-Bozcaada araba vapuru seferleri aralıksız devam ediyor. 
     Meteoroloji müdürlüğü yetkilileri, poyrazın hızının 25 kilometreye ulaştığı Çanakkale ve çevresinde 5 Mart'tan itibaren poyrazın yerini lodosa bırakarak hava sıcaklığının artmasının beklendiğini açıkladı. Çanakkale ve yöresinde en düşük sıcaklığı gündüz 2, gece 0 derece oldu. 
     
</TEXT>
</DOC>
