<DOC>
<DOCNO> 330894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/06/son/sonyas23.html </URL>
<DATE> 2005/04/06/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Modada Yunan ateşi 
</HEADLINE>
<TEXT>

     Moda haftası nedeniyle çeşitli firmalar birbirinden ünlü ve güzel mankenlerle katolog çekimleri de yaptı. 
     Bir iç giyim ve mayo firmasının çekimler için sokağı tercih etmesi ise ilginç görüntüler ortaya çıkarttı. Beyaz bikinisi ile orta refüjde yürüyen alımlı manken, yoldan geçen Yunanlıların büyük ilgisini çekti, hatta trafiğin sıkışmasına neden oldu. 
     
     TIĞ İŞİ BİKİNİ 

     Yunan modacıların yaptığı tasarımlar uluslararası piyasaya açılma için ilk adım olurken, birbirinden seksi mankenlerin sunduğu bikiniler nefes kesti. 
     Özellikle Kathy Heyndels'in tığ işi bikinisi ve yazma esintili pareosu dikkat çekerken, tasarımcının koleksiyonu moda dünyasından tam not aldı. 
     Şimdiye kadar modada hiç ağırlığı olmayan Yunanistan son iki haftada arka arkaya düzenlenen defilelerle, uluslararası platforma açılmış oldu. 

     
</TEXT>
</DOC>
