<DOC>
<DOCNO> 347272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/30/son/sontur32.html </URL>
<DATE> 2005/05/30/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
DNA testi, cinayet ve tecavüzü aydınlattı 
</HEADLINE>
<TEXT>

     Malatya’nın Kuluncak İlçesi’nde cesedi mezardan çıkarılarak otopsisi yapılan yaşlı kadından alınan DNA örneği, kadının, yeğeninin tecavüzüne uğradıktan sonra boğularak öldürüldüğü ortaya çıkardı. 
     Edinilen bilgiye göre, Bincir Köyü’nde 28 Şubat 2005’te ölen Hatice Öğütçü 73 , yakınları tarafından defnedildi. 
     Ancak bir süre sonra, Öğütçü’nün yakınları yaşlı kadının öldürüldüğü iddiasıyla Kuluncak Cumhuriyet Başsavcılığı’na başvurarak otopsi talebinde bulundu. Bunun üzerine 3 Mart’ta ceset mezardan çıkartılarak Malatya Adli Tıp Kurumu’nca otopsi yapıldı. 
     Daha sonra cesetten alınan kan ve doku örnekleri, Ankara Jandarma Kriminal Laboratuvarı’na gönderildi. Yapılan inceleme sonucu, Hatice Öğütçü’nün, yeğeni Saffet Öğütçü 21 tarafından tecavüz edildikten sonra boğularak öldürüldüğü belirlendi. 
     Saffet Öğütçü, jandarma ekiplerince yakalanarak gözaltına alındı. 
     Öğütçü’nün, yaşlı kadına önce tecavüz ettiğini, daha sonra da yastıkla ağzını kapatarak boğarak öldürdüğünü söylediği öğrenildi. 
     Öğütçü, çıkarıldığı mahkemece tutuklandı. 
     
</TEXT>
</DOC>
