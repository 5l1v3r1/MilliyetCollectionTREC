<DOC>
<DOCNO> 318790 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/26/yazar/tamer.html </URL>
<DATE> 2005/02/26/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Tayyipler lemi'nde bir başbakan 
</HEADLINE>
<TEXT>

Başbakan, karikatürist Musa Kart'tan 5 bin YTL'lik tazminatı almasın 

Biliyorsunuz Başbakan Tayyip Erdoğan, Cumhuriyet gazetesindeki "türban yumağına dolanmış kedi" karikatürü yüzünden Musa Kart'ı mahkemeye vermiş ve Kart, geçen hafta 5 bin YTL para cezasına çarptırılmıştı. 
Belediye başkanıyken okuduğu bir şiir yüzünden 120 gün hapis yattığını, Davos dahil değişik uluslararası toplantılarda her fırsatta mutlaka anlatan bir başbakana hiç yakıştı mı AB'den müzakere tarihi almak için gecesini gündüzüne katan bir başbakanın yapacağı iş mi bu 
Benim şimdi başbakandan beklentim, 10 ay önce yapılmış bu hatanın telafi edilmesidir. Hukuktan anlamadığım gibi davanın hangi safhada olduğunu da bilmiyorum. Eğer bu aşamadan sonra şik yetin geri çekilmesi mümkün değilse, 5 bin YTL'lik para cezası başbakanlık tarafından ödenmeli ve Erdoğan şık bir jestle hatadan dönmelidir. 

Musa'nın cezalı karikatürünü kaç gündür köşemde yayınlamak istiyordum. Penguen dergisinin Tayyipler lemi başlıklı bu haftaki enfes kapağını görünce, önce kahkahalarla güldüm, ardından da diğer tüm yazı konularını erteleyip sizlerle paylaşmaya karar verdim. Mizah dergisi Penguen'in her karikatüristi, bir başka hayvanı Tayyip Bey'in yüzüyle resmetmiş. Hatta derginin tepesindeki penguen ambleminin suratı bile bu seferlik Tayyip Bey olmuş. 
Erdoğan ve yakın çalışma arkadaşları için zor bir durum. Şimdi kalkıp da hem Penguen'i, hem de tüm çizerlerini ayrı ayrı mahkemeye mi verecekler Erdoğan bu hatadan dönmezse, ileride çok daha zararlı çıkabilir. 
Bu arada bendeniz Penguen'e abone oluyorum. Sadece kapağı değil, içi de enfes. Espirili muhalefet özlemi çekenlere hararetle tavsiye ederim. 



</TEXT>
</DOC>
