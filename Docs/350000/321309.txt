<DOC>
<DOCNO> 321309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/06/son/sontur16.html </URL>
<DATE> 2005/03/06/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Yeni haftada kar ve yağmur, havalar soğuyor 
</HEADLINE>
<TEXT>

     Batı bölgelerimizden yurda giriş yapacak yağışlı hava, salı ve çarşamba günü bazı bölgelerde kar yağışına dönüşecek. İstanbul yarın sağanak yağışlı, salı günü karla karışık yağmurlu. Ankara yeni haftanın üç gününde yağış alırken, yağışlar karla karışık yağmura dönebilecek, Erzurum'da kar yağışı sürerken, İzmir, Antalya ve Adana'da sağanak yağmur görülecek. Samsun ise yağmurlu, yer yer karla karışık yağmur alacak. 
     Hava sıcaklığı salı gününden itibaren tüm yurtta azalacak. Sıcaklık İstanbul'da 0, Samsun'da -2, Ankara'da -3, Erzurum'da -9, İzmir'de 3, Adana'da 9 ve Antalya'da 7 dereceye kadar düşecek. 
     YARIN Marmara, Ege, Batı Akdeniz, Ankara-Samsun arası ve Doğu Anadolu'nun güneyi yağmurlu bir gün geçirecek. Doğu Anadolu'nun kuzeyinde ise kar yağışı var. Yağmur özellikle Marmara'da etkili olurken, Kıyı Ege günü sağanak yağışlı geçirecek. 
     SALI günü Trakya dışında tüm Türkiye yağış alıyor. Marmara, Bolu-Eskişehir çevresi karla karışık yağmurlu, Erzurum-Kars çevresi ise kar yağışlı. Özellikle Doğu Akdeniz, Diyarbakır-Hakkari arası ve İç Anadolu'da etkili yağmur bekleniyor. 
     ÇARŞAMBA günü ise Marmara ve Kıyı Ege'de hava açıyor. İç Ege, Ankara-Eskişehir çevresi, Bolu-Kastamonu hattı, Orta Karadeniz'in iç kesimleri ve Erzurum-Kars bölümünde kar yağışı sürecek. Diğer yerler yağmurlu, yağmur özellikle Doğu ve Güneydoğu Anadolu bölgelerimizde etkili yağacak. 
     
</TEXT>
</DOC>
