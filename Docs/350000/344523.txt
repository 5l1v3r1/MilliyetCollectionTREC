<DOC>
<DOCNO> 344523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/21/yazar/sazak.html </URL>
<DATE> 2005/05/21/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Hata mıydı 
</HEADLINE>
<TEXT>


Milli Savunma Bakanı Vecdi Gönül, Hürriyet'te Nur Batur ile söyleşisinde 1 Mart tezkeresinin TBMM tarafından reddinin 'hata' olduğunu belirten görüşler öne sürdü. Irak'ın işgalinden iki yıl sonra, Başbakan Erdoğan'ın 8 Haziran'da Beyaz Saray'da ABD Başkanı ile görüşmeye hazırlandığı bir ortamda Savunma Bakanı'nın sözleri anlamlıdır. Hükümet sözcüleri, daha önce de benzer mesajlar vererek, ABD ile tezkere sonrası bozulan ilişkileri onarmaya çalışmışlardı. Nitekim Vecdi Gönül, İncirlik ve Türkiye üzerinden, ABD'ye, savaşta 4300 uçuş izni verildiğini belirtiyor. 
Peki Türkiye, nerede hata yapmış Daha sonra yaşanan 'çuval geçirme' olayına karşın h l niye bakan düzeyinde, 'günah çıkarma' gereği duyuluyor 
Milli Savunma Bakanı'nın 'hata' değerlendirmesine bakalım "Ben tezkere geçsin diye grupta lehinde konuştum. Hatta geçerse ne olur, geçmezse ne olur diye anlattım. Geçmezse 37 husus, geçerse 8 husus ortaya çıkar dedim. Yani geçmesi, geçmemesine göre çok daha avantajlı olacaktı. Menfi noktaları çok daha azdı. Bunu gruba anlatmaya çalıştım ama grup müteredditti. MGK kararı beklendi. MGK'da da karar çıkmayınca pek çok milletvekili tereddüdünü oyuna yansıttı. Çekimserler aleyhte yorumlandığı için karar menfi çıktı. 
37 senaryodan 30'u belki tahakkuk etti ama ben bazı meseleleri abartmışım. Tezkere geçerse Türkiye 28 milyar dolar alacaktı. Alamazsak Türkiye sıkıntıya düşer demiştim ama bunda çok haklı çıkmadım." 
Bakan Gönül, Irak'ın işgaline 1 Mart tezkeresiyle 'vize' vermemenin en büyük kaybını 28 milyar dolarlık destekten mahrum kalmak şeklinde görüyor. En çok, mali sıkıntıya girilmesinden kaygı duymuş. Grupta saydığı '8 husus'tan söz ediyor ama nedense bunları açıklamamış. Acaba bunların içinde Irak'ta işgal sonrası duruma ilişkin senaryolar var mıydı Örneğin Talabani'nin Irak cumhurbaşkanlığı, Barzani'nin Kerkük merkezli Kürt özerk bölgesinde Barzani'nin liderliği öngörülmüş müydü 
ABD Dışişleri Bakanı Rice'ın Kuzey Irak'a yaptığı son ziyaret bu bağlamda nasıl değerlendiriliyor 
Savunma Bakanı Gönül, 'Tezkerenin reddi hataydı' derken, Türkiye'nin Irak'ın geleceğiyle ilgili süreçten dışlanmış olmasını mı, kastediyor Eğer böyle düşünüyorsa, 1 Mart'ta ABD askerlerine Güneydoğu'da 65 bin kişiyle konuşlanma ve geçiş izni verildikten sonra, Kuzey Irak'ta 20-25 kilometre alanda varlık gösterecek Türk Silahlı Kuvvetleri'nin sınırlı etkinliğinden ne fayda umuyordu 
Irak direnişi nedeniyle 'şehit cenazeleri' gelmeye başladıktan sonra, bakan bugün de tezkereyi savunabilecek miydi 
Sayın Gönül, tezkere anıları yerine keşke gizli İncirlik kararnamesinin içeriğini anlatabilse. İskenderun Limanı da, izin kapsamında mı Açıklasa. 



</TEXT>
</DOC>
