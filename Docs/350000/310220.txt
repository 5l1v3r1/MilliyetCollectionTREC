<DOC>
<DOCNO> 310220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/28/son/soneko05.html </URL>
<DATE> 2005/01/28/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Borsada hedef 27 bin 500 
</HEADLINE>
<TEXT>

     Çarşamba günü 27 bin seviyesinin üzerine taşınan endeks, dün de özellikle ilk seansta gelen alımlarla 27 bin 662 seviyesinde yeni bir tarihi zirve yaşadı. Bu seviyeden gelen kar satışlarıyla günü 27 bin 303 seviyesinde rekor kapanışla tamamladı. 
     Uzmanlar göre, haftanın son işlem gününde borsa yukarı yönlü seyrini sürdürerek 27 bin 500 seviyesini tekrar test edebilir. 
     
     Yeni haftada 28 bin denenebilir 
     Hakim olumlu havanın kötü denilebilecek gelişmelerin algılanmasını engellediğini belirten uzmanlar, kapanışın 27 bin 500 seviyesinde gerçekleşmesi durumunda ileriki günlerde yukarı yönlü hareketin 28 bin seviyelerine kadar sürebileceğini söylüyorlar. 
     Piyasaların önünde haftanın son işlem gününde önemli bir gündem bulunmazken, yeni haftayla beraber pazar günü yapılacak Irak seçimleri ile 1-2 şubatta düzenlenecek FED toplantısı ve 3 şubatta açıklanacak şubat ayı enflasyon rakamları belirleyici olacak. 
     
</TEXT>
</DOC>
