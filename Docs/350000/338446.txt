<DOC>
<DOCNO> 338446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/30/son/sonspo02.html </URL>
<DATE> 2005/04/30/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Çizme karıştı 
</HEADLINE>
<TEXT>

     İtalyan futbolundaki doping skandallarına bir yenisi eklendi. 1999 yılındaki UEFA Kupası Finali öncesi Parmalı Cannavaro’nun Neoton maddesi aldığı ortaya çıktı. 
     
     Cannavaro şokta 
     Serie A’da sular durulmuyor... Bu yıl önce Juventus’ta patlak veren doping skandalı, 1999 yılında UEFA Kupası’nı kaldıran Parma’da da başgösterdi. İtalyan RAI kanalında Full stop on top’ isimli programda oldukça ilginç bir bant yayınlandı. 12 Mayıs 1999 tarihinde Moskova’da oynanan UEFA finali öncesinde Parma’nın savunma oyuncusu Fabio Cannavaro’nun bir iğne ile kendisine Neoton maddesi enjekte ettiği bant gözler önüne serildi. 
     
     Neoton yasaklı değil 
     Çizme’de büyük yankı uyandıran program sonrasında bir açıklama yapan Cannavaro’nun avukatı Paolo Trofino, Cannavaro’nun o gece kendine yaptığı ilaç, Neoton’du. Neoton, kasları güçlendirmek için kullanılır ve doping maddeleri arasında yer almaz. Futbolcumuzun imajına leke düşmesinden korkuyoruz. Böylesine büyük maçlar öncesi futbolcuların odasına girerseniz, bu tip bir görüntüyle karşılaşabilirsinizö diye konuştu. 
     
     Veron da kullanmış 
     Parma’dan, Cannavaro’nun takım arkadaşı olan Juan Sebastian Veron ise, Bantta beni de görebilirsiniz. Aynı ilacı ben de kullandım. UEFA Kupası’nı kazandığımız dönemde Neoton ilacı yasaklılar arasında değildi. Bu nedenle olayın büyütülmesini anlamıyorum. İlaçları doktor kontrolünde aldık. Ayrıca bütün takımların bu ilacı kullandığını biliyoruz. Televizyon programında olayın dramatize edildiğini düşünüyorumö ifadesini kullandı. 
     
</TEXT>
</DOC>
