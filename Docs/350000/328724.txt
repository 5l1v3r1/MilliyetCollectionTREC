<DOC>
<DOCNO> 328724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/31/dunya/axdun01.html </URL>
<DATE> 2005/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Papa suikastı KGB'nin işi 
</HEADLINE>
<TEXT>


DIŞ HABERLER SERVİSİ 


Eski Doğu Alman Gizli Servisi'nin STASİ arşivinde, Mehmet Ali Ağca'nın Mayıs 1981'de Roma'da Papa 2. John Paul'e karşı düzenlediği suikastın arkasında eski KGB'nin olduğunu kanıtlayan yeni belgeler bulunduğu ileri sürüldü. 
İtalyan Corriere della Sera gazetesinin haberine göre, bir Alman mahkemesinin elde ettiği belgeler, suikastın KGB tarafından planlanıp uygulanması için düğmeye basıldığını kanıtlıyor. Papa'nın öldürülmesi işini Bulgar Gizli Servisi ajanlarına ihale eden KGB, STASİ'ye de suikastı koordine etmek ve arkada bırakılan izleri silme görevini veriyor. Bulunan yeni belgelerin ağırlıklı olarak STASİ ve Bulgar ajanları arasındaki yazışmaları içerdiğini kaydeden İtalyan gazetesi, KGB'nin emri üzerine harekete geçen Bulgar Gizli Servisi'nin de, aralarında Mehmet Ali Ağca'nın da bulunduğu bir grup Türk teröristi angaje ettiğini bildirdi. 


</TEXT>
</DOC>
