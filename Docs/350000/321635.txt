<DOC>
<DOCNO> 321635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/07/son/sonyas12.html </URL>
<DATE> 2005/03/07/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Samsun'da pumalar ilgi odağı... 
</HEADLINE>
<TEXT>

     Samsun Büyükşehir Belediyesi'nce kurulan hayvanat bahçesine değişik tür hayvan alımı devam ederken son olarak Atatürk Orman Çiftliği'nden getirilen 2 puma, özellikle küçüklerin ilgi odağı oldu. 
     Edinilen bilgiye göre, Sevgi Park yanında yaklaşık 16 dönüm alanda kurulan ve Karadeniz Bölgesi'ndeki en büyük hayvanat bahçesi konumunda olduğu bildirilen hayvanat bahçesine, değişik türlerden hayvan alımı devam ediyor. 
     Son olarak Atatürk Orman Çiftliği'nden getirilen 8'er aylık 2 erkek puma, özellikle küçüklerin ilgisini çekiyor. 
     Yetkililer, bahçedeki tür sayısının artırılmasına yönelik girişimlerin sürdürüldüğünü söyledi. 
     Bu arada, özellikle hafta sonları büyük ilgi gören ve daha önce girişlerin ücretsiz olduğu bahçeye, öğrenci, şehit yakını ve gaziler 25 yeni kuruş, diğer ziyaretçiler ise 1 YTL ücret ödüyor. 7 yaşın altındaki çocuklardan ise ücret alınmıyor. 
     
</TEXT>
</DOC>
