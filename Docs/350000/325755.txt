<DOC>
<DOCNO> 325755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/22/spor/spo06.html </URL>
<DATE> 2005/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener rakip arıyor 
</HEADLINE>
<TEXT>



İstanbul'da sona eren Türkiye Kış Kupası Yüzme Şampiyonası'nda mutlu sona ulaşan Sarı-Lacivertliler, zirvenin tadını çıkarıyor. 
İki yıldır rakiplerini geride bırakan Fenerbahçe, uluslararası arenada başarı için kolları sıvadı. Şube Kaptanı Emin Gökalp Baş, 2000'den bu yana yaptıkları çalışmaların meyvelerini topladıklarını belirterek, "Kadromuz genç isimlerden oluşuyor. Çalışma şartlarımız, sporcuya verdiğimiz imkanlar ve tesislerimiz dört dörtlük. Fenerbahçe yaptıklarıyla Türk yüzmesini şaha kaldıracaktır" ifadesini kullandı. 
Galatasaray'ın 100. Yılı'nda kupayı rakiplerine kaptırmamanın sevincini de yaşayan Gökalp Baş, "Şu anda bizim için tek olumsuz şey Galatasaray'ın gerilerde kalması. Türkiye'de şu anda rakibimiz yok. Avrupa için de çalışmalara başladık. 100. yılımızda Avrupa Şampiyonu çıkararak Türk spor tarihine geçeceğiz" dedi. 


</TEXT>
</DOC>
