<DOC>
<DOCNO> 337175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/son/sonyas15.html </URL>
<DATE> 2005/04/26/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Fotoğraflar yayınlandı... İşte hamile Britney Spears 
</HEADLINE>
<TEXT>

     Evlilikleri, boşanmaları, skandalları ve seks hayatıyla sürekli gündemde olan ünlü pop şarkıcısı Britney Spears, hamile olduğunu açıkladıktan sonra ilk kez görüntülendi. 
     Seksi popçunun fotoğraflarını Alman Bild gazetesi manşetten yayınlarken, Spears'in kilo aldığı dikkat çekti. 
     23 yaşındaki sanatçı, kocası Kevin Federline ile Florida'da çıktığı alışverişte paparazzilere yakalandı. 
     
     BEBEĞİN CİNSİYETİNİ KENDİSİ DE BİLMİYOR 

     Hamile olduğunu 12 Nisan'da kendi internet sitesinde yaptığı açıklamayla duyuran Britney Spears'ın bebeğinin cinsiyeti, magazin basınının merak konusu oldu. 
     
Gazetelerde her gün bebeğin cinsiyeti üzerine başka bir yorum yer alınca güzel yıldızın basın sözcüsü kendisinin bile bunu bilmediğini duyurmak zorunda kalmıştı. 
     Şarkıcının sitesinde ''Sizinle mutlu bir haberi paylaşmak istiyorum. Hamileyim, bütün iyi düşünceleriniz ve dualarınız için teşekkürler'' şeklindeki duyurusunun ardından hayranları siteyi tebrik bombardımanına tutmuştu. 
     Britney Spears'ın kocası Kevin Federline'in eski sevgilisi Shar Jackson'dan iki çocuğu bulunuyor. 


     
</TEXT>
</DOC>
