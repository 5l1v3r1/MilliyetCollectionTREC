<DOC>
<DOCNO> 302012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/29/son/sonyas02.html </URL>
<DATE> 2004/12/29/ </DATE>
<TIME> 08.15 </TIME>
<AUTHOR>  </AUTHOR>
<HEADLINE>
Süper zenginler 2004 yılında servetlerine servet kattı... 
</HEADLINE>
<TEXT>

     ABD'de ekonomi bu yıl çok parlak olmasa da Amerikalı süper zenginlerin servetlerine servet kattığı kaydedildi. 
     Amerikan Forbes dergisine göre, kumarhaneler şehri Las Vegas'ın en zengini, ABD'nin ise 11. zengini durumunda bulunan Sheldon Adelson 2004 yılında 15,3 milyar dolarlık servetine 13,5 milyar dolar ekleyerek servetine servet katanlar arasında birinci oldu. 
     Adelson'u 7 milyar dolarlık servetlerine 6 milyar dolar katan Google'ın kurucuları Sergey Brin ve Larry Page takip etti. 
     Internet üzerinden satış ve müzayede yapan eBay'in sahibi Pierre Omidyar da sahip olduğu 13,4 milyar dolara 5,6 milyar dolar ekledi. 
     Forbes diğer süper zenginler ve 2004 yılında servetlerine yaptıkları ilaveleri şöyle sıraladı 
     -Kirk Kerkorian 8,1 milyar dolarlık servetine 3,1 milyar ekledi. 
     -Michael Dell 15,9 milyar dolarlık servetine 2,1 milyar dolar ekledi. 
     -Warren Buffet 41,5 milyar dolarlık servetine 1,5 milyar dolar ekledi. 
     -Edward Lampert 2,5 milyar dolarlık servetine 1 milyar dolar ekledi. 
     -Stephen Wynn 2 milyar dolarlık servetine 1 milyar dolar ekledi. 
     -Martha Stewart 850 milyon dolarlık servetine 550 milyon dolar ekledi. 
     -Jeffrey Katzenberg 1 milyar dolarlık servetine 200 milyon dolar ekledi. 
     
</TEXT>
</DOC>
