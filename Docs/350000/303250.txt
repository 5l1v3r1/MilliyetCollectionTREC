<DOC>
<DOCNO> 303250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/04/spor/bbas.html </URL>
<DATE> 2005/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe duble yaptı 82-47 
</HEADLINE>
<TEXT>


Sarı - Lacivertliler potada erkeklerden sonra kızlarda da Galatasaray'ı devirdi, ligdeki 11. maçından da galibiyetle ayrılarak namağlup liderliğini devam ettirdi 


35 sayı fark attı 
FENERBAHÇE, Basketbol Ligi'nde erkeklerden sonra kızlarda da Galatasaray'a şans tanımadı, ezeli rakibi karşısında adeta şov yapan Sarı - Lacivertliler salondan 35 sayı farkla galip ayrıldı. Fenerbahçe ilk periyoddan itibaren üstünlüğü ele aldı, devreyi de 24 - 17 önde kapadı. İkinci yarıda arayı daha da açan Sarı - Lacivertliler özellikle Zanze, Müjde ve Şaziye'nin skorer oyunu ile farkı yakaladı. 11. maçında da zafere ulaşan Fenerbahçe namağlup liderliğini sürdürdü. 

Maçın karnesi 
HAKEMLER Çağlar Keşkek, Uğur Özgen 
FENERBAHÇE Nilay 6 8, Şaziye 6 11, Nalan 6 6, Johnson 6 8, Zanze 7 15, Esra 6 6, Müjde 7 12, Şükran 5 4, Nazlı 5 2, Serap 7 8, Melike 5 2, Tuğçe 4 
GALATASARAY Tuğba 5 8, Nebahat 6 9, Belgin 4 5, Seda 5 7, Gülçin 6 13, Duygu 4 1, Tuğçe 4 2, Saynur 4 2, Hilal 3 
1.PERİYOT 15 - 10 Fenerbahçe , 2.PERİYOT 34 - 17 Fenerbahçe , 3. PERİYOT 61 - 32 Fenerbahçe , MAÇ SKORU 82 - 47 Fenerbahçe n ERDOĞAN DERMANCI 

POTADA BUGÜN 
ULEB CUP - F GRUBU 
Ayhan Şahenk Salonu 
19.30 Darüşşafaka-S.Kapfenberg Avusturya 

Demirel'den gönderme 

BASKETBOL Federasyonu Başkanlığı'na yeniden aday olan Turgay Demirel, dün programını açıklarken, Ülker'de bir dönem yöneticilik yapan diğer aday Lütfi Arıboğan'a göndermede bulundu. Demirel, "Aday olan diğer yöneticinin hangi bütçeleri sadece bir takım için ne şekilde harcadığına bakın" dedi. Toplantıya Fenerbahçe Başkanı Aziz Yıldırım, asbaşkanlar Mahmut Uslu, Murat Özaydınlı, Galatasaraylı yönetici Derya Taşdelenler ve antrenör Halil Üner de katıldı. 

'Potada yeni bir sayfa açılacak' 

Arıboğan inanıyor 
BASKETBOL Federasyonu başkan adaylarından Lütfi Arıboğan, 6 Ocak'ta Türk basketbolunda beyaz bir sayfa açacaklarını söyledi. Arıboğan, "Tek görüşlü yönetim anlayışı nedeniyle Türk basketbolunda ortaya çıkan bu olumsuz fotoğrafın sorumluluğunu mevcut yönetimin de üstlenmesi gerekmektedir" dedi. 

Kulein çekildi 
ARIBOĞAN, seçimin yapılacağı 5 Ocak Çarşamba günü saat 17.00'de bilgi ve birikimlerine güvendiği son derece değerli yöneticilerle birlikte tüm camiayı kucaklayarak, bu bayrağı devralacaklarına inandığını belirtti. Öte yandan diğer aday Mahmut Kulein ise dün yazılı bir açıklama yaparak yarınki yarıştan çekildiğini ifade etti. 

İTÜ 66 - Tekel 76 

TEKEL, İTÜ'yü Phillips ve Serhat'ın skorer oyunuyla evinde devirerek önemli bir galibiyet ulaştı. Ev sahibi takımda Harun'un 30 sayısı da sonucu değiştirmeye yetmedi. 

Maçın karnesi 
HAKEMLER Fatih Dalay, Caner Kanan, 
Can Atsüren 
İTÜ Kemal 4 2, Harun 8 30, Güray 7 14, Reha 5 4, Serdar 5 5, Berkan 5 6, Gökhan Gökçeoğulları 3 , Selim 5 5, Gökhan Taşdıvar 3 
TEKELSPOR Wilkers 7 14, Phillips 8 21, Fatih 4 2, Atıl 4 4, Dixon 5 4, Mehmet 6 8, Serhat 8 20, Engin 5 3 
1.PERİYOT 20 - 20, 
2.PERİYOT 30 - 28 İTÜ , 
3.PERİYOT 48 - 43 Tekel , 
MAÇ SKORU 76 - 66 Tekel 
BEŞ FAUL Serhat 38.17 , Selim 39.18 


</TEXT>
</DOC>
