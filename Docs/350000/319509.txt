<DOC>
<DOCNO> 319509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/01/yazar/asik.html </URL>
<DATE> 2005/03/01/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Etiyopya fıkrası 
</HEADLINE>
<TEXT>


Başbakan Erdoğan bugün 5 günlük bir gezi için Etiyopya ve Güney Afrika'ya doğru yola çıkıyor... Fakir ve sıska insanlar ülkesi Etiyopya hakkında hayli fıkra anlatılır... Mesela... 
- Neden Etiyopyalı askerler dünyanın en iyileridir 
- Çünkü tüfeğin arkasına saklanabilen tek asker onlardır. 
- Bir Avrupa asansörü ile Etiyopya asansörü arasında ne fark vardır 
- Avrupa'da asansörde "4 kişi 320 kilo" diye yazar Etiyopya'da "320 kişi 4 kilo" diye. 
- İlk futbol maçında seyirciler neden sahaya hücum etmiş 
- Hakemin çıkardığı sarı kartı bisküvi sanmışlar... 
- Bir Etiyopyalı kapıyı çaldığında içerdeki ne der 
- Seni buraya hangi rüzg r attı. 
- Zengin Etiyopyalı ile fakir Etiyopyalı arasında ne fark vardır 
- Zengin Etiyopyalı beline Rolex marka saat takar. 
- Bir kutu fasulye konservesi bulan Etiyopyalı ne yapar 
- Hemen lokanta açar... 

İsveç Başbakanı Persson, Ankara'yı AB konusunda "Rahatlamaya girdiniz" diye uyarmış. 
Evet, müzakere tarihinden sonra AKP asker karşısında bayağı rahatladı... 
Haldun Ertem 

İncirlik'te atom... ABD'de yayımlanan "Bulletin of the Atomic Scientist" dergisinin Aralık 2004 sayısında, ABD'nin Avrupa'da toplam 480 adet atom bombası bulundurduğu, bunlardan 90 tanesinin Türkiye'de, İncirlik Üssü'nde konuşlandığı yazıldı. Milli Savunma Bakanı Vecdi Gönül, bu konuda sorulan soruya "Yoktur" demedi, "Gizlilik kapsamındadır" yanıtını verdi. İncirlik'in bir "Türk" askeri üssü olduğu sık sık vurgulanıyor. Bir yandan İran'ın nükleer silah edinmesine karşıyız, bir yandan ABD'nin 90 bombasına depoculuk ediyoruz. Garip değil mi 

The Observer... İngiliz The Observer gazetesinde Nouritza Matosyan adlı Ermeni yazarın kaleme aldığı Orhan Pamuk'u öven yazıda 
"Turkey's bloody past" yani "Türkiye'nin kanlı geçmişi" şeklinde bir alt başlık yer alıyor. Kanada'da yaşayan Gürkan H. Kılıçaslan, gazeteyi protesto etmiş. Biz de yalnız sömürgeci geçmişi değil, Irak'taki bugünü de kanlı olan İngilizleri aynaya bakmaya davet ediyoruz. 

Fransa'da taraftar kupada elenen takımını ligde attığı golleri alkışlamayarak protesto ediyormuş. 
Bizde sökmez. Bizimki protestodan alınır, ligde de gol atmaz. 

Cezalar geliyor Yeni Türk Ceza Yasası, 1 Nisan'da yürürlüğe girecek. Basın camiası, başına geleceklerin henüz ayırdında değil... Meclis Adalet Komisyonu Üyesi CHP Milletvekili Orhan Eraslan, yasa görüşülürken bizleri çok uyardı. Ama kimse oralı olmadı. Dün kendisiyle yeniden konuştuk. Yasada 23 ayrı suçtan basına hapis öngörüldüğünü kaydetti ve örnekler verdi 
- Üçüncü sayfalarınız artık sönükleşecek. Devam eden davalarla ilgili fotoğraf yayımlanamayacak, isimlerin yalnızca baş harfleri yazılabilecek. Ceza kesinleşse bile hırsıza hırsız, hortumcuya hortumcu demek yok. 
Geliyoruz yeni yasanın daha hassas noktalarına... Eraslan anlatıyor 
- Bir siyasetçi veya herhangi biriyle konuştunuz. Adam ertesi gün ben bunları söylemedim derse mahk m oluyorsunuz. O yüzden konuşmayı banda almanız zorunlu. Ya da yayımı için yazılı izin alacaksınız. Bir Bakanlar Kurulu toplantısında şunlar konuşuldu, falanca bakan şöyle dedi, şeklinde haber veremezsiniz. Eğer o bakan onu söylemediğini iddia ederse yine hapse mahk m olursunuz... 
AB ölçütleriyle de bağdaşmayan bu uygulamalar, acaba basına karşı düşmanlığın sonucu mu 
Orhan Eraslan şöyle diyor 
- Ben basına karşı özel bir kasıtlarının olduğunu sanmıyordum. Ancak iftira maddesi görüşülürken buna ikna oldum. Normal vatandaş iftirasını geri alır ve özür dilerse öngörülen cezanın beşte birine çarptırılıyor. Ama gazeteciye hiç indirim yapılmıyor. Yasanın görüşülmesi sırasında Adalet Bakanı Cemil Çiçek ve Komisyon Başkanı Köksal Toptan, geçmişte kendileriyle ilgili kimi yanlış haberleri ortaya atarak, basına indirim yapılmamasında ısrarcı oldular. 

Hayvanlar artık üçe ayrılıyor ot-obur, et-obur, petrol-obur ... 
Akif Kökçe 



</TEXT>
</DOC>
