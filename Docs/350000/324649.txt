<DOC>
<DOCNO> 324649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/18/yasam/yas02.html </URL>
<DATE> 2005/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Öldürdüğü eşini 2 kızıyla yakacaktı 
</HEADLINE>
<TEXT>


Ömer Güzel, kendisinden boşanmak isteyen eşi Havva'yı boğarak öldürdü. Suçunu örtbas etmek için de evini ateşe verdi. Bu sırada evde uyuyan 2 kızı ise kıl payı kurtuldu 

NAMIK KEMAL KILINÇ DHA 

Antalya'nın Serik ilçesinde yaşayan ve aralarında şiddetli geçimsizlik olan Güzel çifti, önceki gece de, saat 23.00 sıralarında Ömer Güzel 24 'in eve geç gelmesi üzerine tartıştı. Eşi Havva Güzel'e 31 beraberinde getirdiği meyve suyundan ikram etmek isteyen Ömer Güzel, genç kadının içmek istemeyip "Senden boşanacağım" demesi üzerine sinirlendi ve tartıştığı eşi Havva'yı oturma odasında boğarak öldürdü. Suçunu örtbas etmek isteyen Ömer Güzel, eşinin yangında öldüğü süsünü vermek için eşinin üzerinde yattığı halıyı tutuşturup evi terk etti. 

Kızı dumandan uyandı 
Güzel çiftinin, odalarında uyuyan biri 6 yaşında, diğeri henüz 6 aylık olan 2 kızından büyük olanı ise duman kokusunu alarak uyandı. Üst kattaki komşularına çıkan Ayşenur, oturma odasında yangın çıktığını, annesinin de halının üstünde uyuduğunu söyledi. Komşular ise tutuşan halıyı söndürüp dumandan zehirlendiğini sandıkları genç kadın için ambulans çağırdı. Ancak kadının, boğazı sıkılarak öldürüldüğü anlaşıldı. 
Ömer Güzel, polis merkezine giderek teslim oldu. Havva Güzel'in daha önce birkaç kez, eşinin Antalya'da başka kadınlarla ilişki yaşadığı, aralarında şiddetli geçimsizlik olduğu gerekçesiyle emniyete şik yette bulunduğu belirlendi. 




</TEXT>
</DOC>
