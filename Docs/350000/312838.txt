<DOC>
<DOCNO> 312838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/06/yazar/tamer.html </URL>
<DATE> 2005/02/06/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Kendinizi yeniden keşfetme seansı 
</HEADLINE>
<TEXT>


Önünüzde 3 farklı senaryo var. Yapacağınız ilk iş, size en cazip görünenini seçmek 
1. seçenek Yıl 2200. Günümüzden 215 yıl sonrasındasınız. Gezegenler federasyonu, dünyamızdan bir temsilci göndermesini istiyor. Temsilciyi sizler kendi aranızdan seçip göndereceksiniz. Dünyayı, gezegenler federasyonunda temsil edecek kişinin, hangi özelliklere sahip olmasını isterdiniz 
2. seçenek 17. yüzyıl İngilteresi'ndesiniz. Kraliçe 1. Elizabeth dönemi. Shakespeare'in eserlerini, adı Shakespeare olan tek bir gerçek kişi mi yazdı Yoksa... Göreviniz, araştırmacı gazeteci rolünü üstlenip, o dönemde gerçekte neler olup bittiğini bulup çıkartmak. 
3. seçenek Bu son seçenekte günümüzdesiniz. Ve size, dünya poker şampiyonasında bir koltuk veriliyor. Eğer masada son kalan oyuncu olmayı başarabilirseniz, 4 milyon dolar ödül kazanacaksınız. Bunu başarmak için ne tür özelliklere sahip olmanız gerek 

Gezegenler federasyonu 
Geçen hafta Davos'ta Dünya Ekonomik Forumu'nun bir kısım katılımcıları, kendilerini yeniden keşfetmek üzere bu atölye çalışmasına girdiler. Tercih ettikleri seçeneğe göre gruplar oluşturdular ve her grup beyin fırtınasıyla kendi içinde, ideal kişinin özelliklerini belirledi 

Dünyayı günümüzden 215 yıl sonrasında gezegenler federasyonunda temsil edecek kişi 
a Kendine güvenen, cesur 
b Diğerleri karşısında kendini kabul ettirme becerisine sahip 
c Tutku ile mantığın karışımı Herşeyi bu karışımın içinde harmanlayan, ancak ne zaman salıvereceğini de iyi bilen... 
d Risk almaya istekli, bir işi körlemesine yapabilen, sırf yapılmış olsun diye doğru - yanlış, yalap - şap yapabilen 
n Shakespeare'in peşine düşmeye talip grup, gerçeği ortaya çıkarabilmek için şu kişilik özelliklerinde birleşti 
a Hayata tutkuyla bağlılık 
b Aktif ve esnek olmak 
c Risk almaya istekli olmak 

Poker şampiyonu 
Kendilerini dünya poker şampiyonu olmaya aday görenlerin sahip olmaları gereken kişilik özellikleri ise şöyle sıralandı 
a Sabırlı, büyük bir dinleyici 
b Şefkatli, duygusal 
c Dürüst, kendi içinde çelişkileri olmayan 
d Bugünle meşgulken, geleceğe de bakabilen bir vizyona sahip 
e Umutlu, bardağın dolu tarafını görebilen 
f Mizah yeteneği olan 
g Durumun ciddiyetini kavradığı halde, sırtını koltuğuna yaslayıp ciddi olmadığını söyleyebilen 
h Bilgelik, sağduyu, kendini karşısındakinin yerine koyabilme yeteneği 
i Cesur, güçlü, fakat zorba değil 
k Alçak gönüllü 
l Açık fikirli 

Paulo Coelho 
Gördüğünüz gibi konular da zaman dilimleri de çok farklı olduğu halde, 400 yıl öncesi için de, 220 yıl sonrası için de sahip olunması gereken özelliklerin büyük bölümü örtüşüyor 
Risk almaya istekli olacaksınızCesur ve güçlü olacaksınız. Hatta -katılımcılar belirtmemiş ama- gerektiğinde gözünüzü de karartacaksınız. Hiçbir şeyin size altın tepsi içinde sunulmayacağını bileceksiniz.Hayatı ucundan tutmayacak, ona tutkuyla bağlı olacaksınız 
Davos'un müdavimlerinden romancı Paulo Coelho'nun dediği gibi hayat, aslında her insanın içindeki cevheri çıkartmaya dönük olarak, pek çok fırsatı barındırıyor. Önemli olan önyargılı olmadan o fırsatların peşinden gidebilmek ve kazandığınızda ya da kaybettiğinizde, ondan ayrılıp başka bir düşün peşine takılmayı becerebilmek. 
Yaratıcılık sürecinin püf noktası, insanın kendi kendine söylediği yalanlardan arınmasıymış. Bir pazar günü, üzerinde düşünmeye değer konular bence... 
Ne dersiniz 



</TEXT>
</DOC>
