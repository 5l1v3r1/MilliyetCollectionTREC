<DOC>
<DOCNO> 326526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/24/spor/spo14.html </URL>
<DATE> 2005/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaylar gerildi 
</HEADLINE>
<TEXT>


Okçuluk Milli Takımımız, bugün Danimarka'da başlayacak Dünya Salon Şampiyonası'nda 12 sporcu ile madalya mücadelesi verecek 


NATALIA YOK 
Dünya Salon Okçuluk Şampiyonası bugün Danimarka'da start alıyor. 21 Mart'ta şampiyonanın yapılacağı Aalborg kentine giden Ay - Yıldızlı ekibimiz, 12 sporcuyla mücadele edecek. 
4 gün sürecek dev organizasyona Avrupa Şampiyonu Natalia Nasaridze spora ara verdiği için gitmezken, milli takımımız, Tunç Küçükkayalar, Uğur Balıkçı, Mehmet Darılmaz, Tayfun Kolay, Ogün Yıldız, Uğur Uzun, Damla Günay, Derya Sarıaltın, Zekiye Keskin Şatır, Begül Löklüoğlu, Merve Çakır ve Kübra Özdemir ile madalya kovalayacak. 
Antrenörlerden Cumhur Yavaş, Atina Olimpiyatları'nda istedikleri sonucu alamadıklarını belirterek, "Özellikle bayan takımımız genç ve yetenekli isimlerden kurulu. Kamp döneminde sporcularımızın performansı yeterli düzeydeydi" açıklamasını yaptı. 



</TEXT>
</DOC>
