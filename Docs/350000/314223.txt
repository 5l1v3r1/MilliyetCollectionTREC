<DOC>
<DOCNO> 314223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/10/son/sontur25.html </URL>
<DATE> 2005/02/10/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Boşanma davasında kavga çıktı 
</HEADLINE>
<TEXT>

     Gaziantep'te, 12 yıllık evli çiftin boşanma davasında, taraflar arasında kavga çıktı. 
     Gaziantep Adliyesi ek binasında bulunan 2. Aile Mahkemesi'ndeki boşanma davaları için adliyeye gelen Remzi H. 43 ve Saadet H. 35 , duruşma sırasını bekledikleri sırada tartışmaya başladı. 
     Tartışma sırasında Saadet ve Remzi H.'nin yakınları arasında kavga çıkması üzerine adliye polisi müdahale ederek, tarafları adliye binasından dışarı çıkardı. 
     Basın mensuplarının adliye binası önünde kavgayı görüntülemesi üzerine sinirlenen Saadet H., bazı basın mensuplarına saldırmak isterken yakınları tarafından engellendi. 
     Remzi H. ise 5 yıl önce eşinden, şiddetli geçimsizlik nedeniyle ayrı yaşamaya başladığını, boşanmak için mahkemeye başvurduklarını, 5 çocuğunun olduğunu ancak, çocuklarının da annelerinin yanında kaldığını kaydetti. 
     Duruşma, eksik evrakın tamamlanması için ertelendi. 
     
</TEXT>
</DOC>
