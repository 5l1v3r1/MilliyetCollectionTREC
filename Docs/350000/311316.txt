<DOC>
<DOCNO> 311316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/01/son/soneko14.html </URL>
<DATE> 2005/02/01/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Yapı Kredi Çukurova'ya Turkcell hisseleri için tanınan süre doldu 
</HEADLINE>
<TEXT>

     Yapı Kredi Bankası, banka mülkiyetinde yer alan Turkcell hisseleriyle ilgili olarak Çukurova Grubu'na tanınan satın alma hakkının 31 Ocak 2005 tarihinde dolduğunu bildirdi. 
     Yapı ve Kredi Bankası A.Ş'den Borsa'ya yapılan açıklamada, Bankacılık Düzenleme ve Denetleme Kurumu'ndan BDDK alınan 31 Ocak 2005 tarihli yazı ekinde Çukurova Holding A.Ş'yi muhatap yazıya yer verildiği belirtilerek, YKB'ye muhatap yazı ekinde yer alan içeriğe ilişkin şöyle denildi 
     ''31 Ocak 2003 tarihli sözleşmenin maddelerinde açıkça belirtildiği üzere, Yapı ve Kredi Bankası A.Ş. mülkiyetinde yer alan Turkcell hisseleri ile ilgili olarak Çukurova Grubu'na tanınan satın alma hakkı 31 Ocak 2005 tarihinde dolmaktadır. Esas itibariyle Çukurova Grubu mülkiyetindeki Yapı ve Kredi Bankası A.Ş. hisselerinin satış sürecini düzenleyen 5 Ağustos 2004 tarihli ek sözleşmeyle ise, bahse konu opsiyonun vadesinde herhangi bir değişiklik yapılmamıştır.'' 

     
</TEXT>
</DOC>
