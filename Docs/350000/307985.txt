<DOC>
<DOCNO> 307985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/20/yasam/yas03.html </URL>
<DATE> 2005/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Megakentler için felaket alarmı 
</HEADLINE>
<TEXT>


BM Afet Kurtarma Direktörü uyardı Deprem, sel ve diğer doğal afetler yüzünden milyonlarca insan hayatını kaybetme riskiyle karşı karşıya... 

DIŞ HABERLER SERVİSİ 

Megakentler hızla büyüyor 
JAPONYA'NIN Kobe kentinde 6 bin 500 kişinin ölümüne neden olan depremin 10. yıldönümü nedeniyle düzenlenen afet önleme konferansında konuşan Birleşmiş Milletler BM Afet Kurtarma Direktörü Jan Egeland, dünyanın hızla büyüyen megakentlerini bekleyen tehlikeye dikkat çekti. 

En risklisi Tokyo 
EGELAND, Tokyo da dahil olmak üzere megakentlerin bazılarının depreme, bazılarının da sellere ve diğer doğal afetlere karşı son derece korumasız olduğunu söyledi. "Güney Asya ülkelerini vuran tsunami, trajik de olsa dünyanın gözünü açtı" diyen Egeland, bu alana yapılan yatırımların durdurulmamasını istedi. Nüfusu 10 milyondan fazla kentlere "megakent" deniyor. Bu kentlerden en çok endişe uyandıranı ise dünyanın 2. büyük ekonomisinin başkenti olan Tokyo... 

En kalabalık 5 megakent Tokyo 35.3 milyon Mexico City 19 milyon New York - Newark 18.5 milyon Bombay 18.3 milyon Sao Paulo 18.3 milyon 


</TEXT>
</DOC>
