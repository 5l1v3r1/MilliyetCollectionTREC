<DOC>
<DOCNO> 325815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/22/son/sondun11.html </URL>
<DATE> 2005/03/22/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Tulkarim artık Filistin'in... 
</HEADLINE>
<TEXT>

     İsrail'in, Batı Şeria'nın Tulkarim kentinin denetimini Filistinlilere devri işlemlerinin tamamlandığı bildirildi. 
     İsrailli ve Filistinli komutanlar, İsrail sınırı yanındaki 50 bin nüfuslu Tulkarim'in devri için düzenlenen küçük törende, kapıların açılmasından önce el sıkıştılar. 
     Tulkarim'in denetiminin Filistinlilere devri işlemleri dün geç saatlerde başlamıştı. 
     Filistinlilerin Batı Şeria'nın Eriha kentinin denetimini yeniden kazanmasından birkaç gün sonra Tulkarim'in denetiminin devri, İsrail'in, Filistinli silahlı gruplarla geçen hafta ateşkes süresini uzatılması yönünde anlaşan Filistin Devlet Başkanı Mahmud Abbas'a bir jesti olarak görülüyor. 
     İsrail, 8 Şubat'ta Mısır'da yapılan zirve öncesinde Batı Şeria'nın 5 kentinin denetimini Filistinlilere devretmeyi taahhüt etmişti. Ancak devir işlemleri, geçen ay Tel Aviv'de bir gece kulübünde düzenlenen intihar saldırısı ve güvenlik konusundaki tartışmalar yüzünden ertelenmişti. 
     İsrailli yetkililer, Batı Şeria'nın Kalkilya kentinin denetiminin devrinin de gelecek hafta yapılacağını bildirdiler. 
     
</TEXT>
</DOC>
