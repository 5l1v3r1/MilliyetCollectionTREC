<DOC>
<DOCNO> 332377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/magazin/yazdud.html </URL>
<DATE> 2005/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ortaköy cıvıl cıvıl 
</HEADLINE>
<TEXT>


Veysel'de Oxy-Life Plus mucizesi, Çaydanlık Cafe, Beer Strada, Cafe Des Theatres, Meridien Ice'da Ferdi Özbeğen, Gola'da Barbaros... 



Efendim, havalar, İzmir'in güzel kızları gibi kararsız. Hemşehriler, kızmasın Biz İzmirli kızlar 'evet' dediğimiz bir şeye ardından 'hayır'ı yapıştırırız. Neyse, geçen gün biraz moral yapayım dedim ve soluğu komşum, kankam, dürüst arkadaşım, ünlü kuaför Veysel'in Ulus'taki dükkanında aldım. Yine çok kalabalıktı. Fatih Ağabeyim Terim acayip kilo vermiş, manken gibi olmuş. Bir tarafta Matraş Deri'nin yakışıklı patronlarından Erdal, yeni doğan bebeğine cep telefonuyla öpücüklerini yolluyordu. Mehmet Aslantuğ her zamanki ağırlığı ile saçını kestirirken genç ve başarılı otomobil yarışçısı Ozan Şer yine yarışlardan söz ediyordu. DYP'nin yakışıklı Genel Başkanı Mehmet Ağabeyim Ağar işini bitirmiş, çıkıyordu. Simit Sarayları'nın genç patronu Apo'yu Abdullah Kavukçu ve People'ın başarılı işletmecisi Ali Sayar'ı sakal traşı olurken gördüm. Benim işim, cilt bakım uzmanı sevgili Gül'leydi. Ama içerde can dostum İzzet Çapa'nın oksijen terapisinde olduğunu duydum. Ben de sevgili Sevinç'e manikür pedikür yaptırmak için oturdum, o arada da Gül'e oksijen terapisinin ne olduğunu sordum. Çevresel faktörler cildi yoğun bir şekilde etkiliyormuş. Hücresel aktiviteler azalırken kan dolaşımı bozuklukları artıyormuş. Ciltteki gevşeme ve matlık sonucunda da erken yaşlanma süreci başlıyormuş. İşte OXY-LIFE PLUS bu aşamada çok etkiliymiş. Oksijen terapi işlemi 4 farklı şekilde gerçekleştiriliyormuş. Cildin ihtiyacı olan saf oksijen yüzde 95-98 oranında cildin alt katmanlarına kadar inerek cildin yenilenmesini ve çizgilerin açılmasını sağlıyormuş. Tabii İzzet'in ardından koltuğa hemen ben geçtim. Veysel Şenel'i gerçekten kutluyorum. Bu adam kazandığı parayı mesleğine yatırıyor. Ben çok memnun kaldım. Arzu edenler için Veysel'in telefon numarası 0212 287 01 92. 

Ortaköy çok keyifli 
Efendim, yaza Ortaköy'de büyük bir hareket ve canlılık yaşanacak. Demedi demeyin. En az Reina kadar cıvıl cıvıl bir eğlence kompleksi haline getirilecek Ortaköy ve çevresi. Geçen yılın popüler mekanlarından Banyan, Starbucks Cafe, The House Cafe ve daha pek çok sürprizler yaşanacak Ortaköy'de. buzBar ise yine aynı yerinde. Geçen yılki Zihni'nin yerinde ise Fashion Cafe açılabilir. Kısacası Kuruçeşme Arnavutköy arası çok hareketli olacak bu yaz. Dilerim bereketli de olur. Hafta sonu Ortaköy turu yaptım. Ergun Ağabeyim Berksoy , Türkiye'deki Sezar Otelleri'nin patronunun pırıl pırıl iki çocuğu Ferdi ve Lizi, asistanı Gülçin ve yabancı bir konuklarıyla çok güzel eğlendik. Tıklım tıklımdı Ortaköy. Çoğunluk yolumu kesip 'Size Anne Diyebilir miyim ' evinde yaşananları sordu. Önce oradaki favori yerim Cafe Çaydanlık'ta oturup midemizi doldurduk. Yakışıklı patron Göksel Sunter yoktu. Müdür Mehmet Hırca, şef Hüseyin Damga, garsonlar Arif Karabulut ve İsmail Ekiz, üşümeyelim diye içerde bir masa ayarladılar. Sağolsunlar. Buranın kahvaltısı, omletleri, salataları, ana yemekleri, soğuk-sıcak sandviçleri, tatlıları çok lezzetli. Fiyatları da makul, öneririm. Biz o gün ortaya paçanga, kıtır piliçli sandviç söyledik. Ben ve Gülçin ızgara tavuk salatası aldık. Çocuklar mantar soslu bonfile yedi. Özel çikolatalı-bademli tart ve frambuazlı cheese cake de harikaydı. Göksel'in kilolarından, mekanlarındaki lezzet anlaşılıyor zaten. Cafe Çaydanlık'ın telefon numarası 0212 259 19 55 

Beer Strada ve Cafe Des Theatres 
Ortaköy'e gelip de Ertekin'e uğramamak olmaz diye kapıdan 'ceee' dedim. Sevgili Hıncal Ağabey Uluç oradaydı, biraz lafladık. Ertekin'in de mönüsü damak tadıma uygun. Özellikle pastırmalı kuru fasulyesi, karnıyarığı ve domatesli pilavı. Bir de benim 'Prenses' dediğim, POSTA yazı işleri müdürlerinden sevgili Betül Kabahasanoğlu'nun çok sevdiği, özel ithal midyeden gemici usulü hazırlanan özel yemeği harika. Patates kızartmasıyla veriliyor. Ha bu arada bademli keki mutlaka denemelisiniz. Ertekin'de fiyatlar, özel yemek midye dışında her keseye uygun. Telefon numarası 0212 259 39 90. Cafe Des Theatres'dan sonra dört ay önce açılan ve kısa sürede popüler olan Beer Strada'ya uğradım. Beer'nin ortağı olan sevgili Ziya Akkaş'ı yıllardır tanırım. Çok güzel bir yer yapmışlar. Ortaköy'ün tarihsel dokusunda post modern bir görüntü içeriyor Beer. Bistro tarzında. Dünya mutfağının seçkin örnekleri var mönüde. Çeşit zengin. Zaman zaman Latin, Hint, Küba ve Meksika geceleri, maskeli ve pijamalı partiler gibi farklı geceler düzenliyorlar. Yaz sezonuna bayağı hızlı girecekler. Beer Strada'da müziği, DJ yapıyor. Özel gün ve gecelerde ise isteğe göre canlı performans gruplar yer alıyor. Dekor tasarım ve dizayn 'Specta Medya'dan Deniz Erciyas'a ait. İşletmeciliğini de Ziya Akkaş'ın yaptığı Beer Strada'nın Halkla İlişkiler-İletişim ve Basın Müdürü Özkan Kandemir. Mönüde başlangıç olarak şunlar var Peynir tabağı karışık combo, tavuk kanatları, soğan halkaları, tercihe göre acılı ve normal kızartılmış rokfor soslu tavuk kanadı, sarımsaklı-yoğurtlu-kıymalı paçanga, karides güveç. Öneriyorum. Salatalar Marul yaprakları üzerine piliç göğsü, göbek salatası üzerine ton balığı ve capari çiçeği, göbek salata üzerine Cajun baharatlı tavuk parçaları... Ayrıca sandvich, burger, makarna çeşitleri, ana yemeklerde Meksika usulü tavuk ve tavuk içinde patlıcan, soğan, biber, sarımsak, domates olan Meksika usulü bonfile, patates tava ve mevsim sebzeleriyle verilen t-bone steak özel yemekler arasında. Tatlı olarak da yanında vanilyalı dondurma bulunan sıcak çikolatalı pasta, muz ve çikolata soslu keki tatmalısınız. Telefon 0212 260 40 42. 

Ferdi özlemi ve Barbaros 
Efendim, Beyoğlu'ndaki Cahide On5'in bulunduğu binanın üst katında yer alan ve hayli popüler olan Meridien Ice'da Ferdi Özbeğen ile nostalji geceleri devam ediyor. 8 ve 15 Nisan'daki geceler dolduğu için yoğun talep üzerine 7 Nisan Perşembe gecesinde de Ferdi sahne alacak. Telefon numarası 0212 243 33 75. Son anda sevgili Cengiz Karavan telefon açtı. Son ayların başarılı isimlerinden Barbaros da perşembe akşamı Zincirlikuyu'da La Pergola'nın üstünde yer alan Gola'da sahneye çıkacakmış, bilginize... Evet efendim, yerimizin darlığı nedeniyle bugünlük de bu kadar. Sevinçleriniz okyanuslar, üzüntüleriniz ise kum tanesi kadar olsun. 

Altın Öğütler 
İradesine sahip olabilen, başkalarına sözünü dinletebilir. 



</TEXT>
</DOC>
