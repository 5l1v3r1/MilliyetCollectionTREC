<DOC>
<DOCNO> 310052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/27/son/sonyas06.html </URL>
<DATE> 2005/01/27/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Menopoza giren kadınlara cinsel yaşam kokusu 
</HEADLINE>
<TEXT>

     NEVSAL ELEVLİ Londra 

Menopoza giren kadınlar da artık cinsel yaşamda şans sahibi oluyor. New Scientist dergisinde konuyla ilgili yayımlanan araştırma raporunda, genç kadınların heteroseksüel erkeklere cinsel birleşmeye hazır oldukları uyarı mesajını veren Pheromone adlı salgının etrafa yaydığı kokunun sentetik olanının yaşlı kadınlar tarafından kullanıldığında, karşı cinsi etkilediği ortaya çıktı. 
     Harvard Ünivesitesi'nden Joan Friebely ve Massachusets'li Dor. Susan Rako tarafından yapılan çalışmaya, menopoz devresini geçirmiş 44 kadın katıldı. Kadınların yarısının kullandığı parfüme kimyasal yapısı doğal olan sentetik Pheromone katıldı, diğer yarısınınkine ise plasibo yatıştırıcı ilave edildi. Kendilerine Pheromone verilip verilmediğini bilmeyen kadınlardan altı hafta için günlük tutmaları istendi. 
     Pheromone'lu parfüm kullanan kadınların yüzde 41'i yaşamlarındaki cinsel aktivitenin arttığını söyledi. Plasibo kullanan grupta ise bu tip aktivitelerin arttığını söyleyen kadınların oranı yüzde 14'te kaldı. 
     

     
</TEXT>
</DOC>
