<DOC>
<DOCNO> 331641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/09/siyaset/siy06.html </URL>
<DATE> 2005/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Atina memnun 
</HEADLINE>
<TEXT>


TAKİ BERBERAKİS Atina 


Yunanistan Dışişleri Bakanı Petros Molivyatis, TBMM Başkanı Bülent Arınç'ın Türk - Yunan ilişkileri ile ilgili açıklamalarının, iki ülke arasında yakınlaşma açısından "önemli adımlar" olduğunu belirtti. 12 - 13 Nisan'da Ankara'ya resmi bir ziyaret yapmaya hazırlanan Molivyatis, açıklamasında, "İlişkilerimizde yeni bir dönem arzu ediyoruz" dedi. Yunan medyası da, Arınç'ın, açıklamalarının "Atina'da yankılar uyandırdığını" belirtti. Yunan TV kanalları, haberlerinde, "casus belli yok" ifadesini kullandı. Yunan ana muhalefet lideri, PASOK Genel Başkanı Yorgo Papandreu da, "Geçmişte TBMM'nin bu kararının kaldırılması konusunu gündeme getirmiştik. TBMM'nin böyle bir karar almasını diliyorum" açıklamasını yaptı. 



</TEXT>
</DOC>
