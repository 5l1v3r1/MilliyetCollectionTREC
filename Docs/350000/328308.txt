<DOC>
<DOCNO> 328308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/29/son/sonyas15.html </URL>
<DATE> 2005/03/29/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Bir kadın, 27 erkeği öldürmekten yargılanacak 
</HEADLINE>
<TEXT>

     Afganistan'da Şirin Gül adlı bir kadın, aralarında kocasının da bulunduğu toplam 27 erkeği öldürülmekten yargılanacak. 
     Reuters ajansının haberine göre, bir araba hırsızlığı çetesine dahil olan Gül, birkaç ay önce oğlu, aşığı ve 4 suç ortağıyla birlikte tutuklandı ve işledikleri seri cinayetleri itiraf etti. 
     Yargıç Abdülbari Bahtiyari, Gül ve çetesinin Kabil ve Celalabad yöresinde genellikle taksi şoförlerini hedef seçtiğini, Gül'ün kandırdığı taksi şoförlerinin içeceğine sakinleştirici katıp bayılttıktan sonra öldürdüğünü söyledi. Kurbanların, iple boğularak öldürüldüğü belirtildi. 
     Bahtiyari, cesetlerden 17'sinin Gül'ün Celelabad'daki diğerlerinin de Kabil'deki evinde bulunduğunu belirterek, ''Ölenler arasında kocası da var. Onun bazı anlaşmazlıklar nedeniyle öldürüldüğü düşünülüyor. Diğerleriyse arabaları ya da paraları nedeniyle öldürüldüler'' dedi. 
     35-45 yaşlarında olduğu belirtilen Celalabadlı Gül, Kabil'deki Puli Çarki hapishanesinde tutuluyor. Gül ve suç ortaklarının, kısa bir süre sonra yargılanması bekleniyor. 
     
</TEXT>
</DOC>
