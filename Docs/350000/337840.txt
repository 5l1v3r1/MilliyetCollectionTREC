<DOC>
<DOCNO> 337840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/son/sontur01.html </URL>
<DATE> 2005/04/28/ </DATE>
<TIME> 02.15 </TIME>
<AUTHOR>  </AUTHOR>
<HEADLINE>
Kıskanç kumadan aldatma ve zehirleme iddiası 
</HEADLINE>
<TEXT>

     Neşet KARADAĞ DHA 

ADANA’nın İmamoğlu İlçesi’nde eşinin ilk eşi 42 yaşındaki Cemile Göçcük’ü kıskançlık yüzünden zehirleyerek öldüren, 5 çocuğunu da öldürmeye kalkışan 20 yaşındaki kuma Hatice Kuşçu, 6 kez ömür boyu hapis cezası istemiyle yargılanıyor. Daha önceki ifadesinde kumasını kıskançlık yüzünden zehirleyip öldürdüğünü itiraf eden Kuşçu, mahkemede eşi ile ilişkisi olduğunu iddia ettiği komşuları Fadime’nin kendilerini zehirlediğini iddia etti. 
     Hürriyet Mahallesi’nde oturan 30 yaşındaki Yusuf Deveci, 1992'de nikahsız olarak Cemile Göçcük ile evlendi. Çiftin, Çiğdem 11 , Özlem 10 , Hürü 9 , Eşe 7 , Esma 5 ve İsa 4 dünyaya geldi. Deveci 2001’de Hatice Kuşçu Deveci ile resmi nikah kıyarak eve kuma getirdi. Eşlerinin kıskançlık yüzünden sık sık kavga etmeleri üzerine Deveci, ikinci eşi Hatice’den 2003’de boşandı ve babasının evine gönderdi. 
     2004 yılında boşandığı eşi Yusuf Deveci’nin evine tekrar dönen Hatice Kuşçu, ilk geceyi eşi ile birlikte geçirdi. Bu durumu kıskanan Cemile Güçcük, Hatice Kuşçu ile kavga etti. Kavganın ardından iddiaya göre Kuşçu, 18 Eylül 2004’te kuması ile çocuklarını öldürmek için plan kurdu. Yaptığı böreğin içine fare zehiri koyan Hatice Kuşçu, yine içinde fare zehiri bulunan kolayla birlikte kumasına ve çocuklarına yedirdi. Cemile Göçcük zehirlenerek ölürken, kızları, Hürü, Çiğdem, Özlem, Eşe ve Esma ise kaldırıldıkları hastanede yapılan müdahaleyle kurtarıldı. Tarlada çalışan Yusuf Deveci ile uyuyan oğlu İsa ise zehirli börekten yemediği için kurtuldu. 
     
     6 KEZ ÖMÜR BOYU HAPİS 

     Olayın ardından tutuklanıp hakkında Kozan Ağır Ceza Mahkemesi’nde zehirlemek suretiyle adam öldürmek, birden çok kişiyi öldürmeye tam teşebbüs’ suçlarından 6 kez ömür boyu hapis cezası istenen Hatice Kuşçu, suçlamayı kabul etmedi. 
     Daha önce poliste verdiği ifadesinde, eşinin, ilk eşi ve çocuklarıyla daha çok ilgilendiği için kıskançlık krizine girdiğini belirten Kuşçu, İntikam için hepsini öldürmek istedimö derken yargılandığı mahkemede ifade değiştirdi. Hatice Kuşçu, böreğe zehiri komşuları Fadime Yılmaz'ın attığını iddia ederek, Fadime’yi eşimle öpüşürken görmüştümö dedi. 
     Polisteki ifadesini baskı altında verdiğini iddia eden Hatice Kuşçu kendisini şöyle savundu 
     Çırılçıplak soyup elektrik vereceklerini söylediler. Bu yüzden polislerin istediği şekilde ifade verdim. Olayın gerçeği şudur. O gün evimize komşumuz Fadime gelmişti. Yengem kumam Cemile onun için hamur yoğuruyordu. Ben Fadime’yi sevmezdim. Çünkü kocam ile öpüşürken gördüm. O yüzden hamur yoğurmaya katılmadım. Cemile, hamuru pişirip Fadime ile yiyeceklerini söyledi. Fadime geldi, ayak üstü durdu. Yemeden gitti. Ben de tok olduğum için yemedim. Ayrıca, karakolda polisler yemem için o hamurdan börek bana verdi. Ben de bir şey bilmediğim için hamurun ucundan ısırdım. Polisler bana dur, ne yapıyorsun kendini mi öldüreceksin ’ dediler. Elimden hamuru aldılar. Suçsuzum.ö Daha sonra tanık olarak dinlenen Fadime Yılmaz ise, sanığın iddialarının yalan olduğunu söyledi. Duruşma, tanıkların dinlenmesi ve eksik belgelerin tamamlanması için ertelendi. 
     
</TEXT>
</DOC>
