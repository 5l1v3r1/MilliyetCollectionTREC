<DOC>
<DOCNO> 342571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/14/son/sonspo29.html </URL>
<DATE> 2005/05/14/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Akçaabat Sebatspor 2 - Gaziantespor 0 maç bitti 
</HEADLINE>
<TEXT>

     Birinci Süper Futbol Ligi’nde Akçaabat Sebatspor ile Gaziantepspor arasındaki karşılaşma, evsahibi Akçaabat Sebatspor’un 2-0 üstünlüğüyle sona erdi. 
     13. dakikada Ali Eren’den kaptığı topla ceza alanına giren Erhan 
     Namlı, meşin yuvarlağı Gökhan’a aktardı. Bu futbolcunun vuruşunda, kaleci Osman topu çelmeyi başardı. 
     16. dakikada Erhan Namlı’nın pasıyla ceza alanı içinde topla 
     buluşan Gökhan’ın sert şutunda, kaleci Osman uzanarak topu kornere çeldi. 45. dakikada Hakan Bayraktar’ın ara pasında kaleci Kaya, Ali Şen’den önce davranarak topu uzaklaştırmayı başardı. Aynı dakika içinde Ali Şen’in sağdan kullandığı köşe vuruşunda ceza alanı içindeki Orhan’ın kafa vuruşunda, top kaleci Kaya’da kaldı ve ilk yarı 0-0 sona erdi. 
     
     İKİNCİ YARI 

     50. dakikada Erdal’ın ceza alanı dışından çektiği sert şutta kaleci Osman, meşin yuvarlağı kontrol etti. 
     58. dakikada Erdal’ın ceza alanı dışından çektiği sert şutta, yine 
     kaleci Osman uzanarak topu kornere çelmeyi başardı. 
     59. dakikada Ali Şen’in pasıyla kaleci Kaya ile karşı karşıya 
     kalan Hasan’ın vuruşunda, top filelere gitti 1-0. 
     72. dakikada ceza alanında topla buluşan Devran’ın şutunda, kaleci 
     Osman meşin yuvarlağı çeldi. Sonrasında ise tehlikeyi savunma oyuncuları uzaklaştırdı. 
     86. dakikada Bayram, Hasan’dan kaptığı topa ceza alanı dışından 
     sert vurdu. Meşin yuvarlak kaleci Kaya’nın sağından filelerle buluştu 
     2-0. 
     Karşılaşma bu dakikadan sonra gol olmayınca, Akçaabat Sebatspor’un 2-0 üstünlüğüyle tamamlandı. 
     
     KÜNYE 

     

Stat Fatih. Hakemler Metin Aydoğan xxx, Bülent Gökçü xxx, Cemal Bingül xxx. Akçaabat Sebatspor Osman xxx, Ali Eren xxx, Ekrem xx, Ali Şen xxx Dk. 89 Emre , Hakan Bayraktar xx, Hasan xxx Dk. 80 Arif Cem , Ogün xxx, Selahattin xxx, Bayram xxx, Anderson xx, Orhan xx Dk. 62 Ali Bayraktar x . Gaziantepspor Kaya x, Mehmet x, Bouazizi xxx, Erdal xx, Barış x, İlhan x Dk. 85 Doğan , Devran xx Dk. 80 Murat Ceylan , Hasan x, Sedat xxx, Erhan Namlı xxx, Gökhan xxx Dk. 69 Murat x . Sarı Kartlar Dk. 53 Orhan, Dk. 65 Ali Şen Akçaabat Sebatspor , Dk. 90 Sedat Gaziantepspor .      
</TEXT>
</DOC>
