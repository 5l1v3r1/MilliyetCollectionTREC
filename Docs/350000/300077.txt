<DOC>
<DOCNO> 300077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/23/guncel/gun06.html </URL>
<DATE> 2004/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Başsavcı, 'tanık ordusu' talep etti 
</HEADLINE>
<TEXT>


Eski bakanlar Ersümer ve Çakan'ın Yüce Divan'da yargılandığı davada Başsavcı Ok, aralarında tanınmış isimlerin de bulunduğu 50 kişilik bir tanık listesi hazırladı 

ANKARA Milliyet 

Yargıtay Başsavcısı Nuri Ok, eski Enerji bakanları Cumhur Ersümer ve Zeki Çakan'ın Yüce Divan'da yargılandığı davada, aralarında Enerji Bakanı Hilmi Güler, Gazeteci Nazlı Ilıcak, işadamları Şarık Tara ve Korkmaz Yiğit, Turgay Ciner'in şirketlerinde yönetim kurulu başkanlığı görevlerinde bulunan kişilerin de bulunduğu yaklaşık 50 kişinin tanık olarak dinlenmesini istedi. Yüce Divan, kimlerin tanık olarak çağrılacağına karar verecek. 
Savunmasına dün devam eden Çakan, Mavi Akım Sözleşmesi'nin 25 yıllığına Rusya'yla imzalandığını anımsatarak, "Mavi Akım olmasaydı, Türkiye ekonomisi büyük zararlara maruz kalacak, gaz bulamayacaktı" dedi. Çakan, şunları kaydetti "'Mavi Akım Sözleşmesi'ni neden feshetmediniz ' diye yargılanıyorum. Mavi Akım olmasaydı, soğuktan bu celse yapılmayacaktı." 
Ok, Ersümer'in suçlandığı, Esenboğa'da kurulacak mobil santralın 3. sıradaki Park Holding'e, Batman'da kurulacak mobil santralin 1. sıradaki Pasiner - Fernas firması yerine Doğan Karadeniz'e verilmesi iddiasına ilişkin, dönemin Park Enerji A.Ş.'nin yönetim kurulu başkanının tanık olarak dinlenmesini, TEAŞ Yönetim Kurulu Başkanı'na baskı yapılıp yapılmadığının sorulmasını talep etti. Duruşma 3 Şubat 2005'e erteledi. 




</TEXT>
</DOC>
