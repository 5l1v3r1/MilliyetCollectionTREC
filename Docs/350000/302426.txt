<DOC>
<DOCNO> 302426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/01/son/sonspo03.html </URL>
<DATE> 2004/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Pistons tutulmuyor, Mehmet'ten 4 sayı 
</HEADLINE>
<TEXT>

     ABD Profesyonel Basketbol Ligi'nde NBA 10. hafta mücadelesine, bu sabaha karşı yapılan 5 maçla devam edildi. 
     Merkez Grubu'nda 3. sırada bulunan Detroit Pistons, sahasında Portland Trail Blazers'ı yenerek, 32. maçında 19. ve üstüste 3. galibiyetini elde etti. 
     Karşılaşmada Pistons'da ilk 5'te sahaya çıkmasına karşın erken faul problemine girdiği için yalnızca 9 dakika forma giyen Mehmet Okur, 4'de 2 isabetle 4 sayı kaydederken, 1 de savunma ribaundu aldı. 
     Takımda Chauncey Billups, 22 sayı ve 7 asistle en skorer oyuncu olurken, Richard Hamilton, 13 sayı, 6 ribaunt ve 5 asist, Corliss Williamson, 12 sayı ve 10 ribaunt, Ben Wallace da 10 sayı, 15 ribaunt ve 7 blokla Billups'a eşlik etti. 
     Portland Trail Blazers'da ise Rasheed Wallace'ın 17 sayı ve 5 ribaunt, Zach Randolph'un 16 sayı ve 14 ribaunt, Jeff McInnis'in de 13 sayı ve 7 asistlik performansları galibiyet için yeterli olmadı. 
     Ligde yarın maç yapılmazken, 10. hafta mücadelesi, 3 Ocak Cumartesi sabaha karşı yapılacak 12 maçla sürecek. 
     NBA'de, günün maçlarında alınan sonuçlar şöyle 
     Boston Celtics-New Orleans Hornets 94-96. 
     Detroit Pistons-Portland Trail Blazers 78-71. 
     New Jersey Nets-Golden State Warriors 88-70. 
     Los Angeles Clippers-Denver Nuggets 120-104. 
     Houston Rockets-Philadelphia 76'ers 80-72. 
     
</TEXT>
</DOC>
