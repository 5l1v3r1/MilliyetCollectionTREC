<DOC>
<DOCNO> 303911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/06/spor/spo08.html </URL>
<DATE> 2005/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu hakem kör 
</HEADLINE>
<TEXT>



Ada çalkalanıyor 
İNGİLTERE'DE zirve mücadelesi veren Manchester United, kendi sahasında oynadığı Tottenham maçında inanılmaz bir hakem hatası sonucu yenilgiden kurtuldu. Maçın son anlarında Tottenhamlı Mendes'in yaklaşık 45 metreden kaleye gönderdiği top, kaleci Carroll'un kucağından sekerek kale çizgisinin en az bir metre içine düştü. Ancak yan hekem Ray Lewis pozisyonu görmeyince orta hakem golü vermedi. 

Bahiste sayıldı 
GOLSÜZ biten karşılaşma sonrası her iki takımın teknik direktörleri de bu tip hataların yapılmaması için artık teknolojiden yararlanılması gerektiğini söyledi. FIFA da kale çizgilerinin mikroçipli sensörle denetlenmesinin pilot uygulamasına gelecek ay başlanacağını açıkladı. İngiliz bahis şirketi William Hill ise Mendes'in golünü geçerli sayarak oyuncu üzerine oynanan kuponlara ödeme yapacağını açıkladı. 


</TEXT>
</DOC>
