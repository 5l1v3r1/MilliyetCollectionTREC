<DOC>
<DOCNO> 332316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/11/son/sontur36.html </URL>
<DATE> 2005/04/11/ </DATE>
<TIME> 23.08 </TIME>
<AUTHOR>  </AUTHOR>
<HEADLINE>
Trabzon olaylarıyla ilgili olarak 21 sivil toplum örgütü açıklama yaptı 
</HEADLINE>
<TEXT>

     Trabzon'da 21 sivil toplum örgütünun başkan ve temsilcileri tarafından yapılan ortak açıklamada, ''Trabzon üzerinde, son günlerde dış güçler ve onların taşeronları tarafından çirkin oyunların tezgahlanmak istendiği'' kaydedilerek, buna karşı ''temkinli'' olunması istenildi. Trabzon Gazeteciler Cemiyeti'nde Trabzon Belediye Başkanı Volkan Canalioğlu tarafından okunan ortak açıklamada, Kurtuluş Savaşı'nda, ''Bağımsızlık Benim Karakterimdir'' diyerek, Türk Milleti'ni bölüp parçalayarak tarih sahnesinden yok etmek isteyenlere karşı Trabzon halkının topyekün olarak Mustafa Kemal Atatürk'ün yanında olduğu hatırlatıldı. ''Trabzon üzerinde son günlerde dış güçler ve onların taşeronları tarafından çirkin oyunlar tezgahlanmak istendiği'' belirtilen açıklamada, Trabzon'da 4 gün önce yaşanan olayların etkisi geçmeden, F Tipi cezaevleri bahane edilerek açıklama yapılmak istendiğine dikkat çekildi. Açıklamada şöyle denildi 
     ''Güvenlik güçlerinin rica ve uyarılarına rağmen adeta halkı tahrik etmek için her yolu deneyenler, dün yine aynı şekilde davranmışlardır. Trabzon dışında gelenlerin de içlerinde bulunduğu bu grup, basın duyurusunu, yaşanan olağanüstü şartlar nedeniyle, herhangi bir sivil toplum kuruluşunun salonunda veya kapalı mekanlarda yapma yerine, neden kışkırtmaya açık bir mekanı tercih etmiştir Türkiye üzerinde oyun oynamak isteyenlerin oyunlarına neden alet olmuşlardır Bütün tahriklere rağmen birçok yerde olduğu gibi etrafı kırıp geçmeyen, devlet malına zarar vermeyen, esnafın işyerlerinin camını kırmayan, ülke, bayrak, Cumhuriyet ve demokrasi sevgisi en üst düzeyde bulunan Trabzon halkının içine çekilmek istendiği çirkin oyunun başrol oyuncuları olunması istenmektedir'' Olaylara bir kısım vatandaşların maalesef alet olduğu ifade edilen açıklamada şunlar kaydedildi 
     ''Olayları sadece kendi taktıkları gözlüklerle yorumlayan ve Trabzon halkına hakaret edecek kadar ağır yazılar yazan yazarlara kullandıkları çirkin ifadeleri aynen iade ediyoruz. Trabzon halkını, Trabzon üzerinden ülkemizin huzurunu bozmaya, kaos ve kargaşa ortamı yaratarak birlik ve beraberliğimizi zedeleyip dış güçlerin emellerine hizmet etmeye çalışanlara karşı temkinli olmaya davet ediyoruz. Gelin, karanlık güçlerin oyunlarını boşa çıkartalım ve asayişin teminini güvenlik güçlerine bırakalım. Bu anlamda başından beri büyük bir titizlikle görev yapan polis teşkilatımıza teşekkür ediyor, yargı sürecinin devam ettiğini, yargısal faaliyetlerin kamuoyu nezdinde denetlenemeyeceğini ve yargıya güvenilmesi gerektiğini ifade ediyor, halkımızın bu tür olaylardan ve tahriklerden kaçmaları gerektiğini vurguluyoruz.'' 
     
</TEXT>
</DOC>
