<DOC>
<DOCNO> 312627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/05/son/sondun04.html </URL>
<DATE> 2005/02/05/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Afganistan'da düşen uçak... Arama çalışmaları devam ediyor... 
</HEADLINE>
<TEXT>

     Herat-Kabil seferini yaparken Afganistan'da düşen KAM Havayolları'na ait uçağın enkazını arama çalışmaları devam ediyor. 
     Afganistan Devlet Başkanlığı'ndan yapılan açıklamada, 8 kişilik mürettebatla birlikte aralarında 9 Türk vatandaşının da yer aldığı 104 yolcusu bulunan uçağın düştüğü bölgedeki çalışmaların tekrar başladığı bildirildi. 
     NATO sözcüsü, enkazın henüz bulunamadığını, havadan arama çalışmalarının kötü hava şartları nedeniyle zorlukla yürütüldüğünü, 80-100 kadar askerin, uçağın düştüğü tahmin edilen bölgeye gönderildiğini söyledi. 
     Sözcü, çalışmaların, Afganistan'ın başkenti Kabil'in 30-35 kilometre kuzeydoğusunda yoğunlaşacağını belirtti. 
     Boeing 737 tipi yolcu uçağıyla Perşembe günü irtibat kesilmiş ve uçak kısa bir süre sonra radar ekranından kaybolmuştu. 
     
</TEXT>
</DOC>
