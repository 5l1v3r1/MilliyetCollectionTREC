<DOC>
<DOCNO> 340208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/06/son/sonspo05.html </URL>
<DATE> 2005/05/06/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Galatasaray ile Ankaragücü, ligde yarın 80. randevuda... 
</HEADLINE>
<TEXT>

     Galatasaray ile Ankaragücü, yarın yapacakları karşılaşmayla, Birinci Futbol Ligi’nde 80. kez karşı karşıya gelecek. 
     2 takım arasında ligde şimdiye dek yapılan 79 maçta, 
     Galatasaray’ın galibiyet sayısında 48-13 gibi büyük bir üstünlüğü göze çarpıyor. Taraflar, 18 maçta ise eşitliği bozamadı. 
     Galatasaray’ın ligde attığı toplam 162 gole, başkentin sarı-lacivertli ekibi 68 golle karşılık verebildi. 
     2 takım arasında sezonun ilk yarısında Ankara’da yapılan maçı 
     Galatasaray 1-0 kazanmıştı. 
     
     İSTANBUL’DAKİ MAÇLAR 
     Galatasaray ile Ankaragücü arasında İstanbul’da yapılan lig maçlarında da sarı-kırmızılı ekibin galibiyetlerde açık ara üstünlüğü bulunuyor. 
     2 takım şimdiye dek İstanbul’da 39 kez karşı karşıya gelirken, 
     Galatasaray 30, Ankaragücü ise yalnızca 2 kez galip gelebildi. 
     İstanbul’daki 7 maç da berabere sonuçlandı. 
     Galatasaray, İstanbul’da geçen sezon yapılan maçı 2-1 kazanmıştı. 
     
     EN FARKLI SKORLU GALİBİYETLER 
     Galatasaray, Ankaragücü karşısında lig tarihinde en farklı skorlu galibiyetini, 1992-93 sezonun son haftasında, Ankara’da 8-0 yenerek elde etti. Sarı-kırmızılı ekip, bu sonuçla, sezonu Beşiktaş’ın önünde averajla şampiyon olarak kapatmıştı. 
     "Cim Bom" ayrıca, 1995-96 ve 1999-2000 sezonlarında 5-0, 1996-97 sezonunda 5-1, 1965-66, 1985-86 ve 1988-89 sezonlarında ise 5-2’lik farklı skorlu galibiyetler elde etti. 
     Ankaragücü ise Galatasaray karşısında ligde yalnızca 2 farklı skorlu galibiyetler alabildi. 
     
</TEXT>
</DOC>
