<DOC>
<DOCNO> 338539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/01/ekonomi/aeko.html </URL>
<DATE> 2005/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Greenspan'in yerine 3 aday 
</HEADLINE>
<TEXT>


Tüm dünya 2006'da emekli olacak FED Başkanı Greenspan'in yerine kimin geçeceğini merak ediyor. Adaylar arasında ikisi akademisyen biri FED içinden üç ismin ön plana çıktığı belirtiliyor 

EKONOMİ SERVİSİ 

Aralarında Türkiye'nin de bulunduğu gelişmekte olan piyasalar dahil tüm dünya ekonomisini yakından ilgilendiren Amerikan Merkez Bankası FED başkanlığı için ikisi akademisyen biri de FED yönetim kurulu üyeleriden olmak üzere üç aday ismi ön plana çıktı. The Wall Street Journal gazetesinin Avrupa nüshasında çıkan habere göre FED Başkanı'nın seçimi ABD Başkanı George Bush'un vereceği ön önemli kararlardan biri olacak. 

1987'den beri görevde 
Gazeteye göre, 1987'den bu yana görevini sürdüren ve Ocak 2006'da emekli olacak Greenspan'in yerine Bush'un üç isim üzerinde durduğu belirtiliyor. Üç adayın biri FED Yönetim Kurulu'unda görev yapan Ben Bernanke. Diğer iki aday ise akademisyen Harvard Üniversitesi Öğretim Üyesi Prof. Martin Felstein ve Colombia Business School Dekanı Glenn Hubbard. 
ABD Başkanı Bush'un seçiminde, felsefi olarak kendi politikasına yakın ve aynı zamanda piyasaların güvenebileceği bir ismin göreve getirilebileceği belirtiliyor. 
Sadece ABD'de değil tüm dünyada merakla beklenen FED Başkanı sadece ABD ekonomisini değil aynı zamanda dünya ekonomisini de etkileyecek. 
Carnegie Mellon Üniversitesi'nden ekonomist ve FED uzmanı Allan Meltzer'in yorumlarına da yer verilen haberde, Meltzer'in "Her ABD Başkanı, seçtiği FED başkanının kendi politikalarına zarar vermeyeceğine inanır. Ancak atama yapıldıktan FED Başkanları özgürlüğünü ilan eder" yorumunda bulundu. 

Bush'u eleştiriyor Martin Feldstein 65 yaşında halen Harvard Üniversitesi profesörü. Ronald Reagan'ın baş ekonomik danış manlığını yaptı. Sosyal sigorta ve vergi konusunda uzman. 
Feldstein, ABD Başkanı Bush'u uyguladığı mali politikalarından dolayı zaman zaman eleştiriyor. Felstein 1999 yılından beri başkana danışmanlık hizmeti veriyor. 

Vergi indirimi savunucusu Columbia Üniversitesi'nde öğretim görevlisi olan Glenn Hubbard, Beyaz Saray Ekonomik Danışmanlar Kurulu'nun eski başkanlarından... 46 yaşındaki Hubbard şirket finansmanı ve vergi konusunda uzman. 
Hubbard 2003'teki Bush'un vergi indirimi politikasını şiddetli savunmuş, politikanın biçimlenmesinede yardımcı olmuştu. 

FED'in ikinci adamı İsmi en fazla konuşulan aday olan Ben Bernanke 51 yaşında ve FED yönetim kurulunda görev yapıyor. ABD ekonomik danışmanlar kurulu başkanlığına da aday gösterildi. Para politikası ve ekonometri konularında uzman olan Bernanke, kullandığı sade dil, yaptığı çalışmalar sayesinde FED'de Greenspan'den sonraki en önemli adam konumuna getirdi. 


</TEXT>
</DOC>
