<DOC>
<DOCNO> 347065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/30/yasam/yas02.html </URL>
<DATE> 2005/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Susurluk hükümlüsü bar kavgasında öldü 
</HEADLINE>
<TEXT>


Susurluk davası hükümlüsü eski Özel Harek t görevlisi Oğuz Yorulmaz, Bursa'da kardeşi ve arkadaşlarıyla gittiği barda çıkan kavgada tabancayla gözünden vurularak öldürüldü 

CEYHUN KÖSE, HÜSEYİN TÜCCAR, BÜLENT CİVANOĞLU Bursa DHA 

Kardeşi Yavuz Yorulmaz'ı 38 görmek için İstanbul'dan gelen Oğuz Yorulmaz 42 önceki gece kardeşi ve biri Yalova'da otel sahibi üç arkadaşıyla Kervansaray Termal Otel'in yanındaki Han Bar'a geldi. Alkollü olan beş kişilik grup, bir masaya oturarak eğlenmeye başladı. 
Ancak karşı masada iki kadınla oturan Alpaslan Çınar, gürültüden rahatsız oldu. Erol Evcil'in yakın arkadaşı ve Nilüfer Turizm'in sahibi Hüseyin Kayapalı'nın korumalığını yapan Çınar'ın durumunu, yan masada oturan arkadaşları Coşkun Numan, Murat Selli ile Hüdayda Bulum da fark etti. 

Alpaslan Çınar aranıyor 
Tuvalette karşılaşan Yavuz Yorulmaz ve Selli arasındaki tartışmaya, Yorulmaz ve Çınar'la yanlarında bulunanlar da katılınca kavga çıktı. Çınar'la Bulum, bunun üzerine araçlarına giderek iki tabanca aldı. Bulum, Yorulmaz'a ateş etmeye başladı. 
Gözünden vurulan Yorulmaz'ın yere yığılmasının ardından art arda silahlar patladı. Yorulmaz ölürken Çınar, Bulum, Selli ve Numan bardan kaçtı. Taksiye binen Bulum'u iki tabancayla yakalayan polis, diğer zanlıların peşine düştü. Selli de ihbar üzerine ele geçirildi. Numan da otel yakınında gözaltına alındı. Alpaslan Çınar ise aranıyor. 

'Havaya ateş etmek istedim' 
Bulum'un sorgusu sürerken, polis Cumhuriyet Savcılığı'ndan üç günlük ek süre istedi. Bulum ifadesinde, "Silahla havaya ateş edip ortamı sakinleştirmek istedim. İnsanlar üzerime gelince bardan çıkıp yine havaya ateş ettim. Bu sırada, Yorulmaz'ı vurdum. Ben kendisini tanımam, bilmem" dedi. Olayla ilgili iki kişi daha gözaltına alındı. 

Çete suçundan hüküm giymişti 

Susurluk skandalının ardından İbrahim Şahin ve Korkut Eken, altışar yıl ağır hapis cezasına mahk m edilmişti. Mahkeme, 2001'de, aralarında Yorulmaz'ın da bulunduğu özel timci eski polisler Ayhan Çarkın, Ayhan Akça, Enver Ulu, Mustafa Altunok, Ercan Ersoy ve Ziya Bandırmalıoğlu ile Sedat Bucak'ın şoförü Abdülgani Kızılkaya, "katliam sanığı" Haluk Kırcı, "uyuşturucu kaçakçısı" Yaşar Öz, öldürülen Ömer Lütfü Topal'ın ortakları Sami Hoştan ve Ali Fevzi Bir'in de "cürüm işlemek amacıyla teşekkül oluşturmak" suçundan dörder yıl ağır hapsine hükmetmişti. Dava sürerken 290 gün tutuklu kalan Yorulmaz, kararın Yargıtay'ca onanmasının ardından yeniden cezaevine girmişti. Yorulmaz'ın ismi, Mesut Yılmaz'ın Susurluk Komisyonu'na verdiği ifadeye de yansıdı. Yılmaz, Sedat Bucak'ın amca çocuğu Fatih Bucak'ın MİT'e verdiği, Sedat Bucak'ın korumalarının Ömer Lütfü Topal cinayetine karıştığını anlatan ifadeyi okuduğunu söylemişti. Yorulmaz'ın Bucak'ın resmi koruması olduğu da belirtilmişti. 

Topal cinayetinde de adı geçiyordu 

Oğuz Yorulmaz'ın adı, TBMM Susurluk Komisyonu raporunda Ömer Lütfü Topal cinayetinde geçiyordu. Rapordaki ifadeler 
Ayhan Çarkın, Ercan Ersoy, Yorulmaz ile Sami Hoştan ve Ali Fevzi Bir, Ömer Lütfü Topal'ı 25 Ağustos 1996'da öldürdükleri ihbarı üzerine 27 Ağustos'ta gözaltına alındı.Bu kişiler, suçlamaları reddetti. Parmak izlerinin, silahta bulunanlarla karşılaştırılmasına bile gerek görülmedi.Bu olayı müteakip Bucak, İstanbul Emniyet Müdürü Kemal Yazıcıoğlu'na defalarca telefon ederek, zanlıların serbest bırakılmaları için etkide bulunmaya tevessül etti.Emniyet Genel Müdür Yardımcısı Halil Tuğ aracılığıyla İbrahim Şahin görevlendirilerek, bu kişiler Ankara Emniyet Genel Müdürlüğü'ne götürüldü, yüzeysel bir araştırmayla serbest bırakıldı.Yorulmaz, Çatlı'yı tanıdığını ifade etti. 


</TEXT>
</DOC>
