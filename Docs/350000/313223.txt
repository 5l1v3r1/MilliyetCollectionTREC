<DOC>
<DOCNO> 313223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/07/son/sontur15.html </URL>
<DATE> 2005/02/07/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Öğretmenliğe başvuru süresi Çarşamba günü sona eriyor... 
</HEADLINE>
<TEXT>

     Öğretmenlik kadrosu için 26 Ocak Çarşamba günü başlayan başvuru süresi, 9 Şubat Çarşamba günü sona erecek. 
     Milli Eğitim Bakanlığı MEB , 10 bin kadroya, ilk atama, açıktan ve açıktan ilk atama yoluyla öğretmen alacak. 
     Açılan kadrolara başvuracak öğretmen adaylarının öğretmenlik için 2003 ve 2004'te yapılan KPSS'ye girmiş ve öğretmenlik alımı yapılacak alanın taban puanı veya üzerinde puan almış olmaları gerekiyor. 
     Öğretmenlik İçin Atama Kılavuzu, bakanlığın internet adresinde http personel.meb.gov.tr yer alıyor. Kılavuzda belirtilen koşulları taşıyan adaylar 9 Şubat Çarşamba günü mesai saati bitimine kadar başvurabilecekler. 
     Başvurular internetten gerçekleştirilecek. Adaylar internetteki formu doldurarak, kendilerine en yakın başvuru bürolarında başvurularını resmi hale getirecekler. Resmi onay 81 ilin milli eğitim müdürlüklerinde yapılacak. Ankara ve İstanbul'da merkez ilçe milli eğitim müdürlüklerine de resmi onay için başvuru yapılabilecek. Başvurulardan ücret alınmayacak. 
     
</TEXT>
</DOC>
