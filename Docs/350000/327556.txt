<DOC>
<DOCNO> 327556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/27/son/sondun23.html </URL>
<DATE> 2005/03/27/ </DATE>
<TIME> 19.53 </TIME>
<AUTHOR>  </AUTHOR>
<HEADLINE>
AGİT, geçici yönetimin seçim tarihini doğru bulmamdı 
</HEADLINE>
<TEXT>

     Avrupa Güvenlik ve İşbirliği Teşkilatı AGİT , Kırgızistan'da geçici yönetimin açıkladığı devlet başkanlığı seçimi tarihini uygun bulmadı. 
     Kırgız Haber Ajansı'nın KABAR haberine göre AGİT Kırgızistan Temsilcisi Marcus Muller, ''Birçok soruya dava cevap aranan bir ortamda bu kadar kısa sürede yapılacak bir seçimin toplumda yeniden kaosa neden olacağı'' uyarısında bulundu. 
     Bu arada, geçici Devlet Başkanı ve Başbakan Kurmanbek Bakiyev'in ''Devlet Başkanlığı seçimleri 26 Haziran'da yapılacak'' açıklamasının üzerinden daha bir gün geçmeden Bakiyev dışında dört isim daha adaylığını açıkladı. 
     Yeni milletvekillerinden Ömürbek Tekebayev ve İşenbay Kadırbekov ile eski milletvekili Adahan Madumarov 26 Haziran'da yapılacak devlet başkanlığı seçimlerinde aday olacaklarını açıklarken, Kurmanbek Bakiyev, dün yaptığı ''ben de aday olacağım'' açıklamasını yineledi. 
     Güvenlik güçleri koordinatörü Feliks Kulov da adaylığını açıklarken, hakkındaki davada değişiklik olmaması halinde yeniden cezaevine döneceğini de kaydetti. 
     
</TEXT>
</DOC>
