<DOC>
<DOCNO> 319677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/01/son/sonspo18.html </URL>
<DATE> 2005/03/01/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Beşiktaş Kulübümüz bünyesinde kurulan güvenlik şirketimiz yoktur... 
</HEADLINE>
<TEXT>

     Beşiktaş Kulübü, kulüp bünyesinde kurulan herhangi bir güvenlik şirketi bulunmadığını açıkladı. 
     Siyah-beyazlı kulübün resmi internet sitesinden yapılan açıklamada, bugün bazı basın organlarında, pazar günü BJK İnönü Stadı'nda oynanan Sakaryaspor karşılaşmasında olay çıkartan güvenlik görevlilerinin, kulübün özel güvenlik görevlileri olduğunun iddia edildiği vurgulanarak, şu görüşlere yer verdildi 
     ''Bu haberlerde iddia edildiği gibi, kulübümüzün bünyesinde kurulan herhangi bir güvenlik şirketimiz yoktur. 
     Kulübümüzün genel güvenliğini sağlayan kadrolu elemanlarımızın ise Beşiktaş-Sakaryaspor maçında çıkan olayla hiçbir alakaları olmamıştır. 
     Kulübümüz, sezon başında stadımızda ve salonlarımızdaki sportif faaliyetlerde güvenliği sağlamak üzere, Euroserve Hizmetleri A.Ş güvenlik şirketi ile anlaşmış, Sakaryaspor maçında bu şirketin görevlilerinin çıkarttığı olaylar üzerine dün de kamuoyuna açıklandığı gibi firma ile olan anlaşma fesh edilmiştir.'' 
     
</TEXT>
</DOC>
