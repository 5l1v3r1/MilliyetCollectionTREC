<DOC>
<DOCNO> 332371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/magazin/amag.html </URL>
<DATE> 2005/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Adile Teyze 'dönüyor' 
</HEADLINE>
<TEXT>


Televizyonda anlattığı masallarla 'kuzucuklarını' tatlı rüyalara yollayan Adile Naşit, bilgisayar animasyonuyla canlandırılarak ekranlara dönecek 

BAYRAM KAYGUSUZ 

TRT'de yayımlanan 'Uykudan Önce'de anlattığı masallarla çocukları 'uykuya hazırlayan' efsanevi oyuncu Adile Naşit, ölümünden tam 18 yıl sonra bilgisayar animasyoncuları tarafından yeniden 'canlandırıldı'. 
11 Aralık 1987 günü kaybettiğimiz Adile Naşit, Momentum AŞ ve Medyalab işbirliğiyle 3 boyutlu animasyon olarak 'yeniden canlandırıldı'. Naşit, teknolojinin yardımıyla, yıllar önce olduğu gibi yine 'Kuzucuklarım' dediği çocuklar için masallar, öyküler anlatacak. 
Televizyonlarda çocuk programı eksikliği olduğunu belirten MedyaLab Genel Müdürü Bülent Turgut, hazırladıkları projeyle ilgili şunları söyledi 

'V rislerle anlaştık' 
"Geçmiş yıllara oranla ekranlarda çocukların seyredebileceği çok az program var. Adile Naşit bizim çocukluğumuzda masallar anlatırdı. Şimdi böyle bir program yok. Zaman ve maliyet tasarrufu sağlayan, multi - platform animasyon teknolojisi geliştiren Momentum AŞ ile bu projeyi oluşturduk. V risleriyle anlaştığımız Adile Naşit, yeniden çocuklarla olacak. Demo bölüm hazır. Projeyi günlük planlıyoruz. Televizyon kanallarıyla görüşmelerimiz sürüyor." 



</TEXT>
</DOC>
