<DOC>
<DOCNO> 347976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/01/son/sontur34.html </URL>
<DATE> 2005/06/01/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Bursa'da çocuk pornosu skandalı 
</HEADLINE>
<TEXT>

     Osman DUMAN DHA 

BURSA’nın Mustafakemalpaşa İlçesi’nde, 12- 14 yaşlarındaki çocukların, ilköğretim okulu öğrencisi kızla cinsel ilişkiye girmesini sağlayarak, bu ilişkileri görüntüleyip CD’ye kaydettirdikten sonra piyasaya sürdüğü iddia edilen 2 kişi tutuklandı. Jandarma, kız çocuğuyla ilişkiye giren 4 çocuğun da ifadesini aldı. 
     Mustafakemalpaşa İlçesi’ne bağlı bir köyde geçen yıl yaşanan olay iddiaya göre şöyle gelişti. Köyde oturan ve o yıl ilköğretim okulu 7'inci sınıfa giden 13 yaşındaki G.Ç.'yle ilişkiye giren 24 yaşındaki Hasan Güleç, daha sonra kıza tuzak kurdu. Güleç, tehdit ettiği G.Ç.’yi, aynı köyde oturan okul arkadaşları S.T, C.A, S.D. ve R.G. ile okul tuvaletinde cinsel ilişkiye girmesi için ortam hazırladı. Güleç, okulun tuvaletinde ilişki kurdurduğu çocukların görüntülerini videoya kaydetti. 
     
     PİYASADA PORNO CD ÇOĞALINCA 

     Güleç, daha sonra bu görüntüleri CD olarak çoğalttırıp, satmaya başladı. Çocuk pornosu görüntülerinin piyasada yaygınlaşmaya başladığı yönünde ihbar alan jandarma ekipleri, temin ettikleri CD’yi izledi. Köye baskın düzenleyen jandarma, CD’den kimliklerini belirlediği 4 çocuğu ve G.Ç'yi, ifadelerinin alınması için Cumhuriyet Savcısına getirdi. Jandarma, çocukların ifadesini alan savcının talimatıyla, çocukların ilişkilerini kaydetmekle suçlanan Hasan Güleç ile aynı köyde oturan ve kendisine yardımcı olduğu iddia edilen 15 yaşındaki M.F.’yi gözaltına aldı. Suçlarını kabul etmeyen sanıklar, Küçük yaşta kıza ırsa tasaddi’ suçundan dün gece çıkartıldıkları nöbetçi mahkemece tutuklandı. 
     Savcılık, ifadelerini aldığı G.Ç.'yi ailesine teslim ederken, kendisiyle cinsel ilişkiye girdiği iddia edilen okul arkadaşlarını, tutuksuz yargılanmak üzere serbest bıraktı. 

     
</TEXT>
</DOC>
