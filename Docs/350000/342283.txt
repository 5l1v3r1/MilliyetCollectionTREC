<DOC>
<DOCNO> 342283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/13/son/sonspo42.html </URL>
<DATE> 2005/05/13/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Sakaryaspor Lig henüz son sözünü söylemedi... 
</HEADLINE>
<TEXT>

     Sakaryaspor Teknik Sorumlusu Şaban Yıldırım, "Lig henüz son sözünü söylemedi" dedi. 
     Yıldırım, AA muhabirine yaptığı açıklamada, Sakarya Valiliği tarafından başlatılan prim kampanyasının yararlı olabileceğini kaydetti. Bunun bir teşvik olduğunu ifade eden Yıldırım, "Lig henüz son sözünü söylemedi. Alınacak bir galibiyetle çok şey değişebilir" dedi. 
     Nevşehir’de üç günlük yararlı bir kamp gerçekleştirdiklerini belirten Yıldırım, şunları kaydetti 
     "Kampanyadan futbolcuların haberi var. Konu burada konuşuluyor. 
     Bu bir teşviktir. Yararlı olabileceğini umut ediyorum. Öncü olanlara teşekkür ederim. Diğer taraftan geçen hafta, bir mağlubiyetle çok şey değişti. Bu hafta da elde edebileceğimiz galibiyet, bizi farklı bir yere taşır." Kart cezalısı Emre Toraman’ın yer almadığı Sakaryaspor’da, sakat olan Fatih Şen ve Abdülkadir’in durumlarının ise Kayserispor maçı öncesi belli olacağı kaydedildi. 
     
</TEXT>
</DOC>
