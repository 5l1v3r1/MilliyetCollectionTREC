<DOC>
<DOCNO> 306548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/14/son/sontur25.html </URL>
<DATE> 2005/01/14/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Afyonkarahisar Belediye Başkanı'ndan "Beni öpmeyin" çağrısı... 
</HEADLINE>
<TEXT>

     Afyonkarahisar Belediye Başkanı Abdullah Kaptan, hassas ve alerjik bir yapısı olduğu için çok çabuk hastalandığını belirterek, hemşehrilerimden kendisini öpmemelerini rica etti. 
     Rahatsızlığı nedeniyle dün akşam saatlerinde Afyon Devlet Hastanesi'nde serum takılan Afyonkarahisar Belediye Başkanı Abdullah Kaptan, AA muhabirine yaptığı açıklamada şöyle dedi 
     ''Hassas ve alerjik bir yapım olduğu için çok çabuk hastalanıyorum. İnsanlarımız belediye başkanını öpmeye çok meraklı ama beni de hasta ederek belediyenin işlerini, dolayısıyla kendi işlerinin aksamasına neden olabiliyorlar. Bundan sonra tüm Afyonkarahisarlı hemşehrilerimden rica ediyorum, beni öpmesinler. Bu hem benim hem de Afyonkarahisarımızın çıkarına olacaktır.'' 
     
</TEXT>
</DOC>
