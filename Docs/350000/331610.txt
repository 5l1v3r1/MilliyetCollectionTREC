<DOC>
<DOCNO> 331610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/09/guncel/gun01.html </URL>
<DATE> 2005/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'Pervasız kabadayı' sözü için 10 bin YTL alacak 
</HEADLINE>
<TEXT>


Başbakan Erdoğan, 2004 yılındaki yazısında 'pervasız kabadayı' eleştirisiyle kişilik haklarına saldırdığını iddia ettiği Yeniçağ yazarı Altemur Kılıç'tan tazminat kazandı 

ANKARA Milliyet 

Başbakan Recep Tayyip Erdoğan, Yeniçağ gazetesindeki köşesinde kendisine "pervasız kabadayı" nitelendirmesinde bulunan yazar Altemur Kılıç'tan, 10 bin YTL 10 milyar lira tazminat kazandı. Böylece Erdoğan'ın, kişilik haklarına saldırıldığı iddiasıyla dava ettiği gazetecilerden kazandığı tazminat miktarı, 33 bin YTL 33 milyar lira oldu. 
Kılıç, 14 Mayıs 2004'te "YÖK tasarısı"yla ilgili yazısında, tasarının TBMM'de kabul edilmesini eleştirerek, Erdoğan'ı türban konusundaki tavrı nedeniyle toplumda ayırım yaratmakla suçlamıştı. Kılıç, yazısında, "YÖK tasarısı Erdoğan'ın pervasız kabadayılığı ve AKP'lilerin 'ahdi' ile kabul edildi" demişti. 50 yıllık gazeteci Kılıç, ilk kez başbakana tazminat ödemeye mahk m olduğunu söyledi. 
Erdoğan 5 Nisan'da ise, Aydınlık dergisinde 26 Eylül 2004'te yayımlanan makalesi nedeniyle 55 yıllık gazeteci Fikret Otyam'dan 79 5 bin YTL 5 milyar lira tazminat kazanmıştı. TCK'da zina tartışmaları sırasında yazdığı makalede Otyam, Erdoğan için, "Kasımpaşalı Recep, narayı patlattı. AB işin, er ve hatun kişilerin apış aralarına başarıyla indirdi" ifadelerini kullanmıştı. 

Erdoğan, kimden kaç para kazandı Yazar Altemur Kılıç 10 bin YTL Yazar Fikret Otyam 5 bin YTL Karikatürist Sefer Selvi 10 bin YTL Karikatürist Musa Kart 5 bin YTL Zafer Gazetesi 3 bin YTL 

</TEXT>
</DOC>
