<DOC>
<DOCNO> 347253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/30/son/sontur10.html </URL>
<DATE> 2005/05/30/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
İstenen 15 bin YTL'lik mihr senedi’ düğünü dağıttı 
</HEADLINE>
<TEXT>

     Ali Talat ÖZEFE KONYA , DHA 

      KONYA'da düğün sırasında kız ve erkek tarafı arasında mihr senedi’ İslam hukukuna göre evlilik öncesi kadına verilen güvence yüzünden çıkan kavga hastanede sonuçlandı. Kız tarafının, erkek tarafından 15 bin YTL'lik mihr senedi’ istemesi üzerine kavga çıktı. Düğün yapılırken çıkan kavgada 3 kişi yaralanarak hastaneye kaldırılırken polis 11 kişiyi gözaltına aldı. 
     Evlenecek olan Mehmet Bakdemir ve Nevin Durna çiftinin düğünleri neşe içinde başladı. Mehmet Bakdemir ve yakınları, kızı almak için otomobillerle Karatay ilçesi Başak Mahallesi Şehit Yaşar Zengin Sokak'taki kız evine geldi. Bu sırada gelinin yakınları mihr’ için erkek tarafından 15 milyar liralık senet istedi. Gelinin senedi almadan evden çıkmayacağını söylemesi üzerine, kız ve erkek tarafı arasında tartışma başladı. Tartışmanın kavgaya dönüşmesi sonucu iki taraf taş ve sopalarla birbirine girdi. 
     Polisin olaya müdehale etmesiyle kavga önlenirken, kız tarafından Mehmet Emin Durna ve kardeşi Latif Durna başından yaralandı. Abdullah Alaca'nın ise kolu kırıldı. Yaralılar olay yerine gelen 112 Acil Servis Ambülansı ile Konya Numune Hastanesi'ne kaldırıldı. Polis, Damat Mehmet Bakdemir ile birlikte babası Musa Bakdemir, Yusuf Bakdemir, gelinin babası İhsan Durna, Antiko Durna, Zühre Durna, Abdullah Alaca, Arif Durna, Yusuf Durna, Latif Durna ve Necati Durna'yı gözaltına aldı. 
     Yaralıları görmek için hastaneye gelen tarafların, burada da sürdürmek istediği kavgayı polis önledi. Olayla ilgili soruşturmanın sürdürüldüğü bildirildi. 
     
     MİHR SENEDİ NEDİR’ 
     Konya’da yıllardır uygulanan ve temeli islamiyete dayanan mihr senedi’ evlikten önce taraflar arasında imzalanan, bir çeşit yazılı sözleşme. Mihr senedi’, boşanma durumunda kadının hayatını sürdürebileceği parayı eşinden almasını sağladığı için, halk arasında güvence olarak görülüyor. 
     
</TEXT>
</DOC>
