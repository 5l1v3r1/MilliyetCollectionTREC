<DOC>
<DOCNO> 340754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/09/astro/index.html </URL>
<DATE> 2005/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Hareketli bir gün 
</HEADLINE>
<TEXT>

Bu hafta sonu nelere dikkat etmeli 


Haftaya zihinsel açıdan canlı enerjilerle başlıyoruz. Renkli düşünceler, yenilik arayışı ve ani kararlar dikkat çekici olabilir. Yeni bir karar almakta zorlanmayacağız ancak akşam saatlerinde duygusal tepkilerimizde abartı olabilir. Koç'lar maddi konularda önemli fırsatlara yakın durmalı ancak, olası değişikliklere de hazır olmalılar. Harcamalarını kontrollü yapmalarında fayda var. Boğa'lar son derece dikkat çekiyorlar. Kararlı hareket edebilecekleri bir günde olacaklar. Duygusal açıdan ise önemli konularla ilgilenmek durumunda kalabilirler. İkizler bugün biraz çekimser ve huzursuz olacaklar. Olayları akışına bırakmak en iyisi olabilir. Yapıcı olmalarında fayda var. Yengeç'ler için rahat edebilecekleri bir gün. Aşmaları gereken konular olmasına rağmen destek bulmaları çok kolay. Aslan'lar iş hayatında toleranslı olmaları gereken durumlarla karşılaşabilirler. Enerjilerini pozitif yönde kullanmalı ve kararlılık göstermeliler. Başak'lar düşüncelerini çok rahat kabul ettirebilirler. Yeni görüşlere yakın olmaları onları başarılı kılarken, yolculuklar için uygun bir gün olabilir. Terazi'ler borç alacak konularında dikkatli adım atmalılar. Aşırı tepkiler vermeleri onların yanlış anlaşılmasına neden olabilir. Duygusal olarak huzurlu olmaya bakmalılar. Akrep'ler ortaklık ve yakın ilişkilerinde dikkatli olmalılar. Özellikle bu alanda ılımlı olmaları gereken konular bulunuyor. Yay'lar detay gerektiren konulardan sıkılabilirler fakat, tamamlanması gereken konular unutulmamalı. Programlı olmaları halinde işten keyif alabilecekler. Oğlak'lar kendi isteklerini çok rahat ortaya koyabilirler. Bu sayede yeni olanaklar elde etmeleri mümkün. Aşk hayatında heyecanlı gelişmeler bekleyebilirler. Kova'lar bugün sakin olmalılar. Duygusal konular onları gerginliğe itebilir. Enerjilerini daha çok eve ait uğraşlara yöneltmeleri gerekir. Balık'lar için hareketli ve hızlı bir gün olacak. Bugün sözlerine dikkat etmeleri de gerekiyor. 


</TEXT>
</DOC>
