<DOC>
<DOCNO> 327306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/26/son/sondun22.html </URL>
<DATE> 2005/03/26/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Bakiyev'e suikast planlandığı iddiası... 
</HEADLINE>
<TEXT>

     Kırgız yetkili Yelena Buldakova, devlet başkanlığına vekaleten atanan Kurmanbek Bakiyev'e suikast planlandığına dair bilgiler aldıklarını söyledi. 
     Sözcü Buldakova, gazetecilere yaptığı açıklamada, Bakiyev'e suikast düzenleneceği yolunda bilgiler aldıklarını belirterek, Bakiyev'in hükümet binasında yapmayı planladığı basın toplantısının yerinin derhal değiştirildiğini ifade etti. 
     Buldakova, toplantının devlet güvenlik karargahına alındığını kaydetti. 
     Öte yandan Bakiyev, devrik Devlet Başkanı Askar Akayev'in Moskova'da olduğunu söyledi. 
     Bakiyev, Akayev'in Kazakistan'dan Rusya'ya geçtiğine dair bilgilerin kendisine ulaştığını belirtti. 

     
</TEXT>
</DOC>
