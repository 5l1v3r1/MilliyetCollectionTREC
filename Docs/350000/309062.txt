<DOC>
<DOCNO> 309062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/25/siyaset/siy01.html </URL>
<DATE> 2005/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
'Atatürk'e de bir bahane bulurdu' 
</HEADLINE>
<TEXT>


KONYA DHA 


Şişli Belediye Başkanı Mustafa Sarıgül, CHP lideri Baykal için, "Atatürk mezarından çıkıp gelse ve aday olsa, ona da bahane bulur" dedi. Konya'da halka seslenen Sarıgül, "Onlar sadece çamur atmasını, oturdukları yerden laf üretmesini biliyorlar. Konya'daki yoklamalar da yüzde 74 'Sarıgül', yüzde 7.5 'Baykal' diyor. Bu halk hareketini durdurmaya kimsenin gücü yetmez" diye konuştu. Mücadelenin, koltuğunu koruyanlarla vatanını koruyanlar arasında olacağını söyleyen Sarıgül, şunları kaydetti "Tek istediğim kurultayda Erdal İnönü Baykal'a ne şartlar tanıdıysa, lütfen Baykal da bize o şartları tanısın. Bundan sonra genel başkan ve yardımcılarına yağ çekerek milletvekili adayı olma dönemi bitecek. Partiye üye olmak isteyenler seçim kurullarına gidecek." 
Bu arada, Sarıgül'ü destekleyen CHP milletvekilleri Ahmet Güryüz Ketenci, Hasan Aydın, Mehmet Tomanbay, Muzaffer Kurtulmuşoğlu, İsmail Değerli, Züheyir Amber, Hüseyin Özcan, Ersoy Bulut, Sefa Sirmen, Muharrem Toprak, Muharrem Eskiyapan, Turan Tüysüz, Erdoğan Kaplan ve Feridun Ayvazoğlu, partinin birkaç kişinin şirketi haline dönüştüğünü savundu. 



</TEXT>
</DOC>
