<DOC>
<DOCNO> 323740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/14/son/sonspo20.html </URL>
<DATE> 2005/03/14/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Bulak Fenerbahçe maçını kazanmak istiyoruz... 
</HEADLINE>
<TEXT>

     Denizlispor Teknik Direktörü Giray Bulak, Fenerbahçe maçını kazanmak istediklerini söyledi. 
     Bir günlük tatilin ardından Fenerbahçe maçının ilk çalışmasını yapan futbolcuların, oldukça hırslı olduğu ve Bulak'ın söylediklerini eksiksiz yapmaya çalıştığı gözlendi. 
     Hazırlıklarını yarın yapılacak 2 antrenmanla sürdüreceklerini kaydeden Bulak, rakiplerinin geniş ve iyi bir kadroya sahip olduğunu, skoru her an değiştirebilecek futbolcuları bulunduğunu ve Denizli'ye kazanmak için geleceklerini belirtti. 
     Denizlispor'un da ligin iyi futbol oynayan takımlarından olduğunu ifade eden Bulak, ''Geçen sezon bizi Denizli'de farklı yenmişlerdi. Bu kez kazanmak istiyoruz, bunu da gerçekleştireceğimize inanıyorum. Atatürk Stadı'na gelenlerin zevkli ve çekişmeli bir 90 dakika izleyeceğini umuyorum'' dedi. 
     Bulak, genç futbolcuların Ankaragücü maçında ortaya koyduğu performanstan memnun olduğunu, geleceğe yönelik umutları artırdığını sözlerine ekledi. 
     Slovak futbolcu Kratochvil'in durumuyla ilgili soruyu da yanıtlayan Bulak, ''Bu maçta oynamayacak. Bir aydan önce de sahalara dönmesi zor'' diye konuştu. 
     
</TEXT>
</DOC>
