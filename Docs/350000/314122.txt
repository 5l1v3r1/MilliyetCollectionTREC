<DOC>
<DOCNO> 314122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/10/son/soneko30.html </URL>
<DATE> 2005/02/10/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Unakıtandan, defterdarlara Çok garibanla uğraşmayın 
</HEADLINE>
<TEXT>

     Maliye Bakanı Kemal Unakıtan, defterdarlara ''Çok garibanla uğraşmayın. İncik boncukla uğraşmayın'' talimatını verdi. 
     81 ilin defterdarı ile Gelirler Bölge Müdürleri, 2 günlük bir çalışma toplantısı için Ankara'da bir araya geldi. Unakıtan, toplantıda yaptığı konuşmada, defterdar ve Gelirler Bölge Müdürlerine hitaben, Şubat ayı ile birlikte vergide yeni bir beyan dönemi başladığını belirtti ve artık Beyannameler yüzlere fırlatılıyor. Tehditle vergi mi alınıyor gibi şikayetler duymak istemediğini bildirdi. 
     Defterdarlar ve Gelirler Bölge Müdürlerine, ''Artık biraz ter akıtacaksınız'' diyen Maliye Bakanı, onlardan sektör incelemelerine ağırlık vermelerini istedi. 
     Bunun için sektörlere yönelik analizler yapıldığına dikkat çeken Unakıtan, şunları söyledi 
     ''Bir sektördeki mükellef ne vermiş Şu kadar. Ortalama düzeyin altında mı Gel Bakalım, niye altında diye sorulacak. Meslek kuruluşlarıyla toplantılar yapacaksınız. Şu sektörlerle ilgili komitelerle konuşacağız diyeceksiniz. Komitede soracaksınız. Bu sektör ne kadar kazanıyor, durum ne Bana beyan edilen rakam bu kadar. Bu rakam sizin vicdanınıza uyuyor mu Adam, ayda 1 milyar kazandım diyor. 1 milyar ile bu geçinebilir mi Toplayın onları. Sizden gerçekçi rakamlar bekliyoruz deyin. Bu bir uyarıdır. Uyarıya rağmen böyle davrananlar olursa üzerine gideceğiz. 
     Madem AB seviyesine çıkmak istiyoruz. Orada nasılsa bizde de aynısının olması lazım. Orada bu kadar kayıt dışılık söz konusu değil ki. Kayıt dışılık, bu ülkenin en önemli problemi. Bu problemin çözümündeki en önemli kişiler sizlersiniz. Diğerlerinin de buna destek vermesi lazım. Azimle bu mücadeleye devam etmemiz lazım. Bu, 1-2 Bakanla çözülecek bir sorun da değil. Akşamdan sabaha çözülecek bir sorun da değil. Bu uzun bir yol.'' Unakıtan, defterdarlardan mükellefle polemiğe girilmemesini de isterken, ''Ağaçlarla uğraşmayın. Ormanla uğraşın'' diye konuştu. 
     
     HAZİNE TAŞINMAZLARININ SATIŞI 

     Hazine taşınmazlarının satışına da değinen Unakıtan, atıl durumdaki taşınmazların ekonomiye kazandırılması ve satışların da hızlandırılması gerektiğini söyledi. 
     ''Bir yer satılacak. Bir değer tespit ediliyor. Sanki satılmasın. Sanki Tokyo'da bir yer satılıyor'' diyen Maliye Bakanı, bu tür yerlerin yatırımcılara tahsis edilerek, yatırımların artırılması zorunluluğu bulunduğunu da dile getirdi. 
     İhaleler yoluyla satışların basın ve yayın yoluyla kamuoyuna daha iyi duyurulmasını da isteyen Unakıtan, Defterdar ve Gelirler Bölge Müdürlerine yönelik diğer uyarılarını da şöyle sıraladı 
     ''Harcamalar konusunda da defterdarlar bir istasyon vazifesi görmekten ileri gitmelidir. Bir yanlış gördünüz, ikaz edecek bir nokta var. Bunu yapın. Devletin malına da parasına da sahip çıkacaksınız. Harcarken de cebinizden para çıkıyor gibi davranacaksınız. Evraklara da bakın. Bir okul mu yapılıyor, her şeyle ilgilenin. Harcamalarda tasarruf sağlanacak konulardaki görüşlerinizi de bize acilen bildirin. Devletin malını çarçur etmeye ne lüksümüz var, ne de hakkımız var. Gözünüzü, kulağınızı, anında mekanizmayı çalıştıracaksınız. 
     
     ZULÜM YOK 

     Kamu hukukunu gözetirken, vatandaş hukukunu da gözeteceksiniz. Devletin hakkını koruyacaksınız. Ama devletin hakkını korurken, vatandaşa da zulüm etmeyin. Adaletin orta yerinden kılıcınızı vurun. Devletin hakkıysa devlete verin, vatandaşın hakkıysa vatandaşa verin. 
     Bir gezimde birisi benimle karşılaştı. İşini düzelttirdi. Benimle karşılaşmayan binlercesi var. Arkadaşlarınıza söyleyin. Vatandaşa zulmedilmesin. Haksız yere zulmedilmesin. Sonra ne deniyor Devletin eli kolu garibana yetiyor, zengine yetmiyor. Bunun doğru olmadığını göstermeliyiz. Çok garibanla uğraşmayın. İncik, boncukla uğraşmayın.'' 

     
</TEXT>
</DOC>
