<DOC>
<DOCNO> 303466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/04/son/sontur22.html </URL>
<DATE> 2005/01/04/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Genç hırsız, banka gişesinden 13 bin YTL'yi çalıp kaçtı 
</HEADLINE>
<TEXT>

     Sivas'ta bir banka şubesinde görevlinin gişeden ayrılmasını fırsat bilen 15-16 yaşlarındaki hırsız, masadaki toplam 13 bin 318 YTL 13 milyar 318 milyon lira değerinde para ve senedi çaldı. 
     AA muhabirinin aldığı bilgiye göre, Bankalar Caddesi'ndeki Şekerbank Şubesi'nde gişe memuru olarak çalışan Yasemin Keskin 25 , polise başvurarak masasında bulunan toplam 13 milyar 318 milyon liralık para ve senedin çalındığını belirtti. 
     Keskin, 1. katta çalıştığı gişeden ayrılıp 2. kata çıktığını, 5-10 dakika sonra geri geldiğinde, masasının üzerinde deste şeklinde bulunan 2 bin 238 YTL 2 milyar 238 milyon lira ve toplam 11 bin 80 YTL'lik 11 milyar 80 milyon lira 2 senedin çalındığını fark ettiğini bildirdi. 
     Başvuru üzerine soruşturma başlatan emniyet görevlileri, bankanın güvenlik görevlisinin ifadesine başvurdu. 
     Güvenlik görevlisinin, ifadesinde, Keskin masasında olmadığı bir sırada, eşkalini verdiği 15-16 yaşlarındaki bir kişinin elini masanın altından çıkardığını gördüğünü, kendisinin baktığını fark eden kişinin hızla bankadan çıkarak uzaklaştığını bildirdiği öğrenildi. 
     Zanlının yakalanmasına çalışıldığı bildirildi. 
     
</TEXT>
</DOC>
