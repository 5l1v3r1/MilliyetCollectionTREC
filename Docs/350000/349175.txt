<DOC>
<DOCNO> 349175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/05/son/sontur23.html </URL>
<DATE> 2005/06/05/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Define ararken mağarada zehirlendiler... 
</HEADLINE>
<TEXT>

     İzmir'in Gaziemir İlçesi'nde, define aramak için girdikleri mağaradaki suyu boşaltmak amacıyla çalıştırdıkları benzinli motordan sızan gazdan zehirlenen 1 kişi öldü, 3 kişi kurtarıldı. 
     Alınan bilgiye göre, define aramak için Papara mevkiine giden Mustafa Berberoğlu 46 , oğlu Cihan Berberoğlu 18 , İsmail Bülbül 32 ve kimliği henüz tespit edilemeyen bir kişi, ormanlık alanda dere kenarındaki bir mağaraya girdiler. Giderek derinleşen mağarada yaklaşık 20 metre ilerleyen 4 kişi, su birikintisiyle karşılaşınca dışarı çıktı. 
     Define arayıcıları, suyu boşaltmak için mağaranın içine benzinli motor kurdu. Motoru çalıştırarak hortumla suyu dışarı boşaltan İsmail Bülbül, Cihan Berberoğlu ve kimliği henüz tespit edilemeyen kişi, motordan çıkan benzin dumanından zehirlendi. Mağaradakilerden ses gelmeyince içeri giren Mustafa Berberoğlu, 3 kişinin fenalaştığını görünce dışarı çıkarak itfaiyeye haber verdi. 
     Olay yerine gelen AKS 110, itfaiye ve polis ekipleri, baygın haldeki 3 kişiyi mağaradan çıkardı. Bülbül ve Berberoğlu'nun yaşadığı görülürken, kimliği belirlenemeyen diğer kişinin öldüğü tespit edildi. 
     Kurtarılan İsmail Bülbül ve Cihan Berberoğlu ile benzin kokusundan etkilenen Mustafa Berberoğlu, Bozyaka Devlet Hastanesi'ne kaldırıldı. 
     Zehirlenen kişilerin sağlık durumlarının ciddiyetini koruduğu bildirildi. 
     
</TEXT>
</DOC>
