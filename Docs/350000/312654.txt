<DOC>
<DOCNO> 312654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/05/son/soneko04.html </URL>
<DATE> 2005/02/05/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Üst kurulların dolgun maaşlı çalışanlarına yüzde 1 zam... 
</HEADLINE>
<TEXT>

     
     ANKA 

     

Bakanlar Kurulu, kurul, üst kurul, enstitü, fon ve benzeri bütçe dışındaki kamu kurum ve kuruluşlarının yönetim, denetim, kurul ve üst kurul üyeleri de dahil dolgun maaşlı çalışanlarına bu yılın birinci ve ikinci altı aylık dönemleri için yapılacak zammı yüzde 1'de tuttu. 
     Bakanlar Kurulu'nun, genel ve katma bütçeye dahil kuruluşlar, KİT'ler, döner sermayeler, mahalli idareler dışındaki, özel kanunlarla kamu tüzel kişiliğine sahip olarak kurulan kurul, üst kurul, kurum, enstitü, teşebbüs, teşekkül fon ve benzeri kuruluşların ortalama ücret toplam üst sınırı ile yılın birinci ve ikinci altı aylık dönemlerinde yapılacak zam oranlarını belirleyen kararı Resmi Gazete'de yayımlandı. 
     Söz konusu kuruluşların yönetim ve denetim kurulu ile kurul ve üst kurul üyeleri de dahil otalama ücret toplam üst sınırı bu yılın birinci altı ayı için 3 bin 950 YTL, ikinci altı ay için de 4 bin YTL olarak belirlendi. Bu kurum ve kuruluşlardaki yönetim ve denetim kurulu üyeleriyle kurul ve üst kurul üyeleri de dahil çalışanların maaşlarına, maaş tutarlarına göre yılın birinci ve ikinci altı aylık dönemlerinde en fazla yüzde 1 ile yüzde 6 oranları arasında zam yapılması kararlaştırıldı. Karar 1 Ocak 2005'ten başlayarak yürürlüğe girdi. 
     
     İLK YARI ZAMLARI 

     Buna göre yılın ilk altı ayında maaşı 600 YTL'ye kadar olanlara yüzde 6, 600-725 YTL arasında olanlara yüzde 5.75, 725-850 YTL arasında olanlara yüzde 5.5, 850-975 YTL arasında olanlara yüzde 5.25, 975-1.100 YTL arasında olanlara yüzde 5, 1.100-1.400 YTL arasındakilere yüzde 4.75, 1.400-1.700 YTL arasındakilere yüzde 4.5, 1.700-2.000 YTL arasındakilere yüzde 4.25, 2.000-2.500 YTL arasındakilere yüzde 4, 2.500-3.200 YTL arasındakilere yüzde 3, 3.200-3.950 YTL arasındakilere yüzde 2, 3.950 YTL arasındakilere de yüzde 1 oranını geçmemek ve kurum içerisindeki heyararşik yapıların gerektirdiği ölçüde farklı oranlar uygulanarak yetkili organları tarafından zam yapılacak. Yılın ikinci altı ayında yapılabilecek zam oranları ise şöyle belirlendi 
     
</TEXT>
</DOC>
