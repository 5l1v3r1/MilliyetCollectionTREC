<DOC>
<DOCNO> 326931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/25/yazar/tamer.html </URL>
<DATE> 2005/03/25/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Sayın Başbakan, lütfen sakinleşin 
</HEADLINE>
<TEXT>

Penguenciler üzgün "Fille kurbağanın tazminat miktarı aynı olur mu hiç " 

Başbakan Erdoğan, hiç bir zaman lafını sakınan biri değil. Genelde son söylenecek sözü başta söyler. Boğaz 9 boğumdur özdeyişi bendenizin de yakınından bile geçmediğinden olsa gerek, Başbakan'ın bu tavrını hiç yadırgamadım. Aksine genelde yürekli ve sempatik bile buldum. Ağzında lafı çevirip dolandıranlardan öteden beri hoşlanmam. Hatta kendilerini dinlemeye sabrım yetmez. 
AB ile son pazarlıklar sırasında bile çoğu meslektaşımın aksine Başbakan'ın Avrupalı liderleri irkilten diplomasiye aykırı üslubuyla hemfikirdim. Hatta içimden "İyi ediyor" bile dedim. Ancak son dönemde Başbakan'a bir haller oldu. 

Bu neyin öfkesi 
Dünkü gazetelerin birinci sayfalarına yansıyan Erdoğan portresi tüyler ürperticiydi 
Erdoğan'dan TÜSİAD Başkanı Ömer Sabancı'ya Ben, onun amcasını öldürenlerin yargılanması için Brüksel'de, Belçika Başbakanı ile konuşuyorum. Bunu bir tek ben gündeme getiriyorum. Amcasının katilleri orada duruyor. Ama o h l , onların istediği şekilde demeç veriyor. Erdoğan'dan Rauf Denktaş'a Torunları Güney Kıbrıs'ta pasaport alıp Rumlarla geziyor. 
Başbakan'a göre "Son günlerde hükümetle ilgili eleştiriler sıklaştı. Bir anda bu kadar çok eleştiri yapılması tesadüf değil. Oyun oynanıyor. Birileri düğmeye bastı." 
Bana sorarsanız düğmeye basan, daha doğrusu bindiği dalı kesmeye çalışan birileri varsa, bunların başında Başbakan'ın kendisi ve yakın çevresi geliyor. 
Düğmeye basmak, provokasyon yapmak, kriz ve gerilim yaratmak için pusuda bekleyenler her zaman vardı. Ancak düne kadar onların etkili olabilecekleri ortam yoktu. Bugünse her geçen gün biraz daha hırçınlaşan Başbakan, yeni - yeni savaş cepheleri açıyor. Bu cepheler medyadan başlayıp TÜSİAD'a ve belki de hepsinden daha önemlisi kendi partisine, AKP milletvekillerine kadar uzanıyor. Tek eksiğimiz yeni bir karikatür kriziydi. 
Başbakan Erdoğan, Penguen'e açtığı 40 bin YTL'lik tazminat davasıyla bu eksiğimizi de gidermiş oldu Oysa zannediyorduk ki Başbakanımız, Musa Kart'ın "türban yumağına dolanmış kedi" karikatürüne açtığı 5 bin YTL'lik tazminat davasının kamuoyunda yarattığı tepkilere duyarsız kalmamıştır ve bundan böyle kendisi hakkındaki karikatürleri hoşgörüyle karşılayacaktır. Neredeeeee Kendimizi kandırmışız. 

Fil de üzgün, deve de... 
Dün Penguen'in deneyimli karikatüristlerinden Metin Üstündağ Met - Üst ile konuştum. Canı çok sıkkın elbette, ama yine de mizahı elden bırakmadı "Başbakan, 8 karikatürün her biri için eşit tazminat istemiş 5'er bin YTL. Haksızlık var aslında. Deveye de aynı para, kurbağaya da aynı para olur mu hiç Kurban bayramında bile deve alınacaksa, ancak 3 - 4 kişi biraraya gelerek alır. Bizim fil de üzülüyordur çok ucuza gittim diye... Tepedeki logomuz Penguen'i unutmuşlar. Onun için de bir 5 bin YTL daha istemeleri lazımdı. Biz, çok güldüren insanların oluşturduğu bir dergiyiz. Memleketin birçok sorunu varken, gündemi işgal etmek değil, kendi işlerimizle gündeme gelmek istiyoruz." 

Erdoğan'dan 80 dava 
Erdoğan, iktidara geldiğinden bu yana 80'i aşkın dava açmış. Davaların çoğunu basında çıkan yazı ve karikatürler oluşturuyor. Erdoğan bu davalardan toplam 1 milyon YTL tazminat istiyor. Nerede kaldı Başbakan'ın dilinden düşürmediği "uzlaşı" kültürü Biz Türkiye'yi yönetenlerden hırçınlaşmalarını değil, hoşgörülü olmalarını bekliyoruz. Davaları değil, hükümetin yeni projelerini öğrenmek ve tartışmak istiyoruz. Benden hatırlatması Öfkeyle kalkan, zararla oturur. 
Başbakanımıza bir hatırlatma daha Penguen'in bedava reklamını yapmış oldunuz. Zaten enfes bir dergi yapıyorlar. Sayenizde tirajları ikiye - üçe katlanacak. 



Penguen'in, Tayyipler Alemi karikatüründen bir sonraki sayısında bu kez aynı hayvanlar, derginin 9 karikatüristinin yüzleriyle yer almış, Tayyip diye de imza atılmıştı. Sanki Tayyip Bey çizmiş de göndermiş gibi... 



</TEXT>
</DOC>
