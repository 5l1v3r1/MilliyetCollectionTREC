<DOC>
<DOCNO> 341590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/son/sonspo19.html </URL>
<DATE> 2005/05/11/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Ç. Rizesporlu Kürşat Karadeniz derbisini kazanmak istiyoruz... 
</HEADLINE>
<TEXT>

     Çaykur Rizespor Kaptanı Kürşat, Trabzonspor ile oynayacakları maçı kazanmak istediklerini söyledi. 
     Kürşat, yaptığı açıklamada, Trabzonspor ile Karedeniz derbisine çıkacaklarını ifade ederek, "Maçı kazanarak taraftarımızı sevindirmek istiyoruz" dedi. 
     Trabzon maçının kendileri açısından çok önemli oluğunun vurgulayan Kürşat, şunları kaydetti 
     "Trabzon maçı bizim için önemli. Çünkü Karadeniz derbisi olarak nitelendiriliyor. Biz altı haftadır galip gelemiyoruz. Bu nedenle geride kalan bu altı maçı taraftarımıza unutturmak istiyoruz. 
     Trabzonspor’dan alacağımız üç puanı onlara hediye ederek, son haftalarda yaşadığımız puan kayıplarını telafi etmek ve taraftarımıza galibiyet armağan etmek istiyoruz." Teknik direktör değişiminden sonra bir ara bocalama dönemi yaşadıklarını kaydeden Kürşat, şöyle devam etti 
     "Yeni teknik heyetimize alışmaya çalıştık. Bu dönemde takımda konsantre dağıldı. Daha sonra toparlanıp iki önemli deplasman galibiyeti aldık, uyumu da sağlamıştık ama belli bir dönemden sonra şans faktörü hiç bizim yanımızda olmadı. Bu sezon kısıtlı bir kadro ile mücadele ettik. Çaykur Rizespor, gelecek sezon yapacağı transferlerle yine ligin üst sıralarını zorlayacak." Kürşat, sezon sonunda takımdan ayrılma kararı alan Teknik Direktör Erdoğan Arıca ile ilgili olarak "Erdoğan hoca, çalıştığım hocalar arasından karakter olarak iyi hocalardan bir tanesiydi. Kendi düşüncesi. Mutlaka kendine göre bir hesabı vardır" diye kaydetti. 
     Kürşat, gelecek sezon için Beşiktaş ile anlaştığı şeklindeki haberlerle ilgili konuşmak istemediğini, sezon bitmeden ve imza atmadan bir açıklama yapmayacağını vurguladı. 
     
</TEXT>
</DOC>
