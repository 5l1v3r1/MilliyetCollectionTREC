<DOC>
<DOCNO> 339380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/04/ekonomi/eko06.html </URL>
<DATE> 2005/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Babacan AB, istikrar garantisi 
</HEADLINE>
<TEXT>


EKONOMİ SERVİSİ 

Asya Kalkınma Bankası'nın AKB bu yıl 38'incisini düzenlediği yıllık Guvernörler Toplantısı'nın açılışında konuşan Devlet Bakanı Ali Babacan, "AB'yi garanti altına alınmış uzun vadeli istikrar olarak görüyoruz" dedi. Türkiye'deki siyasi reformların derinleşmeye devam edeceğini ve AB'nin hemen yanı başındaki komşusunu gözardı edemeyeceğini düşündüğünü belirten Babacan, Türkiye'nin sahip olduğu siyasi standartların AB'ye uyumlu olduğunu söyledi. Babacan, "Ekonomik istikrar, siyasi istikrar olmadan kazanılmaz. Siyasi istikrar ise iyi bir ekonomik gelecek için en önemli unsurdur. Tüm bu iki faktör, beraberinde uzun vadeli istikrar getirecektir" dedi. Babacan, Türkiye'nin AB'ye üyeliğini 'İkinci Dünya Savaşı'ndan sonra alınan en önemli kararlardan biri' olarak niteledi. 


</TEXT>
</DOC>
