<DOC>
<DOCNO> 344317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/20/son/sonspo10.html </URL>
<DATE> 2005/05/20/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Derbi öncesie kulüp başkanlarının karnesi 
</HEADLINE>
<TEXT>

     Fenerbahçe ile Galatasaray arasında 22 Mayıs Pazar günü yapılacak maç öncesi sarı-kırmızılı takım, Özhan 
     Canaydın’ın kulüp başkanlığı döneminde, sarı-lacivertli rakibiyle 7. 
     kez karşılaşacak. 
     Galatasaray Kulübü Başkanlığı görevine 23 Mart 2002’de seçilen Özhan Canaydın, başkan sıfatıyla Fenerbahçe’ye karşı ilk derbi maçını 6 Kasım 2002’de Kadıköy’de izledi. Derbi tarihine geçen bu maçı 6-0 
     yitiren sarı-kırmızılı ekip, ezeli rakibi karşısında tarihi bir hezimet yaşamıştı. Özhan Canaydın’ın başkanlığı dönemindeki ikinci derbi maçta Galatasaray, Fenerbahçe’yi 2-0 yendi. Canaydın döneminde ezeli rakiplerin geçen sezonun ilk yarısındaki maçı ise 2-2 berabere sonuçlandı, rövanşta ise gülen taraf 2-1’lik skorla Fenerbahçe oldu. Galatasaraylı futbolcular, Fenerbahçe ile bu sezonki lig derbisini1-0, Türkiye Kupası finalini ise 5-1 kazanarak, başkanlarını sevindirdi. 
     
     YILDIRIM’IN GALATASARAY KARNESİ 
     Aziz Yıldırım ise, Fenerbahçe Kulübü Başkanlığı’na ilk kez 15 Şubat 1998 tarihinde seçildi. 
     Fenerbahçe, Yıldırım’ın kulüp başkanlığına seçildiği gün Galatasaray ile yaptığı maçtan 2-2 beraberlikle ayrıldı. 
     Yıldırım döneminde Fenerbahçe, Galatasaray ile 18 kez karşı karşıya gelirken, bu karşılaşmalardan yalnızca 5’ini kazanabildi. 
     Fenerbahçe 18 maçta, 5 galibiyet, 7 yenilgi ve 6 beraberlik alırken, toplam 25 gol atıp, 31 gol yedi. 
     
</TEXT>
</DOC>
