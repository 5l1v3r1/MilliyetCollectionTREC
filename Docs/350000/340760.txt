<DOC>
<DOCNO> 340760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/09/ekonomi/aeko.html </URL>
<DATE> 2005/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
TOBB toplantısında Erdemir tartışması 
</HEADLINE>
<TEXT>


Erdemir'in satışı Erdoğan ile Baykal arasında tartışmaya neden oldu. Erdoğan, CHP'yi 'özelleştirmeye ideolojik muhalif' diye eleştirirken, Baykal "Başbakan, Erdemir'i iki yıllık k rına karşı satmanın mantığını açıklasın" dedi 

Ahmet Erhan Çelik - Ankara 

Türkiye Odalar ve Borsalar Birliği'nin TOBB 60. Genel Kurulu, Erdoğan - Baykal polemiğine evsahipliği yaptı. 
Erdoğan, CHP'nin Erdemir muhalefetini, "Bu zihniyet Erdemir'in kuruluşuna da karşı çıkmıştı" diye eleştirirken, şöyle konuştu "Ana muhalefet partimizin özelleştirmeye karşı olan muhalefetini anlamak mümkün değil. SEKA'yı, Ereğli Demir-Çelik'i ziyaret etmişlerdir. Ama unutmayın, Ereğli Demir Çelik'in kurulmasına da bu CHP zihniyeti karşı çkmıştı, şimdi de özelleştirilmesine karşı çıkmaktadırlar. Aynı şey, SEKA için de geçerlidir. SEKA zarardadır, h l devlet zararla bir işi yürütmektedir. Bunu anlatabilir misiniz Bunu ideolojik yaklaşımlarla tanımlayamazsınız." 

Dönemini kurtarıyor 
Erdoğan'dan sonra kürsüye gelen Baykal, hükümetin Erdemir dahil elde avuçta Telekom, Tüpraş ve benzeri kuruluşlar ne varsa paraya çevirerek, kendi dönemini kurtarmaya çalıştığını savundu. "Biz Erdemir'in satışına karşıyız" diyen Baykal, sözlerine şöyle devam etti 
"Bunun bir ideolojik özelleştirme karşıtlığı olarak algılanması büyük bir hatadır. Çünkü Erdemir zaten özeldir, bunun özelleştirilmesi sözkonusu değil, ancak satışı sözkonusudur." Baykal'ın, Erdoğan'ın, CHP'nin geçmişte Erdemir'in kuruluşuna karşı çıktığı yönündeki sözleri ile ilgili açıklama yapmaması dikkat çekti. 

ANAP'lı başkan karşıladı 
Baykal, Erdemir'in geçen yıl 640 milyon dolar k r ettiğini hatırlatarak, "Siz 1.1 milyar dolara yani iki yıllık karına Erdemir'i hem de rakiplerine nasıl satarsınız" diye konuştu. Erdemir'in satışı için teknolojik veya mali herhangi bir gerekçe bulunmadığını belirten Baykal, yöredeki herkesin satışa karşı çıktığını anlatarak, "Ereğli'ye gittimde beni özelleştirmeyi savunan ANAP'ın üyesi belediye başkanı karşıladı" dedi. 

'Sağ kolunu kesti' 
Hisarcıklıoğlu, tek listeyle girdiği seçimlerden bin 257 geçerli oyun tamamını alarak yeniden başkanlığa seçildi. 
Hisarcıklıoğlu, kendisinin sağ kolu olarak tanımlanan, başkan vekili, Kahramanmaraş Sanayi ve Ticaret Odası Başkanı Mehmet Balduk'u listesine almadı. Seçimin sürprizi olarak nitelenen bu olay, kulislerde spekülasyonlara neden oldu. 
Yönetim kurulu üyeleri, "Hisarcıklıoğlu listeyi tek başına hazırladı. Sorumluluk onundur" yorumu yaptı. 
İstanbul Ticaret Odası İTO seçimlerinde hükümetin doğrudan desteklediği ancak sonradan seçimlere girmekten vazgeçen İbrahim Çağlar ise, listede yer buldu. 
Mevcut yönetim kurulundan liste dışı kalan isimler şöyle 
Mehmet Balduk, Nail Kalemci, Özcan Tülümen, Halil Demirkaya ve İbrahim Yaman. 

Cami önüne terkedilmiş ekonomi Erdoğan ile Baykal arasındaki karşılıklı atışmalardan dikkat çekici olanları şöyle 

Cami önü atışması 
Erdoğan Bugün gururla ifade ederim ki Türkiye neredeyse kaybetme noktasına geldiği geleceğini yeniden kazanıyor. Bu hükümet takdir edersiniz ki Cumhuriyet tarihinin en kısa zamanda en çok yapısal reform hareketine imza atmış hükümetidir. 
Baykal Türk ekonomisi sokakta bulunmuş, ne yapacağını bilemez h le düşmüş, birilerinin lutfedip ayağa kaldırarak, başarıya götürdüğü bir ekonomi değildir. Sahipsiz, cami önüne terkedilmiş bir ekonomi de değildir. Burada bir mucize değil, halkın fedak rlığı vardır. 

Taban sabırlı olsun 
Erdoğan Enflasyonu yüzde 70'lerden tek haneli seviyelere indirdik. Nominal faizler yüzde 17'lere düştü, ekonomi de yüzde 10'larda büyüyor. 'Gelişmeler tabana yansımıyor' diyenler var. Bir hazım süresi var. 
Baykal Enflasyon yüzde 10, faizler yüzde 20'de geziyor. 38 milyar dolar sıcak para neden Türkiye'de Vergi mükelleflerinin sayısı azalıyor, işsizlik artıyor, iç talep yetersizliğinden sözediliyor. Bunlar yüzde 10 büyüdük denilen ortamda yaşanıyor. 

TOBB'dan Tüzmen'e 'örtülü' uyarı TOBB Başkanı Rifat Hisarcıklıoğlu, konuşmasında isim vermeden Devlet Bakanı Kürşat Tüzmen'i sert şekilde uyardı. Türkiye İhracatçılar Meclisi'nin TİM ayrı birlik oluşturma gayretini yine isim vermeden eleştiren Hisarcıklıoğlu, şöyle konuştu 
"Türkiye'de tüccar, sanayici, ihracatçı, turizmci, nakliyeci bu camianın üyesidir. Ama bazı siyasilerimizin arka bahçe sevdalarının bazı bürokratların makam sahibi olma hesaplarıyla birleştiğini görüyoruz. Özel sektörü kendi şahsi ihtirasları uğruna parçalamak isteyenleri buradan son kez uyarıyoruz. Buna müsaade etmeyiz." 

ABD'ye Atatürk'ün görüntülü mesajı Atatürk'ün "Muhterem Amerikalılar" diye başladığı ve yeni Türkiye'yi anlattığı konuşması ilk kez TOBB sinevizyonunda yeraldı. Konuşmanın, dönemin ABD Büyükelçisi'nin özel olarak ülkesinden getirttiği kamerayla yapıldığı anlatıldı. TOBB Başkanı Hisarcıklıoğlu'nun, ABD ile ilişkilerin düzelmesinden memnun olduklarını belirterek "ABD ile ilişkilerimize en az AB kadar ağırlık vermeliyiz" sözleri dikkat çekti. 
Ekonomiyle ilgili 5 bakandan 4'ü TOBB Genel Kurulu'na katılmadı. Kürşat Tüzmen, Ali Babacan, Kemal Unakıtan ve Abdullatif Şener programları nedeniyle Ankara dışında bulunurken, Bakanlar Kurulu'nun önemli bölümü kuruldaydı. 

Demirel'e cılız alkış TOBB başkan ve yönetiminin ilk kez doğrudan bin 351 delegenin oyuyla seçildiği Genel Kurul'da 'Nereden nereye' başlıklı sinevizyonda Cumhuriyet tarihinin tüm başbakanları öne çıkan özellikleriyle dev ekrana yansıtıldı. 1960 askeri müdahalesinde yargılanan ve idam edilen eski Başbakan Adnan Menderes'in görüntüleri büyük alkış aldı. Süleyman Demirel'e alkışların cılız kalması dikkat çekti. 


</TEXT>
</DOC>
