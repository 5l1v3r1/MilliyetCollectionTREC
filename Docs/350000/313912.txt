<DOC>
<DOCNO> 313912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/09/son/sontur28.html </URL>
<DATE> 2005/02/09/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Acemi hırsızlar maket telefonları çaldı .. 
</HEADLINE>
<TEXT>

     Bursa'nın İnegöl İlçesi'nde, sabaha karşı bir cep telefonu mağazasına giren hırsızlar, 15 maket ve 2 arızalı cep telefonunu çalarak kaçtı. 
     Alınan bilgiye göre, Ahmet Akyollu Caddesi, Belediye Sosyal Tesisleri'nde bulunan cep telefonu mağazasına hırsızlık amacıyla giren kişiler, karanlık olan işyerinin vitrinlerinde bulunan 15 cep telefonu maketini ve müşteriler tarafından tamir için getirildiği belirlenen 2 arızalı cep telefonunu aldılar. 
     Abdülkadir, Elif ve Selay Aydın kardeşler, sabah sahibi oldukları işyerini açtıklarında hırsızlığı fark edince, durumu polise bildirdi. 
     Güvenlik güçleri, zanlıların belirlenmesi için işyerinde parmak izi çalışması yaptı. 
     İşyeri sahipleri, onlarca cep telefonu dururken maketlerin çalınmasının sevindirici olduğunu belirterek, ''Şaşkın hırsızlara rastladığımız için şanslıyız'' dediler. 
     
</TEXT>
</DOC>
