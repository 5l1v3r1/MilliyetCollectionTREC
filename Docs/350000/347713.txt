<DOC>
<DOCNO> 347713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/01/yasam/ayas.html </URL>
<DATE> 2005/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Balıklara çevreci albay sahip çıktı 
</HEADLINE>
<TEXT>


Ulusal Kıyı Güvenliği Sempozyumu'nda konuşan Albay Türker, tatbikatlarda meydana gelen sualtı infilaklarının toplu balık ölümlerine ve sağırlaşmaya yol açtığına dikkat çekti 

Serhat Oğuz 

Seyir Hidrografi ve Oşinografi Dairesi Başkanlığı uzmanlarından Yüksek Mühendis Albay Ahmet Türker, Bodrum'da yapılan Ulusal Kıyı Mühendisliği Sempozyumu'nda 'çevreci' bir bildiri sundu. 
Türker'in 'Su altı infilakları ve alçak frekanslı sonar transmisyonlarının su altındaki canlılara etkisi' adlı incelemesine göre, askeri tatbikatlardaki sualtı infilakları, deniz dibi yaşama darbe vuruyor. Patlamalar, deniz canlılarında fizyolojik travma ve baskı yaratıyor, kimyasal ve toksik etkiler bırakıyor. Bu, balıklarda toplu ölümlere, intiharlara yol açıyor ya da balıklar bulundukları bölgeleri terk ediyor. 

Sonarlar da zararlı 
Albay Türker, bildirisinde şu ifadelere yer veriyor "Askeri maksatlı sonarlar, balıkları rahatsız edebilmekte, yunus ve balinalarda intiharlara neden olabilmektedir. Özellikle alçak frekanslı sonar transmisyonları ve deniz içinde air gun ile icra edilen jeofizik maksatlı derin sismik çalışmalar da balık intiharlarına veya bu canlıların sağırlaşmalarına neden olabilmektedir. Hava ortamında 130 desibellik ses şiddeti, su ortamının yoğunluğu nedeniyle 26 desibel daha yüksektir." 
Türker tek çarenin, tatbikatların zorunlu hallerde, kontrollü alanlarda yapılması olduğunu da sözlerine ekledi. 
ABD'de balık miktarı yarıya düştü 

Albay Türker, dünyada yapılan ilginç inceleme sonuçlarından şu örnekleri de sıraladı 
223 desibellik kaynak seviyeli air gun derin sismik çalışmaları süresinde, California açıklarında avlanan balık miktarı yüzde 50 azaldı.Norveç karasularında yapılan bir sismik çalışma esnası ve sonrasında yakalanan balık miktarı yüzde 5585 oranında düştü.Kontrollü bir test sahasında 105 120 desibellik bir alçak frekanslı çalışmada bölgenin belirli bir türüne ait balık yumurtalarının yaşayabilirliği azaldı.50 400 hertz frekanslı bir transmisyona 15 saatlik süreyle maruz kalan morina balığının işitme organı ciddi ölçüde hasar gördü. Alçak frekanslı transmisyonların yavru midyelerin tutunmalarını engellediği de saptandı. 



</TEXT>
</DOC>
