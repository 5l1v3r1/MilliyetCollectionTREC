<DOC>
<DOCNO> 335853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/22/son/soneko02.html </URL>
<DATE> 2005/04/22/ </DATE>
<TIME> 02.11 </TIME>
<AUTHOR>  </AUTHOR>
<HEADLINE>
FİYAŞ'ye İstanbul Büyükşehir Belediyesi ortak oluyor... 
</HEADLINE>
<TEXT>

     Formula İstanbul Yatırım A.Ş.'ye FİYAŞ İstanbul Büyükşehir Belediyesi ve İstanbul İl Özel İdaresi'nin de ortak olmasının yolu açıldı. 
     İstanbul Ticaret Odası İTO Meclisi, bugün olağanüstü yaptığı toplantıda, konuya ilişkin İTO yönetimine yetki verdi. 
     Toplantının ardından bir açıklama yapan İTO Yönetim Kurulu Başkanı Murat Yalçıntaş, FİYAŞ'ın sermayesinin artırılarak, 130 trilyon liraya çıkarılacağını belirterek, ''Belediye ve özel idare ile görüşme yetkisi aldık. Onlara hisselerimizden bir kısmını devredeceğiz. Hisse oranları konusunda henüz kesin bir şey yok'' dedi. 
     Yalçıntaş, konuyla ilgili görüşmelere önümüzdeki hafta başlanacağını kaydetti. 
     
</TEXT>
</DOC>
