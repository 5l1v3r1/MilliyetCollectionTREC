<DOC>
<DOCNO> 347593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/31/son/sontur34.html </URL>
<DATE> 2005/05/31/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
İDO'dan dış hat biletlerine yüzde 10 indirim... 
</HEADLINE>
<TEXT>

     İstanbul Deniz Otobüsleri Sanayi ve Ticaret A.Ş. İDO , dış hatlar için online bilet alanlara yüzde 10 indirim uygulayacak. 
     İDO’dan yapılan yazılı açıklamaya göre, internet üzerinden ve çağrı merkezinden bilet alma yöntemleri hızlandırılarak kolay ve zahmetsiz bilet alımına hız verildi. 
     Yarından itibaren 15 Temmuz 2005 tarihine kadar geçerli olacak uygulamada, İDO’nun internet adresinden ve çağrı merkezinden kredi kartı ile Armutlu, Yalova, Mudanya gibi dış hatlar için bilet alanlara yüzde 10 indirim yapılacak. 
     Öte yandan İDO, "Yayıncell" olarak adlandırılan hizmetini de yarından itibaren sunmaya başlayacak. 
     Turkcell hatlı cep telefonu kullanan yolcular, kısa mesaj yoluyla İDO’ya ait tüm bilgileri, iptal edilen seferleri, ek seferleri, kişiye özel sürprizleri ücretsiz olarak öğrenecek. Bu yöntemle bilet almak isteyenler de, "444 4 436" numaralı call center’ı arayarak ya da "www.ido.com.tr"yi tıklayarak bilet satın alabilecek. 
     
</TEXT>
</DOC>
