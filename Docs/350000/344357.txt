<DOC>
<DOCNO> 344357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/20/son/sontur13.html </URL>
<DATE> 2005/05/20/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Kavgasını engellemek istediği karı-koca ve çocuğu bıçakla yaraladı 
</HEADLINE>
<TEXT>

     Erzurum’da, alkollü bir kişi, kavga etmelerini engellemek istediği karıkoca ile çocuklarını, tepki göstermeleri üzerine bıçakla yaraladı. 
     AA muhabirinin edindiği bilgiye göre, Karayolları Semti’ndeki Belediye lojmanları önünde henüz belirlenemeyen bir nedenle Kader ve Gökhan Kars çifti arasında tartışma çıktı. Bu sırada olay yerinden geçen ve alkollü olduğu öğrenilen M.T, tartışan çiftin kavga etmesini önlemek istemesi üzerine, aralarında kavga çıktı. 
     Kavgada, M.T tarafından bıçaklanan Kader, Gökhan ve çocukları Tolga Kars yaralandı. Aziziye Araştırma Hastenesi’ne kaldırılan yaralılardan Kader Kars’ın durumunun ağır olduğu bildirildi. 
     M.T’nin gözaltına alındığını belirten yetkililer, olayla ilgili soruşturmanın devam ettiğini kaydettiler. 
     
</TEXT>
</DOC>
