<DOC>
<DOCNO> 309501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/26/son/sondun54.html </URL>
<DATE> 2005/01/26/ </DATE>
<TIME> 19.04 </TIME>
<AUTHOR>  </AUTHOR>
<HEADLINE>
Schöder ''Türkiye ile üyelik müzakereleri 10 - 15 yıl sürebilir'' 
</HEADLINE>
<TEXT>

     Almanya Başbakanı Gerhard Schröder, Türkiye ile yapılacak AB üyelik müzakerelerinin 10 ila 15 yıl sürebileceğini söyledi. 
     Schröder, federal meclisin Avrupa Komisyonu'nda yaptığı konuşmada, Türkiye ile üyelik müzakerelerine bu yıl içinde başlanmasından yana olduğunu belirterek, ''Türkiye ile üyelik müzakereleri 10 ila 15 yıl sürebilir'' dedi. 
     Birlik partilerinin CDU CSU Türkiye'nin AB üyeliğine karşı çıktıklarını hatırlatan Schröder, buna karşı eski Alman hükümetlerinin de 1963 yılından bu yana Türkiye'ye AB üyelik perspektifi verdiklerine işaret etti. 
     Schröder, Ukrayna'nın AB üyeliği isteğiyle ilgili olarak da, şimdilik üyeliğin değil, ortaklığın söz konusu olduğunu kaydetti. 
     Schröder ayrıca, Amerikan yönetimine İran krizini Avrupa ülkeleri ile birlikte barışçı şekilde çözme çağrısında bulundu. 
     ''Umarım Amerikalıları diplomasi teknesine almayı başarabiliriz'' diyen Schröder, Irak'taki duruma ve Ortadoğu'daki gelişmelere dikkati çekerek, yeni bir askeri müdahaleye ihtiyaç olmadığını söyledi. 
     
</TEXT>
</DOC>
