<DOC>
<DOCNO> 338191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/son/sonspo25.html </URL>
<DATE> 2005/04/29/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
İstanbulspor 1- Gaziantepspor 3 maç bitti 
</HEADLINE>
<TEXT>

     Birinci Süper Futbol Ligi'nde Gaziantepspor, deplasmanda İstanbulspor'u 3-1 yendi. 
     4. dakikada Lazarov'un pasıyla İstanbulspor ceza alanını sağ çaprazında topla buluşan Jaziri, kaleci Oğuz ile karşı karşıya pozisyonda sert bir vuruş yaparken, meşin yuvarlak uzak direğin dibinden auta çıktı. 
     5. dakikada El Taib'in pası sonrasında ceza alanı sol çaprazında kaleciyle karşı karşıya kalan Lazarov, Oğuz'u da çalımladıktan sonra vuruşunu yaptı. Kaleye yönelen topu Deniz Uygar son anda araya girerek kornere gönderdi. 
     13. dakikada Cem'in ara pası sonrası Gaziantepspor savunmasının ofsayt diye duraksamasından da faydalanan Bülent, kaleciyle karşı karşıya kaldı. Bu oyuncu ceza sahasına girer girmez yerden düzgün bir vuruşla İstanbulspor'u 1-0 öne geçiren golü attı. 
     35. dakikada ceza yayı önünde Bülent'in yaptığı aşırtma vuruşta top üstten auta çıktı. 
     38. dakikada soldan Faruk'un yaptığı ortada ön direkte Bülent topla buluştu. Bu oyuncunun yakın mesafeden vurmasına engel olan Gökhan Zan, tehlikeyi kornerle önledi. 
     45. dakikada soldan çalımlarla İstanbulspor ceza sahasına giren Lazarov'un sert vuruşunda kaleci Oğuz, topu parmaklarıyla son anda kornere çeldi. 
     Maçın ilk yarısı İstanbulspor'un 1-0 üstünlüğüyle kapandı. 
     

     
</TEXT>
</DOC>
