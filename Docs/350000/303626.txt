<DOC>
<DOCNO> 303626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/05/son/sondun32.html </URL>
<DATE> 2005/01/05/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Organ mafyası Güney Asya'da 
</HEADLINE>
<TEXT>

     Güney Asya, deprem ve ardından oluşan tsunamilerden sonra, şimdi yeni bir tehlikeyle karşı karşıya. Bölgede kimsesiz çocukların organ ve çocuk mafyasının eline düşmesinden endişe ediliyor. 
     Endonezya hükümeti, çocuk kaçırma olaylarının önüne geçebilmek için, 16 yaşından küçük çocukların ülkeden ayrılmalarına kısıtlama getirdi. 
     Güney Asya'yı vuran tsunami, Birleşmiş Milletler'e göre en az 50 binden fazla çocuğun ölümüne neden oldu. Diğer deyişle ölenlerin 3'te biri çocuk. 
     Hayatta kalabilen çocukların büyük bölümü ise öksüz ya da yetim kaldı. Bazıları ise hem annesini hem babasını kaybetti. 
     
     Hindistan'ın güneyinde okullar yeniden açıldı 

     Geride kalanlar için ise zor da olsa hayat devam ediyor. Hindistan'ın güneyinde ise okullar yeniden açıldı. 
     Öğretmenler depremin çocuklar üzerindeki psikolojik etkilerini hafifletmeye çalışıyor. Çocuklar arkadaşlarının önünde depremde yaşadıklarını yeniden anlatıyor. Ancak bu anlatımlar sırasında pek çok öğrenci gözyaşlarını tutamıyor. 

     
</TEXT>
</DOC>
