<DOC>
<DOCNO> 348256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/02/son/sonsiy07.html </URL>
<DATE> 2005/06/02/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
MİT'in telefon dinlediği iddiaları TBMM gündeminde... 
</HEADLINE>
<TEXT>

     CHP Konya Milletvekili Atilla Kart, MİT’in, tüm Türkiye’de telefonları dinlediğine ilişkin iddiaları Meclis gündemine taşıdı. 
     Kart, Başbakan Recep Tayyip Erdoğan’ın yanıtlaması istemiyle TBMM Başkanlığı’na sunduğu yazılı soru önergesinde, "MİT’in yaptığı izleme ve dinlemeden hükümetin haberi olup olmadığı ve neden seyirci kalındığı" sorularını yöneltti. 
     "Söz konusu dinleme ile ilgili olarak MİT görevlileri hakkında bugüne kadar neden idari ve adli süreç başlatılmadığını" soran Kart, ayrıca, şu sorulara cevap verilmesini istedi 
     "Böylesine vahim bir olaydan hükümet, gazete haberiyle mi bilgi sahibi olmuştur 
     Konunun tahkiki ile ilgili olarak çalışma başlatılmış mıdır tedbir niteliğinde olmak amacıyla görevden geçici alma uygulaması hemen yapılacak mıdır 
     Yargıtay-MİT-Çakıcı ilişkileri kapsamında, MİT’in kendi denetimini yapmaya yönelik olarak MİT Müsteşarlığı Teftiş Kurulu tarafından düzenlenmiş, 15 Ağustos 2004 tarihli raporun denetimi neden yapılmamıştır 
     MİT görevlisi Kaşif Kozinoğlu’nun ilişki içinde olduğu müteahhit Hakkı Süha Şen’in bilgisine ve telefonuna ulaşılmadığı yolundaki gayri ciddi ve kara mizah örneği teşkil eden değerlendirmeye, nasıl itibar edilmiştir 
     Başbakanlık Teftiş Kurulu, bu ve benzeri olaylarda neden devreye sokulmamaktadır MİT ile ilgili yasanın 3, 4 ve 7. maddeleri, başbakana açık bir şekilde sorumluluk ve yetki vermiş olmasına rağmen, bunun gereği neden yapılamamaktadır " 
     
</TEXT>
</DOC>
