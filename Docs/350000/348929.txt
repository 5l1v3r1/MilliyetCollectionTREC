<DOC>
<DOCNO> 348929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/04/son/sonspo14.html </URL>
<DATE> 2005/06/04/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Van Hooijdonk İstanbul'dan ayrıldı... 
</HEADLINE>
<TEXT>

     Fenerbahçe ile yollarını ayıran Hollandalı futbolcu, Pierre van Hooijdonk, ülkesine döndü. 
     Yeni sezonda ülkesindeki eski takımı NAC Breda'da forma giyecek Van Hooijdonk'u Atatürk Havalimanı'ndan sarı-lacivertli taraftarlar uğurladı. 
     Fenerbahçe sempatizanı Bedri Baykam'ın yanı sıra, çok sayıda hayranı Hollandalı oyuncuyu yolcu etti. 
     İmza dağıtan ve hayranlarıyla bol bol fotoğraf çektiren Van Hooijdonk, yaptığı açıklamada her zaman Fenerbahçe'nin başarılı olmasını istediğini söyledi. 
     Türkiye'de bulunduğu süre içinde taraftarların kendisine hep destek olduğunu kaydeden Van Hooijdonk, ''Umarım Fenerbahçe hem lig hem de Avrupa kupalarında başarılı olur'' dedi. 
     
</TEXT>
</DOC>
