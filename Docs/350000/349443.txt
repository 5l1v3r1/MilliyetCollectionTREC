<DOC>
<DOCNO> 349443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/06/son/sontur11.html </URL>
<DATE> 2005/06/06/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Kocasının mezarı başında kriz geçirip öldü 
</HEADLINE>
<TEXT>

     Arif ARSLAN BATMAN, DHA 

      BATMAN'da bir süre önce ölen eşinin mezarını yaptırmak için İskenderun'dan kente gelen 65 yaşındaki Emine Günaydın, ziyaret ettiği eşinin mezarı başında kalp krizi geçirerek yaşamını yitirdi. Emine Günaydın, vasiyeti üzerine eşinin yanında toprağa verildi. 
     Bugün öğlen saatlerinde Huzur mahallesinde bulunan mezarlığa giden Emine Günaydın, çok sevdiği eşi Şehmus Günaydın'ın mezarını yaptırmak için bir mezar ustası ile anlaştı. Mezarın beton yapılması için başlatılan çalışmayı, eşinin mezarının başucunda bekleyerek izleyen Emine Günaydın, bir anda fenalık geçirerek yere yığıldı. 
     Mezarlıkta bulunanların müdahalesine rağmen kurtarılamayan Emine Günaydın, olay yerinde yaşamını yitirdi. Geçirdiği kalp krizi sonucu öldüğü belirlenen Günyadın'ın yakınlarına Eğer ölürsem beni eşimin yanına gömün'' dedeği öğrenildi. Bunun üzerine yakınları Emniye Günaydın'ı eşinin yanında toprağa vererek vasiyetini yerine getirdi. 
     
</TEXT>
</DOC>
