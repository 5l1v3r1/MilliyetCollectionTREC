<DOC>
<DOCNO> 330598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/06/spor/aspo.html </URL>
<DATE> 2005/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kazanan Emre'yi alır 
</HEADLINE>
<TEXT>


Fenerbahçe Emre Belözoğlu'nu listesine alınca Galatasaray da harekete geçti. Sarı - Kırmızılılar, yıldız futbolcuyu kaptırmamak için kolları sıvadı 


Şampiyonluk yarışında kıyasıya çekişen Galatasaray ile Fenerbahçe arasında kapalı kapılar ardında transfer savaşı da yaşanıyor. 
Galatasaray, eski yıldızlarından Emre Belözoğlu'nun adının sürekli Fenerbahçe ile anılması üzerine önce panik yaşadı, ardından da başarılı oyuncuyu transfer edebilmek için kolları sıvadı. 
Teknik Direktör Hagi'nin, yönetimle yaptığı son toplantıda "10 numara" için tek adayının Emre olduğunu belirtip, "Adaptasyon sorunu yaşamaz. Takıma çabuk alışır. Ayrıca böyle bir oyuncuyu Fenerbahçe'ye kaptırmamamız gerekiyor" sözleri, Sarı - Kırmızılı yöneticileri harekete geçirdi. 
Başkan Özhan Canaydın'ın, İnter ile görüşmeleri bizzat yürütme kararı aldığı ve bu transferi bitirebilmek için tüm fekad rlığı yapmaya hazır olduğu öğrenildi. 
Bu arada Emre Belözoğlu ile ilk görüşmenin Milli Takım kampı sırasında gerçekleştiği bildirildi. Emre'nin, kendisiyle temasa geçen yöneticilere, Fenerbahçe'ye gitme ihtimalinin olmadığını söylediği belirtildi. Yıldız futbolcu, "İnter'de kalmayacağım. Ancak yine tercihim Avrupa'da bir takım olacak. Türkiye'ye dönersem, benim için önce Galatasaray gelir" ifadelerini kullanıp, Sarı - Kırmızılılar'ın yüreğine su serpti. 

Canaydın coştu 

RaŞİt Altun 

Galatasaray Başkanı Özhan Canaydın, İTÜ'de düzenlenen panelde öğrencilerle bir araya geldi. Canaydın, yaptığı esprilerle salondakileri kırdı geçirdi. Galatasaray Başkanı, Ergun Gürsoy'un yeni dönemde yöneticiliği bırakıp bırakmayacağı yolundaki soruya, "Sadece futbolu bırakacak. Kendisini yüzme şubesine vereceğiz" yanıtını verdi. Canaydın, bir öğrencinin, "Yöneticiler iki taraftar grubunun arasına oturamaz mı " sorusuna ise "Sen bizi temizletmek mi istiyosun " cevabını vererek herkesi kahkaya boğdu. 
Sınav dönemi olması nedeniyle sadece 58 öğrencinin katılabildiği panelde Özhan Canaydın hedeflerinin şampiyonluk olduğunu tekrarladı. Canaydın, Fatih Terim'in oluşturduğu altyapının meyvalarını yediklerini söyleyerek başarılı hocaya teşekkür etti ve "Galatasaray'ı dünyanın en varlıklı kulübü yapmaya doğru gidiyoruz" diye konuştu. 


</TEXT>
</DOC>
