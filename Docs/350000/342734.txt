<DOC>
<DOCNO> 342734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/15/son/sondun07.html </URL>
<DATE> 2005/05/15/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Rice'dan Irak'a sürpriz ziyaret... 
</HEADLINE>
<TEXT>

     ABD Dışişleri Bakanı Condoleezza Rice’ın Irak’a sürpriz ziyarette bulunduğu bildirildi. 
     ABD’nin Bağdat Büyükelçiliği sözcüsü, Rice’ın, Irak’ın kuzeyindeki Erbil kentinde olduğunu söyledi. 
     Sözcü, Rice’ın, Irak yönetimine destek amacı taşıyan gezisi çerçevesinde hükümet yetkilileri ve Amerikalı ordu komutanları ile görüşeceğini kaydetti. 
     Rice da gazetecilere uçakta yaptığı açıklamada, Iraklı yetkililerle siyasi sürecin ileriye götürülmesi ve direnişin önüne geçilmesi konularını görüşeceğini söyledi. 
     Rice, direnişin şiddetli olduğunu, ancak direnişçileri sadece askeri güç değil, siyasi alternatifleri kullanarak yenebileceklerini kaydetti. 
     ABD Dışişleri Bakanı, Iraklıların, Irak halkı için cevabın siyasi oluşum gerçeği olduğunu gösterme çabalarını artırdıklarını belirtti. 
     Rice’ın, Irak Kürdistan Demokrat Partisi’nin lideri Mesud Barzani ile görüşmek üzere Erbil’deki havaalanından helikopterle ayrıldığı bildirildi. 
     
</TEXT>
</DOC>
