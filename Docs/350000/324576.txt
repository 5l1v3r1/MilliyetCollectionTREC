<DOC>
<DOCNO> 324576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/son/sonyas13.html </URL>
<DATE> 2005/03/17/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Paris'te Türk Sinema Günleri başladı... 
</HEADLINE>
<TEXT>

     3. Paris Türk Sinema Günleri, yönetmen Ahmet Uluçay'ın ''Karpuz Kabuğundan Gemiler Yapmak'' isimli filminin gösterimiyle bugün başladı. 
     Paris'teki ''Türkiyeli Yurttaşlar Meclisi'' L'ACORT , Paris Belediyesi, Archipel ve Odyee sinema salonlarının işbirliğiyle düzenlenen 3. Sinema Günleri, 29 Mart'ta sona erecek. 
     3. Türk Sinema Günleri sırasında, Ezel Akay'ın ''Neredesin Firuze '', Ömer Vargı'nın ''İnşaat'', Fatih Akın'ın ''Duvara Karşı'', Derviş Zaim'in ''Çamur'', Yağmur Taylan ve Durul Taylan'ın ''Okul'', Erden Kıral'ın ''Hakkari'de Bir Mevsim'' ve Tunç Başaran'ın ''Piano Piano Bacaksız'' isimli filmleri gösterilecek. 
     Paris'te yaşayan genç yönetmenlerin çektiği kısa metrajlı filmlerin de gösterileceği sinema günleri sırasında ayrıca Türkiye'den gelen sinema oyuncuları ve yönetmenlerin katılımıyla Türk ve dünya sinemasının son duruma ilişkin açık oturumlar düzenlenecek. 
     
</TEXT>
</DOC>
