<DOC>
<DOCNO> 317949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/23/son/sonspo06.html </URL>
<DATE> 2005/02/23/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Beşiktaş'ta Sakarya'ya karşı sürpriz kadro 
</HEADLINE>
<TEXT>

     Beşiktaş'ta herkesin gözü ilk onbirde. Galatasaray maçını düşünen Çalımbay ise Sakarya'ya karşı sürpriz bir kadro hazırlıyor. 
     İki hafta sonraki Galatasaray maçını düşünen Çalımbay ise Sakarya’ya karşı sürpriz isimleri sahaya sürmeye hazırlanıyor 
     
     Nihayet tam kadro 

     Beşiktaş’ta forma savaşı her geçen gün biraz daha kızışıyor. Pancu, Koray, Emre ve Ramazan’ın tamamen iyileşmesi, Tümer ile Ronaldo’nun da birer maçlık cezalarını tamamlamaları üzerine eksiği kalmayan Siyah - Beyazlılar’ın, Sakaryaspor sınavına nasıl bir onbirle çıkacağı merak konusu... Futbolcular, Teknik direktör Rıza Çalımbay’ın gözüne girebilmek için antrenmanlarda birbirleriyle kıyasıya rekabet ediyorlar. 
     
     Sakarya’ya dikkat 

     Genç teknik adam, futbolcularının bu hırsından memnun kalırken, bir yandan da gelecekle ilgili planlar yapıyor. Galatasaray karşısındaki dirençli ve disiplinli futboluyla kolay lokma’ olmadığını kanıtlayan Sakaryaspor maçını gözardı etmeyen Çalımbay, bir sonraki hamleyi de, yani Galatasaray sınavını da düşünüyor. Başarılı hocanın, iki hafta sonraki derbi nedeniyle Sakarya maçında kadroda bazı değişikliklere gidebileceği belirtiliyor. 
     
     Bugünü unutmadan 

     Siyah-Beyazlılar’ın bugünü ve yarını için kapsamlı çalışma içinde olduklarını belirten Çalımbay, Bizim için her geçen saat, hatta dakikaların bile önemi var. Yönetim, ekibim ve futbolcularımızla birlikte Beşiktaş için çalışıyoruz. Sadece futbol düşünüp önümüze bakıyoruz. Diğer olaylar ve rakiplerin durumu bizi ilgilendirmiyor. Hem kalan tüm maçları kazanmak istiyoruz, hem de gelecek sezonun hazırlıklarını yapıyoruzö dedi. 

     
</TEXT>
</DOC>
