<DOC>
<DOCNO> 318890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/26/son/sontur10.html </URL>
<DATE> 2005/02/26/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
İlahiyat profesörü taksiciyi bıçakladı 
</HEADLINE>
<TEXT>

     ANKARA Milliyet 

Ankara'da, çalışmalarını insan hakları konusunda sürdüren bir ilahiyat profesörü, kendisine sopayla saldıran taksiciyi bıçakla yaraladı. 
     Bahçelievler 3. Cadde 45. Sokak'ta, Ankara Üniversitesi İlahiyat Fakültesi İslam Felsefesi Bölümü öğretim üyesi Prof. Dr. Hayrani Altıntaş ile taksici Fuat Kumsal arasında yol vermeme nedeniyle tartıştı. Altıntaş, taksiden aldığı sopayla kendisine saldıran Kumsal'a otomobilinde bulundurduğu bıçakla karşılık verdi. Sol göğsünden yaralanan Kumsal, Gazi Üniversitesi Tıp Fakültesi Hastanesi'nde yoğun bakıma alındı. Şoka giren Altıntaş da Hacettepe Üniversitesi Tıp Fakültesi Hastanesi'ne kaldırıldı. Tedavisinin tamamlanmasının ardından karakola götürülen Altıntaş, ifadesi bugün alınmak üzere serbest bırakıldı. Doktorasını Fransa'nın Sorbonne Üniversitesi'nde yaptığı belirtilen Altıntaş'ın, "estetik", "İslam felsefesi", tasavvuf - psikoloji", "İslam ahlakı" dersleri verdiği öğrenildi. Demokrasi ve insan hakları konulu toplantılarda çeşitli bildiriler sunan Altıntaş, çalışmalarını insan hakları konusunda sürdürdüğü kaydedildi. 
     
</TEXT>
</DOC>
