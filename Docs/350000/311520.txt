<DOC>
<DOCNO> 311520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/ekonomi/eko09.html </URL>
<DATE> 2005/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
'Helal gıda sertifikası olsun, misyonerlik önlensin' 
</HEADLINE>
<TEXT>



Müstakil Sanayici ve İşadamları Derneği MÜSİAD , Ankara ziyareti çerçevesinde hükümete rapor sundu. Raporda, yatırım teşvikleri kapsamında gerçekleştirilen ücretsiz arsa tahsisinde bazı kamu yöneticilerinin olumsuz tutumları olduğuna dikkat çekilirken, bu yöneticilerin "Yatırımcıya istismarcı gözüyle bakıp, belli bir direnç noktası haline geldikleri" savunuldu. 
Reformlara direnen, hızlı çalışmaya fren olan bürokratların mutlaka görevden alınması istenen raporda, İKÖ ve İSEDAK bünyesinde Uluslararası Helal Gıda Sertifika Enstitüsü'nun kurulması istendi. 
Değişik bölgelerinde misyonerlik faaliyetlerinin yaygınlaştığı belirtilen raporda Türkiye genelinde manevi hayatta ciddi zayıflama eğilimlerinin ortaya çıktığı, 'manevi iklimin güçlendirilmesi' istendi. 


</TEXT>
</DOC>
