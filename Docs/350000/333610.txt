<DOC>
<DOCNO> 333610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/15/son/sondun14.html </URL>
<DATE> 2005/04/15/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
ABD'de Ermeni lobisi, Kongre'de gövde gösterisine hazırlanıyor... 
</HEADLINE>
<TEXT>

     ABD Kongresi'nde Ermeni lobisine mensup üyelerin, gelecek hafta Kongre'de sözde soykırımı anmak için geniş boyutlu bir toplantı düzenleyeceği bildirildi. 
     ABD'deki radikal Ermeni kuruluşlarını bir araya getiren Amerikan Ulusal Ermeni Komitesi'nin ANCA açıklamasına göre, 20 Nisan Çarşamba akşamı yapılacak toplantıda, bazı Kongre üyeleri ve Ermeni toplumunun ileri gelenleri, sözde soykırım konusunda konuşmalar yapacak. 
     Gözlemciler, o sıralarda, sözde soykırımın tanınması yönündeki bir tasarının Kongre'nin alt kanadı olan Temsilciler Meclisi'ne sunulabileceğini belirttiler. 
     Bu arada yine ANCA'nin açıklamasına göre, Başkan George Bush'a mektup yazarak bu yılki 24 Nisan açıklamasında Ermeni olaylarını ''soykırım'' olarak nitelemelerini isteyen Kongre üyelerinin sayısı 160'a ulaştı. 
     Ancak Washington'daki diplomatik gözlemciler, Ermenilerin bu çabasına karşın, Bush'un bu yılki açıklamasında da ''soykırım'' sözcüğünü telaffuz etmesinin beklenmediğini belirttiler. 
     
</TEXT>
</DOC>
