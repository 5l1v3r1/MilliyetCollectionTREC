<DOC>
<DOCNO> 332351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/ekonomi/eko08.html </URL>
<DATE> 2005/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Mehmet Y. Yılmaz DBR'nin CEO'su oldu 
</HEADLINE>
<TEXT>



Doğan Yayın Holding'den yapılan açıklamaya göre, halen Doğan Burda Rizzoli DBR Genel Müdürlük görevini yürüten Neslihan Tokcan, 1 Mayıs 2005 tarihi itibariyle görevinden ayrılacak. 
Aynı tarih itibariyle, Mehmet Y. Yılmaz DBR Yönetim Kurulu Murahhas Üyesi ve CEO'su olarak görevine başlayacak. Yılmaz, aynı zamanda grupta sürdürmekte olduğu Milliyet Gazetesi Murahhas Üyeliği ve köşe yazarlığı görevlerine de devam edecek. 
Açıklamada, Neslihan Tokcan'ın ise Doğan Grubu'nda bir süredir faaliyetine devam eden 'Konferans ve Etkinlik Pazarlama' çalışmaları için kurulacak olan yeni şirketin genel müdürü olacağı belirtildi. Tokcan'ın, DYH adına, FIPP Dünya Dergi Yayıncıları Birliği Yönetim Kurulu Üyeliği yanı sıra, DYH Kurumsal İletişim Komitesi Üyeliği görevini sürdüreceği de kaydedildi. 


</TEXT>
</DOC>
