<DOC>
<DOCNO> 321765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/08/son/sondun20.html </URL>
<DATE> 2005/03/08/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Financial Times Türkiye, Avrupa'yı yanılttı mı 
</HEADLINE>
<TEXT>

     Metin Güneş CNN TÜRK Londra 

İngiliz Financial Times gazetesi, Türkiye'nin 80’li ve 90’lı yıllarda ordu ile PKK arasındaki çatışma sırasında yerlerinden edilen 400 bin kişinin yeniden yerleştirilmesi konusunda, 'AB'ye yanıltıcı bilgi vermek'le suçlandığını yazdı. 
     İnsan Hakları İzleme Örgütü’nün, hükümeti 'Güneydoğu Anadolu Bölgesi'nde köylerine dönen insanların sayısını abartmak'la suçladığını yazan gazete, "geçtiğimiz yıl bu yanıltıcı bilginin verildiği sıralarda, AB liderleri Türkiye’yi AB’ye katılması için davet edip etmeme kararını veriyorlardı" diye yazdı. 
     Gazete, hükümetin 'çoğu Kürt olan 378 bin mültecinin 3'te1'ine geri dönmeleri için yardım edildiği' şeklindeki açıklamasının İnsan Hakları İzleme Örgütü tarafından 'güvenilmez' olarak nitelendirildiğini ifade etti. 
     Haberde ayrıca, İnsan Hakları İzleme Örgütü’nün yaptığı araştırmada bazı yerlerde bu rakamın, resmi rakamların 5'te 1'inden az olduğunun belirlendiği belirtildi. 
     
     İnsan hakları raporuna atıf 

     Financial Times, İnsan Hakları İzleme Örgütü’nün dün yayınlanan raporundaki, bizim analizlerimiz resmi istatistiklere tamamen güvenilemeyeceğini ortaya çıkarmıştır ve kesin dönüş yapanların sayısı ileri sürülenden çok daha azdırö ifadesine de dikkat çekti. 
     Raporda, 'çok sayıda kişinin evleri ve köylerinin yıkıldığı, elektrik, telefon hattı, eğitim ve sağlık hizmetlerinden yoksun olduğu için geri dönmeye sıcak bakmadıkları'nın kaydedildiğini yazan gazete, yine rapora göre yeninden yapılanma için verilen yardımın da çok az ya da hiç olmadığını savundu. 
     Gazete ayrıca, örgütün Avrupa ve Orta Asya Bölümü Genel Müdürvekili Rachel Denber’in bazı bölgelerde köy korucularının, 'geri dönenlere saldırıp öldürmekle suçladığı' iddiasına da yer ayırdı. 
     Financial Times, iç savaş sırasında yerlerinden olan insanların yeniden yerleştirilmesi konusunun Türkiye’nin AB’ye girme şansını belirleyici önemde olduğunu ve Türk hükümetinin bu dönüşü kolaylaştırmak için söz verdiğine dikkat çekti. 
     
     İnsan Hakları İzleme Örgütü raporundan 

     İnsan Hakları İzleme Örgütü'nün raporunda 90'lı yıllarda göçe zorlanan Kürtlerin durumuyla ilgili olarak Kürtlere yönelik eleştiriler bulunuyor. Türk hükümetinin Avrupa Birliği'ne sunduğu köye dönüş’ projesiyle ilgili istatistiklerin gerçekleri yansıtmadığı, istatistiklerin aksine Kürtlerin 3'te 1'nin değil, çok azının terk ettiği bölgelere geri döndüğü vurgulanıyor. 
     Raporda mevcut durum şöyle özetleniyor 
     
</TEXT>
</DOC>
