<DOC>
<DOCNO> 322445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/10/son/sondun14.html </URL>
<DATE> 2005/03/10/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Letonya Cumhurbaşkanı'nın eşi hacker kurbanı 
</HEADLINE>
<TEXT>

     Eda BERBAYRAK LİTVANYA, DHA 

LETONYA Cumhurbaşkanı Vaira Vike Freiberga'nın bilgisayar uzmanı olan kocası İmant Freibergs hacker'ların gazabına uğradı. Geçtiğimiz hafta Freibergs'in bilgisayar sistemine giren bilgisayar korsanları, umhurbaşkanı'nın eşinin hesap bilgilerini ele geçirdi. Hacker'ların daha sonra hesaptan 3 bin lat yaklaşık 8 bin YTL çektiği ortaya çıktı. 
     Açılan soruşturma sonucu 5 kişi gözaltına alındı. Bunların içinde geçen yıl aynı yöntemle Devlet Mülkü Deparmanı'ndan 175 bin lat yaklaşık 440 bin YTL çalmak isterken yakalanan işadamı Armand Beikmanis'in de yeraldığı belirtildi. 5 kişi hakkında dolandırıcılık suçlamasıyla dava açıldı. 
     Olayın ilginç tarafı ise Freibergs'in Letonya'nın önde gelen bilgisayar uzmanlarından biri olmasına karşın hacker'lerın oyununa gelmiş olması. Freibergs,halen Letonya Enformasyon Teknolojileri Derneği Başkanlığı'nı yürütüyor. 
     
</TEXT>
</DOC>
