<DOC>
<DOCNO> 326864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/25/siyaset/axsiy02.html </URL>
<DATE> 2005/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Aydın'dan hutbe yanıtı 
</HEADLINE>
<TEXT>


Devlet Bakanı Aydın'ın, 11 Mart'ta okutulan hutbede 'dini ayrımcılık' bulan AB'ye yanıtı, 'Keyifleri bilir' oldu 

ÖNDER YILMAZ Ankara 


Diyanet İşleri Başkanlığı'ndan Sorumlu Devlet Bakanı Mehmet Aydın, 11 Mart'ta camilerde okutulan hutbede "Allah katında tek dinin İslam olduğu" yönündeki ifadeleri AB'nin "dini ayrımcılık" olarak değerlendirmesine, "Biz böyle inanıyoruz. Bunu söylemeyen Müslüman olamaz" yanıtını verdi. Aydın, "Her gün kilisede 'İsa'ya teslim olmadan kurtuluş yoktur' diye dua ediliyor. Şimdi, o öyle diyor diye İslam yok mu Olmaz öyle şey" dedi. 

'Kötüleme yok' 
Milliyet'in sorularını yanıtlayan Aydın, hutbede Hıristiyanlığı veya başka bir dini kötülemeye yönelik ifadeler kullanılması halinde AB'nin çıkışının doğru sayılabileceğini belirtti. Müslümanların, "İslam hak dindir" dememesi halinde Müslüman olamayacağını kaydeden Aydın, "Ancak AB bunu dinsel ayrımcılık olarak algılıyor" sorusuna, "Keyifleri bilir. 'Hak din' demekle dinsel ayrımcılık olmaz" karşılığını verdi. 


</TEXT>
</DOC>
