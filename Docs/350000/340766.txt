<DOC>
<DOCNO> 340766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/09/guncel/axgun01.html </URL>
<DATE> 2005/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bilim bütçesi amaç dışı kullanılıyor' 
</HEADLINE>
<TEXT>


Dünyaca ünlü uluslararası bilim dergisi Nature'da, Türk hükümeti, 3 kat artırılan bilim bütçesini, destekçilerine yönlendirmekle suçlanıyor 

Önay Yılmaz - İstanbul 

TÜBİTAK'taki gelişmeler, dünyaca ünlü uluslararası bilim dergisi Nature'a da konu oldu. Dergi, Türk bilim adamlarına dayandırdığı 28 Nisan 2005 tarihli sayısındaki haberde, "hükümetin, ülkenin temel araştırma konseyinin gittikçe büyüyen ve önem kazanan bütçesini siyasi amaçlara yönlendirerek amacının dışında kullanıma kanalize etmeye çalıştığını son atama ve yasal düzenlemelerin, bu bütçeyi hükümetin destekçilerine yönlendirme çabası olduğunu" yazdı. 
Haberde, "Bütçe son olarak, AB'ye uyum çalışmaları kapsamında 3 kat artırılarak 300 milyon dolara çıkarıldı" deniyor ve TÜBİTAK'ın öyküsüne özetle şöyle yer veriyor 

Sorunlar nasıl başladı 
"Sorunlar, Türk başbakanının 6 yeni TÜBİTAK yönetim kurulu üyesinin atamalarını onaylamadığı 2003 yılında başladı. Ayrıca kurulun, Namık Kemal Pak'ın ikinci dönem için de başkan atanması tavsiyesini de Cumhurbaşkanı Sezer'e iletmedi. Hükümet ivedilikle, kendisine TÜBİTAK yönetim kuruluna üye ve başkan atama hakkı veren bir yasa çıkarttı. Sonra da 6 üye ve başkan olarak da Marmara Üniversitesi'nden Nüket Yetiş'i atadı. 
Bunun üzerine 4 başkan yardımcısı, 'TÜBİTAK'ın siyasi denetim altına girdiğini' söyleyerek istifa etti. Birçok bilim adamı da, yeni yönetim kurulu üyelerinin donanımlı olmadıklarından şik yetçi oldu." Konuyu Anayasa Mahkemesi'ne götüren ana muhalefet partisinin davayı kazandığına yer veren dergi, şöyle devam ediyor 

Yasal savaş veriliyor 
"N. Kemal Pak ve meslektaşları da, Erdoğan'ın atamalarının iptali için yasal savaş veriyor. 
Pak, hükümeti, TÜBİTAK'ın bilimsel bağımsızlığını kurban etmekle suçluyor ve 'Dönmemem için yasa değiştirdi' diyor. Aralarında Naci Görür'ün de bulunduğu araştırmacılar, ya istifa etti ya da işlerine son verildi." 

Türk bilim adamları 'dışlanıyor' 

DERGİ, College de France'ta görev yapmakta olan İTÜ'den Prof. Dr. Celal Şengör'le yaptığı görüşmeye de yer vererek, görüşlerini şöyle aktarıyor "Şengör'ün belirttiğine göre, uluslararası projelerde çalışan TÜBİTAK destekli Türk bilim adamları, TÜBİTAK'ın belirsiz yasal durumu nedeniyle, yabancı kuruluşların avukatlarının önerileri doğrultusunda, bu uluslararası projelerden çıkartılmaktalar. Şengör, 'TÜBİTAK'ın başına gelen, bilime hakarettir' diyor." Yazıda, hükümetin çıkarmaya hazırlandığı yeni yasanın, bilimsel projelere siyasi değerlendirmeyle destek sağlanacağı endişesi yarattığı belirtildi. 

Anlagan Yeniler de donanımlı 

DERGİ,TÜBİTAK başkan yardımcılarından Ömer Anlagan'ın görüşlerine de yer vererek, "Anlagan TÜBİTAK'ın bağımsızlığının tehdit altında olmadığını savunuyor ve 'Tersine, çok daha iyi olacak. Eskiden hep aynı kurul üyeleri seçiliyordu. Yeni seçilenlerin donanımlı olmadıkları da doğru değil, hepsi en iyi üniversitelerden' diyor" diye yazıyor. Yazıda, TÜBİTAK Yönetim Kurulu üyelerinden Abdullah Atalar'ın, "200 genç bilim insanına yıllık 100'er biner ABD dolarlık destek verdik. Bu, TÜBİTAK tarihinde hiç olmadı" görüşüne de yer veriliyor. 


</TEXT>
</DOC>
