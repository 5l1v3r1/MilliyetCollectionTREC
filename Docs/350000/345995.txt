<DOC>
<DOCNO> 345995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/26/son/sondun32.html </URL>
<DATE> 2005/05/26/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
BM, küresel ısınmanın açlığı artıracağı uyarısı yaptı 
</HEADLINE>
<TEXT>

     BM Gıda ve Tarım Örgütü FAO , küresel ısınmanın çok sayıda ülkede gıda üretimini azaltabileceği ve dünyadaki açlığı oldukça artıracağını bildirdi. 
     FAO tarafından yayımlanan bir raporda, küresel ısınma sonucu gıda dağılım sisteminin ve bunun altyapı sisteminin bozulabileceği ve bu durumun en şiddetli etkisinin de Büyük Sahra altı Afrika ülkelerinde görüleceği kaydedildi. 
     Küresel iklimin değiştiğine ilişkin güçlü kanıt bulunduğu belirtilen FAO’nun Dünya Gıda Güvenliği Komisyonu’nun raporunda, küresel ısınmanın yavaşlatılmasının sosyal-ekonomik maliyetinin karşılığında alınacak etkilerin küçümsenmeyecek boyutta olduğu vurgulandı. 
     Bilimadamları, fosil yakıtların yol açtığı, ısıyı tutarak sera etkisi yaratan gazların atmosfere yayılımı sonucu ortaya çıkan küresel ısınmanın, buzulları eriteceğini, bu yüzyıl sonunda deniz seviyesinin hemen hemen 1 metre yükseleceğini ve daha fazla sel, kuraklık ve fırtına getireceğini belirtiyor. 
     FAO’nun raporunda, "1995 yılında gelişen dünya nüfusunun yarısından fazlasını oluşturan 65 gelişmekte olan ülkenin, küresel ısınma sonucu yaklaşık 280 milyon ton potansiyel tahıl üretimini yitireceği" belirtildi. 
     
</TEXT>
</DOC>
