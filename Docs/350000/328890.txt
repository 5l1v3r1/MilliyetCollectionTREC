<DOC>
<DOCNO> 328890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/31/son/soneko06.html </URL>
<DATE> 2005/03/31/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Kredi kartlarının limiti 7.5 milyar YTL daraldı... 
</HEADLINE>
<TEXT>

     Kredi kartları nedeniyle son aylarda ağır eleştiriler alan bankacılık sektörü, geçen yıl aralık ve bu yıl ocak ayında kartların toplam harcama limitini 7.5 milyar YTL azaltarak 35.1 milyar YTL'ye kadar daralttılar. 
     Bankacılık Düzenleme ve Denetleme Kurumunun BDDK 
     verilerine göre, sektörün çıkardığı kredi kartlarının geçen yıl kasım aypında 42 milyar 520 milyon YTL'ye 42.5 katrilyon lira kadar çıkardıkları kredi kartlarının toplam harcama limiti, aralık ayı sonunda 37 milyar 110 milyon YTL'ye 37.1 katrilyon TL bu yıl ocak ayında ise 35 milyar 52 milyon YTL'ye kadar indirildi. Kartların toplam harcama limitlerinde geçen yıl aralık ayında 5 milyar 410 milyon YTL, bu yıl ocak ayında ise 2 milyar 58 milyon YTL'lik bir daralma kaydedildi. Bu daralmaya rağmen kredi kartlarının harcama limitleri ocak sonu itibariyle son bir yıllık dönemde 5 milyar 867 milyon YTL'lik bir genişleme görsetdi. Geçen yıl ocakta kartların toplam harcama limiti 29 milyar 185 milyon YTL 29.2 katrilyon TL düzeyinde bulunuyordu. 
     
     25 AYDA 22 MİLYAR YTL ARTTI 
     Kartların harcama limitinde, 2002 yılı sonundan bu yıl ocak ayı sonuna kadar olan 25 aylık dönemde ise toplam 22 milyar 93 milyon YTL 22.1 katrilyon lira artış kaydedildi. 
     Kart limitlerinde kaydedilen bu daralma, büyük ölçüde özel sermayeli mevduat bankalarından kaynaklandı. Bir çoğu "sokakta tezgah açıp her gelene kredi kartı vermekle" suçlanan özel bankaların geçen yıl kasımda 35 milyar 113 milyon YTL'ye kadar yükselen kredi kartları için tanıdıkları harcama limitlerinin toplamı geçen yıl kasımda 30 milyar 70 milyon YTL'ye, ocakta ise 28 milyar 10 milyon YTL'ye kadar geriledi. Özel bankalar Aralık 2004-Ocak 2005 arasında kredi kartlarının limitini 7 milyar 103 milyon YTL daralttılar. 
     Aynı dönemde kamu bankalarının çıkardığı kredi kartlarının toplam harcama limiti ise 3 milyar 855 milyon YTL'den 3 milyar 297 milyon YTL'ye inerken, yabancı bankalar ise harcama limitlerini büyüttüler. Yabancı bankaların Kasım 2004'te 3 milyar 542 milyon YTL olan limitleri ocakta 3 
     milyar 745 milyon YTL'ye çıktı. Ancak yabancı bankaların kredi kartlarına tanıdığı harcama limiti geçen yıl eylül ayında 4 milyar 42 milyon YTL'ye kdar yükselmişti. Buna göre yabancı bankalar da son dönemde kartlarının limitlerini daralttılar. Bankacılık sektörünün kredi kartları limitlerini daraltmaları BDDK'nın geçen yıl aldığı bir kararla kredi sınırlamalarında daha önce yüzde 25 olan kredi kartı harcama limitlerinin, dikkate alınma oranları kademeli olarak artırmasından kaaynaaklanıyor. Bu yolla bankaların kredi kartı müşterilerine tanıdıkları kredi limitleri karşılığında bulundurmaları gereken sermaye tutarı artmıştı. Bankacılık sektörünün bu karara uyabilmesi için ya bankaya yeni sermaye koyması ya da kredi kartı limitlerini kısması gerekiyordu. Kredi kartı limitleri bankaların bilanço dışı işlemleri kapsamında cayılamaz taahhütleri olarak dikkate alınıyor. 

ANKA 
     
</TEXT>
</DOC>
