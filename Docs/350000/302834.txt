<DOC>
<DOCNO> 302834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/02/son/sontur18.html </URL>
<DATE> 2005/01/02/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Şofbenden sızan gazdan 5 kişi zehirlendi... 
</HEADLINE>
<TEXT>

     Kırşehir ve Zonguldak'ta, şofbenden sızan gaz nedeniyle 5 kişi zehirlendi. 
     Edinilen bilgiye göre, Kırşehir'de, Yenice Mahallesi'nde Tenzile Turgut ile çocukları Meryem ve Sefa Turgut, evdeki şofbenden sızan gazdan zehirlendi. 
     Komşuları tarafından baygın halde bulunan Tenzile, Meryem ve Sefa Turgut, Kırşehir Devlet Hastanesi'nde tedavi altına alındı. 
     Zonguldak'ın İnağzı Mahallesi Kilimli Yolu Sokak'ta da ''155 Polis İmdat''ı arayan Fatma Arslan 36 , oğlu Ali Sencer Arslan'ı 8 banyoda yıkadığı sırada şofbenden zehirlendiklerini bildirdi. 
     Anne ve oğlu, eve gelen polisler tarafından SSK Zonguldak Bölge Hastanesi'ne kaldırıldılar. 
     Müşahede altına alınan Fatma ve Ali Sencer Arslan'ın, sağlık durumunun iyi olduğu öğrenildi. 
     
</TEXT>
</DOC>
