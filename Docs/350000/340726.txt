<DOC>
<DOCNO> 340726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/08/son/sontur09.html </URL>
<DATE> 2005/05/08/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Kazada yaralanan doktoru, eşi terketti 
</HEADLINE>
<TEXT>

     İbrahim ÖZÇEKİÇ DHA 

      KAYSERİ’de görev yapan ortopedi uzmanı Dr. Turan Ünay'ın yaşamı, bir kazayla alt üst oldu. Geçen yıl spor yapmak amacıyla bisiklete binerken bir otomobilin çarptığı Dr. Ünay, uzun süre komada kaldı. Dr. Turan Ünay, tedavisi devam ederken kendisi gibi doktor olan eşi Cahide Ünay'ın evi, otomobili ve muayenehaneyi satıp, iki çocuğu da alarak gittiğini söyledi. Hala sağlığına kavuşamayan Dr. Turan Ünay, 3 yaşındaki oğlu Mert ile 9 yaşındaki kızı İrem'i 14 aydır göremediğini söyledi ve Eşimin yaptıkları mide bulandırıcıö dedi. 
     Erciyes Üniversitesi EÜ Tıp Fakültesi’ni bitiren Dr. Turan Ünay, 1995 yılında görev yaptığı Ankara’nın Güdül İlçesi'ndeki sağlık ocağında tanışıp aşık olduğu meslektaşı Cahide Penekli’yle evlendi. Aynı yıl girdiği uzmanlık sınavını da kazanan Dr. Turan Ünay, çifte mutluluk yaşadı. 
     Ankara Dışkapı Hastanesi'nde Ortopedi uzmanlığını tamamlayan Dr. Turan Ünay, SSK Kayseri Bölge Hastanesi’nde, eşi Dr. Cahide Ünay ise Mimarsinan Sağlık Ocağı’nda görev yapmaya başladı. Kayseri’de kısa sürede tanınan Dr. Turan Ünay, Hastane Caddesi’nde bir muayenehane, Alpaslan Mahallesi’nde de bir ev satın aldı. Eşini sevdiğini ve ona güvendiğini belirten Dr. Ünay, ev ve muayenehanenin tapusunu eşinin üzerine yaptı. Kendisinin kullandığı otomobili de eşinin üzerine aldı. 
     
     YAŞAMI ALTÜST OLDU 
     Çocukları İrem ve Mert’in doğumlarıyla mutluluğu artan Dr. Turan Ünay'ın yaşamı, bir kazayla altüst oldu. Anneler Günü’nünde kutlandığı 11 Mayıs 2003'te spor yapmak için bisiklete binen Dr. Turan Ünay'a, Gesi yolu üzerinde Selim Ökçesiz’in kullandığı 38 HZ 296 plakalı otomobil çarptı. Ağır yaralanan Dr. Ünay, 20 gün yoğun bakımda kaldı. Kısmi felç olan Dr. Ünay, 10 ay süresince Gevher Nesibe, Kayseri SSK ve Ankara Bilkent hastanelerinde tedavi gördü. Bu süre içinde eşi Cahide Ünay'ın kendisiyle ilgilenmediğini ileri süren Dr. Turan Ünay, Ankara'da görüştüğümüzde Ben 3 çocuğa bakamam’ boşanalım’ deyince yıkıldımö dedi. 
     Sol ayak ile sağ elini geçirdiği kısmi felç nedeniyle tam olarak kullanamayan, zaman zaman da unutkanlık yaşayan Dr. Ünay, moral olacağını düşünerek ailesinden kendisini Kayseri’ye götürmelerini istedi. Kayseri'ye gelen Dr. Ünay, komşularından evlerinin eşi Dr. Cahide Ünay tarafından satıldığını öğrenince şoke oldu. Muayenehanesi ve arabasının da satıldığını öğrenen Dr. Ünay kahroldu. 
     Annesi Şükriye Üney ile birlikte ev kiralayarak tekrar Kayseri'ye yerleşen ve sağlık durumu görev yapmasına engel teşkil etmeyen Dr. Ünay, üç ay önce Kayseri Devlet Hastanesi'ndeki görevine başladı. 20 gün önce de Kayseri Devlet Hastanesi Geriatri Merkezi’nde görev alan Dr. Ünay, eşiyle ilgili Yaptıkları mide bulandırıcı. Beni bırakıp gitmesi en büyük darbe oldu. Tüm mal varlığımı onun üzerine yapmıştım. Güvenmiştim. Kazayı fırsat bilerek benden habersiz bunları yapması, beni kazadan daha çok etkilediö dedi. 
     
     TAYİN İÇİN HASTALIĞIMI KULLANDI 
     Bu arada, Dr. Ünay, Kayseri'den Ankara’ya atanan ve Altındağ Doğumevi Sağlık Ocağı’nda pratisyen hekim olarak göreve başlayan eşi Dr. Cahide Ünay'ın tayini için hastalığını kullandığnı ileri sürdü. Dr. Turan Ünay, Ankara Bilkent’te tedavim devam ederken Kayseri’de görev yapıyordu. Ailesi Ankara’da oturuyordu. Tayin işlemleri için, benim bakıma muhtaç olduğum yönünde hastaneden rapor aldı. O rapor doğrultusunda Ankara’ya tayinini çıkarttı. Ama benimle hiç ilgilenmediö dedi. 
     
     ŞİKAYETÇİ OLMADI 
     Eşinin Seni bu halde görmelerini istemiyorum’ diyerek, çocuklarını 14 aydır kendisine göstermediğini söyleyen Dr. Ünay, tüm yaşadıklarına rağmen meslek aşkının devam etiğini belirterek, Fizik tedavim sürüyor, eskisi gibi olacağım. Çocuklarımın karşısına dimdik çıkacağımö dedi. 
     Dr. Ünay, evini, muayenehanesini ve arabasını kendisinden habersiz satan eşinden şikayetçi olmadığını, boşanma davası da açmadığını söyledi. Gelininin tedavisi süresince oğluyla ilgilenmediğini, kendisine de hakaretler ettiğini belirten Şükriye Ünal ise, Onu Allah'a havale ediyoruzö dedi. 
     Doktor çifti yakından tanıyan meslektaşları da Cahide büyük vefasızlık yaptı. Uyarılarımıza da kulak asmadı. Ne olursa olsun bu durumda bir insan bırakılamazö diye konuştu. 
     Ankara’da Altındağ Doğumevi Sağlık Ocağı’nda pratisyen hekim olarak görev yapan Dr. Cahide Ünay, konuyla ilgili telefonla görüşlerini soran DHA muhabirine, Seni kim tuttuö dedi. Dr. Cahide Ünay, Anlatılanlar doğru değilö diyerek, hastalarının beklediğini öne sürüp telefonu kapattı. 
     Öte yandan, Dr. Turan Ünay'a çarpan sürücü Selim Ökçesiz'in yargılanması ise sürüyor. 
     
</TEXT>
</DOC>
