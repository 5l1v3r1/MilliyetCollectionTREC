<DOC>
<DOCNO> 316525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/18/son/sontur20.html </URL>
<DATE> 2005/02/18/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
İETT'den öğretmen ve öğrencilere ''paso'' uyarısı 
</HEADLINE>
<TEXT>

     İETT'nin, 2004 yılı öğretmen ve öğrenci indirimli seyahat kartlarının iptal edileceği belirtilerek, yenilenmeleri uyarısında bulunuldu. 
     İETT Genel Müdürlüğü Basın Danışmanlığı'ndan yapılan yazılı açıklamada, İETT tarafından geçen eğitim ve öğretim yılında öğretmen ve öğrencilere verilen indirimli seyahat kartlarının 1 Mart 2005 tarihinde iptal edileceği bildirildi. 
     Örgün eğitim kurumlarının eğitim ve öğretim hizmetleri sınıfında kadrolu ve tam zamanlı fiilen görev yapan öğretmenleri ile kayıtlı öğrencilerine verilen indirimli seyahat kartlarının yenilenmesine 1 Ekim 2004 tarihinde başlandığı hatırlatılan açıklamada, şöyle denildi 
     ''Herhangi bir nedenle kartlarını yenileyememiş öğretmen ve öğrencilerin kart taleplerini okul müdürlüklerine ya da İETT'nin 'www.iett.gov.tr' internet sitesine yapabilecekleri gibi, kendilerine en yakın seyahat kartları bürosuna da istenilen belgelerle başvurabilecekler.'' Açıklamada, istenilen belgeler olarak ise okulun üst yazısı, seyahat kartı istek formu ve resmi kimlik belgesi yer aldı. 
     

     
</TEXT>
</DOC>
