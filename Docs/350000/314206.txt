<DOC>
<DOCNO> 314206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/10/son/sontur08.html </URL>
<DATE> 2005/02/10/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Rehabilitasyon Merkezi'nde cinsel taciz 
</HEADLINE>
<TEXT>

     Manisa'nın Kula İlçesi'ndeki 80. Yıl Bakım ve Rehabilitasyon Merkezi'nde çalışan müstahdem, merkezde barınan iki kadına cinsel tacizde bulunduğu iddiasıyla tutuklandı. 
     Alınan bilgiye göre, bakıma muhtaç yetişkin kadınların barındığı Kula 80. Yıl Bakım ve Rehabilitasyon Merkezi'nin Müdür Vekili Alim Yavuz, Cumhuriyet Savcılığı'na başvurarak, müstahdem Halil Kaya'nın 26 30 ve 35 yaşlarındaki iki kadına cinsel taciz görüntülerini içeren video bandını teslim etti. 
     Yakalanan zanlı, sorgusunun ardından ''ırza geçmeye teşebbüs'' iddiasıyla çıkarıldığı mahkemece tutuklanarak, cezaevine gönderildi. 
     Zanlının yaklaşık 6 ay önce işe alındığı, Rehabilitasyon Merkezi'nde kalan iki kadına yönelik eylemini kameraların kaydettiğini fark edince, merkezin müdür vekiline giderek itirafta bulunduğu bildirildi. 
     Evli ve iki çocuk babası zanlının, suçunu itiraf ederek, pişman olduğunu söylediği öğrenildi. 
     
</TEXT>
</DOC>
