<DOC>
<DOCNO> 313175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/07/son/sonspo14.html </URL>
<DATE> 2005/02/07/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Trabzonspor'da Belçikalı D'Haene kurtarıcı oldu... 
</HEADLINE>
<TEXT>

     Trabzonspor'da sezon başında kendine kulüp bul denilen Belçikalı oyuncu Karel D'Haene, Akçaabat Sebatspor maçında attığı golle takımının kurtarıcısı oldu. 
     Bu sezon kadrosundan Van De Paar, Thijs ve Somers gibi Belçikalı oyuncuları gönderen Trabzonspor'da, D'Haene attığı golle Akçaabat Sebatspor maçında takımına 3 puan kazandırdı. 
     Sezon öncesi kendine kulüp bul denildiği halde herhangi bir kulüple anlaşamayan ve bordo-mavili takımın Gerede'de yaptığı kampa sonradan katılan D'Haene, attığı golle takımının lider Fenerbahçe ile arasındaki puan farkını 4'e indirmesini sağladı. 
     D'Haene, bu sezon 18 lig maçınının 12'sinde toplam 988 dakika sahada kalarak kaleci Petkoviç'den sonra en fazla oynayan yabancı oyuncu oldu. 
     Trabzonspor'da ikinci sezonunu geçiren D'Haene'nin 2006 yılına kadar sözleşmesi sürüyor. 
     
</TEXT>
</DOC>
