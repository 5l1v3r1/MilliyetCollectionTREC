<DOC>
<DOCNO> 308130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/21/ekonomi/eko02.html </URL>
<DATE> 2005/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Fast food reklamlarına AB freni 
</HEADLINE>
<TEXT>


EKONOMİ SERVİSİ 

Avrupa Birliği AB aldığı son kararla gıda firmalarının abur cubur ve fast food reklamlarını 1 yıl içinde durdurmalarını istedi. AB ayrıca ürün markalandırmasının da daha düzgün yapılmasını talep etti. AB Sağlık ve Tüketici İlişkileri Komisyonu Üyesi Markos Kyprianou, son dönemde giderek artan oboziteyi şişmanlık önlemek amacıyla böyle bir karar aldıklarını dile getirdi. Kyprianou martta endüstri temsilcileriyle bu konuda görüşmek için bir platform oluşturacaklarını dile getirdi. 
Kyprianou açıklamasında ürünlerde kullanılan etiketlerin 'kimya doktorası yapmamış' müşteriler tarafından da anlaşılabilir olması gerektiğini söyledi. Obozite Avrupa'da da giderek yaygınlaşıyor ve önemli bir problem olmaya başladı. ABD'de bir süreden bu yana bu türden yasalar uygulanıyor. Gıda şirketlerinin birçoğu ülkede obozite artışı nedeniyle reklamlar açısından ciddi kısıtlamalarla karşı karşıya. 
ABD'nin en büyük fast food üreticisi Kraft da geçen hafta Oreo biskuileri gibi ürünlerinin reklamlarını kesme ve marka ve reklam stratejisi daha çok düşük kalorili ürünler üzerine kurma kararı almıştı. 


</TEXT>
</DOC>
