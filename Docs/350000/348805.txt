<DOC>
<DOCNO> 348805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/04/spor/aspo.html </URL>
<DATE> 2005/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
'Nefes aldırmayın' 
</HEADLINE>
<TEXT>


Ersun Yanal, futbolcularını uyardı, "Oyunu rakip alana yıkacağız. Sahanın her milimetresini değerlendireceğiz" ifadelerini kullandı 

BİLAL MEŞE 


Milli Takım Teknik Direktörü Ersun Yanal, futbolcularıyla yaptığı son toplantıda, Yunanistan maçının taktiğini anlattı. Yanal, "Maçın zorluk derecesi bir hayli yüksek. Ne var ki sizlerin teknik kapasitesi yüksek, savaşçı kimliğiniz, bu zorluğu aşmaya yeter. Sahanın her milimetresini rakipten çok biz en iyi şekilde kullanmak zorundayız. Presi önde başlatacağız, oyunu sürekli rakip alana yıkacağız, Yunanistan'a nefes aldırmayacağız. Rakibimiz topla çıkışlarda büyük açıklar veriyor, bu zaaflarını en iyi şekilde kullanın" dedi. 
Bu arada Futbol Federasyonu'nun daha önce Ay - Yıldızlı ekibe verdiği 8'er adet bileti 4'e düşürmesi sıkıntı yarattı. Futbolcular, "Herkesin eşi - dostu var, bu duruma anlam veremedik" dediler. 

TÜRKİYE - YUNANİSTAN 

Kadrolar 
TÜRKİYE 
Rüştü 
Hamit 
İ.Toraman 
Tolga 
Ümit 
Hüseyin 
Koray 
Yıldıray 
Emre 
Gökdeniz 
Tuncay 
Fatih 

YUNANİSTAN 
Nikopolidis 
Seitaridis 
Kapsis 
Krygakos 
Fyssas 
Vintra 
Giannakopoulos 
Basinas 
Katsouranis 
Karagounis 
Charisteas 
Vryzas 

SAAT 21.00 
STAT İnönü 
HAKEM Marcus Merk Almanya 
TV Kanal D - Naklen 

2. ELEME GRUBU Takımlar O G B M A Y P 1-Ukrayna 7 5 2 - 12 3 17 2-Yunanistan 7 4 2 1 12 6 14 3-Türkiye 7 3 3 1 13 7 12 4-Danimarka 7 2 3 2 10 7 9 5-Arnavutluk 7 2 - 5 3 11 6 6-Gürcistan 6 1 2 3 8 13 5 7-Kazakistan 5 - - 5 2 13 - 
Diğer maçlar 19.15 Ukrayna-Kazakistan, 21.30 Arnavutluk - Gürcistan 

Barış çağrısı 

Türk ve Yunan gazetecileri, bugün oynanacak karşılaşma öncesi iki ülke kamuoyuna barış çağrısında bulundu. 
Futbol Federasyonu Başkanı Levent Bıçakcı, Gazeteciler Cemiyeti Başkanı Orhan Erinç, TSYD Başkanı Onur Belge başta olmak üzere iki ülke medyasının sorumlu müdürlerinin imzaladığı dostluk bildirisinde şu görüşlere yer verildi 
"4 Haziran günü İstanbul'da Türk ve Yunan Milli Takımları Dünya Kupası elemeleri için karşı karşıya gelecekler. Uluslararası kamuoyunun tüm dikkati bu maça dönmüş durumda. Herkes Türkler'le, Yunanlılar'ın kavga etmesini bekliyor. Artık geride kaldığına inandığımız bu 'Türkler - Yunanlılar didişirler' klişesini bozmalı ve merakla kavga etmemizi bekleyenlerin hayallerini boşa çıkartmalıyız. 
Unutmamalıyız ki, bu bir futbol maçıdır ve iyi oynayan veya şanslı olan kazanır. Güzel bir spor olayına gölge düşürmeyelim." 

Seyircisiz geldiler 

UĞRAŞ ÖZYURT 

Dünya Kupası eleme grubunda bugün Milli Takımımız ile karşılaşacak olan Yunanistan dün öğlen saatlerinde İstanbul'a geldi. Yunan kafilesini, Futbol Federasyonu Dış İlişkiler Kurulu Üyesi Yakov Taylan karşıladı. Teknik Direktör Otto Rehhagel ile futbolcular havalimanında açıklama yapmazken, konuk ekip akşam İnönü Stadı'nda bir antrenman yaptı. İki ülke federasyonu arasında yapılan anlaşma gereğince, karşılaşmaya Yunanlı taraftar gelmedi. 


</TEXT>
</DOC>
