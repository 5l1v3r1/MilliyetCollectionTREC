<DOC>
<DOCNO> 347765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/01/son/sondun27.html </URL>
<DATE> 2005/06/01/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Berlin'de her 10 Türk ve Arap çiftten 4'ü zorla evlendirilmiş 
</HEADLINE>
<TEXT>

     Almanya'nın başkenti Berlin'de her 10 Türk ve Arap çiftten 4'ünün zorla evlendirildiği öne sürüldü. 
     Berlin'de yayınlanan B.Z gazetesi, uzmanların, başkentte yaşayan her 10 Türk ve Arap çiftten 4'ünün birbirini severek değil, aileleri tarafından zorlandıkları için evlendiklerini söylediklerini yazdı. 
     Berlin Eyaleti Adalet Bakanı Karin Schubert, gazeteye konuyla ilgili yaptığı açıklamada, eyalet hükümetinin zorla evlilikleri yasaklayan yasa tasarısını kabul ettiğini belirterek, ''Zorla evliliklere izin vermeyeceğiz. Önemli bir sinyal verme zamanı geldi'' dedi. 
     Zorla evliliklere vesile olan kişilerin 6 ay ila 5 yıla kadar hapis cezasına çarptırılmasını ve bu kişilerin miras haklarından yoksun kılınmasını öngören yasa tasarısının Federal Eyalet Temsilciler Meclisi'ne Bundesrat sunulacağı bildirildi. 
     Almanya'da zorla evlendirilen kişilerin sayısının tahmin edilenden çok daha fazla olduğunu kaydeden Schubert, ''Olası erken genel seçimlere rağmen yasa tasarısıyla ilgili olarak 17 Haziran'da yapılacak Bundesrat oturumunda anlaşmaya varacağımızı ümit ediyorum'' dedi. 
     
</TEXT>
</DOC>
