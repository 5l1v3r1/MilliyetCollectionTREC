<DOC>
<DOCNO> 344610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/21/son/sonspo23.html </URL>
<DATE> 2005/05/21/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Beşiktaş 3 - Kayserispor 2 maç bitti 
</HEADLINE>
<TEXT>

     Beşiktaş, Süper Lig’de evinde oynadığı son maçta, Kayserispor'u 3-2 yendi. 
     2. dakikada Pancu’nun sağdan kullandığı korner atışında ceza alanı 
     içinde topa son olarak dokunan Levent, ters bir vuruşla meşin yuvarlağı kendi ağlarına gönderdi ve bu golle Beşiktaş 1-0 öne geçti. 
     15. dakikada Carew’in pasıyla soldan ceza alanına giren Pancu’dan 
     önce topa dokunarak kornere gönderen Brabec, büyük bir tehlikeyi önledi. 
     17. dakikada Carew’in yaklaşık 25 metreden kullandığı serbest 
     atışta top yandan auta çıktı. 
     19. dakikada Müslüm’ün sağdan ortasında ceza alanı içinde boş 
     pozisyondaki Ergün’ün kafa vuruşunda meşin yuvarlak kaleci Cordoba’nan bakışları arasında Beşiktaş filelerine gitti ve maça eşitlik geldi 
     1-1. 
     23. dakikada siyah-beyazlıların Tümer ve Tayfur ile yaptıkları serbest vuruş organizasyonunda topa son olarak vuran İbrahim Akın’ın yaklaşık 20 metreden sert şutunda, kaleci Mahmet Ali son anda uzunarak meşin yuvarlağı ceza alanı dışına çeldi. 
     38. dakikada Tümer’in sağ çaprazdan kullandığı serbest atışta, 
     kaleci Mehmet Ali güçlükle topu çelebildi. Altıpas içinde topu önünde bulan İbrahim Toraman sert bir vuruşla meşin yuvarlağı filelerle buluşturarak Beşiktaş’ı 2-1 öne geçirdi. 
     40. dakikada Beşiktaş mutlak bir gol pozisyonunu değerlendiremedi. 
     Bu dakikada savunmadan topa kapan ve şık çalımlarla ceza alanına girip kaleci Mehmet Ali ile karşı karşıya kalan Tümer’in yerden plase vuruşunda meşin yuvarlak az farkla yandan auta gitti. 
     44. dakikada Pancu’nun korner atışında penaltı noktası üzerinde 
     önüne gelen topu önce ıskalayan Tümer, ardından kontrol ettiği meşin yuvarlağı sağ köşeden filelere göndererek farkı 2’ye çıkardı 3-1. 
     Karşılaşmanın ilk yarısı 3-1 Beşiktaş’ın üstünlüğüyle sona erdi. 
     
     İKİNCİ YARI 

     48. dakikada ani gelişen Beşiktaş atağında Tümer'in pasıyla ceza alanı içinde kaleci Mehmet Ali ile karşı karşıya kalan İbrahim Akın'ın sert şutunda, Mehmet Ali son anda uzanarak meşin yuvarlağı kornere çeldi. 
     52. dakikada Bülent'in sağdan kullandığı korner atışında Gökhan'ın ceza alanı içinden kafa vuruşunda Koray, topu gol çizgisi üzerinden kafayla çıkardı. 
     53. dakikada soldan ceza alanına giren Tümer'in ayağının dışıyla kaleye gönderdiği top yan direkten döndü. 
     54. dakikada savunmanın arkasına atılan topla buluşan Gökhan'ın, ceza alanına girerken yaptığı vuruşta meşin yuvarlak az farkla auta çıktı. 
     55. dakikada İbrahim Akın'ın yaklaşık 20 metreden sert şutunda top yandan auta gitti. 
     62. dakikada Beşiktaş kontratağında Ahmed Hassan'ın pasında topla buluşan Tümer, meşin yuvarlağı ceza alanının sol çaprazında boş durumdaki Pancu'nun önüne bıraktı. Bu futbolcunun sert şutunda top yan direği sıyırarak auta çıktı. 
     64. dakikada Köksal'ın arapasında kaleci Cordoba ile karşı karşıya kalan Gökhan'ın vuruşunda top yandan auta gitti. 
     86. dakikada Ronaldo'dan sıyrılan Gökhan, ceza alanının sol çaprazında plase bir vuruşla meşin yuvarlağı ağlara göndererek, farkı 1'e indirdi 3-2. 
     89. dakikada ceza alanına giren Gökhan'dan önce topa sahip olan kaleci Cordoba büyük bir tehlikeyi önledi. 
     90. dakikada soldan genç Sezer'in ortasında, Carew'in müsait vuruşunda top auta gitti. 
     Karşılaşma Beşiktaş'ın 3-2 üstünlüğüyle sona erdi. 
     

     
</TEXT>
</DOC>
