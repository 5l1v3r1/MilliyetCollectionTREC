<DOC>
<DOCNO> 313473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/08/son/soneko34.html </URL>
<DATE> 2005/02/08/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Hazine, net 5.2 milyar YTL borçlandı... 
</HEADLINE>
<TEXT>

     Hazine bugün, net yaklaşık 5.2 milyar Yeni Türk Lirası YTL borçlandı. 
     Hazine'nin bugün düzenlediği 91 gün vadeli iskontolu referans bono ihalesinde bileşik faiz yüzde 17.33, 595 gün vadeli YTL cinsinden iskontolu tahvil ihalesinde de yüzde 17.62 oldu. 
     İhalelere toplam nominal 7 milyar 842 milyon YTL teklif gelirken, nominal 3 milyar 225.1 milyon YTL, net ise 2 milyar 848.1 milyon YTL'lık satış yapıldı. 
     Hazine, piyasa yapıcı bankalar ve kamu kuruluşlarına yapılan satışlarla birlikte, toplam 5 milyar 261.7 milyon YTL net borçlanmaya gitti. 
     Hazine'nin bugün düzenlediği 91 gün vadeli referans bono ihalesine, nominal 3 milyar 278.9 milyon YTL'lık teklif geldi. Nominal 1 milyar 931.7 milyon YTL, net 1 milyar 856 milyon YTL satışın yapıldığı ihalede, basit faiz yüzde 16.31, bileşik faiz yüzde 17.33 oldu. Bonoların geri ödemesi 11 Mayıs 2005'te yapılacak. 
     
     595 GÜN VADELİ TAHVİL 

     Bugün yapılan 595 gün vadeli YTL cinsinden iskontolu Devlet Tahvili ihalesinde ise 4 milyar 563.1 milyon YTL'lik teklife karşın, nominal 1 milyar 293.4 milyon YTL, net 992.1 milyon YTL'lik satış yapıldı. 
     İhalede basit yıllık faiz yüzde 18.58, bileşik faiz yüzde 17.62 oldu. Tahvillerin geri ödemesi 27 Eylül 2006'da yapılacak. 
     Böylece ihalelerde gerçekleşen toplam nominal satış 3 milyar 225.1 milyon YTL, kamu kuruluşları ve piyasa yapıcı bankalar ile birlikte toplam nominal satış ise 6 milyar 371.8 milyon YTL oldu. 
     Bu arada, 595 gün vadeli tahvilden kamu kuruluşları ve piyasa yapıcı bankalara nominal 3 milyar 146.7 milyon YTL, net 2 milyar 413.6 milyon YTL satış gerçekleştirildi. 
     
     SON YAPILAN İHALE 

     Hazine en son 25 Ocak'ta yine iki ihale düzenlemiş, bunlardan 287 gün vadeli bono ihalesine, nominal 2 milyar 81.2 milyon YTL'lık teklif gelmişti. Nominal 1 milyar 279.5 milyon YTL, net 1 milyar 110.8 milyon YTL satışın yapıldığı ihalede, basit faiz yüzde 19.26, bileşik faiz yüzde 19.64 olmuştu. 
     Aynı gün yapılan 560 gün vadeli YTL cinsinden iskontolu Devlet Tahvili ihalesine ise 6 milyar 82.7 milyon YTL'lik teklife karşın, nominal 3 milyar 296.8 milyon YTL, net 2 milyar 498.8 milyon YTL'lik satış yapılmıştı. 
     İhalede basit yıllık faiz yüzde 20.76, bileşik faiz yüzde 19.74 olmuştu. 
     
     5.5 MİLYAR YTL İÇ BORÇ ÖDEMESİ 

     Bu arada, Hazine'nin yarın, 5 milyar 123 milyon YTL'si piyasaya, 412 milyon YTL'si de kamu kurumlarına yapılan satışların geri ödemesi olmak üzere toplam 5 milyar 535 milyon YTL ödemesi bulunuyor. 
     
</TEXT>
</DOC>
