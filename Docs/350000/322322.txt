<DOC>
<DOCNO> 322322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/09/son/sonyas06.html </URL>
<DATE> 2005/03/09/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
El Kaide Russell Crowe'u kaçırmayı planlamış 
</HEADLINE>
<TEXT>

     NEW YORK DHA 

      TERÖR örgütü El Kaide'nin 2001 yılında 'kültürel istikrarsızlaştırma planı' çerçevesinde ünlü Avustralyalı aktör Russel Crowe'u kaçırmak istediği ortaya çıktı. 
     'GQ' dergisinin mart sayısına konuşan Crowe, 2001 yılında 'Gladyatör' filmindeki rolüyle aday gösterildiği Akademi Ödülleri'ninden önceki aylarda FBI'ın kendisi El Kaide'nin planıyla ilgili olarak uyardığını söyledi. 
     "Neler döndüğünü anlamadım, ama El Kaide'nin adını ilk kez o zaman duymuştum" diyen Crowe, 'Proof of Life' filminin Londra galası ve Golden Globe Altın Küre ödül töreni sırasında FBI ajanlarının kendisini yakın korumaya aldığını söyledi. FBI, 'A Beautiful Mind' ve 'Master and Commander' filmlerinin çekimleri sırasında da ünlü aktörü gölge gibi izlemeye devam ederken, Crowe da kendi özel güvenlik önlemlerini aldırmış. 
     Kendisi ile ilgili saldırı planının bir Fransız polisi tarafından ele geçirilen ses kaydında yer aldığını söyleyen Crowe, "Tehdidin abartılıp abartılmadığını bilmiyorum, ama FBI çok ciddi gözüküyordu. Kendimi Elvis Presley gibi hissetim. Nereye gitsem etrafım FBI ajanlarıyla doluydu " dedi. 
     
</TEXT>
</DOC>
