<DOC>
<DOCNO> 343707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/18/son/sonsiy43.html </URL>
<DATE> 2005/05/18/ </DATE>
<TIME> 23.10 </TIME>
<AUTHOR>  </AUTHOR>
<HEADLINE>
MHP'den bayrak ve şehitleri anma gecesi... 
</HEADLINE>
<TEXT>

     MHP Şişli İlçe Başkanlığı’nca, "Bayrak ve Şehitleri Anma Gecesi" düzenlendi. 
     Derviş Eroğlu Kültür Merkezi’ndeki gecede konuşan MHP Merkez Yönetim Kurulu Üyesi Meral Akşener, Hükümet’in icraatlarını eleştirerek, "Yapılan bazı çalışmaların sonucunda bugün artık Urfa, Antalya, İstanbul ve daha birçok ilimizde misyonerler cirit atmaya başladı" dedi. 
     Mersin’de bayrağa yapılan saygısızlığı da anımsatan Akşener, Hükümet’in bu olaya yeterli derecede tepki göstermediğini savundu. 
     Akşener, "Son dönemlerde vatan, bayrak ve şehitlik kavramları tartışılmaya başlandı. Sabrımızın sonuna gelmek üzereyiz. Bu vatanı kimseye peşkeş çektirmeyiz. Bunu herkese hatırlatmak isterim" diye konuştu. 
     Geceye, MHP İl Başkanı İhsan Barutçu ve Şişli İlçe Başkanı Başbuğ Pınarbaşı’nın yanı sıra şehit aileleri ve vatandaşlar katıldı. 
     
</TEXT>
</DOC>
