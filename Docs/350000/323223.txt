<DOC>
<DOCNO> 323223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/12/son/sonspo21.html </URL>
<DATE> 2005/03/12/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Beşiktaş potada Erdemirspor'a yenildi 79-88 
</HEADLINE>
<TEXT>

     Salon BJK Akatlar . 
     Hakemler Fatih Söylemezoğlu x, İsmail Keser x, Caner Kanan x . 
     Beşiktaş El Amin xx 26, Bekir x 4, Haluk xx 14, Ellis x 3, Varda xx 21, Mouring x, Nedim x 4, Erkan x 7, Tolga x . 
     Erdemirspor Dickel xxx 26, Fırat xxx 15, Darden xxx 20, Oktay xx 3, Pasco xxx 16, Yiğit xx, Alpay xx 2, Erden x 1, Anderson xx 5, Gökhan x . 
     1. Periyot 31-18 . 
     Devre 44-42 Beşiktaş lehine . 
     3. Periyot 66-75 . 
     Beş Faulle Çıkan Nedim 39.20 Beşiktaş . 
     Türkiye Basketbol Ligi'nde Beşiktaş, Erdemirspor'a sahasında 88-79 yenilerek, Akatlar Spor Salonu'ndaki ilk yenilgisini aldı. 
     Karşılaşmanın ilk periyodunda etkili olan Beşiktaş, özellikle bu çeyrekte 15 sayı kaydeden El Amin'in iyi oyunuyla rakibine üstünlük kurdu. Haluk'un 3 sayılık, Varda'nın da potaaltı basketleri ve El Amin'e ayak uydurmalarıyla siyah-beyazlılar, ilk periyodu 13 sayı farkla 31-18 önde tamamladı. 
     2. periyotta El Amin'e tam sahada baskı uygulayan Erdemirspor, etkili savunma yaparak rakibine 4 dakika boyunca yalnızca 1 basket attırdı ve 16. dakikada Dickel ve Fırat'ın basketleriyle farkı 3 sayıya 33-30 indirdi. Konuk ekip, 17. dakika içinde Dickel'in 3 sayılık basketiyle 37-37 eşitliği sağlasa da ilk yarı 44-42 Beşiktaş üstünlüğüyle sona erdi. 
     3. periyot büyük bir çekişmeye sahne olurken Erdemirspor, bu çeyreğin son bölümünde son derece gergin olan rakibi karşısında üstünlüğü ele geçirdi. Özellikle Darden ve Pasco ile basketler bulan konuk ekip, arayı açarak 3. periyodu 9 sayı farkla 75-66 önde kapadı. 
     Son periyotta aradaki farkı indirmek için agresif savunma yapan Beşiktaş, bitime 2 dakika kala farkı 5 sayıya 84-79 indirdi. Ancak siyah-beyazlılar, hücumda çok top kaybı yapınca sahadan 88-79 yenik ayrıldı ve sahasındaki ilk yenilgisini aldı. 
     Bu arada karşılaşmanın 3. periyodunda siyah-beyazlı taraftarların kötü ve çirkin tezahüratları nedeniyle maç 2 kez durdu. Hakemler, bu periyotta 2 kez kötü tezahürat nedeniyle anons yaptırdı. 

     
</TEXT>
</DOC>
