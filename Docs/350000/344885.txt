<DOC>
<DOCNO> 344885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/23/guncel/gun01.html </URL>
<DATE> 2005/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Neşter'de bir arpa boyu yol gidildi 
</HEADLINE>
<TEXT>


Neşter 2 davasında, çete suçundan verilen beraat kararı, "H kimler üzerinde nüfuz kullanma" ve "rüşvet verme" suçlamalarında da görevsizlik kararı verilmesine yol açtı 

ANKARA Milliyet 

Yargıyı baskı altına aldığı iddia edilen 19 kişinin yargılandığı Neşter 2 davasında "çete" suçundan verilen beraat kararı, sanıklar hakkındaki diğer suçlar yönünden de telefon dinleme tutanaklarının "delil olma" özelliğini yitirmesine neden oldu. Böylece, dönemin DGM Savcısı Ömer Süha Aldan'ın sanıkların suç teşkil edecek telefon görüşmelerini tespit ettikten sonra açtığı dava, sanıklar lehinde önemli bir boyut kazandı. 
Ankara Kaçakçılık ve Organize Şube Müdürlüğü ekipleri, Aldan'ın talimatı doğrultusunda 13 Ocak 2004'te başlattığı operasyonda, H kimler ve Savcılar Yüksek Kurulu HSYK Başkan Vekili Ergül Güryel'in oğlu avukat Cenk Güryel'in de aralarında bulunduğu toplam 19 kişiyi gözaltına aldı. 
4 gün emniyette sorgulanan zanlılar, 17 Ocak'ta Aldan'a ifade verdi. Güryel ve 7 kişi tutuklanma istemiyle mahkemeye sevk edildi. Ancak kapatılan Ankara 1 No'lu DGM Yedek H kimi Rüstem Çiloğlu bu talebi reddetti. 

Aldan'ın yeri değişti 
Soruşturmayı 15 Haziran'da tamamlayan Aldan, 19 sanık hakkında "çıkar amaçlı suç örgütü üyesi olmak, örgüte yardım etmek, h kimler üzerinde nüfuz kullanmak ve devlet memurlarına intisap iddiasıyla menfaat temin etmek" suçlarından altı ayla 30 yıl arasında değişen hapis cezaları istemiyle dava açtı. Ancak HSYK 15 gün sonra Aldan'ı düz savcı olarak Ankara Adliyesi'ne atadı. 

Tedbir kalktı 
Savcı Dilaver Kahveci, Ankara 11. Ağır Ceza Mahkemesi'nde görülen davanın ilk duruşmasında sanıkların para ve malvarlıkları üzerine konulan tedbir kararının kaldırılması talebini reddetti, ancak ikinci duruşmada talep oybirliğiyle kabul gördü. 

Duruşmaya gelmediler 
Duruşmalarda en çok, telefon görüşmelerine "1.2 trilyonluk dava" olarak yansıyan ve Ergül Güryel'in baskı yaptığı iddialarına yol açan Türk Telekom - Turkcell davası tartışıldı. Tanık olarak dinlenen, davanın görüldüğü Ankara 7. Asliye Ticaret Mahkemesi Başkanı Uğur Sayın, mahkeme üyesi Halil Yılmaz'ın "Ankara'ya tayinimi Ergül Güryel yaptı. Vefa borcum var" dediğini söyledi. Yılmaz ve mahkemenin diğer üyesi Betül Azizağaoğlu ise aynı binada olmalarına ve çağrılmalarına rağmen, bir yıl boyunca duruşmalara gelmedi ve daha sonra ifade verdi. 

Beraatle sonuçlandı 
Mahkeme, 10 Mayıs 2005'te 19 sanığın çete suçundan beraatine karar verdi. 4 sanığın eylemlerinin, TCK'nın "h kimler üzerinde nüfuz kullanma" suçunu düzenleyen 278 ve "devlet memurlarına intisap iddiasıyla menfaat temin etme" suçunu düzenleyen 232. maddesi kapsamında olduğunu kaydeden mahkeme, bu suçlarda da görevsizlik kararı verdi. 

H kimin takdiri 
Beraat ve görevsizlik kararına göre, iddianamede 31 yıla kadar hapsi istenen Haldun Erdavran 21, 33 yıl hapsi istenen Cenk Güryel 23, 19 yıl hapsi istenen Galip Altıntaş 7 ve 20 yıl hapsi istenen Özgün Öztunç 10 yıla kadar hapis istemiyle asliye ceza mahkemesinde yargılanacak. 
Çete suçundan beraat kararı verildiği için, kaydedilen telefon görüşmeleri diğer suçlar açısından delil olamayacak. Mahkeme, sadece dosyadaki diğer evrakla, baskı altına alındığı iddia edilen h kimlerin ifadeleri doğrultusunda davayı karara bağlayabilecek. 


</TEXT>
</DOC>
