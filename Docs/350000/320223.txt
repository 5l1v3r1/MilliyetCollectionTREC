<DOC>
<DOCNO> 320223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/spor/spo09.html </URL>
<DATE> 2005/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
'Federasyon devlet içinde devlet' 
</HEADLINE>
<TEXT>


GÜNSELİ ÖNAL 


SPORDA şiddet, şike, rüşvet ve haksız rekabet iddialarını inceleyen TBMM Araştırma Komisyonu, son olarak dün MHK eski başkanı Bülent Yavuz ile yeni başkan Sabri Çelik'i dinledi. Komisyon üyeleri, raporlarında yer vermek ve ileride bir yasa önerisi hazırlamak için önleyici tedbirleri madde madde belirledi. 

Komisyonun ön raporu 

Federasyon devlet içinde devlet, denetlenemiyor. Federasyonun özerkliği futbolda siyasi etki ve kirliliğin artmasına yol açtı. Şike Tahkik Kurulu adeta şikeyi örtbas aracı olarak kullanılıyor. Yerine müfettişlik kurumu devreye girmeli. Müfettişler yönetici, futbolcu ve hakemlerin banka hesaplarını izleyebilmeli. Bu kişiler her yıl mal beyanında bulunmalı. Hakem, temsilci ve gözlemci üç ayrı kurum tarafından görevlendirilmeli. Birbirlerinden habersiz hazırlayacakları üç ayrı raporda da şike kanaati olursa yaptırım uygulanmalı. 


</TEXT>
</DOC>
