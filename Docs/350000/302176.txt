<DOC>
<DOCNO> 302176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/30/son/soneko25.html </URL>
<DATE> 2004/12/30/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Sony Ericsson Türkiye'de atama... 
</HEADLINE>
<TEXT>

     Sony Ericsson Türkiye Genel Müdürlüğü'ne Fatih Gemalmaz getirildi. 
     Daha önce British American Tobacco Türkiye'de Pazarlama Geliştirme Müdürü ve Stratejik Yerel Müşteri Yöneticisi olarak çalışan Fatih Gemalmaz, Genel Müdürlük görevini, kısa bir süre önce Turkcell Satış ve Pazarlamadan Sorumlu Genel Müdür Yardımcılığı'na getirileceği açıklanan Ali Kesan'dan 1 Ocak 2005 tarihi itibariyle devralacak. 
     Sony Ericsson Türkiye'den yapılan açıklamada, satış ve pazarlama konusunda ileri düzeyde uzmanlık ve birikimi bulunan Gemalmaz'ın, daha önce de Türkiye'nin önde gelen uluslararası şirketlerinin çeşitli bölümlerinde yönetici olarak görev yaptığı bildirildi. 
     ODTÜ İşletme Bölümü'nden mezun olan Gemalmaz'ın evli ve iki çocuk sahibi olduğu kaydedildi. 
     
</TEXT>
</DOC>
