<DOC>
<DOCNO> 324635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/18/spor/bbas.html </URL>
<DATE> 2005/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Ülker buz kesti 67-83 
</HEADLINE>
<TEXT>


Turuncu-Yeşilliler, Euroleague ikinci raundundaki dördüncü sınavında Maccabi Tel Aviv karşısında dağıldı, D Grubu'ndaki üçüncü yenilgisini alarak çeyrek final şansını iyice azalttı 


İyi başladı ama... 
ÜLKERSPOR, Euroleague ikinci raund D Grubu'ndaki dördüncü maçında İsrail'in güçlü temsilcisi Maccabi Tel Aviv'e tek devre direnebildi, üçüncü yenilgisini farklı skorla alarak çeyrek final şansını iyice azalttı. Maçın ilk çeyreğini Serkan'ın sayılarıyla önde geçen, ikinci periyotta Praskevicius'un üçlüğüyle bir ara farkı yedi sayıya kadar çıkaran Ülker aşırı top kaybedince farkı eriten Maccabi devre sonunda skoru 44 - 43'e getirdi. 

16 sayı fark yedi 
ÜÇÜNCÜ çeyrekte değişken alan savunmasıyla Ülker'i şaşkına çeviren, dokuz dakika boyunca temsilcimize sadece iki sayı izni veren Maccabi, Parker ve Baston'ın sayılarıyla bu periyodu 64 - 48 önde geçti. Son periyotta direnci iyice kırılan ve farkın açılmasını önleyemeyen Turuncu - Yeşilliler, maçı 16 sayı farkla kaybetti. Bu sonuçla Ülker çeyrek final şansını zora soktu. Karşılaşmanın 3. çeyreğinde Maccabili Jasikevicius ile Kerem Tunçeri'nin sert tartışması kavgaya dönüşmeden önlendi. 

İstatistik GÖKHAN TÜRE 

ÜLKERSPOR OYUNCU TS 2S 3S SA R Serkan 21 4 5 4 7 1 2 5 Stombergas 4 1 3 0 3 2 2 1 Zukauskas 8 3 5 - 2 4 8 K.Tunçeri 6 1 3 1 2 1 2 3 K.Gönlüm 2 1 7 - - 10 Praskevicius 5 1 1 1 3 - 3 Vukcevic 5 1 6 1 6 - 3 Fatih 2 - - 2 4 1 Ersan 3 1 3 0 4 1 2 2 Tutku 11 3 3 1 2 2 2 - TOPLAM 67 16 36 8 27 11 18 36 

MACCABI TEL AVIV OYUNCU TS 2S 3S SA R Baston 17 4 8 - 9 13 5 Vujcic 13 4 6 1 1 2 4 8 Parker 12 3 10 1 2 3 4 8 Burstein 12 2 6 2 5 2 2 7 Jasikevicius 10 1 4 1 5 5 6 2 Thomas 13 6 6 - 1 1 8 Sharp 6 0 1 1 5 3 4 3 Shelef - 0 1 - - 1 Dotan - - - - - Kommatos - - - - 1 Green - - - - - TOPLAM 83 20 42 6 18 25 34 36 
1.PERİYOT 26 - 24 Ülker , 2.PERİYOT 44 - 43 Ülker , 3.PERİYOT 64 - 48 Maccabi T.A. , MAÇ SKORU 83 - 67 Maccabi T.A. 
HAKEMLER Mitjana İspanya , Jungebrand Finlandiya , Belosevic Sırbistan Karadağ 

Ya tamam, ya devam 

Beşiktaş ile Fenerbahçe, FIBA Avrupa Ligi çeyrek finalinin ikinci maçını bugün Akatlar Spor Salonu'nda oynayacak 

20.00'de başlayacak 
BASKETBOL FIBA Avrupa Ligi çeyrek finalindeki iki temsilcimiz Beşiktaş ile Fenerbahçe, serinin ikinci buluşmasında bu akşam Akatlar Salonu'nda saat 20.00'de karşı karşıya gelecekler. İlk ayağını Fenerbahçe'nin 70 - 67 kazanarak 1 - 0 öne geçtiği seride ev sahibi Siyah - Beyazlılar, rövanşı alarak durumu eşitlemeye çalışacak. 

TRT 3 yayınlayacak 
FENERBAHÇE rövanşı da kazanarak Final - Four biletini kapmak için mücadele verecek. Beşiktaş'ın galibiyeti halinde serinin üçüncü maçı 23 Mart çarşamba günü Abdi İpekçi Salonu'nda saat 19.00'da oynanacak. Marin Mehandjiev Bulgaristan , Florin Grigoras Romanya ve Antonio Gallo İspanya hakem üçlüsünün yöneteceği karşılaşma TRT 3'ten naklen yayınlanacak. 

İTÜ-Karşıyaka 

BASKETBOL Erkekler Birinci Ligi'ne bugün tek maçla devam edecek. Küme düşme potasından kurtulmak isteyen İTÜ, üst sıraları zorlayan Pınar Karşıyaka'yı ağırlayacak. Ayazağa Spor Salonu'ndaki karşılaşma saat 17.00'de başlayacak. 


</TEXT>
</DOC>
