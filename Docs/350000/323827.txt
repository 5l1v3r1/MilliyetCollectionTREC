<DOC>
<DOCNO> 323827 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/14/son/sonyas13.html </URL>
<DATE> 2005/03/14/ </DATE>
<TIME> 00.25 </TIME>
<AUTHOR>  </AUTHOR>
<HEADLINE>
Alman güzeli Avrupa'nın en güzel kızı seçildi... Türkiye ilk 12'de... 
</HEADLINE>
<TEXT>

     Fransız TF1 kanalı aracılığıyla dünyada 50'den fazla ülkede televizyondan canlı olarak sunulan yarışmada, Türkiye güzeli Birce Akalay 36 güzel arasında ilk 12'de yer aldı. 
     Paris Spor ve Sergi Sarayı'nda düzenlenen yarışmada 2. sırayı Ermenistan güzeli Lusya Tumasyan aldı. 
     Bu yıl 56. kez düzenlenen yarışmanın sunuculuğunu televizyon yıldızı Jean-Pierre Foucault, jüri başkanlığını ise ünlü manken Adriana Karembeu üstlendi. 
     İlk 12 sırada yer alan güzelleri, jüri üyeleri, daha sonra finale katılanları ise telefonla yarışmaya katılan televizyon seyircileri belirledi. 
     Avrupa'nın en güzel ilk 12 kızını seçen jüri üyeleri arasında, Ermeni asıllı ünlü Fransız şarkıcı Charles Aznavour, dünyaca ünlü modacı Paco Rabanne, fotoğraf sanatçısı Jean-Daniel Lorieux, eski Avrupa ve Fransa güzeli Elodie Gossuin, televizyon sunucusu Nikos Aliagas, moda gazetecisi Viviane Blassel, ünlü manken Satya Oblet ve Metropolitan Manken Ajansı Başkanı Michel Levaton yer aldı. 
     Organizasyonda yaşanan sorunlar yüzünden geçen yıl düzenlenemeyen güzellik yarışmasını, en son 2003 yılında Macar temsilci Zsuzsanna Laky kazanmıştı. 

     
</TEXT>
</DOC>
