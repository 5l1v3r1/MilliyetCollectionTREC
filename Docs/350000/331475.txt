<DOC>
<DOCNO> 331475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/08/son/sonsiy10.html </URL>
<DATE> 2005/04/08/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Ağar'dan Prime Time muhalefet 
</HEADLINE>
<TEXT>

     DYP süpriz bir şekilde "propaganda" atağına kalktı. 
     14 Mayıs'ta toplanmasına karar verdiği 8'inci Büyük 
     Kongresi'nde yeni bir vitrin hedefleyen DYP, bir taraftan da kongre öncesi muhalefet ve tanıtım dozunu artırıyor. 
     DYP yönetimi başta kapkaç, gasp, işsizlik gibi temaların işlendiği propaganda spotları hazırladı. LOTUS Medya tarafından iki bölüm halinde hazırlanan spotlarda 35 saniyelik ilk kısım ulusal ölçekte yayın yapan 14 televizyon kanalı 11 internet sitesi ve yaklaşık 5 radyoda yayınlanmaya başladı. 
     Yaklaşık iki hafta sürecek tanıtım atağı özellikle seyirciyi ekran başına çeken dizi, program ve spor karşılaşması gibi yayınların arasına serpiştirildi. 
     Sözkonusu propaganda ve tanıtım atağının ilk bölümünden sonra partinin 14 Mayıs'ta toplayacağı kongresi öncesinde kampanyanın iki bölümü devreye sokulacak. 
     Yaklaşık 25 saniyeden oluşan ikinci bölümde ise Mehmet Ağar ismi ön plana çıkarılacak. 
     Bu tanıtımlarda Ağar'ın liderlik ve güven temaları işlenecek. 
     
</TEXT>
</DOC>
