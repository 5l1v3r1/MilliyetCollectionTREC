<DOC>
<DOCNO> 348570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/03/son/soneko36.html </URL>
<DATE> 2005/06/03/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Hazine'den 1.25 milyar dolar tutarında tahvil ihracı 
</HEADLINE>
<TEXT>

     Hazine, 2005 yılı dış borçlanma programı kapsamında, yılın üçüncü tahvil ihracı dün gerçekleştirdi. 
     Hazine Müsteşarlığı'ndan yapılan açıklamaya göre, vadesi 15 yıl olan dolar cinsinden tahvilin tutarı 1.25 milyar dolar olarak belirlendi. 
     Açıklamada, tahvilin kupon oranının yüzde 7.00 satış fiyatının 98.006 olup, yatırımcıya getirisinin yüzde 7.22 olduğu ifade edildi. 
     Tahvile ilişkin tutarın 7 Haziran Salı günü hesaplara gireceği kaydedilen açıklamada, tahvilin anapara geri ödemesinin ise 5 Haziran 2020 tarihinde yapılacağı bildirildi. 
     Açıklamada, şöyle denildi 
     ''Tahvile çok kısa bir süre içinde 3 saat 250 yatırımcıdan planlanan ihraç tutarının 6 katından fazla talep gelmiştir. 
     Yatırımcıların yoğun ilgi gösterdiği tahvilimizin yüzde 35'i ABD, yüzde 35'i Avrupa, yüzde 25'si Türkiye ve yüzde 5'i ise Asya'daki yatırımcılara satılmıştır. 
     Kupon oranı bugüne kadar ihraç edilen Global Dolar cinsinden tahvillerin arasında en düşük kupon oranına tekabül etmektedir.'' Açıklamada, 2005 yılında yapılan tahvil ihraçlarıyla bugüne kadar yaklaşık 4.5 milyar ABD Doları tutarında kaynak sağlandığı vurgulandı. 
     Hazine, 2005 yılı dış borçlanma programı çerçevesinde ABD Doları cinsinden 15 yıl vadeli bir tahvil ihracı gerçekleştirmek amacıyla bugün JP Morgan ve Lehman Brothers'a ortak lider bankalar olarak yetki verildiğini bildirmişti. 
     
</TEXT>
</DOC>
