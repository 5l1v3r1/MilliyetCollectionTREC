<DOC>
<DOCNO> 301180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/27/yasam/axyas01.html </URL>
<DATE> 2004/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyük sorumluluklar alabileceğiniz bir yıl 
</HEADLINE>
<TEXT>


2005'te uzun yıllardan beri gösterdiğiniz çabaların meyvelerini alacaksınız. Bu yıl iç dünyanızda mutluluğu yakalayabilir, geçmişi geride bırakmayı başarabilirsiniz 

2005'te sizi neler bekliyor - 8 HAKAN KIRKOĞLU 

Temmuz ayından itibaren iş hayatınız ve amaçlarınız sizin için çok daha fazla önem kazanmaya başlayacak. Bu yıl, başarınızı çok daha belirgin kılabilir ve önemli sorumluluklar alabilirsiniz. 
Uzun yıllardan bu yana gösterdiğiniz çabaların olumlu sonuçlarını alabileceksiniz. Temelinizi sağlam yapmamışsanız, Satürn size gerçekleri göstererek, iş hayatında kısıtlamaların içine sokabilir. Yılın ikinci yarısında hayatınızın önemli alanlarında dikkat çekici deneyimler yaşayacaksınız. 
27 Ekim-3 Kasım tarihleri arasında doğan Akrep'ler Uranüs'ün getirdiği yenilenme heyecanını, olaylara farklı bakabilme kapasitesini, orijinal düşüncelerini yaratıcı alanda gösterebilme fırsatlarını daha iyi değerlendirebilecekler. 
2005'te 6-10 Kasım doğumlu Akrep'ler üstleriyle ilişkilerde, babalarıyla ilgili konularda ya da genel olarak otorite figürü kişilerle tatminsizlik ve dağılma yaşayabilirler. 
Ağustos ayından itibaren evlilik, ortaklaşa konular, hukuki konular ve ilişkilerinizde dikkatli olmalısınız. Bu dönemde ilişkilerdeki pürüzler hemen çözülemeyebilir ve önemli bir kararsızlık dönemi geçirebilirsiniz. 

Şanslı alanlar Jüpiter yıl boyunca size ruhsal konular, geçmişe ait işler ve genel olarak iç dünyanızda mutluluk, hayatın getirdiklerini kabullenme arzusu ve geçmişi geride bırakabilme şansı getiriyor. 

Mücadele alanları 20 Mart-1 Mayıs tarihleri arasında ortaklaşa alanda düşmanlıklara karşı uyanık olmalısınız. Yılın ikinci yarısında tek başına hareket etmek pek kolay olmayacağı için, ilişkilerde esneklik göstermek, öfkenizi yıkıcı yönde kullanmamak fayda sağlayacak. 

Aşk ve İlişkiler 
Akrep burcu ilişkilerinde kolay caymayan, kararlı, kendini adama özellikleriyle bilinir. Akrep krizlerin de burcudur ve şüpheci yapısı ise düzgün giden bir ilişkide huzursuzluk kaynağı olabilir. Akrep için partnerinin maddi ya da manevi güç sahibi olması bir çekicilik ve tercih nedeni olabilir. 

Akrep Kadını Akrep kadının adı 'femme fatale'e tehlikeli kadın çıkmıştır. Bu ne ölçüde doğrudur bilinmez ama Akrep kadınında gizemli bir çekicilik, baştan çıkartmaya yakın bir enerji ve etkileyicilik vardır. Kıskançlık duygusunu frenlemesi pek kolay değildir. Bu yüzden fırtınalı, aşırılıklara kaçan ilişkilere daha fazla eğilimlidirler. Cinsellik, ilişkilerinde ön safta olmakla birlikte, ruhsal bütünlük de göz ardı edilmez. Akrep kadını, unutan ve kolay affeden birisi değildir. 
Bu yıl da ilişkilerinizde yenilenme, sürprizler ve hayatınızı yenileyen olanaklar bulabilirsiniz. 9 Ocak - 2 Şubat, 26 Şubat - 22 Mart, 3 - 28 Haziran, 11 Eylül - 8 Ekim tarihleri arasında aşkta mutlu olmak çok daha kolay ve size keyif getiren gelişmeler söz konusu. 

Akrep Erkeği Akrep erkeğinde de sezgiler, duygusal derinlik ve ruhsal birleşme büyük önem taşır. Akrep aşırılıkların burcu olduğu için ilişkilerinde kriz yaratmayı sever. Tensel zevklerini dizginlemesi pek kolay değildir ve kıskançlık önemli bir sorun olabilir. 
Bu yıl Mars'ın burcunuzla uyumlu olduğu dönemlerde aşkta size daha fazla heyecan ve keyif getiren gelişmeler mümkün. 6 Şubat-20 Mart, 1 Mayıs-12 Haziran dönemleri böyle zamanlardır. 2-26 Şubat, 28 Haziran-23 Temmuz tarihleri arasında ilişkilerde ve evlilik hayatında daha fazla yanlış anlama ve huzursuzluk gündeme gelebilir. 

2005'te en iyi ilişkiler Akrep-Yengeç 
2005'te en zor ilişkiler Akrep-Boğa 

İş ve Para Yılın ilk yarısında iş hayatında pozitif dengeler söz konusu. Deneyimlerinizi genişletebileceğiniz olanaklar, yabancılar ya da yurtdışı konulara ilişkin gelişmeler, uzun zamandır çabalarınızı aldığınız dönemler olabilir. Yılın ikinci yarısında iş hayatında önemli ilerlemeler olmakla birlikte, şartların sizi fazlasıyla yorabileceğini de görmekteyiz. 

Sağlık Yılın ikinci yarısında aşırı çalışmadan dolayı sağlığınıza özen göstermelisiniz. Mars da çoğu zaman sağlık problemlerine işaret eder. Küçük kazalar, gerginlikler, ateşli hastalıklar Mars'la ilişkilidir. 

Akrep 24 Ekim - 22 Kasım 

Tanımlayan kelimeler 
Kararlı, dayanıklı, duygusal derinlik gösteren, güçlü, tutkulu, karizmatik, gizemli, sezgileri güçlü 
- Kıskanç, kompülsif, inatçı, yıkıcı, kinci, cinselliğe aşırı vurgu yapan, sadist, güç elde etmek için oyun çeviren 
Yönetici gezegeni Mars Pluto 
Elementi Su Niteliği Sabit 
Vücutta karşı geldiği bölge Cinsel organlar 
Rengi Koyu kırmızı, bordo, kan rengi Metali Demir 
Taşı Opal En uyumlu olduğu burç Yengeç 
En uyumsuz olduğu burç Kova 

Yükselene göre Akrep ve 2005 

Yükselen Koç Ortaklaşa konular, evlilik ve anlaşmaların özel bir önemi olabilir. İş hayatındaki zorlukların hafiflediğini görebilirsiniz. Yılın ikinci yarısına maddi konulara daha fazla özen göstermelisiniz. 
Yükselen Boğa Bu yıl önemli kararlar özellikle ev ve iş hayatınızı fazlasıyla etkileyebilir. Yılın ikinci yarısında şartlar sizi harekete geçirmeye zorlayacak. 
Yükselen İkizler Bu yıl size aşk, çocuklar ve duygusal alanda daha fazla rahatlama getirecek. Sağlığınıza daha fazla özen göstermeli ve kendinizi yormamaya bakmalısınız. 
Yükselen Yengeç Son 2 yıldır istemeyerek de almış olabileceğiniz işleri bir kenara bırakabilirsiniz. Ev hayatına ilişkin pozitif beklentiler içine girebilirsiniz. 
Yükselen Aslan Bu yıl size çok önemli kararlar, mücadele ve ciddi adımlar getirecek. Yükselen burcunuzdan geçecek olan Satürn bir hayat döneminin bittiğine işaret ediyor. 
Yükselen Başak Bu yıl kazançlarınızı artırmak yönünde önemli fırsatlar elde edebilirsiniz. İş hayatına ait adımlarınız size daha büyük gelirler sağlayabilir. 
Yükselen Terazi Jüpiter sizi diğer Akrep'lere oranla daha şanslı kılıyor. Hayat tecrübeniz artıyor ve kendinize güveniniz sayesinde çok başarılı olabilirsiniz. 
Yükselen Akrep 2005 size iş hayatında büyük bir tecrübe getirmekte. Bu etkileri yılın ikinci yarısından itibaren görebileceksiniz. 
Yükselen Yay Bu yıl size sosyal alanda daha mutlu zamanlar getirmekte. Yolculukları içeren işlerle ciddi biçimde ilgilenebilirsiniz. 
Yükselen Oğlak Bu yıl üzerinizden sorumluluklar yılın ikinci yarısında hafifleyecek. Sonbaharda aşkta mücadele söz konusu olabilir. 
Yükselen Kova Eğitim ve sizi zihinsel yönden geliştiren faaliyetler açısından başarı var ancak ilişkilerinize ciddi bir biçimde eğilmelisiniz. 
Yükselen Balık Toplu para almak ya da mirasla ilgili konularla ilgilenmek söz konusu olabilir. Sonbahar aylarında da ortaklaşa işler için çaba sarf edebilirsiniz. 

Yükselen burcunuzu nasıl bulacaksınız 

Aşağıdaki tabloda doğum saatinizi, doğduğunuz döneme ilişkin satırla birleştirin. 
24 Ekim-2 Kasım 3 Kasım-12 Kasım 13 Kasım-22 Kasım 00.00 Aslan Aslan Başak 00.30 Aslan Başak Başak 01.00 Aslan Başak Başak 01.30 Başak Başak Başak 02.00 Başak Başak Başak 02.30 Başak Başak Başak 03.00 Başak Başak Terazi 03.30 Başak Terazi Terazi 04.00 Başak Terazi Terazi 04.30 Terazi Terazi Terazi 05.00 Terazi Terazi Terazi 05.30 Terazi Terazi Akrep 06.00 Terazi Akrep Akrep 06.30 Terazi Akrep Akrep 07.00 Akrep Akrep Akrep 07.30 Akrep Akrep Akrep 08.00 Akrep Akrep Akrep 08.30 Akrep Akrep Yay 09.00 Akrep Yay Yay 09.30 Akrep Yay Yay 10.00 Yay Yay Yay 10.30 Yay Yay Yay 11.00 Yay Yay Oğlak 11.30 Yay Oğlak Oğlak 12.00 Yay Oğlak Oğlak 12.30 Oğlak Oğlak Oğlak 13.00 Oğlak Oğlak Kova 13.30 Oğlak Kova Kova 14.00 Oğlak Kova Balık 14.30 Kova Balık Balık 15.00 Kova Balık Koç 15.30 Balık Koç Koç 16.00 Balık Koç Boğa 16 30 Koç Boğa Boğa 17.00 Koç Boğa İkizler 17.30 Boğa İkizler İkizler 18.00 Boğa İkizler İkizler 18.30 İkizler İkizler İkizler 19.00 İkizler İkizler Yengeç 19.30 İkizler Yengeç Yengeç 20.00 İkizler Yengeç Yengeç 20.30 Yengeç Yengeç Yengeç 21.00 Yengeç Yengeç Aslan 21.30 Yengeç Aslan Aslan 22.00 Yengeç Aslan Aslan 22.30 Aslan Aslan Aslan 23.00 Aslan Aslan Aslan 23.30 Aslan Aslan Aslan 

Aylık durumlar Zor Vasat İyi Ocak Şubat Mart Nisan Mayıs Haziran Temmuz Ağustos Eylül Ekim Kasım Aralık Aşk İş Sağlık 

YARIN Yay 




</TEXT>
</DOC>
