<DOC>
<DOCNO> 344180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/20/yazar/tamer.html </URL>
<DATE> 2005/05/20/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Milli Eğitim'in burslarından kim yararlanıyor 
</HEADLINE>
<TEXT>

Türkiye'de yeşil kartlı ailelerin çocukları dururken, Riyad'daki işçi çocuklarına devlet parasız yatılı ve burs imk nı neden tanınır 

Milli Eğitim Bakanlığı MEB'in 2005 - 2006 öğretim yılı, devlet parasız yatılı ve burs sınavlarıyla ilgili önceki günkü yazıma sabahın 9'unda ilk "ses" Riyad'dan geldi. 
Yazımda da dile getirdiğim soru Türkiye'de milyonlarca yoksul çocuk dururken, parasız yatılı ve burs sınavının 81 ilimiz ve Lefkoşa'nın yanı sıra neden Riyad, Medine, Cidde ve Trablus'ta da yapılacağıydı. Kaldı ki sınav kılavuzunun ön sayfalarında başvurular sanki sadece TC ve KKTC vatandaşlarına açıkmış gibi görünüyor, ilerleyen sayfaların satır aralarında yabancı uyrukluların da bizim devletin kıt kaynaklarından yararlanabilecekleri anlaşılıyordu. 

Riyad'daki MEB okulu 
Riyad'dan gelen telefondaki ses, kendisini Riyad Uluslararası Türk Okulu Müdürü Sebahattin Keskin olarak tanıttı ve özetle şunları söyledi 
"Burası resmi okul. Türkiye Cumhuriyeti'nin resmi okulu. Biz de Türk Milli Eğitim Bakanlığı'na bağlıyız. 1200 öğrencim var, hepsi Türk. Bakanlığımızın görevlendirdiği 45 Türk öğretmenimiz var. Medine'de de yine bakanlığın bir okulu var. 800 öğrenci eğitim görüyor. Ben Türkiye'de sınava girerek, buraya müdür olarak atandım" dedi. 
Keskin'in verdiği bilgiye göre bizim Milli Eğitim Bakanlığı'nın Suudi Arabistan'da Riyad ve Medine'nin yanı sıra Cidde'de de ilköğretim okulu varmış, hatta bir yenisi de yakında Tebük'te açılacakmış. Suudi Arabistan'da yabancı uyruklu öğrenci yokmuş. Sınav kılavuzunda "yabancı uyruklular" ifadesiyle kastedilen ise köken itibarıyla yine Türk olan Özbek, Kırgız, Türkmen öğrencilermiş. 

Hem Türk, hem Suudi mi 
Keskin'den bu bilgileri aldıktan sonra Milli Eğitim Bakanlığı'nın internet sitesinde yaptığımız taramada Azerbaycan'dan Kırgızistan'a Özbekistan'dan Moldova'ya MEB'in Türki Cumhuriyetler'de açtığı okullardaki öğrenci ve öğretmen sayısını gösteren bilgilere ulaştık, ancak Suudi Arabistan'dakilere rastlayamadık. Riyad'ı arayıp Keskin'e bu bilgiyi aktardığımızda "Bizim okul hem Türk hem de Suudi Arabistan Milli Eğitim Bakanlıkları'na bağlı. Bu yüzden MEB'in sitesinde yer almıyor olabilir" yanıtını aldık. 
Keskin'e verdiği bilgiler için teşekkür borçluyuz. Ortada şöyle bir durum var Urfa'da 70 çocuğumuza ancak bir öğretmen düşüyor, Hakkari'den Mardin'e pek çok yörede okul olmadığı için kız çocuklarımız çocuk yaşta evlendiriliyor. 90'lı yıllardan bu yana Türkiye'nin peşpeşe girdiği ekonomik krizler sonucu orta sınıf neredeyse erimiş. Geniş halk kitleleri yoksulluk sınırında yaşıyor. En muhafazak r aileler bile azıcık maddi imk nı olsa çocuklarını mutlaka okutacak. Bu arada terör nedeniyle yıllar boyu ne okuluyla, ne öğretmeniyle ilgilenilmemiş yörelerimiz var. Hal böyleyken Riyad'da 30 öğrenciye bir öğretmen, Türki Cumhuriyetleri'nde örneğin Almatı'daki bir okulda 6 - 7 öğrenciye bir öğretmen düşüyor 

Önce Türkiye'dekiler 
Biz Milliyet olarak "Baba Beni Okula Gönder" kampanyamız çerçevesinde gerek Doğu ve Güneydoğu'ya giden muhabir arkadaşlarımız, gerekse Çağdaş Yaşamı Destekleme Derneği ÇYDD aracılığıyla Türkiye'de hiçbir geliri olmayan, 3 ayda bir cüz'i fakir aylığı alanlara ulaşmaya çalışırken MEB devletin kıt kaynaklarından ve eğitim destekçilerinden sağladığı bağışlardan bir kısmını, Suudi Arabistan'da Allah bilir çöl tazminatı da alan işçilerimizin çocukları için mi kullanıyor Türkiye'nin doğusunda insanlar Türkçe konuşamazken, Türki Cumhuriyetler'in her birindeki Türkçe eğitim merkezlerine, Milli Eğitim'in bütçesinden acaba kaç para gidiyor Kars'ın ve Ağrı'nın eğitim bütçesi nedir Riyad'daki okulun bütçesi nedir Riyad'daki öğretmenlerimize ne kadar maaş ödenir 
Milli Eğitim Bakanlığı yetkililerinden hem sorularımıza yanıt, hem de 20 yıl öncesinin Türkiyesi'ne göre dizayn edilmiş politikanın revize edilmesini bekliyoruz. 



</TEXT>
</DOC>
