<DOC>
<DOCNO> 338704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/01/son/sontur08.html </URL>
<DATE> 2005/05/01/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Kızını dövdüğü için tartıştığı damadını bıçaklayarak öldürdü... 
</HEADLINE>
<TEXT>

     Kayseri'de bir kişi, kızını dövdüğü için tartıştığı damadını bıçaklayarak öldürdü. 
     Alınan bilgiye göre, kızı Hamiyet Asılöz'ü dövdüğü gerekçesiyle damadı Orhan Asılöz ile konuşmak üzere Yeniköy Mahallesi'ndeki evlerine giden İbrahim E, damadı ile tartışmaya başladı. 
     Tartışmanın kavgaya dönüşmesi üzerine İbrahim E, damadı Orhan Asılöz'ü çeşitli yerlerinden bıçakladı. Orhan Asılöz 26 , olay yerinde hayatını kaybetti. 
     Olaydan sonra kaçan İbrahim E, cinayet bürosu ekiplerince yakalanarak gözaltına alındı. 
     Yetkililer, olayla ilgili soruşturmanın sürdürüldüğünü belirttiler. 
     
</TEXT>
</DOC>
