<DOC>
<DOCNO> 316223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/17/son/sontur59.html </URL>
<DATE> 2005/02/17/ </DATE>
<TIME> 19.37 </TIME>
<AUTHOR>  </AUTHOR>
<HEADLINE>
Hamile sanılan kadının karnından 9 kilo ur çıktı 
</HEADLINE>
<TEXT>

     Karabük'te, hamile olduğunu sanan kadının karnından ameliyatla 9 kilogram ağırlığında ur çıkarıldı. 
     Hamile olduğu düşüncesiyle Beşbinevler Doğum ve Çocuk Bakımevi Hastanesi'ne başvuran Kezban Köroğlu, burada gerçekleştirilen tetkiklerde karnında yumurtalık kökenli ur olduğunun belirlenmesi üzerine ameliyata alındı. 
     Ameliyatı gerçekleştiren Başhekim Yüksel Kurban, yaptığı açıklamada, Köroğlu'nun hamile olduğu şüphesiyle kendilerine müracaat ettiğini, yapılan tetkiklerin ardından ise karnında ur olduğunun belirlenerek, ameliyata alındığını söyledi. 
     Kurban, başarılı geçen ameliyatın ardından çıkarılan urun incelenmesi için patoloji servisine gönderildiğini, 49 yaşındaki Köroğlu'nun da sağlık durumun iyi olduğunu kaydetti. 
     
</TEXT>
</DOC>
