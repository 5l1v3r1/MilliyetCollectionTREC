<DOC>
<DOCNO> 333820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/15/son/sonyas10.html </URL>
<DATE> 2005/04/15/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Ayrılık Jennifer Aniston'un sağlığını bozdu 
</HEADLINE>
<TEXT>

     Eşi aktör Brad Pitt ile boşanma aşamasında bulunan Jennifer Aniston'ın sağlığından endişe duyuluyor. Sanatçının ayrılık sonrasında sık sık ağlama nöbetleri geçirdiği ve hızla kilo verdiği belirtildi. 
     National Enquirer'in internet sitesindeki habere göre, ayrılık sonrasında girdiği stres, Jennifer Aniston'ı çok yıprattı. 
     Boşanma aşamasında bulunduğu eşi Brad Pitt'i de duyarsız olmakla itham eden güzel yıldızın sinirlerinin harap olduğu ifade edildi. 
     Aniston'ın yakın arkadaşları sanatçının sağlığından endişe duyarken 35 yaşındaki güzel yıldızın sık sık ağlama nöbetleri geçirdiği, kendini gücünün üzerinde yoğun çalışma temposuna kaptırdığı ve kilo verdiği kaydedildi. 
     Brad Pitt ile Jennifer Aniston, gittikleri bir tatilin ardından 8 Ocak 2005 tarihinde boşanacaklarını açıklamıştı. 
     
</TEXT>
</DOC>
