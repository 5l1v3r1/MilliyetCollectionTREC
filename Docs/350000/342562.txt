<DOC>
<DOCNO> 342562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/14/son/sonspo20.html </URL>
<DATE> 2005/05/14/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
İstanbulspor galibiyete koşullandı... 
</HEADLINE>
<TEXT>

     Birinci Süper Lig’de geçen hafta Sakaryaspor’u deplasmanda yenerek kümede kalma şansını sürdüren İstanbulspor, yarın oynayacağı Beşiktaş maçı için galibiyete koşullandı. 
     İstanbulspor A.Ş. Genel Müdürü Ergün Yücel, Beşiktaş’ın son haftalarda yükselen bir form grafiği olduğunu belirterek, "Artık bizim için rakibin kim olduğunun önemi yok. Geçen hafta zor bir maçı kazandık. Yarın da Beşiktaş’ı yenmek istiyoruz. Ligde kalma şansımızı sürdürmek için kazanmalıyız" diye konuştu. 
     Bu arada sarı-siyahlılarda sarı kart cezalıları Faruk ve Mehmet Aksu ile ameliyat olan Abdullah, Beşiktaş karşısında forma giyemeyecek. 
     İstanbulspor’un, cezası nedeniyle İzmit İsmetpaşa Stadı’nda yapacağı maçta Beşiktaş karşısına şu muhtemel 11 ile çıkması bekleniyor 
     Oğuz, Deniz Uygar, Saffet, Yalçın, Cem, Aytekin, Güven, Yordanov, Musa, Musasa ve Bülent. 
     
</TEXT>
</DOC>
