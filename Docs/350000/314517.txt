<DOC>
<DOCNO> 314517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/11/son/sontur15.html </URL>
<DATE> 2005/02/11/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Bulaşık yıkamayan kızını yaraladı 
</HEADLINE>
<TEXT>

     Zafer SAMANCI KONYA, DHA 

      KONYA'da bulaşıkları yıkamayan 11 yaşındaki kızı Pınar Oraç'a öfkenen 36 yaşındaki anne Fadime Oraç, onu tırnak makasıyla yaraladı. 
     Olay bugün sabah 10.00 sıralarında Karatay İlçesi, Ortamescit Mahallesi, Hamdi Akseki Sokak, 26 numarada meydana geldi. Fadime Oraç, akşamdan kalan bulaşıkları sabah kalktığında kızı İstiklal İlköğretim Okulu 5'inci sınıf öğrencisi Pınar Oraç'ın yıkamadığını gördü. Sinirlenen Fadime Oraç, elindeki tırnak makasının küçük bıçağıyla kızının bacağından yaraladı. sonra da Konya Numune Hastanesine götürdü. Pınar Oraç'ın ayakta tedavisi yapıldı. Küçükleri Koruma Şubesi polisi tarafından ifadesi alınan Pınar Oraç evine gönderilirken, anne Fadime Oraç, gözaltına alındı. 
     İlköğretim okulu beşinci sınıf öğrencisi olan Pınar Oraç verdiği ifadesinde, "Annem akşam bulaşıkları yıkamamı söylemişti. Ancak çok soğuk olduğu için sabah kahvaltı bulaşıklarıyla birlikte yıkayacaktım. Annem yıkamadığımı görünce bağırmaya başladı. Ben de niye bağırıyorsun diye cevap verince annem sinirlendi. Elindeki tırnak makasının bıçağını bacağıma soktu. Çok korktum ama annemden şikayetçi değilim'' dedi. 
     Anne Oraç ise "Kızım sürekli bana karşı aksi cevaplar veriyordu. Bugün sabah da aynı şeyi yaptı. Elimde tırnak makası vardı. Onun ucundaki küçücük çakıyı bacağına dürttüm. Hiç bir anne kızına kötülük yapmak ister mi '' dedi. 
     Fadime Oraç ifadesi alındıktan sonra Nöbetçi Cumhuriyet Savcısının talimatı ile serbet bırakıldı. 
     
</TEXT>
</DOC>
