<DOC>
<DOCNO> 343984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/19/son/sonsiy03.html </URL>
<DATE> 2005/05/19/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
RTÜK erotik kanalların yayınının durdurulmasını bekliyor 
</HEADLINE>
<TEXT>

     Digitürk yayın buketi içinde bulunan yurt dışı çıkışlı Adult Channel, Exotica TV, Playboy TV ve Rouge TV’nin buketten çıkarılma kararının ardından RTÜK, Digitürk’e tebligat gönderdi. Üst Kurul’un, DigiTurk’ten tebligat kendisine ulaşır ulaşmaz söz konusu kanalların halen devam eden yayınlarını durdurmasını beklediği belirtildi. 
     Digitürk yayın buketi içinde bulunan yurt dışı çıkışlı Adult Channel, Exotica TV, Playboy TV ve Rouge TV, RTÜK’ün 2001 yılında çıkardığı Uydu Yayın İzni ve Lisans Yönetmeliği 
     ile resmiyet kazanmıştı. 
     RTÜK dış kaynaklı yayınların izlenmesi için bir komisyon kurarken, komisyonun tespitlerine göre, kanallar 2004 yılının ekim ayından itibaren yayın niteliğini ve 
     süresini değiştirdi. Erotik yayından pornografik içerikli yayına geçtikleri tespit edilen kanallarda özellikle kadına yönelik aşağılama ve şiddet görüntülerinin yer aldığı belirlendi. TEBLİGAT GÖNDERİLDİ Bu nedenle Digitürk yayın buketi içinde bulunan yurt dışı çıkışlı Adult Channel, Exotica TV, Playboy TV ve Rouge TV’nin Digitürk yayın buketinden çıkarılmasına karar veren Üst Kurul, buna ilişkin tebligatı gönderdi. Üst Kurul’un, DigiTurk’ten tebligat kendisine ulaşır ulaşmaz söz konusu kanalların halen devam eden yayınlarını durdurmasını beklediği belirtildi. Digiturk’ün 60 gün içinde RTÜK’e dava açması da bekleniyor. Benzer yayınlar yapan Cine 5’e ise yurt dışı kaynaklı olmadığı için 3984 sayılı yasa kapsamında benzer nedenlerle çeşitli cezalar verildi. RTÜK Başkanı Fatih Karaca, kanalların yayınlarının durudurulması için alınan kararda, "yasakçı zihniyet" bulunmadığını ifade etmişti. 
     
</TEXT>
</DOC>
