<DOC>
<DOCNO> 346311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/27/son/sondun30.html </URL>
<DATE> 2005/05/27/ </DATE>
<TIME> 15.22 </TIME>
<AUTHOR>  </AUTHOR>
<HEADLINE>
Savunma Bakanlığı'nın bilgisayarı çalındı 
</HEADLINE>
<TEXT>

     Hırsızlar, Litvanya Savunma Bakanlığı’nın, içinde gizli bilgilerin bulunduğu sanılan dizüstü bilgisayarını çaldılar. 
     Yetkililerin verdikleri bilgiye göre, bilgisayar, bakanlığın savunma politikası ve planlama bölümü baş uzmanı Zilvinas Tomkus’un kullandığı otomobilden çalındı. 
     Tuğgeneral Ceslovas Jezerskas, bunun daha önce rastlanmadık bir durum olduğunu belirterek, "Bu durumu çok ciddiye alıyoruz" dedi. 
     Polisin ve bakanlığın hırsızlıkla ilgili ayrı ayrı soruşturma başlattığı, müfettişlerin bilgisayarda gizli bilgilerin bulunduğunu saptamaları halinde Tomkus’un cezalandırılabileceği belirtildi. 
     Komşu Estonya’daki benzeri bir olay savunma bakanının istifaya zorlanmasına yol açmıştı. Bakanın, içinde gizli belgelerin bulunduğu çantası evinden çalınmıştı. 
     
</TEXT>
</DOC>
