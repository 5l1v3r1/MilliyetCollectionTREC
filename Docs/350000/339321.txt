<DOC>
<DOCNO> 339321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/03/son/sontur24.html </URL>
<DATE> 2005/05/03/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Ders çalışmaya giden 7 yaşındaki kızını hastanelik etti .. 
</HEADLINE>
<TEXT>

     Konya’da babası tarafından dövüldüğü iddia edilen 7 yaşındaki kız çocuğu hastaneye kaldırıldı. 
     Edinilen bilgiye göre, merkez Karatay İlçesi Karaaslan Üzümcü Mahallesi’nde İlköğretim Okulu birinci sınıf öğrencisi G.E, 7 aynı sokakta bulunan arkadaşının evine ders çalışmaya gitti. 
     Evine dönen küçük kız, babası N.E. 32 tarafından evden ayrıldığı için dövüldü. Komşularının yardımıyla babasının elinden kurtarılan küçük kız, dedesi ve babaannesi tarafından ambulansla Konya Numune Hastanesi’ne getirildi. 
     G.E’nin dedesi, oğlu N.E’nin bir süredir eşinden ayrı yaşadığını söyledi. Polis tarafından ifadesi alınan baba N.E. daha sonra serbest bırakıldı. 
     G.E’nin bugün taburcu edileceği ve olayla ilgili soruşturmanın sürdürüldüğü bildirildi. 
     
</TEXT>
</DOC>
