<DOC>
<DOCNO> 342713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/15/yazar/altan.html </URL>
<DATE> 2005/05/15/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Horozların çöplüğü, çöplüğün horozları... 
</HEADLINE>
<TEXT>


Hamile genç bir kadının doğum sancıları tutmuş. Kadın-doğum kliniği bulunmayan bir tatil yöresinde oturdukları için, çaresiz bir ebe hanım çağırmışlar. 
Ebe hanım, doğum için gerekli aletlerinin bulunduğu özel çantasıyla hemen gelmiş. Çok deneyimli biriymiş ebe hanım sadece aceleciliği yüzünden bazen çabuk yitirirmiş soğukkanlılığını... 
Gelir gelmez, doğum sancıları tutan kadının yattığı odaya girmiş ve kocasına 
- Siz hemen dışarı çıkın, demiş erkeklere göre değil bu işler... 

Koca dışarı çıkmış, heyecanla beklemeye başlamış kapının dibinde. 
Aradan 10 dakika ya geçmiş, ya geçmemiş ebe hanım araladığı oda kapısından dışarı uzatmış başını ve kocaya 
- Bir kerpeten var mı, demiş çabuk, hemen... 
Koca, şaşkın 
- Efendim, demiş ne kerpeteni .. 
- Bırakın soru sormayı çabuk bir kerpeten koşturun, biliyorum ben ne yaptığımı... 
Yüreği çarpa çarpa baba olmayı bekleyen koca, fırlayıp bir kerpeten getirmiş... 

Aradan geçmiş 15 dakika... 
Ebenin başı tekrar uzanmış kapıdan 
- Büyükçe bir ingilizanahtarı var mı hemen, çabuk... 
Adam 
- Ne, demiş büyükçe bir ingilizanahtarı mı Yahu siz ne yapıyorsunuz içeride ne olacak büyükçe ingilizanahtarı 
- Merak etmeyin ben biliyorum ne yaptığımı... Acele bir ingilizanahtarı gerek hadi, hemen... 
Genç koca, sıkıntıdan ter içinde, getirmiş ingilizanahtarını da... Kapı yeniden kapanmış suratına... 

Ve içeriden birtakım korkunç sesler duyulmaya başlamış trank, dıng, gırç, gırınç... 
Derken bir çeyrek saat daha geçmiş ebenin nefes nefese başı, yine görünmüş kapıdan 
- Buraya bakın, demiş gidin başka bir ebe çağırın alet çantamı bir türlü açamadım. 

Bu fıkranın, AİHM'nin uygulanan yöntem açısından insan hakları hukukuna aykırı bulduğu Öcalan davasıyla da bir ilgisi yoktur bu konuda Başbakan Tayyip Bey'in verdiği demeçlerle de üst düzey militerlerimizin açıkladıkları görüşlerle de... 

Temel Reis'in oğlu, Amerika'ya gitmiş ve orada çok ünlü bir piyanist olmuş. Gerek İngilizcesi, gerek yaşam biçimi, gerek çevresi kendisinin, Karadenizli Temel Reis'in oğlu olduğunu anımsatacak hiçbir belirti göstermiyormuş. 
Bir gün Carnegie Hall'de bir konser verdikten sonra, salon alkıştan çın çın çınlarken, dinleyicilerin arasından bir ses duyulmuş 
- Söyle pakalum, ha sen de Laz misündur 
Ünlü piyanist, azıcık afallamış ve 
- Evet, demiş Temel Reis'in oğluyum ben nasıl anladınız 
- Ha çekeceğuna tapureni piyanoya ha çekmişündur piyanoyu cenduna... 

Ankara'nın AB üyeliği için güttüğü siyaset de bir piyanistin piyanonun başına otururken, tabureyi piyanoya doğru çekmek yerine piyanoyu kendisine doğru çekmek istemesine benziyormuş... 
Bilemeyiz ne kadar doğru... 

Bütçeden sadece yüzde 3.5 oranında bir pay alan Sağlık Bakanlığı vatandaşların sağlık sorunlarının nasıl çözümleneceğini bir türlü net göremediği için, bir göz doktoruna gitmiş. 
Göz doktoru, bakanlığı test makinesinin başına oturtarak, karşıdaki ekranda gitgide küçülen harfleri okutmaya başlamış 
- O... l... f... v... j... u... i... m... k... z... o... f... 
Ve bakanlık, derin bir nefes almış 
- Nihayet gördüm, demiş vatandaşların sağlık sorunlarının nasıl çözümleneceğini 
Doktor merakla sormuş 
- Nasıl 
- Olfvjuimkzof, olarak... 

Matrak sözlerden küçük bir demet 
İnsanların "deli" dedikleri kişiler genellikle kendilerinin ortak akılsızlığı dışında kalmış olanlardır. 

Vaktiyle sadece kralların soytarıları vardı bugün halk yığınlarının da soytarıları var onların kimler olduğunu, hemen kestirebilirsiniz... 

Şayet dünyadaki tüm zenginler yeterince saydam olabilseler, yoksulluk diye de bir şey kalmazdı ama galiba zenginlik diye de bir şey... 

"Hayal kurmak", düşünememenin şiirsel bir tanımıdır. 

Bu da ünlü Fransız yazarı Paul L autaud'nun bir sözü 
Evlilik, nasıl bazen boynuzlu olmaya yol açıyorsa milliyetçilik de yol açar, kafasız olmaya... 

Halil Nihat Boztepe'den alınmış, yergi dizeleriyle bitirelim yazıyı 
Bak şu İstanbul serapa oldu bir yangın yeri 
Fark eden yoktur bugün m m ru da, vir nı da. 

Farkı yok yazdan kışın, asla değişmez kostümüm 
Kahbe devrin bence bir kasımı da, nis nı da. 

Görmedim ben dünyada gönlümce olgun bir kişi 
Görmedim asla bulsa yaşım kırkı da, doksanı da. 

Bir zamanlar saklıyordum c nı, bir c n n için 
Aldı lakin şimdi açlık c nı da, c n nı da... 



</TEXT>
</DOC>
