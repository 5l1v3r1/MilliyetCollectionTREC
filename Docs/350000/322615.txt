<DOC>
<DOCNO> 322615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/10/son/sontur09.html </URL>
<DATE> 2005/03/10/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Ağrıyan ayak parmağını kesti .. 
</HEADLINE>
<TEXT>

     Ersin ÇUHACI BİGA Çanakkale , DHA 

      ÇANAKKALE'nin Biga İlçesi'nde uzun süredir diyabet tedavisi gören saat tamircisi 63 yaşındaki Adil Akarsu, şeker rahatsızlığı nedeniyle bir türlü iyileşmeyen ayak parmağını marangoz keskisi olarak bilinen iskarpileyle kesti. 
     Sağ ayağının serçe parmağı yanındaki parmağında devam eden rahatsızlık ve ağrı nedeniyle Biga Devlet Hastanesi'nde 2 aydır tedavi gören Adil Akarsu, ağrıları dinmeyince kendini kaybetti. Akarsu, nalbur dükkanından 5 milyon liraya satın aldığı marangoz keskisi olarak bilinen iskarpileyi kullanarak kendisine ağrı veren parmağı kesti. Akarsu, Devlet Hastanesi'ne gitti, bir süre tedavi gördükten sonra taburcu edildi. 
     Adil Akarsu, "Biga Devlet Hastanesi'nde tedavi görüyorum. Verilen ilaçlar ağrıma ve yarama çare olmadı. Doktorlardan parmağımı kesmelerini rica ettim. Ancak parmağımın tedavisinin mümkün olduğunu, kesmeyeceklerini söylediler. İlaçla tedavi etmeye çalıştılar. Ancak canımı çok yakan ağrılar özellikle geceleri çekilmez oluyordu. Ben de doktorlara Siz kesmezseniz ben kendim keserim' dedim. Geçtiğimiz günlerde ağrılar nedeniyle yine uykusuz geceler geçirmeye başlayınca nalbur dükkanından aldığım marangoz keskisini kullandım. Bir ağaç takozun üzerine ayağımı koydum. Keskiyi de ağrıyan parmağımın üzerine yerleştirip 
     
</TEXT>
</DOC>
