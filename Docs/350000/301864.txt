<DOC>
<DOCNO> 301864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/29/son/soneko16.html </URL>
<DATE> 2004/12/29/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Öğrenci bursları yüzde 22.2 oranında artırıldı... 
</HEADLINE>
<TEXT>

     Üniversite öğrencilerini sevindirecek haber, Yüksek Öğrenim Kredi ve Yurtlar Kurumu Yurt-Kur Genel Müdürü Hasan Albayrak'tan geldi. Albayrak, öğrenim kredileri ile bursları, 1 Ocak 2005 tarihinden geçerli olmak üzere yüzde 22.2 oranında arttırdıklarını açıkladı. 
     2005 yılı mali bütçesinin kabul edilmesiyle birlikte öğrenim kredileri ile burslara yapılacak zam oranının kesinleştiğini belirten Albayrak, daha önce 3 ayda bir verilen bursların aylık 90 milyondan 110 milyon liraya çıkartıldığını ve ayda bir verileceğini söyledi. Albayrak, 2004-2005 eğitim-öğretim yılında 180 bin öğrenciye öğrenim kredisi, 60 bin öğrenciye ise burs verileceğini kaydetti. 
     Genel Müdür Albayrak, aylık ödemelerin 1 Ocak 2005 tarihinden itibaren başlayacağını, başvuran tüm öğrencilere burs verileceğini. 
     Hasan Albayrak, Yurt-Kur'un 1962 yılından 2004 yılı sonuna kadar 1 milyon 957 bin 644 öğrenciye, 1 katrilyon 392 trilyon 521 milyar Türk Lirası ödeme yaparak yardımda bulunduğunu da sözlerine ekledi. 
     
</TEXT>
</DOC>
