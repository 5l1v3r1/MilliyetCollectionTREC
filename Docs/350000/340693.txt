<DOC>
<DOCNO> 340693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/08/son/sonspo01.html </URL>
<DATE> 2005/05/08/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Sergen'e hücum 
</HEADLINE>
<TEXT>

     Beşiktaş Sergen'den 'ayrılma' kararı alınırsa süper solak kapışılacak Çünkü Dubai, Azerbaycan ve Katar kulüpleri Sergen'in peşinde. 
     
     Hep O’ konuşuluyor 

     Başkan Yıldırım Demirören, Futbol Şube Sorumlusu Kıvanç Oktay ve Teknik Direktör Rıza Çalımbay, Samsunspor maçının ardından biraraya gelecek gidecek - kalacakları belirlerken, alınacak isimleri de netleştirecek. Kritik zirveye sayılı günler kala, durumu en çok konuşulan isim, şüphesiz Sergen Yalçın... Kısa süreli ayrılıkların ardından altyapısından yetiştiği Kartal Yuvası’na geri dönen, 100. yıldaki şampiyonlukta başrollerden birini üstlenen süper solak hakkında, ilginç söylentiler ortalıkta dolaşıyor. 
     
     El Ahli’den servet 

     Yönetimin şu an maç başı 60 milyar lira alan Sergen’e, yeni sezon için 30 milyar lira önereceği iddia ediliyor. Beşiktaş’tan ayrılmayı düşünmeyen, ancak birebir görüşmelerde sunulacak teklifi de merakla bekleyen yıldız futbolcunun durumunu Dubai, Katar ve Azerbaycan kulüpleri de yakından takip ediyor. Dubai Kralı’na yakınlığıyla bilinen El Ahli, Sergen’e yıllık 2.5 milyon Euro teklif etmeye hazırlanıyor. Fuat Yaman’ın takımı Karvan ile Katar ekipleri de zirvenin sonucunu bekliyor. 

     
</TEXT>
</DOC>
