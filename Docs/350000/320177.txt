<DOC>
<DOCNO> 320177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/ekonomi/eko03.html </URL>
<DATE> 2005/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir koltuk, üç aday 
</HEADLINE>
<TEXT>


Dünya Bankası başkanlığından mayısta ayrılacak olan James Wolfensohn'un yerine geçebileceği konuşulan isimlerin başında ABD Savunma Bakan Yardımcısı Wolfowitz geliyor. Wolfowitz'i HP'nin eski Yönetim Kurulu Başkanı Fiorina ve Eli Lilly'nin eski yöneticisi Tobias izliyor 


Paul D. Wolfowitz 
ABD Savunma Bakan Yardımcısı Paul Wolfowitz'in Dünya Bankası Başkanı olmasına özellikle Avrupalılar muhalefet ediyor. Bunda Wolfowitz'in Irak savaşının mimarları arasında olması rol oynuyor. Wolfowitz, ABD'nin Endonezya'da büyükelçiliğini de yapmıştı. 

Carly Fiorina 
Bilgisayar devi Hewlett Packard'ın CEO'luğundan 3 hafta önce çıkarılan Carly Fiorina, New York Times'ın haberine göre Dünya Bankası başkanlığının güçlü adaylarından. HP'yi 6 yıl yöneten Fiorina, dünyanın en güçlü kadınlarının başında geliyordu. 

Randall Tobias 
Dünya Bankası Başkanlığı için bir başka aday ise Randall Tobias. Tobias, ABD'li Eli Lilly adlı ilaç üreticisi şirketinin eski yöneticilerinden. Toibas, AIDS'e karşı mücadelenin aktif isimleri arasında bulunuyor. 


</TEXT>
</DOC>
