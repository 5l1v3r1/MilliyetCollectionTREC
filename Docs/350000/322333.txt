<DOC>
<DOCNO> 322333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/10/astro/index.html </URL>
<DATE> 2005/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeniay başlıyor 
</HEADLINE>
<TEXT>


Bugün taze enerjilerle yeni başlangıçlar yapabiliriz. Yaşadığımız gelişmeler çok açık ve net olmasa da kendimize yeni bir amaç edinebiliriz. Bu arada akşam saatlerinde öfkemizi kontrol edebilmeliyiz. 

Koç'lar sabırlı olmalı. Duygusal alanda onları hassas kılan konuları bir kenara itip olaylara iyimser bir gözle bakabilmeliler. Boğa'lar gün içerisinde enerjilerini olumlu kullanabilecek. Dostluklardan çok şey kazanabileceklerini görmek onları mutlu ediyor. Grup çalışmalarında yenilikler de denenmeli. İkizler pek çok iş ya da ailevi konular nedeniyle kendilerine zaman yaratmakta zorlanabilecek. İş hayatına yönelik girişimler öne çıkarken kendilerini gösterebilecekleri fırsatlar kullanılmalı. Yengeç'ler genel olarak bugün de pozitif enerjilerle birlikteler. Yeni düşünceler, eğitimle ilgili konularda değişik görüşlerini ortaya koymakta başarılı olacaklar. Aslan'lar duygusal olarak ani çıkışlardan kaçınmalı. Bu konuda hassas bir günde olacaklar. Ortaklaşa paylaşımlarda ise somut düşünmeye çalışmak ve acele kararlardan kaçınmak gerekli. Başak'lar iyimserlikleri sayesinde başarıya açıklar. Özellikle ortaklıkla ilgili konularda yenilikten yana girişimleri öne çıkıyor. 

Terazi'ler detay gerektiren işler ve sorumluluklar yüzünden yoğun bir günde. Tamamlanması gereken konularda disiplinli olmayı başarabilirler. Akrep'ler duygusal olarak yapıcı ve ılımlı yanlarını kullanabilmeli. Yaratıcı konularda değişiklikler ve yenilikler denemenin yanı sıra çocuklarla ilişkiler onlara keyif veriyor. Yay'lar bugün ailevi konularla ilgilenmek durumunda kalabilir. Kendilerine zaman yaratmakta zorlanmaları onları gerse de düşündükleri değişiklikleri uygulamaktan kaçınmamalılar. Oğlak'lar bütün gün akıcı enerjilerle birlikteler. Duygusal olarak kendilerini rahat hissetmeleri onları verimli kılıyor. Sosyal konularda yenilikler ve hareket göze çarpıyor. Kova'lar para konularında dikkati elden bırakmamalı. Bu alanda yeni girişimleri onlara bekledikleri olumlu sonuçları sağlarken aşırı harcamalar onları sonradan üzebilir. Balık'lar pek çok alanda kendilerini daha iyi gösterebilir. Duygusal olarak rahatlık söz konusu ve bu sayede ilişkilerinde yapıcı adımlar atabilecekler. 


</TEXT>
</DOC>
