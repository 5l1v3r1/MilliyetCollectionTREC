<DOC>
<DOCNO> 330927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/07/guncel/gun01.html </URL>
<DATE> 2005/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ailem CHP'lidir' 
</HEADLINE>
<TEXT>


İstanbul Üniversitesi'nde avukat eşiyle törene girmesine izin verilmeyen Ayşe Elçi Türbana ben de karşıyım. Eşarbımla kışlaya bile girdim 

GÜRKAN AKGÜNEŞ İstanbul 

Eşi Avukat Dursun Elçi'nin plaket alacağı töreni izlemek için gittiği İstanbul Üniversitesi İÜ Fen Fakültesi'ne eşarbı nedeniyle alınmayan Ayşe Gürcan Elçi 66 , "Türbana ben de karşıyım. Öğrenciler üniversitelere türbanla girmek için diretmesin. Ama benim taktığım türban değil, eşarp" dedi. 
Elçi, İstanbul Barosu'nun 127. yıldönümü nedeniyle önceki gün düzenlenen törene, meslekte 25 yılını doldurduğu için plaket alacak avukat eşinin ısrarıyla gittiğini kaydetti. Elçi, şunları anlattı "O dönem müftü olan eşim, evliyken hukuk eğitimi gördü. O okurken tüm zorluklara birlikte göğüs gerdik. Eşim gitmem konusunda ısrar etti." 

Güneşlenirim 
Kendisini "laik ve modern Türk kadını" olarak gördüğünü anlatan Elçi, şöyle devam etti "Türbanı ben de sevmem ve karşıyım. Genç kızlar da türban takıp üniversiteye girmek için diretmesinler. Her şeyin kuralı var. Yıllarca her ortama böyle girdim. Kütahya'da askerlik yapan oğlumu kışlada defalarca eşarbımla ziyaret ettim." 
Elçi, yazlıklarına gittiklerinde denize girerken ve güneşlenirken başını açtığını da ifade etti. 
Babasının Turgutlu'daki Cumhuriyet İlköğretim Okulu'nda h l resminin asılı olduğunu anlatan Elçi, kardeşinin de babası gibi aydın bir öğretmen olduğunu söyledi. Ailesinin eski Halk Parti'li olduğunu ifade eden Elçi, "Ben bu seçimde oyumu AKP'ye verdim ama daha önce Ecevit'e vermiştim. İki çocuğum var, biri kız ve onun da çocukluktan bu yana başı açıktır... Ben dava açılmasını istemiyorum, ama eşim ısrarlı" diye konuştu. 


</TEXT>
</DOC>
