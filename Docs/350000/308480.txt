<DOC>
<DOCNO> 308480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/22/son/sontur04.html </URL>
<DATE> 2005/01/22/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Kastamonu'da aile faciası... Cinnet geçiren baba kurşun yağdırdı... 
</HEADLINE>
<TEXT>

     Kastamonu'nun Taşköprü ilçesine bağlı Akdeğirmen Köyü'nde yaşayan Halil İbrahim İpek 35 , 5 çocuğuna, annesine ve eşine kurşun yağdırdı, ardından kendini vurdu. 
     İpek, bu akşam ailece gittikleri bayramlaşma ziyaretinden döndükten sonra, tabancasıyla, çocukları Merve 8 , Asuman 11 , Yasemin 11 , Gülce 5 ve 4 aylık Gamze, eşi Ayşe 35 ile annesi Emine İpek'e 80 kurşun yağdırdı. Halil İbrahim İpek, bir mermiyi de kendi kafasına sıktı. 
     Olayda, çocuklar, Merve, Asuman ve Gülce olay yerinde, Yasemin ise kaldırıldığı Kastamonu Devlet Hastanesi'nde hayatını kaybetti. 
     Ağır yaralanan Halil İbrahim İpek, annesi Emine, eşi Ayşe ve 4 aylık kızı Gamze Kastamonu Devlet Hastanesi'ne kaldırıldı. 
     Emine, Ayşe ve Gamze İpek, ameliyata alındı. Halil İbrahim İpek ise Ankara'ya sevk edildi. 
     Silah sesleri üzerine eve gelen İpek ailesinin komşusu Cemal Sarı da gördüklerinden etkilenerek kalp krizi geçirdi. 
     Sarı, Kastamonu Devlet Hastanesi'nde tedavi altına alındı. 
     
</TEXT>
</DOC>
