<DOC>
<DOCNO> 326898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/25/yasam/axyas02.html </URL>
<DATE> 2005/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
'Pota'dan ölüme rekor tazminat 
</HEADLINE>
<TEXT>


Basketbol oynarken devrilen potanın altında can veren küçük Atilla'nın ailesi, ihmali bulunan Konyaaltı Belediyesi'nden faiziyle birlikte 250 bin YTL alacak 

EROL AKKIR Antalya DHA 

Antalya'da, 2002 yılında basketbol oynarken devrilen potanın altında can veren ilköğretim okulu öğrencisi Atilla Güngör'ün ailesi, hukuk savaşını kazandı. 
Lisanslı basketbolcu Güngör 12 , 9 Aralık 2002'de bir arkadaşı ile Doğa Sitesi'ndeki spor alanına gitti. Oynadıkları potayı zemine tutturan parçanın çürük olduğundan habersiz olan Atilla, smaç yaparken eğik potanın üzerine devrilmesiyle başından ağır yaralandı. Güngör, Akdeniz Üniversitesi Tıp Fakültesi Hastanesi'nde yapılan müdahaleye rağmen kurtarılamadı. Baba Mehmet Ali Güngör, Konyaaltı Belediyesi ve görevlileri hakkında suç duyurusunda bulundu. 

'Umarım ders olur' 
Bilirkişi raporunda ihmalin ortaya konulmasıyla, Fen İşleri Müdür Vekili Sedat Karabulut ve Peyzaj Mimarı Arife Oğuz hakkında dava açıldı. 
Güngör çifti, belediyeden ayrıca 250 milyar lira tazminat istedi. Davaya bakan 2. İdare Mahkemesi'nin atadığı bilirkişi raporunda, 'yağmur sularının profil demirleri ve kaynak dikişlerini korozyona uğrattığı, belediyenin ihmali bulunduğu' kaydedildi. 3 yıl süren davada belediye 120 bin YTL manevi, 36 bin YTL de maddi tazminata mahk m oldu. Belediyeden faziyle 250 bin YTL tazminat kazanan baba Güngör, "Bu olay diğer belediye ve kamu kuruluşlarına örnek olsun. Spor ve dinlenme alanlarının periyodik bakımını yapsınlar. Tazminatla, evladımın adının yaşatılacağı bir eser yapacağım" dedi. 




</TEXT>
</DOC>
