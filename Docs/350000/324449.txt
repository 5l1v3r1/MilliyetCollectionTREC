<DOC>
<DOCNO> 324449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/son/sonsiy27.html </URL>
<DATE> 2005/03/17/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
AB'den Abdullah Gül'e övgü 
</HEADLINE>
<TEXT>

     AB Komisyonu'nun Sosyal İşler ve Fırsat Eşitliğinden Sorumlu Üyesi Vladimir Spidla, Türkiye'de kadın haklarının kaçınılmaz bir biçimde reformlara ihtiyacı olduğunu belirtti. Spidla, 6 Mart kadın gösterileri sırasında güvenlik güçlerinin bir bölümünün tavrını kınadıklarını belirtirken Dışişleri Bakanı Abdullah Gül'ün bu konudaki çabasını övdü. 
     Çek asıllı Üye Vladimir Spidla, Brüksel'de Türkiye'deki kadın hakları ile ilgili bir basın toplantısı düzenledi. 
     Abhaber'e göre, Türkiye'nin kadın hakları konusunda önemli çalışmalarda bulunması gerektiğini ifade eden Spidla, "Türkiye'deki kadın haklarının gelişimi için, kaçınılmaz bir şekilde, reformlara ihtiyaç var. Türkiye'de AB için kadın haklarında en önemli olan konulardan biri ise fırsat eşitliği konusudur" dedi. 
     
     GÜL'E ÖVGÜ 
     6 Mart ta İstanbul'da polisin barışçıl bir şekilde 
     gösteri yapan gruba uyguladığı şiddeti eleştiren Spidla, "Kesinlikle tasvip etmiyor ve şiddetle kınıyoruz" diye konuştu. Buna karşın, Dışişleri Bakanı Abdullah Gül'ün tumununu öven Spidla, "Burada sevindirici olan ise, Dışişleri Bakanı Abdullah Gül'un tavrı oldu. Gül olayın sorumluları ile ilgili soruşturma açıldığını ve suçluların cezalandırılacağını belirtti. Dolayısıyla kendisinin bu konuda gösterdiği çaba övgüye değer" dedi. Spidla, Türkiye'nin AB ile müzakerelere başlayacağı tarih olan 3 Ekim'e kadar reformların ivme kazanması gerektiğini de vurguladı. 
     
</TEXT>
</DOC>
