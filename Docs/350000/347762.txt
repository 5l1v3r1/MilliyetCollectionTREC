<DOC>
<DOCNO> 347762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/01/son/sondun24.html </URL>
<DATE> 2005/06/01/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Talat Türkiye, Gümrük Birliği Ek Protokolü'nü imzalayacak 
</HEADLINE>
<TEXT>

     KKTC Cumhurbaşkanı Mehmet Ali Talat, ''Türkiye'nin Gümrük Birliği Ek Protokolü'nü, AB'nin kendi iç prosedürünü tamamlar tamamlamaz imzalayacağını'' söyledi. 
     Cumhurbaşkanı Talat, bir kabulü sırasında gazetecilerin konuyla ilgili sorusuna karşılık, ''Türkiye'nin, AB Gümrük Birliği ek protokolünü önümüzdeki günlerde imzalayacağını açıklamasının bilinen bir şey olduğunu'' kaydetti. 
     Türkiye'nin, AB içindeki prosedürün tamamlanmasıyla protokolü imzalayacağını kaydeden Talat, ''Zaten Türkiye 17 Aralık'ta bu konuda taahhütte bulundu. Daha sonra da mutabakat mektubunu gönderdi. Bunu tartışmanın anlamı yok. Türkiye bunu imzalayacak. Hem o taahhüdü verdi hem de AB'nin kendi iç prosedürünü tamamlaması bekleniyor'' diye konuştu. 
     
</TEXT>
</DOC>
