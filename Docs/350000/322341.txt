<DOC>
<DOCNO> 322341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/10/ekonomi/aeko.html </URL>
<DATE> 2005/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Dış borca takas yetkisi 
</HEADLINE>
<TEXT>


Meclis'te bugün kabul edilmesi beklenen yasayla, Devlet Bakanı Ali Babacan'a uluslararası piyasalarda ihraç edilen tahviller için takas yetkisi veriliyor. Hazine, takas yetkisiyle yüksek faizli ve kısa vadeli tahvilleri iyi şartlardaki tahvillerle değiştirebilecek, borcun bir kısmını erken ödeme imk nı bulacak 

Ahmet Erhan Çelik - Ankara 

Türkiye, uluslararası sermaye piyasalarında daha önce ihraç ettiği 27.5 milyar dolarlık tahvili takasa hazırlanıyor. Hazine yurtdışına ihraç ettiği tahvilleri daha uygun koşullu senetlerle değiştirebilmek için kanuni yetki alacak. Takas yetkisi dış borcun bir bölümünün erken ödenmesine imk n tanıyacak. 
Meclis Genel Kurulu'nda dün görüşülmeye başlanan ve kamuoyunun torba yasa olarak adlandırdığı tasarının 20. maddesinin c fıkrasındaki düzenlemeyle Borçlanma Kanunu'nda kritik bir değişiklik yapılacak. Dış borçlanma senetlerinin geri alınarak yerine yenilerinin verilmesini öngören söz konusu düzenleme aynen şöyle 
"Hazinenin devlet dış borcu kapsamında ortaya çıkan yükümlülüklerinin uluslararası sermaye piyasalarında mevcut muhtelif finansal araçlar vasıtasıyla yönetimi amacıyla, takas dahil her türlü türev ürünü kullanmaya, daha önce uluslararası sermaye piyasalarında ihraç olunan tahvilleri geri almaya, başka tahvillerle değiştirmeye ve benzeri işlemlere ilişkin anlaşma yapmaya Bakan yetkilidir. Söz konusu anlaşmalar, anlaşmada aksine hüküm yoksa imzalandıkları tarih itibarıyla yürürlüğe girer. Bu anlaşmalara ilişkin temas ve müzakereler Müsteşarlık tarafından yürütülür ve sonuçlandırılır." 

Brezilya yaptı 
Bu düzenlemeyle mevcut kanuna "daha önce uluslararası sermaye piyasalarında ihraç olunan tahvilleri geri almaya, başka tahvillerle değiştirmeye ve benzeri işlemleri yapmaya" Hazine'den sorumlu Devlet Bakanı Ali Babacan yetkili kılındığına ilişkin hüküm eklenecek. Hazine bu hüküm sayesinde ellerinde Türk tahvilleri bulunduran yatırımcılara senetleri değiştirmeyi teklif edecek. 
Dış borçta takas operasyonu yakın dönemde Brezilya gibi Latin Amerika ülkelerinde gerçekleştirildi. Dünyadaki likidite bolluğu dikkate alınarak yüksek faizli ve kısa vadeli tahviller, düşük faizli ve uzun vadeli olanlarla değiştirilebiliyor. 
Hazine tarihinde 'İtalyan lireti operasyonu' olarak bilinen takas hariç örneği bulunmayan dış borç operasyonu belli ölçüde Haziran 2002 tarihinde gerçekleştirilen iç borç takasına benziyor. Ancak iç borç takasında mevcut k ğıt kadar yerine yenisi verilmiş ve erken itfa yoluna gidilmemişti. 

'Yeni stand - by nisanda imzalanır' Yapısal reform çalışmalarının nisanda bitirilmiş olacağını belirten Devlet Bakanı Ali Babacan, "Uluslararası Para Fonu IMF ile niyet mektubunu, nisanın ilk yarısında imzalamış oluruz" dedi. NTV'de gündemdeki konulara ilişkin soruları yanıtlayan Babacan, IMF - Dünya Bankası yarı yıl toplantısına IMF ile niyet mektubunu imzalamış olarak gitmek istediklerini söyledi. 
Teşvik yasası üzerinde çalışmaların devam ettiğini söyleyen Babacan, "İllerin 49'a çıkarılması kesin. Eski - yeni tesislere teşvikin şartlarını tartışıyoruz. IMF ile işlerin gidişini tıkayacak bir konu değil. Bütçede sapmayı biz de istemiyoruz" diye konuştu. 


</TEXT>
</DOC>
