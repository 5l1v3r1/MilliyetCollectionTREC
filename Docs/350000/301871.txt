<DOC>
<DOCNO> 301871 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/29/son/soneko23.html </URL>
<DATE> 2004/12/29/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Tatneft satışlarını artırmayı hedefliyor... 
</HEADLINE>
<TEXT>

     Rus petrol şirketi Taftneft, vergi öncesi karını yıl sonunda ikiye katlamayı umuyor. 
     Interfax ajansının bildirdiğine göre, yüksek petrol fiyatlarının satışlarını hızla artırmalarında etkili olduğunu açıklayan Taftneft CEO'su Shafagat Takhautdinov, geçen yıla göre karlılıkta da önemli bir artış yakalanacağını kaydetti. 
     Toplam satışlarının geçen yıla göre yüzde 26 artışla 147 milyar rubleye 85.3 milyar dolar ulaştığını bildiren Takhautdinov, Taftneft'in 2003 yılında 593 milyon dolar olan vergi öncesi karının ise bu yıl 1.3 milyar dolara çıkacağını ifade etti. 
     Takhautdinov, geçen yıl 24.67 milyon ton olan üretimlerinin bu yıl 25.1 milyon tona çıktığını, 2005'te ise yüzde 1'lik artış hedeflendiklerini sözlerine ekledi. 
     Öte yandan ham petrolünün önemli bir kısmını Volga sahasından elde eden Taftneft'in yeni petrol yataklarında üretim çalışmalarında başarılı olduğu açıklandı. 
     Rusya Enerji ve Sanayi Bakanlığı'nın açıkladığı verilere göre, ülkede bu yıl üretime geçilen toplam 21 petrol sahasından 9'u Tatneft'e ait bulunuyor. Diğer Rus petrol şirketlerinden Lukoil 5, Tyumen Oil ise 4 yeni sahada üretime geçmeyi başarabildi. 
     Bakanlığın bildirdiğine göre 2004 yılında ülkenin petrol üretimi yüzde 9.2 artışla 460 milyon tona, doğalgaz üretimi ise yüzde 2 artışla 632.8 milyar metreküpe ulaştı. 
     Zorlu grubuyla ortaklaşa Tüpraş ihalesine katılan ve en yüksek teklifi veren Taftneft, Ankara 10. İdare Mahkemesi verdiği yürütmeyi durdurma kararının Danıştay tarafından onaylanmasıyla amacına ulaşamamıştı. 
     
</TEXT>
</DOC>
