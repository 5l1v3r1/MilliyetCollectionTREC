<DOC>
<DOCNO> 318035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/23/son/sonyas03.html </URL>
<DATE> 2005/02/23/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Yine en ünlü sporcu kadınlar Sports Illustrated’e poz verdi... 
</HEADLINE>
<TEXT>

     Manken ve sporcuların poz vermek için can attığı dergide, bu yıl birçok tanıdık isim yer alırken, yeniler de dikkat çekti. Amerikalı Mallory Snyder da güzeller kadrosuna katılan son isimlerden biri oldu. 2003 yazında keşfedilerek MTV’de boy gösteren 21 yaşındaki Mallory, Sports Illustrated Swimsuit 2005 Dergisi’nde birbirinden çarpıcı pozlar verdi. 
     
     NİSPETEN GİYİNİK 

     Dergide yer alan bir başka ünlü isim ise Avustralya'nın basketbol kahramanı Lauren Jackson'dı. Atina Olimpiyatları öncesi bir Avustralya sanat dergisine soyunan ve bu kez bikinili poz veren basketbolcunun sözleri ilginçti "Üzerimde bir parça giysi olması daha iyi hissettirdi" 
     
     SERENA DEĞİL VENUS 

     Tenisin güçlü oyuncusu Venus Williams da bu yılki derginin bombalarından biri oldu. Venus dergi için ilk kez objetkiflerin karşısına geçti. Bir başka büyük tenis starı kardeşi Serena ise 2003 ve 2004'te Sports Illustrated için birbirinden güzel pozlar vermişti. 
     ABD'nin softball oyuncusu Jennie Finch ise fotoğraflarında Atina'da kazandığı altın madalyayı giydiği altın rengi bikiniyle simgeler gibiydi. 7 Olimpiyat madalyası sahibi ABD'li yüzücü Amanda Beard da mayosuyla sayfaları süsledi. 
     Dergide ayrıca 18 profesyonel model de objektiflere poz verdi. 

     
</TEXT>
</DOC>
