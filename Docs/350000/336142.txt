<DOC>
<DOCNO> 336142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/23/yazar/cemal.html </URL>
<DATE> 2005/04/23/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
23 Nisan yazısı 
</HEADLINE>
<TEXT>


Atatürk ve dava arkadaşlarının, Türkiye'nin yüzünü bilinçli ve radikal bir tercihle Doğu'dan Batı'ya çevirdiği dönüm noktalarından biridir 23 Nisan. 
Kökleri Osmanlı'ya uzanan modernleşme tarihimizde, Büyük Millet Meclisi'nin 23 Nisan 1920'de kuruluşuyla birlikte büyük bir atılım yaşandı. 
Türkiye böylece ulus egemenliği, laik cumhuriyet ve demokrasiye açılan yollarda yürümeye başladı. 
Aradan 85 yıl geçti. 
Çağdaş uygarlık çıtasını hiç gözden uzak tutmayan bu tarihsel yürüyüş bugüne kadar inişli çıkışlı da olsa devam etti. 
Ve devam edecek. 
Bu sabah düşündüm. 
Acaba kaç kez 23 Nisan yazısı yazdım diye. Arşiv dosyasına bakınca gördüm ki bayağı birikmiş 23 Nisan'lar. 
Genellikle birbirine benzeyen yazılar. Arada bir farklı pencereler açmaya çalışmışım. Ama yine de bugünkü yazımın girişinde olduğu gibi ortak noktalar hiç değişmemiş. 
Sadece güncel siyasetteki dalgalanmalara bakarak ince ayarlar yapmışım 23 Nisan yazılarında. 
Örneğin, 12 Eylül askeri yönetiminin gölge etmeye devam ettiği bir 23 Nisan günü, Atatürk'ün Efendiler diye başlayan bir konuşmasından alıntı yapmışım 
"Kumandanlar, askerlik vazifesi ve icabatını düşünürken ve tatbik ederken, dimağını siyasi mülahazaların tesirinde bulundurmaktan kaçınmalıdırlar. Siyasi cihetin icabatını düşünen başka vazifedarlar olduğunu unutmamalıdırlar. Memleketin genel hayatında orduyu siyasetten tecrit etmek ilkesi, cumhuriyetin daima sözünü ettiği bir esas noktadır. Şimdiye kadar takip edilen bu yolda cumhuriyet orduları, vatanın emin ve metin hamisi olarak, hürmet ve kuvvet mevkiinde kalmışlardır." 
H l güncel değil mi bu sözler 
Bir yanda millet egemenliği, öbür yanda askerin siyasal alana yönelik hiç eksik olmayan müdahale eğilimleri, Atatürk'ün yukarıdaki sözlerini, bir 23 Nisan'da daha geçerli kılmıyor mu 
Bir başka pencere 
Türk Silahlı Kuvvetleri İç Hizmet Kanunu... 
35. maddesi şöyledir 
"Silahlı Kuvvetler'in vazifesi, Türk yurdunu ve Anayasa ile tayin edilmiş olan Türkiye Cumhuriyeti'ni kollamak ve korumaktır." 
Aynen böyle der. 
Bugüne kadar ülkemizde askeri darbelerin yasal dayanağı hep bu maddeden kaynaklandı. 27 Mayıs'ta, 12 Mart ve 12 Eylül'de tank sesiyle uyandığımız vakit, darbe bildirilerinin girişinde bu ünlü 35. madde yer aldı. Darbeyle ilgili yetkiyi bu maddeden aldığını açıkladı asker her seferinde. 
Evet öyle. 
Şimdi düşünün 23 Nisan'ı. 
Ulus egemenliğini. 
Sonra da 35. maddeyi... 
Demokrasinin neresine koyacaksınız bu maddeyi, söyler misiniz 
Yine Atatürk şöyle der 
"Memleketimizi modernleştirmek istiyoruz. Bütün gayretimiz Türkiye'de modern, yani Batılı bir yönetim kurmaktır. Uygarlığa katılmayı arzu edip de Batı'ya yönelmemiş millet hangisidir ... Siyasetimizin, geleneklerimizin, çıkarlarımızın, bizi fikir ve eğilim itibariyle bir Avrupa Türkiye'si, daha doğrusu Batı'ya yönelmiş bir Türkiye arzu etmeye götürecektir." 
Atatürk'ün sevdiğim sözleri. 
Batı'ya, Avrupa'ya yönelmiş bir Türkiye Önümüzdeki yol haritası budur. Zaten Türkiye'nin 23 Nisan 1920'den bu yana devam eden 85 yıllık tarihsel yürüyüşü de bu yöndedir. 
Karamsar olmayın. 
İyi bayramlar 



</TEXT>
</DOC>
