<DOC>
<DOCNO> 306762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/15/son/sonsiy10.html </URL>
<DATE> 2005/01/15/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Baykal "Terörle mücadelede hangi noktaya gelindi " 
</HEADLINE>
<TEXT>

     CHP Genel Başkanı Deniz Baykal, Tunceli'deki operasyonlar sırasında 2 askerin şehit olması, 3'ünün de yaralanmasının üzüntü verici olduğunu belirtti. Baykal, "Başbakanın öncelikle vermesi gereken hesap, terörle mücadelede gelinen noktadır. Terörle mücadelede hangi noktaya gelinmiştir " dedi. 
     Tunceli'de 2 askerin şehit olması, 3'ünün de yaralanmasıyla ilgili olarak açıklama yapan Baykal, Genelkurmay Başkanı Orgeneral Hilmi Özkök'ün şahsında Türk Silahlı Kuvvetleri'ne TSK başsağlığı ve sabır, yaralı askerlere de acil şifalar diledi. 
     Hükümetin son günlerde ABD ve Rusya ile üst düzeyde temaslar yaptığını hatırlatan Baykal, "Şimdi merak edilen şudur, ABD ve Rusya ile temaslarda terörle mücadele ele alınmış mıdır Alınmışsa ne karara varılmıştır Türkiye'nin kırmızı çizgilerini yok edenler hem önlem almak, hem kararlı ve sorumlu davranmak hem de kamuoyunu doğru bilgilendirmek zorundadırlar" diye konuştu. 
     
</TEXT>
</DOC>
