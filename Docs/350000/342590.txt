<DOC>
<DOCNO> 342590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/14/son/sontur11.html </URL>
<DATE> 2005/05/14/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Kütüphanelerin 87 milyon kitap açığı var... 
</HEADLINE>
<TEXT>

     Kültür ve Turizm Bakanlığı’na bağlı 1432 kütüphanede 13 milyon kitap bulunuyor. Oysa bu sayının uluslar arası standartlara göre en az 100 milyon olması gerekiyor. Buna göre Türkiye’deki küpüthanelerin en az 87 milyon kitaba daha gereksinimi bulunuyor. 
     Kültür ve Turizm Bakanlığı Kütüphaneler ve Yayımlar Genel Mürdürü Aytekin Yılmaz, yerel yönetimlere yetki vermek amacıyla 2 yıl önce illere 22 milyar, geçen yıl ise 29 vilayete 292 milyar lira para göndererek kütüphanelerin kitap seçimini kendilerinin yapmasını sağladıklarını belirtti. Bu yıl da 30 vilayete 435 milyar lira göndereceklerini kaydeden Yılmaz, bunun dışında Bakanlık olarak farklı kütüphanelere merkezden kitap gönderimine devam edeceklerini söyledi. 
     
     "KİTAP SAYISI ULUSLAR ARASI STANDARDIN ALTINDA" 
     Yılmaz, Bakanlığa bağlı 1432 kütüphanede 13 milyon kitap bulunduğunu, ancak kısa adı IFLA olan "The International Federation of Library Associations and Institutions" göre bu rakamın Türkiye’de 100 milyon olması gerektiğine işaret etti. 
     Kültür ve Turizm Bakanı Atillo Koç kütüphanelerdeki kitap sayısını artırmak için 10 bin kütüphaneye 1000’er kitap projesini hayata geçireceklerini belirtmişti. 
     Geçen yıl merkezden taşraya 71 bin kitap gönderilmiş, 40 bin de kitap bağışı yapılmıştı. 


     ANKA 
     
</TEXT>
</DOC>
