<DOC>
<DOCNO> 306675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/15/spor/spo02.html </URL>
<DATE> 2005/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener mola verdi 2-2 
</HEADLINE>
<TEXT>


Werder Bremen'e fark yapan Sarı-Lacivertliler Antalyaspor ile berabere kaldı. Christoph Daum'un ikinci yarıda şans tanığını yedekler geçer not alamadı 

CÜNEYT KARAKAYA 


Galibiyeti koruyamadı 
İLK hazırlık maçında W.Bremen'i farklı deviren Fenerbahçe, ikinci sınavında bekleneni veremedi, Antalyaspor ile yenişemedi. Sarı-Lacivertliler, Rüştü dışında asların forma giydiği ilk yarıda ev sahibi ekibe oranla daha etkili gözüktü. 20'de Luciano perdeyi açarken, 39'da Selçuk farkı ikiye çıkardı. 45'te Hakan Keleş'in sayısı ilk yarının skorunu belirledi. Daum'un ikinci yarıda oyuna sürdüğü yedekler üstünlüğü Antalya'ya kaptırdı. 74'te Doğa maçın sonucunu ilan etti. Bu arada rahatsızlanan Antalyaspor'un hocası Metin Türel devre arasında hastaneye kaldırıldı. 

Maçın karnesi 
HAKEMLER Kamil Abitoğlu, Yusuf Sayın, Eren Hizgi 
FENERBAHÇE Recep 6 - Önder 6 Ilgar Dk.81 , Luciano 6 Deniz Dk.46 5 , Servet 6 , Ümit Özat 7 Mahmut Dk.46 5 - Aurelio 6 Serkan Dk.46 5 , Serhat 6 Mehmet Dk.46 4 , Selçuk 6 Fabiano Dk.46 5 , Tuncay 5 Gürhan Dk.46 5 - Alex 6 Murat Dk.46 5 , Nobre 5 Semih Dk.46 4 
ANTALYASPOR Haluk 6 - Levent 6 , Mehmet 6 Mustafa Dk.81 , Muammer 5 Barış Dk.46 6 - Volkan 6 , Nihat 6 Hakan Dk.88 , Burak 5 Doğa Dk.73 6 , Mustafa Gürsel 6 , Hakan Keleş 6 Murat Dk.90 - Sinan 5 Olgan Dk.73 5 , Taner 5 
GOLLER Luciano Dk.20 , Selçuk Dk.39 , Hakan Keleş Dk.45 , Doğa Dk.74 
SARI KARTLAR Nihat Antalya , Fabiano Fenerbahçe 

Son maç 

SARI - Lacivertli takım, dün akşamki Antalyaspor maçının ardından bugün de kampın son hazırlık karşılaşmasını Hollanda 1. Ligi takımlarından Heerenveren ile oynayacak. Kadriye İlçesi'ndeki Arcadia Sahası'nda 19.30'da başlayacak maç Kanal D'den naklen ekranlara getirilecek. 

Yedek sancısı 

Servet geçen sezonun bedelini h l ödediğini belirtti, "Bazen sıkıntısını çekiyorum. Zira oynayan futbolcu gelişir, yedek bekleyen değil" dedi. Tecrübeli oyuncu, Beşiktaş'ın hatasına düşmemek için ligi ciddiye almaları gerektiğini ifade ederek, "Koch bizi idmanlarda önce güldürüyor, sonra üzüyor" diye konuştu. 

Servet yine şov yaptı 

YUSUF KOBAL 

Başkan Yıldırım'a türkü söylemedeki hünerini anlamlı bir parçayla gösterdi 
FENERBAHÇE'NİN türkü babası Servet, önceki akşam Başkan Aziz Yıldırım'a da hünerini gösterdi. Servet "Bu yıl benim yeşil bağım kurudu" türküsünü dile getirirken, Başkan ve yöneticileri kendisine hayran bıraktı. Sarı - Lacivertli oyuncunun söylediği türkünün sözleri de, yedek kulübesine hapsolduğu geçen sezonu özetler nitelikteydi. Ancak Servet tek hatayı, türkü sahibini Selda Bağcan olarak açıkladığı zaman yaptı. Zira türkü Aşık Mahsuni Şerif'indi. 

İşte türkü 
Bu yıl benim 
yeşil bağım kurudu 
Dolu vurdu 
yapraklarım çürüdü 
Benim de saz 
tutan elim var idi 
Şimdi bir köşede 
yatar ağlarım 
Benim ile lokma 
yiyip içenler 
Gölgemin altında 
konup göçenler 
Sizi zalim dar 
günümde kaçanlar 
Ben kendi 
kendime çatar ağlarım 

Başkan'a davet 

Fotoğraf Hüseyin Yavuz 

Sarı - Lacivertli takımın çalışmasını izleyen Akdeniz İlköğretim Okulu'nun zihinsel engelli öğrencileri Başkan Aziz Yıldırım ile bir araya geldiler. Öğrenciler, şampiyonluk diledikleri Yıldırım'ı mezuniyet gecelerine davet ettiler, ardından Daum ve oyuncularla fotoğraf çektirdiler. 

Fenerium'a ilgi 

Fotoğraflar Hüseyin Yavuz 

Antalya, Lara'da açılışı yapılan Fenerium'a büyük ilgi gösterildi. Başkan Aziz Yıldırım ve yöneticilerle birlikte açılışa katılan Rüştü ve Kemal taraftarlara bol bol imza dağıttılar. 

10 yıl daha 

YUSUF DURSUN 

SERHAT, 10 yıl daha Fenerbahçe forması giymek istediğini söyledi. 23 yaşındaki futbolcu, 5 yılda bazı hataları olduğunu itiraf etti, "Ama başkanım beni hep affetti. Hırsım ve takım aşkım hiç eksilmedi. Galatasaray hiç aklımda ve gönlümde olmadı. Sakatlığıma rağmen, hocam da bana sahip çıkıyor. Yönetimle görüşmelerimiz sürüyor. Umuyorum bayramdan sonra yeniden takımımla olan sözleşmemi uzatabilirim dedi. 


</TEXT>
</DOC>
