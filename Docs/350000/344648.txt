<DOC>
<DOCNO> 344648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/21/son/sontur19.html </URL>
<DATE> 2005/05/21/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Zihinsel engelli çocukları taşıyan minibüs şarampole yuvarlandı 2 ölü 
</HEADLINE>
<TEXT>

     Gaziantep’te, zihinsel engelli çocukları Bursa’ya geziye götüren minibüsün şarampole yuvarlanması sonucu 2 kişi öldü, 11 kişi yaralandı. 
     Alınan bilgiye göre, Şanlıurfa Zihinsel Engelli Çocukları Yetiştirme ve Koruma Derneği üyesi çocukları Bursa’ya geziye götüren Mustafa Nacak yönetimindeki 63 VH 077 yolcu minibüsü, TAG Otoyolu’nun 32. kilometresinde şarampole yuvarlandı. 
     Sürücü Nacak ile Abuzer Şıhanlıoğlu 39 olay yerinde hayatını kaybetti. 
     Kazada ağır yaralanan Dernek Başkanı Bedih Satoğlu ile Mehmet Yüksel, Tufan Demirkaya, Ayhan Yasa 25 Aralık Devlet, Osman Kurt, Fatih Yüksel, Mehmet Çiçek, Mehmet Yüksel, Ramazan Fatih Satoğlu, Talha Şıhanlıoğlu Gaziantep Cengiz Gökçek Devlet hastanelerinde, Emin Cengiz Özcan ise Sanko Tıp Merkezi’nde tedavi altına alındı. 
     Yetkililer, yaralıların hayati tehlikesinin bulunduğunu belirttiler. 
     
</TEXT>
</DOC>
