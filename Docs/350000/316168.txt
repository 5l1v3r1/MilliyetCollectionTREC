<DOC>
<DOCNO> 316168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/17/son/sontur02.html </URL>
<DATE> 2005/02/17/ </DATE>
<TIME> 02.02 </TIME>
<AUTHOR>  </AUTHOR>
<HEADLINE>
Karaman'da kahvehaneye silahlı saldırı... 
</HEADLINE>
<TEXT>

     Karaman'da bir kahvehaneye silahlı saldırıda bulunuldu. 4 kişinin yaralandığı olayda, polisten kaçarken kaza yapan 4 saldırgan yaralı yakalandı. 
     Edinilen bilgiye göre, Eyüp A. 25 , Şahin Ç. 45 , Ahmet Ş. 44 ve Aziz S. 24 , 70 DD 496 plakalı otomobille geldikleri Tahsin Ünal Mahallesi'ndeki bir kahvehaneye silahlı baskın düzenledi. 
     Av tüfeğinden çıkan saçmalara hedef olan Ali Koçak 30 , Mustafa Bircan 31 , Halil Uflaz ve Mustafa Yadigar Güley 26 yaralandı. 
     Saldırganlar, geldikleri otomobille olay yerinden uzaklaşmak isterken, bir polis aracı tarafından takibe alındı. Paniğe kapılan saldırganlar otomobili, Cedit Mahallesi Beşyol Kavşağı'nda yol kenarındaki bahçe duvarına çarptı. 
     Kazada yaralanan saldırganlar, silahlı saldırıda yaralananların kaldırıldığı Karaman Devlet Hastanesi'ndeki tedavilerinin ardından gözaltına alındı. 
     Silahla yaralananlardan, durumu ağır olan Ali Koçak, Konya Devlet Hastenesi'ne sevk edildi. 
     
</TEXT>
</DOC>
