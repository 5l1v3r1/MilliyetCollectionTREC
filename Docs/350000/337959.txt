<DOC>
<DOCNO> 337959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/magazin/axmag02.html </URL>
<DATE> 2005/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
'Sinemada ödül almak istiyorum' 
</HEADLINE>
<TEXT>


Sorunlarının üstesinden gelebilmek için 2 yıl boyunca psikolojik destek aldığını söyleyen Sibel Can, artık oyunculuğunu beyazperdede kanıtlamak istediğini belirtiyor 

MAGAZİN SERVİSİ 

SİBEL Can, Elele'deki söyleşisinde, yaşadığı sorunların üstesinden gelebilmek için çocuklarına hissettirmeden 2 yıl psikolojik destek aldığını açıkladı. Yaşadıklarından sonra sanat dünyasındaki birçok insana kapılarını kapattığını, Orhan Gencebay ve Sezen Aksu gibi az sayıda insanla görüştüğünü anlatan Can, Hülya Avşar'la da rakip olmadıklarını vurguladı. 
CAN, "Hülya'nın yanına kendimi koymak istemem. O da ses sanatçısı olarak kendini benim yanıma getirmez" dedi. "Eğreti Gelin" için Atıf Yılmaz'ın 1 yıl önce kendisine teklifte bulunduğunu, albüm için yurtdışına gidince oynayamadığını belirten Can, "Artık oyunculuğumu beyazperdede kanıtlamak, mutlaka sinemada ödül almak istiyorum" dedi. 



</TEXT>
</DOC>
