<DOC>
<DOCNO> 301316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/27/son/sonsiy15.html </URL>
<DATE> 2004/12/27/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Yurtdışına çıkış harcı bilmecesi... 
</HEADLINE>
<TEXT>

     Başbakan Recep Tayyip Erdoğan’ın buradan gelen yıllık 70 trilyon liralık gelir TOKİ'ye aktarılıyorö diyerek karşı çıktığı yurtdışı çıkış harcının kaldırılması konusunda hükümet de geri adım atıyor. 
     Ancak Maliye yetkilileri, harcın toplu konuta değil, doğrudan bütçeye aktarıldığını belirtiyorlar. 
     Maliye Bakanlığı’nın son hazırladığı vergilere dönük tasarının Plan ve Bütçe Komisyonu’ndaki görüşmelerinde 2002 yılından bu yana 70 milyon lira olarak alınan yurtdışı çıkış harcının kaldırılması benimsendi. Ancak yılda 70 trilyon lira gelir elde edildiği belirtilen bu harcın kaldırılmasına Başbakan karşı çıktı. 
     
     Perşembe günü tasarıdan çekilebilir 
     Başbakan'ın harcın kaldırılmasına, TOKİ bu parayla ucuz konut elde ediyor, nasıl kaldırılır ö diye karşı çıktığı belirtildi. 
     Edinilen bilgilere göre, perşembe günü Meclis Genel Kurulu’nda görüşülecek olan tasarıdan bu düzenleme çıkarılacak. 
     
     3.5 yıldır uygulanıyor 
     DSP-ANAP-MHP koalisyonu döneminde 8 ağustos 2001 tarihinden itibaren yürürlüğe konulan uygulama yurtdışına çıkışlarda 50 dolar ile başlamış, daha sonra bu rakam TL’ye çevrilmişti. Şu an yurtdışına çıkışlarda halen 70 milyon lira harç ödeniyor. 
     
</TEXT>
</DOC>
