<DOC>
<DOCNO> 314478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/11/son/sonspo02.html </URL>
<DATE> 2005/02/11/ </DATE>
<TIME> 02.10 </TIME>
<AUTHOR>  </AUTHOR>
<HEADLINE>
Ziya Doğan Arzulanan Gençlerbirliği'ni çok yakında izleteceğiz 
</HEADLINE>
<TEXT>

     Gençlerbirliği Teknik Direktörü Ziya Doğan, devre arasında bazı futbolcuların kampa geç katıldığını, bazılarının da sakat olduğunu belirterek, ''Bu nedenle iyi bir hazırlık dönemi geçirdik diyemiyorum'' dedi. 
     Ziya Doğan, düzenlediği haftalık basın toplantısında, ikinci yarı hazırlıkları için Antalya'da yaptıkları kampa El Saka ve Youla'nın geç katıldığını, Ali Tandoğan, Ümit ve Mehmet Nas'a sakatlıkları nedeniyle yeterli yüklemeyi yapamadıklarını, Skoko'nun ise hem kampa geç katıldığına, hem sakatlığı nedeniyle antrenman eksiği bulunduğuna dikkati çekerek, ''Antalya'da ideal çalışma ortamını elimizdeki sağlam oyuncularla sağlayabildik. Ancak futbolcularımın istek ve özverileri, taktik açıdan verdiğimiz herşeyi çok iyi algılayıp, uygulamalarına neden oldu'' diye konuştu. 
     ''İkinci yarının ilk 2 maçında çok hata yaptık'' diyen Doğan, şöyle konuştu 
     ''Beşiktaş maçında ise kötü hava koşullarına rağmen futbolcularımın ortaya koyduğu oyundan son derece memnun kaldım. İstekli oynayarak, gelecek için ümit verdiler. Bu da gösteriyor ki herşeye rağmen sistemi oturttuk diye biliriz.'' 
     
     GELECEĞİN GENÇLERBİRLİĞİ YAKINDA 
     Futbolcularının henüz istenilen taktiği sayaha yansıtamadığını ifade eden Doğan, konuşmasını şöyle sürdürdü 
     ''Sistemi oturttuk, ancak oyuncularımdan saha içinde taktik açıdan istediklerimi tam anlamıyla alamıyorum. Bu da gösteriyor ki henüz zamana ihtiyacımız var. Futbolcularım özverili ve istekli oluşu nedeniyle, verdiğimiz herşeyi çok çabuk algılıyor ve uyguluyorlar. Böyle devam edersek, iddia ediyorum ki arzulanan Gençlerbirliği'ni çok yakında izleteceğiz.'' 
     
     ANKARA DERBİSİNE DOĞRU 
     Doğan, hafta sonunda Büyükşehir Belediyesi Ankaraspor ile yapacakları maç hakkında ise şunları söyledi 
     ''İki güzide Ankara takımı da pazar günü hava koşulları da el verirse izleyicilere güzel futbol izletecektir. Bu maç için iyi bir hazırlık dönemi geçiremedik. Havanın aşırı soğuk oluşu nedeniyle hazırlıklarımızı yapay çim sahada yapmak zorunda kaldık. Başkentli futbolseverlerden havanın da güzel olması koşuluyla bizleri yalnız bırakmamasını istiyoruz.'' Öte yandan, sakat ve cezalı futbolcusu bulmayan Gençlerbirliği, başkent derbisinde Büyükşehir Belediyesi Ankaraspor ile yapacağı maçın hazırlıklarını bugün ve yarın basına kapalı yapacağı idmanlarla sürdürecek. 
     
</TEXT>
</DOC>
