<DOC>
<DOCNO> 327638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/28/dunya/axdun02.html </URL>
<DATE> 2005/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Annan istifanın eşiğine geldi 
</HEADLINE>
<TEXT>


BM'de yolsuzluk ve tecavüz iddiaları yüzünden depresyona giren Genel Sekreter istifa edebilir 

DIŞ HABERLER SERVİSİ 


BM Genel Sekreteri Kofi Annan'ın, kurumda son zamanlarda yaşanan skandallar ve özellikle de oğlunun adının gıda karşılığı petrol programında yolsuzluk iddialarına karışması nedeniyle sıkın- tılı günler geçirdiği ve istifa edebileceği belirtildi. 
İngiliz The Sunday Times'ın haberine göre, Irak'ta gıda karşılığı petrol programındaki yolsuzluk skandalını soruşturan komisyonun bu hafta içinde yayımlayacağı raporla Annan'ın oğlu Kojo Annan'ın yolsuzluklarda kusurlu bulunacağı tahmin edilirken, Annan'ın görevi ile oğlu arasında bir tercih yapmak zorunda kalabileceği kaydedildi. Kongo'daki BM barış gücü askerlerinin çocuklara tecavüz olaylarına karışmasının da Annan'ı daha da zor durumda bıraktığı ifade edildi. 
Annan'ın ruh hali "uçurumun dibine yakın" diye tanımlanırken, çalışma arkadaşları da, Annan'ın ruhsal çöküntü içinde olduğunu ve geleceğiyle ilgili karar alma aşamasında olduğunu belirtti. Heritage Vakfı'ndan BM uzmanı Nile Gardiner, Annan'ın "gönüllü olarak istifa etme ihtimalinin çok güçlü olduğunu" söyledi. 



</TEXT>
</DOC>
