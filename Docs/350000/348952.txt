<DOC>
<DOCNO> 348952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/04/son/sontur09.html </URL>
<DATE> 2005/06/04/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Müdürden öğretmene kapı tokatı 
</HEADLINE>
<TEXT>

     Süleyman ELÇİN KONYA, DHA 

KONYA'da, bir ilköğretim okulu öğretmeninin, ders sırasında öğrencilerin gözü önünde sınıfını teftiş etmeye gelen okul müdürü tarafından dövüldüğü iddia edildi. Konya Milli Eğitim Müdürlüğü, soruşturma başlatarak dayak attığı iddia edilen Okul Müdürü Musafa Arıcı'yı görevden uzaklaştırıldı. 
     Selçuklu İlçesi Mustafa Necatibey İlköğretim Okulu Müdürü Mustafa Arıcı sınıfları teftişi sırasında, Öğretmen Oğuz Akçay'ın bulunduğu 3'ncü sınıfın dersine girdi. İddiaya göre, sınıfta teftişini bitiren müdür Mustafa Arıcı Öğretmen Oğuz Akçay'ın ardından tekrar sınıfa geri dönerek öğretmen Oğuz Akçay ile kapıyı arkasından sert olarak kapattığı gerekçesiyle tartışmaya başladı. Müdür Arıcı, sınıfta öğrencilerin gözü önünde öğretmen Oğuz Akçay'ı tokatlayıp, hakaretler ederek sınıftan ayrıldı. 
     Öğretmen ve müdür birbirlerinden şikayetçi olmamasına karşın olay, öğrencilerin yaşadıklarından etkilenerek durumu ailelerine anlatmasıyla ortaya çıktı. Velilerin ihbarı üzerine harekete geçen Milli Eğitim Müdürlüğü, konuyla ilgili idari soruşturma açtı. Milli Eğitim Müdürü Mehmet Özer, okul müdürü 54 yaşındaki Mustafa Arıcı'yı açığa aldı. Konu ile ilgili 2 müfettiş görevlendirildiği ve olayın araştırıldığı da öğrenildi. 
     Türk Eğitim-Sen 2 No'lu Şube Başkanı Sadi Eriş ile birlikte basın toplantısı düzenleyen öğretmen Oğuz Akçay, müdürün kendisini öğrencilerin gözü önünde dövdüğünü belirterek şikayetçi olacağını söyledi. 
     Sendika Başkanı Eriş ise, öğretmenlerinin hakkını savunacaklarını belirterek Müdür, sınıfta yaptığı teftiş sırasında bir süre önce yayınlanan ve okul öğretmenleriyle öğrencilerinin deneme yazılarından oluşan Karların İlk Aşkı’ adlı kitaptan, kaç öğrencinin satın aldığını sormuş. Kimsenin satın almadığını öğrenince, Bu sınıfta kimsenin okuma sevgisi yok mu ’ diye sormuş ve sınıftan çıkmıştır. Okul Müdürü daha sonra sınıfa tekrar gelerek, arkasından kapıyı sert kapattığı gerekçesiyle, öğretmen Oğuz Akçay ile tartışarak kendisini tokatlamıştır'' dedi. 
     
</TEXT>
</DOC>
