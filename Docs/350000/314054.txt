<DOC>
<DOCNO> 314054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/10/son/sondun15.html </URL>
<DATE> 2005/02/10/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Kadın sorguculardan cinsel taktikler .. 
</HEADLINE>
<TEXT>

     Guantanomo'da kadın sorgucuların cinsel taktikler kullandıkları iddiaları, Pentagon soruşturması ve gizliliği kaldırılan belgelerde doğrulandı. 
     Washington Post, ABD'nin dünya çapındaki tutuklama ve sorgulama uygulamalarıyla ilgili Pentagon'un yaptığı soruşturmanın kamuoyuna açıklanmadığını belirterek, bununla birlikte raporu gören üst düzey bir Dışişleri Bakanlığı yetkilisinin, soruşturmanın tutsakların suçlamalarını genellikle doğruladığını söylediğini yazdı. 
     Gazete, en az 8 tutsağın, kadın sorgucuların Müslümanların seks konusundaki tabularına aykırı davranışlarda bulundukları, tutsaklara kışkırtıcı bir biçimde dokundukları yönündeki ifadelerine yer verdi. 
     Adının açıklanmasını istemeyen yetkili, Washington Post'a, soruşturmada tespit edilen olaylardan bazılarını anlattı. Yetkili, bir kadın sorgucunun dar bir tişört giyerek Guantanomo tutsağının kendisini rahatsız hissetmesini sağladığını bazı sorgularda da sorgucuların tutsaklara imalı bir şekilde dokunduklarını rapora dayanarak belirtti. 
     Gazete, Savunma Bakanlığı yetkililerinin, bu tür taktikleri kullanan 2 kadın sorgucuya kınama cezası verildiğini söylediklerini de yazdı. 
     

     
</TEXT>
</DOC>
