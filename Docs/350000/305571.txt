<DOC>
<DOCNO> 305571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/11/son/sontur46.html </URL>
<DATE> 2005/01/11/ </DATE>
<TIME> 18.15 </TIME>
<AUTHOR>  </AUTHOR>
<HEADLINE>
Rezzan Kiraz ve eşi gözaltına alındı 
</HEADLINE>
<TEXT>

     Kadıköy'deki falcı operasyonda, Rezzan Kiraz ve eşi gözaltına alındı. 
     Güvenlik Şube Müdürlüğü'ne bağlı sivil polisler, Rezzan Kiraz ve eşi Metin Kiraz'ın Kızıltoprak Bağdat Caddesi Yolaç İşhanı'ndaki ofisine geldi. 
     Müşteri gibi davranarak, Kiraz çiftiyle para karşılığı fal baktırmak için anlaştıkları belirtilen ekipler, daha sonra Rezzan Kiraz ve Metin Kiraz'ı gözaltına aldı. 
     Rezzan Kiraz, bu sırada görüntü alan basın mensuplarına tepki gösterdi. 
     Kiraz, Güvenlik Şube Müdürlüğü'ne götürülmek üzere polis otomobiline bindirilirken gazetecilere yaptığı açıklamada, katıldığı bir televizyon programında cevap vermeye ''tenezzül etmediği'' bir kişi tarafından şikayet edildiğini ve o yüzden gözaltına alındığını ileri sürdü. 
     Vergi mükellefi olduğunu dile getiren Kiraz, haksız bir davranışla karşı karşıya olduğunu savundu. 
     
</TEXT>
</DOC>
