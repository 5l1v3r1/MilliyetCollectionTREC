<DOC>
<DOCNO> 335724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/22/ekonomi/eko11.html </URL>
<DATE> 2005/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Adelphia'yı Comcast ve Time Warner alıyor 
</HEADLINE>
<TEXT>


EKONOMİ SERVİSİ 

ABD'nin en büyük iki kablolu televizyon operatörü Time Warner ve Comcast, aynı alanda faaliyet gösteren Adelphia şirketini 17.6 milyar dolara satın alma konusunda anlaştı. Bu anlaşma sonrasında kablolu sistem altyapısının gelişmesi ve maliyetlerin düşmesi sayesinde tüketicilere daha cazip olanaklar sunulacağı ifade ediliyor. 
Ödemenin 17.2 milyar doları peşin olarak gerçekleştirilirken, bunun 9.2 milyar dolarını Time Warner, 3.5 milyar dolarını ise Comcast verecek. Anlaşma Time Warner ve Comcast'a Adelphia'nın 31 eyaletteki 5.3 milyon abonesini kontrol olanağı sağlayacak. Adelphia'nın kurucusu John Rigas ve oğlu Timothy muhasebe, banka hesaplarında yolsuzluk yaparak haksız kazanç elde ettikleri gerekçesiyle suçlu bulunmuşlardı. 
Adelphia 2002 yılından beri faaliyetlerini iflas eden kurumları koruma programı kapsamında sürdürüyordu. 


</TEXT>
</DOC>
