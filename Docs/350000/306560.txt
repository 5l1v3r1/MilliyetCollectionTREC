<DOC>
<DOCNO> 306560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/14/son/sontur37.html </URL>
<DATE> 2005/01/14/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
İstanbul'da uyuşturucu operasyonunda 2 manken de Adliye'ye sevk edildi 
</HEADLINE>
<TEXT>

     İstanbul'da düzenlenen bir uyuşturucu operasyonunda gözaltına alınan 2 mankenin de aralarında bulunduğu 13 kişi, Adliye'ye sevk edildi. 
     Narkotik Şube Müdürlüğü'nden yapılan açıklamaya göre, bir istihbaratı değerlendiren ekipler, 1 kilo 16 gram esrar, 16 gram kokain ve 10 adet uyuşturucu hap ele geçirdi. 
     Çalışmalarda 19 kişi gözaltına alındı. Bu kişilerin yapılan sorguları sonucu, manken M.D.'nin de aralarında bulunduğu 6 kişi serbest bırakıldı. 
     Uyuşturucu sattıkları veya kullandıkları gerekçesiyle sorgulanan mankenler E.Ş. ile N.Y.'nin de aralarında bulunduğu 13 kişi ise sorgu ve işlemlerinin tamamlanmasının ardından Beşiktaş'taki İstanbul Adliyesi'ne gönderildi. 
     Bu arada, Antalya Emniyet Müdürlüğü ile koordineli olarak düzenlenen bir başka operasyonda 3 kilo 150 gram eroin, 999 gram esrar, 3 bin 176 adet uyuşturucu hap, 1.7 gram kokain ile uyuşturucu paketlemede kullanılan çeşitli malzeme ele geçirildi. 
     Olaya ilişkin Antalya'da 1, İstanbul'da da 2 kişi gözaltına alındı. 
     
</TEXT>
</DOC>
