<DOC>
<DOCNO> 349075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/05/yazar/pulur.html </URL>
<DATE> 2005/06/05/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Dalkavuk kitabı... 
</HEADLINE>
<TEXT>


BİR işi çok iyi bilene "Kitabını yazmış " derler. Ekrem Okutan da "Dalkavukluk"un kitabını yazmış, dalkavukluğu tarihi perspektifiyle, siyaset ve basından örnekleriyle anlatmış... Mephisto Yayınları 
Peki, dalkavuk kimdir 
Dalkavuk kendisinden çıkar sağlayabileceği, kimseyi, kimseleri aşırı bir hayranlıkla öven, pohpohlayan ikiyüzlü kimselere denir. 
Her övene, dalkavuk denir mi 
Hayır, denmez 

"DALKAVUK" kelimesi nereden geliyor 
"Dal" sıfatı ile "kavuk" isminden gelen birleşik isim. Sözlük anlamı ile her ne şekilde olursa olsun, tülbent, yemeni, çember, şal gibi şeyler sarılmamış olan kavukları giyene, dalkavuk denirmiş... 
Dalkavukluğun ne olduğu, kimlere dalkavuk denildiği az çok bilinir... 
Herkes, her iktidar sahibi, dalkavuklardan hoşlanır. 
Lakin "Şu herifi başımdan nasıl savsam, defetsem " demez mi 
Der ama, böyle düşünenler azınlıktadır, iktidar sahipleri, bazı patronlar, yöneticiler dalkavuklardan hoşlanırlar. 
Çağdaş dalkavukların, yağdanlıkların, yalakaların bu kadar revaçta oluşu bundandır. 

LAKİN, ola ki, çevrenizdeki dalkavuktan, dalkavuklardan kurtulmak istiyorsanız, o zaman ne yapacaksınız 
Ekrem Okutan, onlardan nasıl kurtulacağınızı anlatıyor 
"Şayet çevrenizdeki dalkavukları tespit etmek ve onlardan kurtulmak istiyorsanız, kendinize de güveniyorsanız, onları, sizden fazlasıyla faydalanmaya çalıştıkları nimetlerden mahrum bırakın. O zaman size karşı ilgileri azalacak ya da tümüyle kesilecektir." 
Söylemesi kolay da... 
Zaten Ekrem Okutan da bunun için bir şart koymuş 
"Kirli çamaşırlarınız yoksa ve bu durumda yeni bir mücadeleyi göze alabilecek cesareti kendinizde buluyorsanız." 
BU şart da, çok ağır şart ha 

EKREM Okutan'a sorduk 
"Madem bu kadar araştırdınız, hiç kadın dalkavuğa rastladın mı " 
Cevabı "Hayır " oldu, biz de hayret ettik 
Nasıl olur, bir kere kadın erkek eşitliğine aykırı .. İkincisi, bu kadar araştırma yapmışsınız, başta Semra Hanım'ın papatyalarını nasıl atlarsınız... Sadece papatyaları değil, Emine Hanım'ın zambaklarını, köşelerin güllerini görmüyor musunuz 

OYSA, biraz dikkatli gazete okuru olsaydı, günümüzdeki kadın dalkavukların erkeklere fark attıklarını görürdü. 
Ekrem Okutan'ın kitabın ikinci baskısında, "dişi dalkavuklara" da yer vereceğini umuyoruz... 
Kadınların dalkavukluğu da bir hoş oluyor canım... 

BİR dalkavuk fıkrası... 
Filozof ile bir dalkavuk konuşuyorlarmış... 
Filozof ne dese, dalkavuk onaylıyormuş, sonunda filozofun sabrı tükenmiş 
"Be adam, hiç olmazsa, bir kere itiraz et de, iki kişi olduğumuzu anlayalım " 

DİPNOT Yıllık iznimin bir bölümünü kullanacağımdan, bir süre yazılarıma ara veriyorum, sağlıcakla kalın. H.P. 



</TEXT>
</DOC>
