<DOC>
<DOCNO> 342684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/15/spor/bnba.html </URL>
<DATE> 2005/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Rodman klasiği 
</HEADLINE>
<TEXT>



NBA'in "emekli" yaramazı Dennis Rodman, basketbolu bırakalı uzun bir süre geçmesine karşın medyatikliğinden birşey kaybetmedi. Detroit Pistons, San Antonio Spurs, Chicago Bulls, Los Angeles Lakers ve Dallas Mavericks takımlarında uzun yıllar forma giyen, NBA'in gelmiş geçmiş en iyi ribaundcuları ve savunmacıları arasında gösterilen Rodman, Holywood'da katıldığı bir partide yine ilgili odağı oldu. Maxim dergisinin "Hot 100 for 2005" partisinde giydiği feminen kıyafetiyle ilgi çeken Rodman'ı ilk bakışta kimse tanıyamadı. Rodman, her zaman olduğu gibi yine sıradışı hareketleriyle dikkatleri üzerine topladı. 

Indiana Pacers bir adım önde 

NBA'de Doğu Konferansı yarı final serisinde geçtiğimiz yılın şampiyonu Detroit Pistons'ı üçüncü maçta 79 - 74 yenen Indiana Pacers seride 2 - 1 öne geçti. Indiana'da oynanan karşılaşmada Indiana'nın 39'luk yıldızı Reggie Miller, 0 7 üç sıyılık isabetine karşın toplamda kaydettiği 17 sayı ile galibiyette en büyük pay sahibi oldu. Detroit'te ise Chauncey Billups 23 sayılık performansına karşın sonucu değiştiremedi. Günün diğer maçında ise Batı Konferansı'nda Phoenix Suns, Dallas Mavericks'i rakip sahada 119 - 102 mağlup ederek 2 - 1 üstünlük sağladı. 


</TEXT>
</DOC>
