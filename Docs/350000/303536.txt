<DOC>
<DOCNO> 303536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/05/magazin/yazdud.html </URL>
<DATE> 2005/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Pera'da yıldız yağmuru 
</HEADLINE>
<TEXT>


Levent People lezzetli yemeğin zirvedeki adresi, Shu'da iki ünlü Oktay ve sevgilisi Özgü yemek yedi, Işın Karaca, Çağdaş, Metin Uca ile müzik ve kitap dünyası, The One ve Pera Palas'ta yıldızlar geçidi... 



Yemekleriyle, servisiyle, ekibiyle çok beğendiğim yerler arasında Maçka'daki Park Şamdan. Bana göre ortaklar Ersoy Çetin ve Emre Ergani'nin kalitesi aynen mekana yansımış. Uzun süredir gitmemiştim. Modanın duayenlerinden güzel dostum Yıldırım Mayruk ve ortağı çocukluk arkadaşım Barbaros Şansal ile Sicilya dönüşü ve onların yaptıkları muhteşem defile sonrası bir araya gelememiştik. 2005'e onlar kendi evlerinde, ben de İzmir'de anacığımın yanında girdiğimden perşembe akşamı yemek yedik. Ersoy ve Emre oradaydı ve çok şıktılar. Bir masada Esra-Sinan Gürsoy konuklarıylaydı. Bir başka masada ünlü yönetmen Ayşe Ersayın, yakışıklı yeğeni Sabri, İsmail Akkaya ve dostları vardı. Galatasaray'ın eski başkanı Faruk Süren, eşi Hatice Hanım ile birlikte yemek yiyordu. Bu arada Park Şamdan çok hoş olmuş çok. Bahçeyi kapatmışlar ama camlardan dışarısını izliyorsunuz. Karlı havalarda artık burası nasıl olur bilemem. Bu kısma hoş bir de bar yapmışlar. Bir ara Türkiye'nin en başarılı DJ ve müzik adamlarından Mehmet Teoman'ı gördüm. Ersoy ile Memo haftada bir bohem geceler yapacaklarmış. Yemekte ben roka salatası, Yıldırım ve Barbaros kuşkonmaz krep yediler. Azıcık ucundan aldım. Çok lezzetliydi. Ardından ben ve Yıldırım iç pilavlı kestaneli hindi, Barbaros ise kuzu bonfile yedi. Zaten Park Şamdan'ın mutfağının başarısını herkes bilir. Tatlı olarak buranın spesiyali olan bademli keşkül, kaymaklı kayısı ve ekmek kadayıfı söyleyip hepimiz pay ettik. Bana göre Park Şamdan artık bir klasik. Telefon 0212 225 07 10. 

People'da eski dostlar buluştuk 

Bahar Öztan Çolak , sinemanın gamzeli güzeli. Bahar çok mutlu bir evlilik yaptı ve de bir süredir Amerika'da yaşıyor. Benim kardeşim sayılır. Henüz 8 yaşında olan oğlu Yiğit ise daha şimdiden feci yakışıklı. Amerika'da oturdukları sitede yaşıtı Amerikalı kızlar peşinde, evet şaka yapmıyorum. Eşi Yavuz Çolak, genç iş adamı olarak Türkiye'de otomotiv sanayiindeki başarısını Amerika'da petrolcü olarak sürdürüyor. Yeni yıl dolayısıyla Çolak ailesi, İstanbul'a geldi. Buluştuk. Ortak dostumuz M M Bahçecik Kuaför'ün ortağı sevgili Mehmet de bizimle birlikteydi. İstanbul'un bana göre en iyi restoranlarının başında gelen People'a gittik. Kocaman bir masada Galatasaray'ın eski yöneticilerinden Osman Dürüst, eşi ve konukları, bir başka masada eski dost Avukat Mustafa Avlağı ve çiçeği burnunda eşi, o da eski arkadaşım, sevgili Tanju Moltay ailece yemek yiyorlardı. Kral Mobilya'nın kral patronu Fatih Kral ve zarif eşi Figen, Gülay-Mehmet Kuriş de ayrı masalarda dostlarıylaydı. Kısacası ambians ve kalite yerindeydi. Yemekte ortaya közlenmiş sebze, peynir topları, chili soslu karides köftesi, peynirli roka ve Thai köfteli egzotik salata söyledik. Ana yemekte ben ızgara levrek, Mehmet, enginar püresi ile kuzu bonfile, Bahar, mantarlı-beyaz şaraplı bonfile rulo, Yavuz ise sebzeli pilav ile piliç yaki tori aldı. Tatlı olarak yine ortaya bademli çikolatalı sufle, bitter çikolatalı tartuffe ve şeftali-vişneli trüf söyledik. Ben bu Gazi Ateş'i ne yapayım bilemem Tüm yemekler yine müthiş lezzetliydi ve herkes bayıldı. Buranın başarılı işletmecisi sevgili Ali Sayar, kraliçe Rose Kar nazara gelmezler inşallah. People telefon 0212 269 10 81. 

The One ve şimdi moda alkolsüz bira 

Bir akşam Süzer Plaza'da işim vardı. Gitmişken, sevgili kankam ve sırdaşım Yazgülü Aldoğan'ın bana taktığı lakabıma uygun olarak maliye müfettişleri gibi turladım. Önce sevgili Aykut Gündüz ve Mustafa Koca'nın Red Room'una baktım. Ardından Mio'da patron Tolga Atalay ve işletme ortakları Oğuz, Fahrettin Türkmen kardeşlerle ayak üstü lafladık. Çıkarken Fahrettin beni alt katta The One'a götürdü. Yolda baktım bir tanıdık. Deniz Coşkuner. Türk Sanat Müziği'nin en iyi ve en hanımefendi seslerinden Hüner Coşkuner'in ikizi. 10 sene vardı görüşmemiştik. Hasret giderdik. Deniz şimdilerde önemli bir görevde. Bir solukta anlattı "Sevgili Şenay, Türkiye pazarında büyük bir eksiklik olarak gördüğümüz ve önüne geçilemeyen trafik kazalarının en büyük müsebbibi olarak nitelediğimiz, bilinçsiz alkol kullanımına alternatif olacağını düşündüğümüz, Almanlar'ın 1998 yılından itibaren katıldığı bütün yarışmalarda birincilik alan Clausthaler alkolsüz birasını ülkemize sonunda getirmeyi başardık. Alkollü biraların aksine bizim ürünümüzün içinde kolay çözünebilir karbonhidratlar, besleyici ve geliştirici proteinler, vitaminler, elektrolitler, magnezyum, kalsiyum, talyum ve fosfor bulunmakta. Pazarlama müdürümüz Cüneyt Arda Pamuk ile bu biranın tanıtımında çok iddialıyız." Alkol sevmeyenler için, üç aylarda da benim için iyi oldu Clausthaler'in ithalatı. Deniz'e veda edip sonunda The One'a gittik. Buranın patronu Ali Osman Aykut'u Plaza ve Havana'dan tanıyorum. Çok hoş bir yer yapmış. The One yaklaşık 300 kişilik. S-mall'ın eğlenceli ve kaliteli mekanları arasına hemen girdi. Pazar günleri hariç her gün 20.00-04.00 arası açık. Ali Osman Aykut yanına Havana ekibinden birkaç arkadaşını da almış. Müzik Laila'dan tanıdığımız Selçuk'un yönetiminde. Kırmızı ve kahve tonlarından oluşan dekorasyonu loca ve bar lounge ile müthiş bir ortam. Bilginize ve de ilginize. The One'ın telefon numarası 0212 243 98 53-54. 

Işın Karaca, Çağdaş, Metin Uca ve... 

Bu hafta maalesef 'Size Anne Diyebilir miyim ' adlı yarışma programı ile çok zaman harcadım. Cumartesi ve pazar dahil çalıştım. O nedenle kültür laylarından, özellikle beni dinlendiren sinema ve tiyatrodan uzak kaldım. Ama iki tane çok güzel albüm dinledim. Biri son jenerasyonun en iyi kadın vokallerinden Işın Karaca. Muhteşem bir gırtlak, keyifli bir repertuar ile 'İçinde Aşk Var' adam gibi bir albüm sizin anlayacağınız. Alın, dinleyin ve görün. İzmirli hemşerim Çağdaş, yine durdu durdu ve muhteşem bir Türk Sanat Müziği albümü ile içimizi ısıttı. Zeki Müren, Bülent Ersoy gibi devlerin müzik yönetmeni Muzaffer Hocam'ın büyük emeği var tabii Çağdaş'ın 'Hey Gidi Günler' adlı albümünde. Çağdaş, Avrupa Müzik'ten çıkan albümün ve de okuduğun tüm şarkılar için seni kutlarım, daha ne diyeyim Metin Uca televizyon dünyasının adam gibi adam olanlarından. Sözünün arkasında duran ve hep kaliteyi kovalayan usta bir isim. 'Her Tuzluğum Var Diyene Hıyarla Yetişemedim' adlı kitabını okumaya yeni başladım ama acayip sardı. Bekir Coşkun gibi hayran olduğum bir usta önsözü yazmış, fazla söze gerek yok. Coşkun ve Uca yeter. Efendim 10 Ocak Pazartesi saat 20.00'de Pera Palas'ta müthiş bir gece var. Sevgili Çiğdem Tunç ve Beyoğlu Belediye Başkanı Ahmet Misbah Demircan'ın katkılarıyla Omurilik Felçliler Derneği'ne katkı sağlamak amacıyla muhteşem bir gece düzenleniyor. Kimler mi var Çiğdem Tunç, Şenol İpek ve Erhan Yazıcıoğlu sunucu. Erol Büyükburç, İskender Doğan, Işın Karaca, Aysun-Ali Kocatepe, Neco, Grup Turkuaz, Semiha Yankı, Ayşenur Yazıcı, Aşkın Nur Yengi, Hurşit Yenigün ve danslarda Yıldır Alper dans grubu. Yani bu gece kaçmaz bilin. Evet bu pazar da bu kadar. 2005 dilerim herkese ve bendenize de önce sağlık, daha sonra da mutluluk, huzur, aşk ve bol para getirir. Hoşkalın. 



</TEXT>
</DOC>
