<DOC>
<DOCNO> 345864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/26/ekonomi/eko07.html </URL>
<DATE> 2005/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Konut Edindirme Yardımı tasfiye ediliyor 
</HEADLINE>
<TEXT>


ANKARA Milliyet 

Emlak Gayrimenkul Yatırım Ortaklığı A.Ş. Yönetim Kurulu ve TOKİ Başkanı Erdoğan Bayraktar, Konut Edindirme Yardımı KEY hak sahiplerine nakit ödeme yapılmasına olanak sağlayan yasa taslağını Başbakanlığa sunduklarını söyledi. KEY hak sahiplerine ödeme yapılması için 5 senede hiçbir şey yapılamadığını, hak sahiplerine nakit ödeme yapılabilmesi için yeni bir yasa taslağı hazırlayarak Başbakanlığa sunduklarını söyleyen Bayraktar, çalışmaların sürdüğünü bildirdi. 

5 milyon hak sahibi 
2002 ve 2003 yılı hesapları görüşülürken, milletvekillerinin sorularını yanıtlayan Bayraktar, en akıllıca çözümün hak sahiplerine nakit ödeme yapılması olduğunu belirterek, aksi takdirde spekülatörlere fırsat verileceğini söyledi. Bayraktar, "KEY hak sahiplerinin alacağı, yapılan hesaplamalarla 1 katrilyon 159 trilyon lira olarak belirlendi. Yaklaşık 5 milyon hak sahibi olduğu sanılıyor" dedi. 


</TEXT>
</DOC>
