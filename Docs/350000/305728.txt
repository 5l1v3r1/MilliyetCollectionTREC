<DOC>
<DOCNO> 305728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/12/son/sondun30.html </URL>
<DATE> 2005/01/12/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
İran'da PKK çatışması 1 ölü 
</HEADLINE>
<TEXT>

     İran'da güvenlik güçleri ve terör örgütü PKK Kongra-Gel'e yakınlığıyla bilinen Pejak grubu üyeleri arasında çıkan çatışmada bir örgüt üyesi öldürüldü. 
     Iran News gazetesinin bugün muhafazakar Baztab internet sitesine dayanarak verdiği habere göre, çatışma önceki akşam batıda Irak sınırındaki Kürdistan eyaletinin Serdeşt bölgesinde çıktı. 
     Örgüt üyeleri kaçakçılara İran'a kaçak mal sokmaya yardım ederken çıkan çatışmada bir örgüt üyesi öldürüldü, iki örgüt üyesi yaralandı. 
     Çatışmada İran güvenlik güçlerinden ölen ya da yaralanan olmadığı, örgüt üyelerinin çatışmada ağır makineli tüfek ve el bombaları kullandığı belirtildi. 
     Haberde ayrıca, güvenlik güçlerinin pazar günü Kürdistan eyaletinin başkenti Senendec'te, taciz ateşi açan bir Pejak üyesini tutukladığı kaydedildi. 
     
</TEXT>
</DOC>
