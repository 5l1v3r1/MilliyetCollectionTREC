<DOC>
<DOCNO> 341179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/10/son/sondun45.html </URL>
<DATE> 2005/05/10/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Prens Harry sigarayla yakalandı 
</HEADLINE>
<TEXT>

     İngiliz tahtının üçüncü sıradaki varisi Prens Harry, kameralara sigarayla yakalandı. 
     Prens Harry’nin AIDS’li yetim çocuklara yardım için gittiği Güney Afrika’da, 4 yaşında bir kız çocuğu ile birlikteyken elinde sigaralı fotoğrafı İngiliz gazetelerinde çıktı. 
     İngiliz basınında yer alan haberlerde, fotoğrafın, bulvar basınındaki olumsuz hikayelerle imajı bozulan Harry’nin bu görüntüsünün düzeltilmesi amacıyla saray yetkilileri tarafından dağıtılmış olmasındaki ironiye dikkat çekildi. 
     İngiliz sarayından bir yetkili, resimde sigara olduğundan haberi olmadığını söyledi. 
     Harry daha önce de Nazi üniformasıyla partiye katılırken, esrar içerken ve bir paparazziyle kavga ederken gündeme gelmişti. 
     
</TEXT>
</DOC>
