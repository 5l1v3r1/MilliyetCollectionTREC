<DOC>
<DOCNO> 304900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/09/son/sonspo09.html </URL>
<DATE> 2005/01/09/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Fener'de neşeli antrenman...Mehmet Yozgatlı'nın doğum gününü kutladılar 
</HEADLINE>
<TEXT>

     Fenerbahçe, ligin ikinci yarı hazırlıklarını Antalya'nın Belek Beldesi'nde sürdürürken, futbolcular bugün yapılan antrenman sonrası sahayı adeta karnaval yerine çevirdi. 
     Arcadia Oteli'nin sahasında gerçekleştirilen ve yaklaşık 2 saat süren idman sonrası, sarı-lacivertli futbolcular takım arkadaşları Mehmet Yozgatlı'nın 25. doğum gününü Brezilya usulü kutladı. 
     Antrenman bitiminde saha ortasında yakaladıkları Mehmet'i yere yatıran futbolcular, Brezilyalı futbolcuların gelenek haline getirdiği olayı gerçekleştirerek, ellerindeki yumurtaları bu futbolcuların kafasında kırıp, üzerine un döktüler. Bu sırada saha içinde futbolcular çocuklar gibi eğlenirken, zaman zaman Mehmet'in dışındaki futbolcular da yumurtalardan nasibini aldı. 
     Hızlarına alamayan futbolcular Mehmet'in ardından, otelin maskotunu yere yatırarak üzerine su döktü. 
     
     TAKTİK ÇALIŞMASI 

     Sarı-lacivertliler, bugünkü antrenmanda da kondisyon, top kontrolü ve istasyon çalışmalarının ardından, taktik ağırlıklı çift kale maç yaptı. 
     Teknik direktör Christoph Daum, sahayı savunma, orta alan ve hücum olmak üzere 3 ayrı bölgeye bölerken, futbolcularına çeşitli savunma ve hücum organizasyonları yaptırdı. 
     Antrenmana, kasığında ağrıları bulunan Serkan katılmazken, sakatlığı süren Deniz ise çift kale maça katılmayıp, fizyoterapist eşliğinde çalıştı. 
     Sarı-lacivertliler bu akşam yapacakları antrenmanla, ikinci yarı hazırlıklarını sürdürecek. 

     
</TEXT>
</DOC>
