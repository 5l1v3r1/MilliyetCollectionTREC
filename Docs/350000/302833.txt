<DOC>
<DOCNO> 302833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/02/son/sontur17.html </URL>
<DATE> 2005/01/02/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Abant ve Kartalkaya'da kar yağışı... 
</HEADLINE>
<TEXT>

     Abant Tabiat Parkı ve Kartalkaya kayak merkezinde başlayan kar yağışı ile kar kalınlığı Abant'ta 5, Kartalkaya kayak merkezinde 90 santimetreye ulaştı Abant Tabiat Parkı'nda gece boyunca devam eden kar yağışı ile kar kalınlığının 5 santimetreye ulaştığı Abant'ta tatilciler, otellerin önünde kar topu oynayıp, karla kaplı gölün çevresinde yürüyüşler yaptılar. 
     Abant'ta bir otelde gece düzenlenen ''Yeni Yıla Merhaba'' eğlencesine katılan tatilciler ise yakılan ateşler ve havai fişekler eşliğinde gönüllerince eğlendiler. 
     Kar yağışının gece boyunca aralıksız devam ettiği Kartalkaya kayak merkezinde de tatilciler kar kalınlığının 90 santimetreye ulaştığı pistlerde kayak yaparak kar ve tatilin keyfini birlikte çıkarıyorlar. 
     
</TEXT>
</DOC>
