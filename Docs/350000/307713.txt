<DOC>
<DOCNO> 307713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/19/yasam/axyas01.html </URL>
<DATE> 2005/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İyi bir uyku, 20 dakikada gelir 
</HEADLINE>
<TEXT>


Amerikan haber dergisi Time, iyi bir uyku için 6 formül önerdi. Bir öneri de, "20 dakikada uyuyamadıysanız, başka odaya geçin" 

DIŞ HABERLER SERVİSİ 

1- Beden saatinizi, haftada 7 gün aynı zamanda uyuyacak şekilde kurun. Hafta sonları geç yatarak bu düzeni bozmaya çalışmayın. 
2- Serin, karanlık ve düzenli bir uyku ortamı yaratın. Uyku gözlükleri ve kulak tıkaçları da işe yarayan çözümlerdir. 
3- Uyku saatine yakın zamanda kola da dahil olmak üzere kafeinden, çikolatadan, baharatlı gıdalardan sakının. Akşam yemeğinizi yatmadan en az üç saat önce yiyin. 
4- Alkolün aksine sıcak süt uykuya iyi gelir. Uyku ilacı olarak Nytol kullanılabilir. Stilnox ve Stilnoct olarak da bilinen Ambien almak konusunda doktorunuza danışın. 
5- Uykudan en az yarım saat önce TV veya bilgisayar karşısından kalkın. Uykudan önce tartışmayın. Dinlendirici müzik dinlemek ve gizemli öyküler okumak iyi gelebilir ama dehşetli öykülerden sakının. 
6- Eğer 20 dakikadır yatakta olmanıza rağmen hala uyuyamadıysanız, başka bir odaya geçip sizi yormayacak bir şeylerle uğraşın. 

Ormanlar kralı uykucu çıktı 

Yunus Yüzerken uyuyabilir, beyinlerinin yarısını dinlendirebilir. Uykuda beynin aktif yarısı, nefes alıp vermeyi kontrol eder, bir göz açık kalır. 
Fil Büyük memeliler, küçüklerden daha az uykuya ihtiyaç duyar. Fillerin uykusu genellikle 4 saattir. 
Aslan Hayvanlar aleminin kralı, eğer çevrede bir düşmanı yoksa istediği zaman, istediği kadar uyur. Erkek aslan bazen günde 12 saat uyuyabilir. 


</TEXT>
</DOC>
