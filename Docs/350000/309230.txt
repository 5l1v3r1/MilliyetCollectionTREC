<DOC>
<DOCNO> 309230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/25/son/sonsiy21.html </URL>
<DATE> 2005/01/25/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Yargıtay 18. Hukuk Dairesi Başkanlığı'na aynı daire üyesi Germeç seçildi 
</HEADLINE>
<TEXT>

     Yargıtay 18. Hukuk Dairesi Başkanlığı'na aynı daire üyesi Mahir Ersin Germeç seçildi. 
     Yargıtay Başkanı Osman Arslan tarafından yapılan yazılı açıklamada, Yargıtay Büyük Genel Kurulu'nca bugün gerçekleştirilen seçim sonucunda, açık bulunan 18. Hukuk Dairesi Başkanlığı'na aynı daire üyesi Mahir Ersin Germeç'in seçildiği bildirildi. 
     1944 yılında Reşadiye'de doğan Germeç, İstanbul Üniversitesi Hukuk Fakültesi'nden mezun oldu. 
     İstanbul hakim adayı olarak mesleğe başlayan Germeç, Karapınar, Kırıkhan Hakimliği, Adalet Başmüfettişliği, Adalet Bakanlığı Ceza İşleri Genel Müdürlüğü, Personel Genel Müdürlüğü, Bakanlık Yüksek Müşavirliği ve Ankara Hakimliği görevlerinde bulundu. 
     Yargıtay üyeliğine 1997 yılında seçilen Germeç, 18. Hukuk Dairesi üyesi olarak görev yapmaktaydı. 
     Evli ve iki çocuk babası Germeç'in, ''Kat Mülkiyeti ve Devre Mülk'' adlı eseri bulunuyor. 
     
</TEXT>
</DOC>
