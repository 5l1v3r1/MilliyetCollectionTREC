<DOC>
<DOCNO> 328094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/29/son/sondun40.html </URL>
<DATE> 2005/03/29/ </DATE>
<TIME> 08.40 </TIME>
<AUTHOR>  </AUTHOR>
<HEADLINE>
Irak'ta 3 Rumen gazeteci kaçırıldı 
</HEADLINE>
<TEXT>

     Romanya Devlet Başkanı Traian Basescu, Irak'ta görev yapan 3 Rumen gazetecinin kaçırıldığını bildirdi. 
     Basescu, TVR1 televizyonuna yaptığı açıklamada, gazetecilerin kurtarılması için tüm istihbarat birimlerinin ve gizli servislerin alarma geçirildiğini söyledi. 
     TVR1 televizyonundan yapılan açıklamada, kaçırılan iki gazetecinin Prima TV için çalıştığı ve gazetecilerin, bu kanalda çalışan bir yayıncıyı arayarak kaçırıldıkları haberini verdikleri belirtildi. 
     Kaçırılan gazetecilerin, Prima TV çalışanları Marijan Ion ve Sorin Miscoci ile Romania Libera gazetesi çalışanı Ovidiu Ohannesyan olduğu açıklandı. 
     Gazetecilerin, Romanya'dan Bağdat'a kısa bir süre için gittikleri de kaydedildi. 
     Romanya'nın Irak'ta 800 askeri bulunuyor. 
     
</TEXT>
</DOC>
