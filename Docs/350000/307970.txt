<DOC>
<DOCNO> 307970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/20/spor/bbas.html </URL>
<DATE> 2005/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Terörün yeni adresi salon 
</HEADLINE>
<TEXT>


Bugüne kadar stadlarda boy gösteren tribün terörü salona sıçradı. Fenerbahçe-Ceyhan Belediyespor bayan basketbol maçında olay çıktı, bıçakların çekildiği kavgada kan aktı, bazı seyirciler yaralandı 


Güvenlik yetersiz kaldı 
BEŞİKTAŞ-Çaykur Rizespor maçında Cihat Aktaş'ın öldürülmesiyle bir anda gündemin üst sıralarına oturan tribün terörü Fenerbahçe-Ceyhan Belediyespor maçında yeniden ortaya çıktı. Karşılaşmanın ikinci periyodunun ilk dakikalarında iki takım taraftarları arasında yaşanan kavgada kan aktı. Bıçakların çekildiği kavgayı az sayıdaki güvenlik görevlisi bastırmakta güçlük yaşarken bazı taraftarların yaralandığı görüldü. 

Maç 25 dakika durdu 
TRİBÜNDE çıkan olay nedeniyle karşılaşma yaklaşık 25 dakika durdu. Arbedenin yaşandığı bölümde bulunan MHP eski İstanbul Milletvekili Mehmet Gül, kavgayı ayırmaya çalışırken yumruk yedi. Güvenlik güçlerinin önlemekte zorlandığı olayı araya giren Fenerbahçe Kulübü Başkanı Aziz Yıldırım engelledi. Yıldırım, iki takımın taraftarlarını yatıştırarak, kavganın bitmesinde etkili oldu. 

'Sporda siyaset istemiyoruz' 
CEYHAN Belediyesi taraftarları daha sonra gelen güvenlik güçleri tarafından çember içine alınırken, başkan Yıldırım, Mehmet Gül'ü protokol tribününde yanına oturttu. Güvenlik görevlilerinin sayısı maçın ikinci yarısında artırılırken, polis kameraları da görüntü aldı. Ceyhan Belediyesi'nin bazı taraftarlarının elleriyle yaptığı siyasi işaretlere Fenerbahçeli taraftarlar tepki göstererek "Sporda siyaset istemiyoruz" şeklinde tezahürat yaptı. 

Fener'in affı yok 84-54 

Kolay sonuca gitti 
FENERBAHÇE, FIBA Bayanlar Avrupa Kupası Güney Konferası'nda ilk maçta yenildiği Ceyhan Belediyesi'ne rövanşta 30 sayı fark attı, dörtlü finale adını yazdırdı. Sarı-Lacivertliler, baştan sona üstün bir oyun ortaya koydukları karşılaşmada kolay sonuca giderken özellikle Ferdinand ve Zanze'nin sayılarıyla farklı galibiyeti yakaladı. 

Maçın karnesi 
HAKEMLER Fatih Söylemezoğlu, Emin Moğulkoç 
FENERBAHÇE Nilay 6 11, Ferdinand 8 18, Şaziye 6 11, Johnson 6 9, Zanze 7 16, Müjde 6 8, Şükran 4 , Serap 6 6, Esra 5 5, Melike 4 , Nazlı 4 
CEYHAN BELEDİYESİ Aylin 6 10, Sariye 4 3, Byears 7 16, Jamazaki 6 9, Ivovic 6 6, Didem 6 7, Fadime 4 , Melahat 4 Burcu 4 3, Sevgi 3 
1. PERİYOT 25-16 Fenerbahçe , 2.PERİYOT 42-37 Fenerbahçe , 3. PERİYOT 63-47, MAÇ SKORU 84-54 Fenerbahçe 

Ülker'in gücü yetmedi 90-77 

TURUNCU-Yeşilliler, Euroleague C Grubu'ndaki 11. sınavında, grubun namağlup lideri CSKA Moskova önünde rakip sahada varlık gösteremedi, kötü savunma yaptığı maçı farklı kaybederek 5. mağlubiyetini aldı. Maçın ilk iki çeyreğinde Serkan'ın üçlükleriyle oyunda tuttuğu Ülkerspor, üçüncü periyottan itibaren savunmada çözülüp üst üste top kayıplarıyla kontrolü kaybetti, açılan farkı son çeyrekte de önleyemedi. 

Maçın karnesi 
HAKEMLER Romualdas Brazauskas Litvanya , Ivan Zachara Çek Cum. , Milija Vojinovic Sırb. Kar. 
CSKA MOSKOVA Brown 7 14, Holden 7 12, Muursepp 6 5, Savrasenko 5 4, Granger 6 7, Papaloukas 7 8, Panov 4 , Andersen 8 22, Dikoudis 6 8, Pachoutine 5 , Monya 7 10 
ÜLKERSPOR Glover 4 5, Stombergas 6 12, Zukauskas 6 12, Kerem Tunçeri 7 15, Kerem Gönlüm 5 5, Praskevicius 3 , Serkan 8 23, Tutku 5 5 
1.PERİYOT 25-23 CSKA Moskova , 2.PERİYOT 45-42 CSKA Moskova , 3.PERİYOT 70-60 CSKA Moskova , MAÇ SKORU 90-77 CSKA Moskova 
ÜÇ SAYI Serkan 5 , Stombergas 3 , Monya, Kerem Tunçeri 2 , Brown, Muursepp, Granger, Glover, Tutku 1 

Beşiktaş dondu kaldı 80-74 

SİYAH-Beyazlılar, İstanbul'da farklı yendiği Rus rakibi Ural Great'le rakip sahada başa çıkamadı, 11. maçında üçüncü yenilgisini alarak liderliği İsrail'in Strauss Iscar takımına kaptırdı. Maça kötü başlayan, ilk çeyreği on sayı geride kapayan Beşiktaş, El Amin, Varda ve Ellis dışında skor üretemeyince oyunu lehine çeviremedi. El Amin'in müthiş çabası da kazanmaya yetmedi. 

Maçın karnesi 
HAKEMLER Zoran Sutulovic Sırb. Kar. , Vaclav Lukes Çek Cum. , Jaroslav Janac Slovakya 
URAL GREAT Sushakov 6 8, Przheorsky 8 19, Shason 7 12, Golemac 8 16, Hoskin 7 15, Vyaltsev 6 7, Ionov 4 , Dedushkin 5 3 
BEŞİKTAŞ El Amin 9 29, Nedim 3 , Bekir 3 3, Erkan 3 3, Varda 7 13, Ellis 8 17, Tolga 3 , Murat 3 , Haluk 6 9 
1.PERİYOT 29 - 19 U.Great , 2.PERİYOT 44 - 37 U.Great , 3.PERİYOT 62 - 52 U.Great , MAÇ SKORU 80 - 74 U.Great 
BEŞ FAUL Golemac 38.48 
ÜÇ SAYI Przheorsky 4 , Ellis 3 , Sushakov, El Amin 2 , Vyaltsev, Haluk 1 


</TEXT>
</DOC>
