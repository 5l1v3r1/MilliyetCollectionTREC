<DOC>
<DOCNO> 349897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/08/yazar/temelkuran.html </URL>
<DATE> 2005/06/08/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Kim kaybetmiş ki Başbakan buldu 
</HEADLINE>
<TEXT>
'Türkiye'nin ortalaması' 

Gündem heng mesi içinde, Kuran kurslarıyla ilgili inci tanelerinin arasında tek bir cümleydi. Belki o kadar da çarpıcı gelmemiştir kimseye, ancak Başbakan şöyle dedi 
"Biz, milletimizin ortalaması gibi yaşıyoruz " 
Başbakan, ortalama olmakta bir meşruiyet kapısı görmüş olmalı. Allah gani gani ortalama olmak nasip eylesin Gözümüz yok Zaten ortalamanın faşizmiyle yönetilmekte olan memlekette, ortalamanın bayrağını, Başbakan'ın bu sözüyle eline alan AKP'ye gönlünce iktidar nasip olur inşallah. 

WASP benzetmesi 
Ortalama olmayan herhangi bir şeylerinin kalmamasını en samimi hislerimle diliyorum. 
Fakat enteresandır, hatırlar mısınız bilmem, AKP'nin ilk iktidar olduğu dönemde yine bu köşeye konu edilmişti -Abdullah Gül de "Biz Türkiye'nin WASP'ıyız " buyurmuştu. O günlerde de WASP olmakta bir meşruiyet kapısı vardı zaar. 
Peki bugün söylenen "Biz ortalamayız" cümlesiyle "WASP" benzetmesinin bir farkı var mı Beyaz olmayan deri renklerinden, inançlardan, ırklardan insanları köleleştirmiş, "ötekileştirip" tarumar etmiş WASP kavramıyla kendisinin dışında kalan her şeyi ya kendine benzetmeye ya da yok etmeye ayarlı "ortalama" kavramları, ruh olarak son derece birbirine yakın. 
Her iki kavramın da meşruiyetin sorgulanamaz iktidarıyla farklı olanların, başka türlü düşünen ve var olanların tepesine binmeye ayarlı bir doğası var nihayetinde. En azından insanlık tarihine bakılırsa bu böyle... 
Ama bizim meselemiz bu değil bugün. Bugünkü mesele, "Türkiye ortalamasının" ne olduğu Ya da böyle bir şeyin olup olmadığı... 

Marjinalin kalabalığı 
"Türkiye'nin ortalaması nedir " dendiğinde ne dersiniz mesela "Yüzde 99'u Müslüman" diye mi başlarsınız lafa Nereden biliyorsun Hiç saymadılar ki Hangi nüfus sayımında inançlar soruluyor Memlekette kaç Türk yaşadığını bile bilmiyoruz aslında. Kaç Kürt Kaç Ermeni Kaç Süryani Ya da acaba kaç kişi "Benim ırkım, dinim, milliyetim yok arkadaş " diyecektir acaba Onlar, "ortalama" denen her ne ise onu değiştirecek bir yek n tutar bana sorarsanız. 
Üstelik bu ve benzeri "hassas" sorulara hakikaten cevap verilebilse, sorular cevaplanırken "toplumsal kabul" kılıcı insanların tepesinde bu kadar sallanmasa, o "ortalama" denen hik ye epey sarsılır zannımca. Diyelim ki cenaze namazı olmadan gömülmek isteyen sessiz kalabalık konuşabilse... 
Bu ülkede her şey, hayat ve ölüm, otomatik olarak varsayılan bir ortalamaya ve meşruiyete göre düzenlenmese bambaşka hayatlar ve ölümler geçireceğizdir muhakkak... 
Çünkü bu ülkede, tıpkı ortalamanın tahmini ve giderek ceberut varsayımı gibi bir de "marjinal" varsayımı var ki, bu yazıyı okumakta olan herkes o yalan tarifin içine öyle ya da böyle girecektir. Marjinaller de hesaba dahil edilebilse o ortalama denen muamma, muhtemelen Tayyip Bey'in kastettiği şey olmayacaktır artık. 

Cümlenin tersçesi 
Tayyip Bey, ortalama kavramını kullanarak muhtemelen "Biz Türkiye'yiz arkadaş " cümlesini kastediyor. Ama her hesabın tersten giderek sağlamasının yapılması gerekir. Cümleyi tersine çevirirseniz şöyle olur 
"Türkiye biziz " 
Doğru mudur Değildir. Çünkü o Türkiye içinde Tayyip Bey'in muhtemelen "marjinal" zannettiği ve muhtemelen ortalamadan daha kalabalık olan bir "hesaba katılmamış" çoğunluk vardır. 



</TEXT>
</DOC>
