<DOC>
<DOCNO> 342708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/15/yasam/axyas02.html </URL>
<DATE> 2005/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ümraniye sapığı'nın cezası yarıya inebilir 
</HEADLINE>
<TEXT>


Yargıtay, tecavüzden 21 yıl ceza alan Özçelik'in, 'tam birleşme olmaması' ihtimaline karşı, 5 yıl ceza öngören 'ırza tasaddi'den yargılanması gerekebileceğini bildirdi 

TÜRKER KARAPINAR Ankara 

Yargıtay 5. Ceza Dairesi, 'Ümraniye sapığı' olarak bilinen Yaman Özçelik'e 37 , 11 yaşındaki bir kız çocuğuna tecavüz ettiği gerekçesiyle verilen 21 yıl 8 aylık hapis cezası kararını bozdu. Daire, suçun, tam birleşmenin olmaması ihtimaline karşı, en az 10 yıl hapis öngören 'ırza geçme' suçundan çıkarılıp, 5 yıl hapis öngören 'ırza tasaddi' kapsamına alınması gerekebileceğine işaret etti. Yerel mahkeme karara uyarsa, ceza yarı oranında düşebilecek. 
Kartal 1. Ağır Ceza Mahkemesi'nin kararının temyiz incelemesini tamamlayan Yargıtay, Adli Tıp Kurumu'nca verilen ırza geçme bulgularıyla mağdurenin bulgularının örtüşmediğini belirtti. 
Yargıtay kararında, Adli Tıp raporundaki, "mağdurenin anal muayenesinde yüzeysel yırtık olduğu, tamamlanmış livata bulgusu olmadığı" şeklindeki tespitin dikkate alınmasını bildirdi. 
Daire, bu kararıyla, tam birleşme olmadığı takdirde suçun en az 5 yıl hapis istemi öngören 'ırza tasaddi' veya en az 4 yıl hapis öngören 'tecavüze teşebbüs' suçu kapsamında değerlendirilmesi gerektiğine de işaret etmiş oldu. 

Hakkında 12 dava var 

'Ümraniye sapığı' olarak adlandırılan Yaman Özçelik, 12 kız çocuğuna tecavüz ettiği, 3 kıza da tecavüze kalkıştığı iddiasıyla tutuklu olarak yargılanıyor. Özçelik, mahkeme başkanının, "Neden çocuklara musallat oldun Aklın yerinde mi " yönündeki sorusuna ise, "İstemeyerek yapıyordum, kendime h kim olamıyordum" karşılığını vermişti. 


</TEXT>
</DOC>
