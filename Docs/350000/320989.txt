<DOC>
<DOCNO> 320989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/05/son/sondun09.html </URL>
<DATE> 2005/03/05/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
KKTC'de CTP-DP hükümet oluşunumunu görüşüyor... 
</HEADLINE>
<TEXT>

     KKTC Cumhurbaşkanı Rauf Denktaş'ın, Cumhuriyetçi Türk Partisi CTP Genel Başkanı ve Başbakan Mehmet Ali Talat'ı dün hükümeti kurmakla görevlendirmesinin ardından, CTP, Demokrat Parti DP ile hükümet kurmaya yönelik resmi temaslara başladı. 
     CTP Genel Sekreteri Ferdi Sabit Soyer başkanlığındaki CTP heyeti, bugün, halen koalisyon ortağı olan Demokrat Parti'yi DP ziyaret ederek, DP Genel Sekreteri Mustafa Arabacıoğlu başkanlığındaki heyetle biraraya geldi. 
     Soyer, görüşmeden önce yaptığı açıklamada, CTP Merkez Yönetim Kurulu'nda MYK dün yaptıkları görüşme çerçevesinde, ilk resmi ziyareti, ''hükümet ortaklığını sürdürdükleri ve Kıbrıs konusunda belli bir aşamayı birlikte gerçekleştirdikleri DP ile yapmaya karar verdiklerini'' kaydetti. 
     Soyer, temennisinin, görüşmenin, ''hükümet oluşumuna zemin hazırlayacak şekilde sonuçlanması'' olduğunu söyledi. 
     Soyer, iki partinin genel başkanlarının dün görüştüğünü ve sonucunu parti organlarına aktardığını ifade ederek, ''bu temaslar çerçevesindeki zemini pişirmeye çalışacaklarını'' belirtti. Soyer, gelişmelere göre parti genel başkanlarını bilgilendireceklerini dile getirdi. 
     Arabacıoğlu da daha önce iki parti arasında gayriresmi görüşmeler yapıldığını ve bugün ilk kez resmi düzeyde biraraya geldiklerini belirterek, ''Nerede kalmıştık diyerek, bıraktığımız yerden hizmetlerimizin devamını sağlamak arzusundayız'' dedi. 
     Arabacıoğlu, DP Genel Başkanı Serdar Denktaş'ın daha sonra görüşmeye bir süre katılacağını belirtti. 
     
</TEXT>
</DOC>
