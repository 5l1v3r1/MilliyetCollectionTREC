<DOC>
<DOCNO> 349992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/08/son/soneko35.html </URL>
<DATE> 2005/06/08/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Çanakkale'de araba vapuru ücretlerine zam 
</HEADLINE>
<TEXT>

     Türkiye Denizcilik İşletmeleri TDİ , Çanakkale Boğazı'nda araç ve yolcu taşıyan araba vapuru ücretlerine yüzde 14.3 ile yüzde 25 arasında değişen oranlarda zam yaptı. 
     TDİ Çanakkale İşletme Müdürlüğü yetkililerinden alınan bilgiye göre, Çanakkale-Eceabat, Gelibolu-Lapseki arasında sefer yapan araba vapurlarında otomobil, ambulans ve benzeri araçların taşıma ücreti 7 YTL'den 8 YTL'ye, büyük dingilli minibüs, midibüs ve benzeri araçların taşıma ücreti 14 YTL'den 16 YTL'ye, 30 kişiden daha fazla yolcu kapasiteli otobüs ve benzeri araçların taşıma ücreti 35 YTL'den 40 YTL'ye, çekiciler çekilen dahil 3 aks taşıma ücreti 35 YTL'den 40 YTL'ye yükseltildi. 
     Yetkililer, Çanakakle-Eceabat, Gelibolu-Lapseki arasındaki yolcu taşıma ücretinin 1 YTL'den 1.25 YTL'ye, Kabatepe-Gökçeada arasındaki yolcu taşıma ücretinin 2.50 YTL'den 3 YTL'ye, Çanakkale-Gökçeada arasındaki yolcu taşıma ücretinin 4 YTL'den 5 YTL'ye, Geyikli-Bozcaada arasındaki yolcu taşıma ücretinin 2.50 YTL'den 3 YTL'ye yükseldiğini bildirdiler. 
     Zamlı tarife uygulamasına başladığı kaydedildi. 
     
</TEXT>
</DOC>
