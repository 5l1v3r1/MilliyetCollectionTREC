<DOC>
<DOCNO> 340320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/07/ekonomi/eko01.html </URL>
<DATE> 2005/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
'AB fonlarından yararlanamadık' 
</HEADLINE>
<TEXT>


Türkiye'nin AB fonlarından yeterince yararlanamadığını belirten Başbakan Yardımcısı Şener, 'Var olan kaynak için çaba harcamamak yanlış olur' dedi 

ANKARA Milliyet 

AB ile ilişkiler kapsamında Türkiye'ye dönük önemli miktarda hibe olduğunu söyleyen Başbakan Yardımcısı Abdüllatif Şener ise bu fonlardan yeterince yararlanılamadığını belirtti. 10 ili kapsayan AB destekli Kalkınma Programı'yla ilgili toplantıya katılan Şener, bu tür fonların Türkiye'nin de finansman katkısını öngördüğünü anlattı. Şener, "Bir imk n ve kaynak varsa bundan faydalanmak, elde etmek için çaba harcamamak yanlış olur" dedi. Şener, bölgesel kalkınma ajanslarıyla ilgili tasarısının da 15 günde yasalaşmasını beklediklerini söyledi. 

10 ile hibe 
AB Komisyonu Türkiye Delegasyonu Mali İşbirliği Koordinasyon Bölüm Başkanı Hovger Schröder de Türkiye'nin AB'ye katılımından önceki en büyük güçlüklerinden birinin, yoksul ve varlıklı bölgeler arasındaki uyumu sağlamak olacağını belirtti. 
Amasya, Bayburt, Çankırı, Çorum, Erzincan, Erzurum, Kastamonu, Samsun, Sinop ve Tokat'ı kapsayan programda, iç katkıyla birlikte 49.3 milyon euro hibe kullandırılacak. Bu kapsamda yerel kalkınma, KOBİ'ler, küçük ölçekli altyapı projeleri desteklenecek. 


</TEXT>
</DOC>
