<DOC>
<DOCNO> 321655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/08/ekonomi/aeko.html </URL>
<DATE> 2005/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
TL'nin değeri zirve yaptı 
</HEADLINE>
<TEXT>


Merkez Bankası'nın YTL'nin TL değerini izlemek için oluşturduğu reel kur endeksi, şubatta 155.5'le Ocak 1980'den bu yana en yüksek noktasına çıktı 

ANKARA Milliyet 

Merkez Bankası'nın Türkiye'deki enflasyon oranlarının yanı sıra en fazla dış ticaret yapılan ülkelerdeki enflasyon oranlarını da dikkate alarak hesapladığı TÜFE ve ÜFE bazlı reel kur endekslerinin sonuçlarına göre Yeni Türk Lirası'nın TL reel değeri, Ocak 1980'den bu yana en yüksek düzeye ulaştı. 
Yabancı portföy yatırımlarının etkisi ile değerlenen YTL'nin, 1995 yılı reel değeri 100 kabul edilerek oluşturulan reel kur endeksi şubatta bir önceki aya göre yüzde 3.7 oranında artarak 155.5'e kadar yükseldi. 
Merkez Bankası'nın hesaplamalarına YTL'nin reel değerinin şubat ayında çıktığı bu nokta, Türkiye'nin çok yüksek bir devalüasyonla döviz kuru rejiminde köklü değişiklik yaptığı Ocak 1980'den sonraki dönemin en yüksek düzeyini oluşturuyor. TÜFE bazlı reel kur endeksi Türkiye'nin, önemli bir döviz darboğazına girerek 24 Ocak kararlarını alarak uygulamaya koymak zorunda kaldığı Ocak 1980'de 176.4'e kadar çıkmıştı. 

İki aylık artış yüzde 8.6 
Aynı dönemde 1995 100 ÜFE bazlı reel efektif döviz kuru da yüzde 3.5 artarak 136.2'den 141'e yükseldi. Bir başka deyişle, YTL, 2005 yılının Şubat ayında TÜFE bazında yüzde 3.7, ÜFE'de ise yüzde 3.5 değer kazandı. 
YTL'nin reel değeri TÜFE bazlı endekse göre bu yılın ilk iki ayında yüzde 8.6, şubat sonu itibariyle son bir yılda ise yüzde 4.3 oranında artış kaydetti. 2001 krizinden sonra reel kur endeksi en düşük noktaya yüzde 98.5'le en düşük noktaya Eylül 2001'de inmişti. Türk parasının reel değerinde Eylül 2001'den bu yana saptanan artış ise yüzde 57.9 olarak gerçekleşti. 
YTL'nin reel değeri ÜFE bazlı endekse göre ise Nisan 1983'ten sonraki en yüksek değerine çıktı. ÜFE bazlı endekse göre TL'nin reel değeri yılın ilk iki ayında yüzde 7.6 ve şubat sonu itibariyle son bir yılda ise yüzde 2.8 artış gösterdi. 

Kriz sonrası en düşük düzeye indi Dolar, dün TL karşısında 2001'deki devalüasyondan sonra en düşük düzeyine geriledi. Geçen hafta cuma günü bankalararası piyasada 1.2755'den kapanan dolar, yabancı girişlerin de etkisiyle dün 1.2585'e kadar geriledi. TL'nin dünkü değeri 2001 krizinden bu yana dolar karşısındaki en iyi değeri olarak dikkat çekti. Dolar 2001 krizinden sonra, Mart 2003'te 1.7500'e kadar ulaşmıştı. Dolar, dün serbest piyasada hafta sonuna göre gerileyerek 1.2620'ye indi. 

TÜFE endeksine göre YTL yüzde 55.5 değerli Reel kur endeksi 1995 100 TÜFE ÜFE Aralık 2001 116.3 107.3 Aralık 2002 125.4 117.1 Aralık 2003 140.6 126.3 Şubat 2004 149.1 137.1 Aralık 2004 143.2 131.0 Ocak 2005 150.0 136.2 Şubat 2005 155.5 141.0 Son bir ay 3.7 3.5 Son iki ay 8.6 7.6 son bir yıl 4.3 2.8 

</TEXT>
</DOC>
