<DOC>
<DOCNO> 340900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/09/son/soneko20.html </URL>
<DATE> 2005/05/09/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
İngiltere bankacılık devi Güney Afrika pazarına geri dönüyor... 
</HEADLINE>
<TEXT>

     İngiltere’nin 3. büyük bankası Barclay, 1986 yılında terk ettiği Güney Afrika pazarına geri dönüyor. 
     Barclays’dan yapılan açıklamada, Güney Afrikalı mevduat bankası Absa’nın çoğunluk hisselerinin 5.5 milyar dolara satın almak üzere anlaşma sağlandığı bildirildi. 
     Barclay’ın hisselerinin yüzde 60’ını alacağı Absa’nın, 31 bin 600 çalışanı, 5 bin 100 şubesi ve 7 milyon müşterisiyle Güney Afrika Cumhuriyeti’nin en büyük mevduat bankası olduğu belirtiliyor. 
     Satın alma, ayrıca Güney Afrika tarihindeki en büyük doğrudan yabancı yatırım olma özelliği taşıyor. Barclay’ın böylesine büyük bir yatırımla geri dönmesi, ırk ayrımı sonrası Güney Afrika ekonomisinin uluslararası ekonomi çevrelerine verdiği güvenin bir göstergesi olarak değerlendiriliyor. 
     Barclay, ırkçı yönetimle yaşadığı anlaşmazlıklar nedeniyle 1986 yılında önemli ölçüde zarar ederek Güney Afrika pazarından çekilmişti. 
     
</TEXT>
</DOC>
