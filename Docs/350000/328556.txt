<DOC>
<DOCNO> 328556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/30/son/sonsiy11.html </URL>
<DATE> 2005/03/30/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
AKP'li vekil Muhtarına da arıcılığına da başlatacaksın .. 
</HEADLINE>
<TEXT>

     Enis YILDIRIM DHA 

      AKP Trabzon Milletvekili Kemalettin Göktaş, Trabzon'da bir araya geldiği köy muhtarlarına, arıcılık konusunda tesis kurup devlet teşviğinden yararlanmaları konusunda uyarılarda bulundu. Göktaş muhtarlara, "Arıcılığı teşvik kapsamında bu tesinin yüzde 85'ini Tarım ve Köyişleri Bakanlığı veriyor. Hatta faturayı biraz fazla gösterirsin, yüzde 100'ünü de alırsın'' diyerek, faturayı şişirmeleri konusunda öneride bulundu. 
     Cumartesi günü AKP Trabzon İl binasında köy muhtarlarıyla toplantı yapan Kemalettin Göktaş, hükümetin icraatları ve bölgeye yaptığı yatırımları anlattı. Yöre insanının, devlet teşviğinden yararlanma konusunda yeterli çalışma yapmadığını vurgulayan Göktaş, "İnsanlarımız kendi imkanlarıyla arıcılık yapıyor. 50 kişi bir araya gelip arıcılıkla ilgili tesis kurabilir. Mesela, balın kalitesini ölçecek, ona damga vuracak, pazarlayacak, paketleyebilecek tesis kurabilir. Arıcılığı teşvik kapsamında bu tesinin yüzde 85'ini Tarım ve Köyişleri Bakanlığı veriyor. Hatta faturayı biraz fazla gösterirsin, yüzde 100'ünü de alırsın'' dedi. 
     Yerel televizyon kameralarının önünde söylediği bu sözleri, "Milletvekili halkı, devleti dolandırmaya yönlendiriyor' olarak yorumlanan Göktaş, bir yerel TV muhabirinin konuyla ilgili sorusu üzerine şunları söyledi 
     "Bizim vatandaşımız Tarım ve Köyişleri Bakanlığı'nın imkanlarından yeterince yaralanamıyor. Yararlanmak istiyor ancak, Ben buraya para veririm, karşılığını alamam' diye endişesi var. Bu endişenin altında vatandaşın ekonomik durumunun yeterli olmayışı yatıyor. Özellikle muhtarlar köyün reisi durumundadır. Yaptığımız toplantıda, muhtarlarımız vatandaşı yönlendirebilir, biz bunları teşvik edelim' düşüncesiyle, Bakın devlet yüzde 85'i veriyor. Faturayı biraz fazla gösterip yüzde 100'ünü de alabilirsiniz' sözlerini sarfettik. Buradaki gayemiz, vatandaşa Uyanıklık yapın' mesajı vermek değil, Tarım ve Köyişleri Bakanlığı'nın imkanlarından yararlanmalarını sağlamaktır.'' 
     
     "BAŞLATACAKSIN MUHTARINA'' 
     Kemalettin Göktaş, kendisine telefonla ulaşan DHA muhabirinin konuyla ilgili sorusu üzerine ise, "Muhtarına da arıcılığına da başlatacaksın. Cevap vermiyorum'' diyerek telefonu kapattı. 
     
</TEXT>
</DOC>
