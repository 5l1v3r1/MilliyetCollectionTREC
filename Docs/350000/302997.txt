<DOC>
<DOCNO> 302997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/03/son/sondun41.html </URL>
<DATE> 2005/01/03/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Fransa hükümeti Türkiye için 'referandum' dedi 
</HEADLINE>
<TEXT>

     Sabetay Varol CNN TÜRK Paris 

Fransa’da Bakanlar Kurulu anayasal uyum paketini kabul etti. Dört maddeden oluşan paket, müzakere sonrası Türkiye’nin AB’ye üyelik onayını zorunlu olarak referanduma sunmayı öngörüyor. 
     Anayasa değişiklik tasarı paketi 25-27 ocak tarihlerinde Ulusal Meclis’te ele alınacak. Paketin diğer üç maddesi Fransız Anasası ile Avrupa Anayasası arasındaki çelişkileri ortadan kaldımayı amaçlıyor. 
     Bir yandan uluslararası göç, iltica ve suçluların iadesi gibi konularda AB’nin yetkileri arttırılırken, bir yandan da 'yerinden yönetim'le ilgili Ulusal Parlamento’nun yetkileri yeniden tanımlanıyor. 
     Fransa Cumhurbaşkanı Jacques Chirac 'zorunlu referandumla' ilgili üçüncü maddenin, daha önce verdiği taahhütlere uygun olarak özellikle 10-15 yıl sonra Türkiye’ye uygulanacağının altını çizdi. Chirac, bu yolla Fransızların son sözü söyleyeceğini vurguladı. 
     

     
</TEXT>
</DOC>
