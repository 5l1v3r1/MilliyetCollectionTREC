<DOC>
<DOCNO> 315297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/15/yasam/yas01.html </URL>
<DATE> 2005/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaçtıkları polis kurtarıcıları oldu 
</HEADLINE>
<TEXT>


Polisten kaçan 2 kişi, gizlenmek için evine girdikleri eski arkadaşlarının satırlı saldırısı sonucu yaralandı .. 

MUTLU BOZDAĞ İstanbul 

İstanbul Kocamustafapaşa'da, dün 05.00 sıralarında yapılan hırsızlık ihbarı üzerine polis harekete geçti. Görgü tanıklarının ifadesi sayesinde ara sokaklarda izleri bulunan 2 zanlı, polisin "Dur" ihtarına rağmen kaçmaya devam etti. 2 zanlı, polisleri atlatmak için eski arkadaşları Adnan Cinoğlu'nun evine girerek gizlenmeye çalıştı. Bu sırada eşiyle birlikte uyuyan Cinoğlu, yatak odasına giren 2 kişiyle boğuşmaya başladı. Cinoğlu eline geçirdiği satırla zanlılardan Cemal Çetintaş'ı 28 yaraladı. Dövülen Yakup Dursun 22 da yere yığıldı. 

Polis gürültüye geldi 
Polis, gürültünün geldiği gecekonduya gelince, kovaladıkları 2 zanlıyı kanlar içinde buldu. Cinoğlu'nu etkisiz hale getiren polis, Çetintaş ve Dursun'u dışarı çıkardı. Çetintaş ve Dursun, ambulansla Haseki Eğitim ve Araştırma Hastanesi'ne kaldırıldı. 


</TEXT>
</DOC>
