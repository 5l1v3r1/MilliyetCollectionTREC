<DOC>
<DOCNO> 308256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/21/son/sonspo10.html </URL>
<DATE> 2005/01/21/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Patlak topla gol sayılmadı... 
</HEADLINE>
<TEXT>

     Belçika Futbol Federasyonu, Kasım ayında oynanan Anderlecht-La Luviere maçında, gol öncesinde topun patlamasına ilişkin itirazları değerlendirdi ve maçın tekrar oynanmasını kararlaştırdı. 
     Futbol Federasyonu, yaptığı açıklamada, konuya ilişkin yasal başvuruyu incelediklerini ve Anderlecht-La Luviere maçının, belirlenecek başka bir tarihte tekrar oynanmasını kararlaştırdıklarını açıkladı. 
     Karşılaşmanın 64. dakikasında 1-0 yenik durumdaki Anderlecht takımının futbolcularından Walter Baseggio, sert bir vuruşla topu rakip takımın ağlarına göndermiş, ancak La Louviere yetkilileri, topun patladığını belirterek, golün sayılmamasını istemişti. Maçın hakemi Serge Gumienny de topun patlak olduğunu golden sonra gördüğü için golü iptal etmediğini açıklamıştı. 
     La Louviere yetkilileri , video kayıtlarını kanıt göstererek, topun, Baseggio'nun darbesini almasından 3 metre sonra patladığı, bu nedenle de yön değiştirdiği iddiasıyla Federasyon'a başvurmuş ve dava açarak, 2-1 yenildikleri maçın tekrar oynanmasını istemişlerdi. 

     
</TEXT>
</DOC>
