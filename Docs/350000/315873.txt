<DOC>
<DOCNO> 315873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/16/son/sontur32.html </URL>
<DATE> 2005/02/16/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Roche operasyonu... Savcılıktan, 5 kişinin serbest bırakılmasına itiraz 
</HEADLINE>
<TEXT>

     Sosyal Sigortalar Kurumu'na SSK yüksek fiyattan ilaç alındığına ilişkin olarak yürütülen soruşturma kapsamında Ankara'da gözaltına alınan 5 kişinin mahkemece serbest bırakılmasına itiraz edildi. 
     A.A muhabirinin aldığı bilgiye göre, soruşturmayı yürüten İstanbul Cumhuriyet Savcısı Nazmi Okumuş, SSK Kurum Başkan Vekili Sait Ersoy, SSK Sağlık İşleri Genel Müdürü Prof. Dr. Servet Rüştü Karahan, SSK İlaç ve Eczacılık Daire Başkanı Hülya Özdemir ile SSK eski Başkan Vekili Nazmi Güleyüpoğlu ve SSK eski Sağlık İşleri Genel Müdürü Prof. Dr. Orhan Canpolat'ın önceki gün tutuklama istemiyle gönderildikleri nöbetçi mahkemece serbest bırakılmalarına itiraz etti. 
     Savcı Okumuş'un bu talebi, İstanbul 10. Ağır Ceza Mahkemesi'nce karara bağlanacak. 
     
</TEXT>
</DOC>
