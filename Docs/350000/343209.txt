<DOC>
<DOCNO> 343209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/17/yasam/axyas02.html </URL>
<DATE> 2005/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Plajdaki piyanistin esrarı 
</HEADLINE>
<TEXT>


İngiliz polisi, takım elbiseyle plajda bulunan, sadece resim çizip piyano çalan adamın kimliğini araştırıyor 

Nevsal Elevli 

İngiltere'nin Kent bölgesinde 7 Nisan'da sahil kenarında bir yolda bulunan ve o günden bu yana ağzından tek bir kelime çıkmayan bir adamın, çok iyi piyano çalması üzerine kimliğinin belirlenmesi için Avrupa'daki tüm orkestralara eşk li gönderildi. 'Piyano Adam' adı takılan 20-30 yaşlarındaki kişinin büyük olasılıkla bir travma geçirerek hafızasını kaybettiği belirtildi. 

Sadece resim ve müzikle 
2 polis memuru tarafından üzerinde ıslak bir takım elbiseyle bulunan 'Piyano Adam', sorgularda tek bir kelime bile etmedi. Ve götürüldüğü hastanede ismini yazması için verilen k ğıda, İsveç bayrağı ile piyano resmi çizdi. Bunun üzerine, bir piyanonun başına götürülen adam, 2 saat boyunca piyano çaldı. İyi eğitimli bir piyanist olduğu anlaşılan adam için, Avrupa'daki tüm orkestralarla irtibata geçilerek kimliği soruldu. Ancak bu zamana kadar net bir bilgiye ulaşılamadı. Tuhaf piyanistin h l konuşmadığı, ancak resim ve müzik yoluyla iletişim kurabildiği belirtiliyor. 


</TEXT>
</DOC>
