<DOC>
<DOCNO> 308818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/24/son/sondun14.html </URL>
<DATE> 2005/01/24/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Deprem söylentisi çıktı, binlerce kişi evden kaçtı... 
</HEADLINE>
<TEXT>

     Tayland'da çıkan, ''deprem olduğu, barajlarda çatlaklar oluştuğu ve barajların taşmak üzere olduğu'' yolundaki söylentiler yüzünden binlerce kişi evlerinden kaçtı. 
     Güney Asya'da 26 Aralık'ta meydana gelen tsunami felaketinin vurduğu Tayland'ın iç kesimlerindeki Kançanaburi bölgesindeki panik, dev dalgalardan etkilenmeyen bölgelerde bile felaketin yarattığı stresi gözler önüne serdi. 
     ''Deprem olduğu, 4 büyük barajda çatlaklar oluştuğu, barajların taşmasına ramak kaldığı ve bölgeyi sel sularının basacağı'' söylentileri, günün ilk saatlerinden itibaren binlerce kişinin evlerinden kaçarak kendilerine güvenli bir yer aramasına ve geceyi dışarda geçirmesine yol açtı. 
     Bölge valisi ve baraj yetkililerinin yerel medyaya giderek, bunların tamamen söylentiden ibaret olduğunu anlattığı belirtildi. Ancak yine de yüksek tepelerde toplanan halkın büyük kısmına, söylenenlerin doğru olmadığı bilgisinin ulaşamamış olabileceği bildiriliyor. 
     11 ülkeyi vuran tsunami felaketinde Tayland'da 74 kişi öldü, 3132 kişi ise halen kayıp. 
     
</TEXT>
</DOC>
