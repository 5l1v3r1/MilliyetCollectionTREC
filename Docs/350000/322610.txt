<DOC>
<DOCNO> 322610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/10/son/sontur04.html </URL>
<DATE> 2005/03/10/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Ağabeyini, eşini taciz ettiği için öldürmüş 
</HEADLINE>
<TEXT>

     İsmail AKDUMAN SAMSUN, DHA 

SAMSUN'da, aynı evde yaşadığı ağabeyi 48 yaşındaki Ali Bayutku'yu av tüfeğiyle vurarak öldürdüğü geretçesiyle tutuklu yargılanan 39 yaşındaki Ekrem Bayutku, hakim karşısına çıktı. Ekrem Bayutku, "Ağabeyim, geceleri yattıktan sonra eşimle beni gözetliyordu. Eşimi de sık sık taciz ediyordu. Onu birkaç kez uyarmıştım'' dedi. 
     Olay, geçen ay Samsun'un Tekkeköy İlçesi'ne bağlı Kibarlı Köyü'nde meydana gelmişti. Ekrem Bayutku, aynı evde yaşadığı ağabeyi Ali Bayutku'yu, aralarındaki tartışmanın ardından av tüfeğiyle vurarak öldürmüştü. Olaydan sonra jandarma tarafından gözaltına alındıktan sonra tutuklanarak cezaevine gönderilen Bayutku, bugün Samsun 1'inci Ağır Ceza Mahkemesi'nde ilk kez hakim karşısına çıktı. Kasten adam öldürmek' suçundan müebbet hapis cezası istemiyle yargılanan Ekrem Bayutku, "1.5 yıl önce evlendim. Ağabeyimle birlikte aynı evde oturuyoruz. Evlendiğimiz günden itibaren ağabeyim, geceleri eşimle beni gözetliyordu. Evde yalnız kaldığında ise eşim Leyla'yı da sürekli taciz ediyordu. Kendisini uyardım. Ancak beni dövdü. Olay günü de kendisini tekrar uyardım. Sen erkek misin Erkek olsan çocuğun olurdu'' dedi. Sinirlenip vurdum'' diye konuştu. Ekrem Bayutku'nun tutukluluk halinin devamına karar veren mahkeme, gelmeyen tanıkların dinlenmesi için duruşmayı erteledi. 
     
</TEXT>
</DOC>
