<DOC>
<DOCNO> 333416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/14/son/sontur09.html </URL>
<DATE> 2005/04/14/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
23 Nisan Haftası... Çocuk oyunları ücretsiz sahneleniyor... 
</HEADLINE>
<TEXT>

     Devlet Tiyatroları, 23 Nisan Ulusal Egemenlik ve Çocuk Bayramı etkinlikleri çerçevesinde, 10 bölgede temsil edilen çocuk oyunlarını, ücretsiz sahneleyecek. 
     Ankara, İstanbul, İzmir, Bursa, Trabzon, Diyarbakır, Antalya, Konya, Erzurum ve Sivas Devlet Tiyatroları'nda sahnelenen çocuk oyunları, 20-27 Nisan tarihleri arasında, ücretsiz izlenebilecek. Oyunları izlemek isteyen sanatseverler, biletlerini müdürlüklerden temin edebilecek. 
     Programa göre, ücretsiz izlenebilecek oyunlar şöyle 
     Diyarbakır Devlet Tiyatrosu Anıtpark Açık Hava Sahnesi 20 Nisan'da, Dersu Yavuz Altun'un yazdığı, Yurdaer Okur'un yönettiği ''Benim Güzel Pabuçlarım'' Antalya Devlet Tiyatrosu Kepez Semtevi Sahnesi 23 Nisan'da, Haluk Işık'ın yazdığı, Berrin Arısoy Akhasanoğlu'nun yönettiği ''Harikalar Mutfağı'' Bursa Devlet Tiyatrosu Ahmet Vefik Paşa Sahnesi 23 Nisan'da, Özer Tunca'nın yazıp yönettiği, ''Otobüs Durağında Üç Bencil'' Trabzon Devlet Tiyatrosu Atapark Haluk Ongan Sahnesi 23 Nisan'da, Oscar Wilde'ın yazdığı, Tansel Öngel'in yönettiği ''Mutlu Prens'' Sivas Devlet Tiyatrosu A.K.M Sahnesi 23 Nisan'da, Gredianus'un yazdığı Erdinç Doğan'ın yönettiği ''İki Kova Su'' Konya Devlet Tiyatrosu Sahnesi 23 Nisan'da, Ömer Naci Topçu'nun yazıp yönettiği ''Kuyudaki Aslan'' Erzurum Devlet Tiyatrosu Sahnesi 23 Nisan'da Aziz Nesin'in yazdığı, Serhat Mustafa Kılıç'ın yönettiği ''Pırtlatan Bal'' Ankara Devlet Tiyatrosu Altındağ Tiyatrosu 23 ve 26 Nisan'da, Ayla Çınaroğlu'nun yazdığı, ''Miğfer'' İzmir Devlet Tiyatrosu Konak Sahnesi 24 Nisan'da, Gündüz Badak'ın yazdığı, Yusuf Köksal'ın yönettiği ''Sihirli Kaval'' İstanbul Devlet Tiyatrosu Taksim Sahnesi 27 Nisan'da, Keva Apostolova'nın yazdığı, Aleksander Berovski'nin yönettiği ''Altın Kız'' 
     
</TEXT>
</DOC>
