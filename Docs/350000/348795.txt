<DOC>
<DOCNO> 348795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/04/siyaset/axsiy01.html </URL>
<DATE> 2005/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Köşk'e davet yakında 
</HEADLINE>
<TEXT>


Ankara'ya gelen Talat'ın, 'herkes'le görüştüğü halde Sezer'le görüşmemesi dikkat çekti. Talat, Sezer'in resmi törenle karşılamak için uygun zaman aradığını söyledi 

Utku Çakırözer - Ankara 


KKTC Cumhurbaşkanı Mehmet Ali Talat, 2 günlük Ankara ziyaretinde, Cumhurbaşkanı Ahmet Necdet Sezer ile görüşememesinin ardında, Çankaya Köşkü'nün kendisini resmi törenle karşılamak için uygun zamanlama arayışının yattığını açıkladı. Çankaya Köşkü ise, Talat'ın, "Başbakan Recep Tayyip Erdoğan'ın ABD ziyareti öncesinde istişare yapma arzusundan kaynaklanan bir çalışma ziyareti" kapsamında Ankara'ya geldiğini ve Sezer'le bir görüşmesinin planlanmadığını belirterek, KKTC liderinin, yakında Ankara'ya yapacağı resmi ziyarette Sezer'le görüşeceğini açıkladı. 

Sezer'in rahatsızlığı 
Bülent Arınç, Erdoğan ve Abdullah Gül'le görüşen Talat'ın Sezer'le görüşememesi dikkat çekti. Kulislerde, Talat'ın, Erdoğan'ın ABD seyahatine hazırlık amacıyla yaptığı Ankara ziyareti için Lefkoşa basınında, "Köşk'te zirve yapılacak" haberleri çıkmasından Sezer'in rahatsız olduğu ve randevu verme konusunda istekli olmadığı iddia edildi. 
Talat, Sezer'le görüşmemesi konusunda Milliyet'e şunları söyledi "Bizim böyle bir sıkıntımız, sorunumuz yok. Türkiye basınında benden önce gelenlere uygulanan teamülden yola çıkılarak bazı yorumlar yapıldı. Biz randevu talep etmeden, Türk Dışişleri Bakanlığı, Cumhurbaşkanlığı'nın bize ayrı bir davet yapacağını söyledi. Devlet Başkanı ziyareti çerçevesinde işin törensel boyutunun da olduğu ve bunun için uygun zaman bulunacağı belirtildi." 

'Türkiye'de yürütme farklı' 
Erdoğan'la istişareye kendisinin katılması konusunda ise Talat, "Türkiye'de yürütme alanında Cumhurbaşkanı'nın her konunun içinde yer alması gerekmiyor. Birçok konuyu hükümet götürüyor. KKTC'de ise Cumhurbaşkanı olmadan, en ufak teknik kararlar bile alınamıyor" açıklamasını yaptı. 
Atacanlı, Talat'ın yakında, "KKTC Cumhurbaşkanı" sıfatıyla Türkiye'yi ziyaret ederek Sezer'le görüşeceğini belirtti. 

'İstediklerini sunmadı' 
Talat, Milliyet'e şu değerlendirmeleri de yaptı 
Parametre dışı Rumlar h l masaya oturmak için ne istediklerinin listesini Annan'a sunmadı. 'Temel endişelerimiz' dediklerinin hepsi Annan Planı parametreleri dışında. Hükümetten bekliyoruz ABD heyetinin KKTC ziyareti ileri bir adımdı. Şimdi ABD hükümetinden de benzer girişim bekliyoruz. Endişeliyiz Türkiye, Rumları Gümrük Birliği'ne alınca, müzakerelere oturduğu zaman 'limanları aç, havaalanlarını aç' baskısı altında kalacak. Bundan endişe duyuyoruz. 

Talat En yüce organ Meclis 

Köşk'e çıkamayan Talat'ın, Ankara'da görüştüğü en üst düzey yetkili olan Arınç'la buluşmasında, "Türk tarihinin en yüce organında karşılanıyoruz. Dünyaya açılan tek kapımız, en güçlü destekçimiz Türkiye'nin Büyük Millet Meclisi'nden destek almak, bizim için cesaret verici, onur vericidir" sözleri dikkat çekti. 


</TEXT>
</DOC>
