<DOC>
<DOCNO> 342916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/16/son/sondun11.html </URL>
<DATE> 2005/05/16/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Güney Kore'den kuzeye yeni öneri... 
</HEADLINE>
<TEXT>

     Güney Kore’nin, aylardır ikna edilmeye çalışılan "Kuzey Kore’nin müzakere masasına dönmesi halinde, altılı görüşmelere yeni ve ciddi bir öneri sunacağı" bildirildi. 
     Kuzey Kore sınırındaki Kaesong’da, Seul ve Pyonyang yönetimleri arasında üst düzey ikili görüşme yapıldı. Görüşmede, Güney Kore Birleşme Bakanı Rhee Bong-jo’nun Kuzeyli yetkililere, bu yeni önerinin "geçen yıl haziran ayında yapılan müzakerelerde masaya konulan yardım ve güvenlik garantileri önerisinden farklı olduğunu" anlattı. 
     Seul’ün, ayrıntıları açıklanmayan yeni önerisini müzakerelere katılan diğer ülkelerle değerlendirmediği kaydedildi. 
     Yaklaşık 10 ay aradan sonra iki ülke arasında yapılan ilk üst düzey görüşmede, Güney’in Kuzey Kore’ye müzakere masasına dönmesi çağrısını yaptığı, Kuzey’in ise bu talebe cevap vermek yerine gıda yardımı gibi konulara dikkat çektiği belirtildi. 
     İki ülke arasında, son üst düzey görüşmeler geçen yıl temmuz ayında yapılmıştı. 
     Kuzey Kore, 10 Şubat’ta ilk kez resmi olarak nükleer silahlara sahip olduğunu açıklamış ve nükleer programıyla ilgili olarak sürdürülen altılı görüşmeleri askıya aldığını bildirmişti. 
     ABD, Güney Kore, Çin, Japonya ve Rusya uzun süre Kuzey Kore’yi müzakere masasına geri döndürmeye çalışmış, ancak başarılı olamamıştı. 
     
</TEXT>
</DOC>
