<DOC>
<DOCNO> 341187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/10/son/sondun53.html </URL>
<DATE> 2005/05/10/ </DATE>
<TIME> 23.00 </TIME>
<AUTHOR>  </AUTHOR>
<HEADLINE>
Irak Devlet Başkanı Talabani "Irak'ta anarşi yok" 
</HEADLINE>
<TEXT>

     Irak Devlet Başkanı Celal Talabani, ülkesinde "anarşi olmadığını ve yeni hükümetin Irak’ın bazı bölgelerinde düzenlenen saldırılara çok çabuk son vereceğini" söyledi. 
     Brezilya’da bugün başlayan Arap ve Güney Amerika ülkeleri arasında yapılan zirve dolayısıyla başkent Brazil’de bulunan Talabani, "Irak’ta anarşi yok. Irak’ta 18 bölge var ve sadece 4’ü sorun yaşıyor. Bu duruma çok çabuk son vereceğiz" dedi. 
     Bu arada Suriyeli bir yetkili ile görüşen Talabani, "Suriye’nin anavatanı gibi olduğunu" belirterek, "davet alır almaz Şam’a gitmeye hazır olduğunu" da söyledi. 
     Talabani ayrıca, Suriye’nin desteğini beklediğini belirterek, "İktidara gelmemiz için yardım ettiniz, desteğinize devam etmelisiniz. Her alanda stratejik ilişkilere sahip olmalıyız" dedi. 
     
</TEXT>
</DOC>
