<DOC>
<DOCNO> 342242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/13/son/sonspo01.html </URL>
<DATE> 2005/05/13/ </DATE>
<TIME> 02.30 </TIME>
<AUTHOR>  </AUTHOR>
<HEADLINE>
Real Madrid film oldu, yıldız Beckham... 
</HEADLINE>
<TEXT>

     Hilal YILMAZ LONDRA, DHA 

      DÜNYACA ünlü İngiliz futbolcu David Beckham’ın, takımı Real Madrid için çekilen bir filmde rol aldığı belirtildi. İspanyol takımı Madrid’in tarihini konu alan belgesel niteliğindeki filmde Beckham’a, takım arkadaşları Ronaldo, Zidane ve Raul da eşlik ediyor Real Madrid’e ait televizyon kanalı tarafından çekilen filmde İngiltere kaptanı Beckham başrolde oynuyor. Real Madrid’li futbolcuların antrenmanlarını ve maça hazırlanış öykülerini konu alan film, New York, Madrid, Tokyo ve Senegal’deki Caracas köyü olmak üzere toplam 4 şehirde çekildi. Filmin en can alıcı sahnelerinden biri Tokyo’da yaşanıyor. Beckham hayranı küçük kız, saçlarını ünlü futbolcunun modelinde kestirip onunla tanışma fırsatını yakalıyor. 
     Dünyanın en pahalı ikinci kulübü olan Real Madrid’in yetkilileri filmin dünya çapında büyük sükse yapacağını düşünüyor. Ünlü futbolcu Beckham’ın filmden ne kadar gelir elde edeceği ise henüz açıklanmadı. 
     Cannes Film Festivali’nin açılışında tanıtımı yapılan belgeselin yaz aylarında gösterime girmesi planlanıyor. 
     
</TEXT>
</DOC>
