<DOC>
<DOCNO> 324405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/son/soneko36.html </URL>
<DATE> 2005/03/17/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Uluslararası borsalarda dolar yükseldi... 
</HEADLINE>
<TEXT>

     Uluslararası piyasalarda doların, önemli paralar karşısında son günlerdeki kayıplarının ardından bugün hafif toparlandığı gözlendi. Altın fiyatları kararsız bir seyir izlerken, petrol borsalarında yeni rekorlar kaydedildi. 
     ABD Merkez Bankası FED'in 22 Mart toplantısı yaklaşırken, piyasalarda yatırımcıların dolar satışlarını askıya aldığı gözlendi. 
     FED'in gelecek haftadaki toplantısında da çeyrek puanlık kademeli faiz artışı politikasını terk etmesi beklenmiyor. Halen yüzde 2.5 seviyesinde bulunan dolar gösterge faizinin, enflasyon baskısının daha iyi şekilde kontrol altında tutulması için yüzde 2.75'e yükseltileceği tahmin ediliyor. 
     ABD Doları, uluslararası döviz piyasalarında önemli para birimleri karşısında, dün kapanış ve bugün öğle saatleri itibariyle şu değerleri aldı 
     

Para birimi Perşembe Çarşamba Japon Yeni 104.36 104.07 İsviçre Frangı 1.1558 1.1506 Kanada Doları 1.2053 1.2012      Avrupa döviz piyasasında dün 1.3435 dolardan satılan avro, bugün öğle saatlerinde 1.3372 dolara geriledi. 
     Londra'da dün 1.9285 dolardan kapanan İngiliz Sterlini de, bugün öğle saatlerinde 1.9248 dolara indi. 
     Altın fiyatları Bazı borsalarda altının onsu, dün kapanış ve bugün öğle saatleri itibariyle şu fiyatlardan işlem gördü 
     

Borsa Perşembe Çarşamba Londra 442.65 442.4 Zürih 442.10 443.10 Hong Kong 443.45 442.05      
Londra Borsası'nda dün 7.39 dolardan kapanan gümüşün onsu, bugün öğle saatlerinde 7.41 dolara yükseldi. 
     
     PETROL FİYATLARI 

     Petrol İhraç Eden Ülkeler Örgütü OPEC'in resmi üretim kotasını artırma kararı almasına rağmen uluslararası borsalarda petrol fiyatlarının yeni rekorlar kırması engellenemiyor. 
     OPEC'in halen 27 milyon varil olan günlük üretim kotasının 1 Nisan'dan itibaren 500 bin varillik artışla 27.5 milyon varile yükseltilecek olması, talebin güçlü olduğu piyasaları sakinleştiremedi. 
     New York Borsası'nda 77 sent yükselen ABD hafif petrolünün varili, 57.23 dolara ulaşarak yeni tarihi rekorunu belirledi. New York'ta Ekim ayında görülen 55.67 dolarlık fiyat, bin önceki rekor seviyesiydi. 
     Londra Borsası'nda işlem gören Brent petrolü de tarihinde ilk kez 56 dolar sınırına dayandı. Borsada dünkü kapanışına göre 1.06 dolar artan Brent'in varili, 55.94 dolardan satılıyor. 
     Analistler, OPEC'in resmi kotası 27 milyon seviyesinde tutulurken gerçek üretimlerinin 27.6 milyon varil civarında olduğunu hatırlatarak, son Isfahan zirvesinde alınan üretim artışı kararının gerçekte hiçbir şeyi değiştirmeyeceğini ifade ediyor. 
     
</TEXT>
</DOC>
