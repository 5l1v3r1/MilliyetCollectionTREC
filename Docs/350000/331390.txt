<DOC>
<DOCNO> 331390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/08/son/sondun38.html </URL>
<DATE> 2005/04/08/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Türk James Bond aranıyor 
</HEADLINE>
<TEXT>

     Metin Güneş CNN TÜRK Londra 

İngiliz İstihbarat Servisi, yılda 22 bin pound maaşla Türkçe bilen eleman aradığını gazetelere verdiği ilanlarla duyurdu. 
     İlanda, Arapça, Kuzey Afrika Arapçası, Urdu, Bengalce, Farsça ve Türkçe bilen elemanlara maaşın dışında başka olanaklar sunulduğu da belirtiliyor. 
     Bu lisanları konuşma dilinde çok iyi anlayan elemanlara başvuru için çağrıda bulunan istihbarat servisi ilanında "toplumu, ulusal güvenilik tehditlerine karşı korumada paha biçilmez bir katkınız olabilir" diyor. 
     Başvuruda bulanacakların bu lisanları ya sonradan üniversite düzeyinde ya da anadili olarak öğrenmiş olmaları gerekiyor. 
     Veriecek görev ise konuşmaların dinlenerek çevrilmesi ve sözkonusu lisanın ait olduğu kültürü yakından bilen çevirmenin bu konuşmalardan neler algıladığını rapor haline getirerek soruşturmalara destek sağlaması. 
     
     Esnek çalışma saatleri 

     Gizli Servis buna karşılık emeklilik sigortası, esnek çalışma saatleri ve elemanların kendilerini geliştirebilmeleri için eğitim imkanı sunuyor. 
     Başvuruda bulunacaklardan İngiliz vatandaşı olması isteniyor. Başvuruların, sekiz ay sürecek bir güvenlik soruşturmansı sonucu değerlendirmeye alınacağı da belirtiliyor. Başvuruda buluncaklara, "bu başvurudan eşinize ya da yakın bir aile üyesi dışında başka birine sözetmeyin" diyen ilanın sonunda, "bu sizin toplumunuzdur, onu koruyun" deniyor. 

     
</TEXT>
</DOC>
