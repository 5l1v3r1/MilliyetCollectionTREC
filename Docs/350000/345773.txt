<DOC>
<DOCNO> 345773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/25/son/sontur15.html </URL>
<DATE> 2005/05/25/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Silah zoruyla belediye otobüsünü kaçırdı .. 
</HEADLINE>
<TEXT>

     İzmir’de, belediye otobüsüne binen kişinin, son durakta yolcuların inmesinin ardından silah şoföre çektiği ve otobüsü Balçova yönüne götürdüğü iddia edildi. 
     Alınan bilgiye göre, İzmir Büyükşehir Belediyesi’ne ait 35 CSR 60 plakalı otobüsle Yeniçamlık-Basmane arasında "Baykuş" adı verilen gece yarısından sonraki seferini yapan Murat Çakmak, polise başvurarak, otobüsün silahlı bir kişi tarafından kaçırıldığını ileri sürdü. 
     Çakmak, Basmane’den Yeniçamlık’a geldiğinde otobüste kalan tek yolcunun, silah çekerek kendisini tehdit ettiğini ve Balçova Dokuz Eylül Üniversitesi yönüne gitmesini istediğini söyledi. Çakmak, Uzundere Yolu’nu takip ederek Balçova’ya ilerlediği sırada, zanlının üst geçit yanında otobüsü durdurduğunu ve otobüsten inerek yaya olarak uzaklaştığını belirtti. 
     Belediye yetkilileri de olayı doğrulayarak, konunun polise intikal ettirildiğini bildirdiler. 
     Olayla ilgili soruşturmanın sürdüğü bildirildi. 
     
</TEXT>
</DOC>
