<DOC>
<DOCNO> 309445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/26/yazar/toruner.html </URL>
<DATE> 2005/01/26/ </DATE>
<TIME>  </TIME>
<AUTHOR> Yaman TÖRÜNER  </AUTHOR>
<HEADLINE>
Aklıma takılan sorular 
</HEADLINE>
<TEXT>


Soru 1 Neden hemen hemen her ay Sabah Gazetesi Genel Yayın Yönetmeni gazetenin başarılı olduğunu, orada özgür gazetecilik yapıldığını anlatıp duruyor 
Soru 2 Mehmet Barlas dahil hemen hemen bütün köşe yazarlarının yılda bir kez bile olsa, daha önce hiç tanımadıkları yeni patronlarını öve öve göklere çıkarmalarının nedeni nedir 
Soru 3 Sabah Gazetesi'nde özgür gazetecilik yapılıyorsa, Metin Münir'in, Necati Doğru'nun ve daha ismini vermek istemediğim onlarca kişinin kendilerini Gazete'den ayrılmak zorunda hissetmelerinin veya atılmalarının nedeni nedir 
Soru 4 Gazete'ye siyasi kadroya yaranmak için atanmış veya siyasi kadro istemiyor diye Gazete'den atılmış kaç kişi vardır 
Soru 5 Şimdiki yönetim, şimdiye kadar Gazete'de kaç bin kişinin işine son verdi veya kaç kişi ayrılmak zorunda bırakıldı 
Soru 6 Gazete'de herkes çok sesliliğin, demokrasinin ve özgürlüğün tadını çıkarıyor diyen Genel Yayın Yönetmeni, kendi patronlarının yaptırdıkları çalışmada Gazete'nin birinci sorununun iletişim eksikliği olduğunun ortaya çıktığını biliyor mu 
Soru 7 Gazete'nin ticari rekabette bir silah olarak kesinlikle kullanılmayacağını söyleyen Grup, gerçekten öyle davranıyor mu 
Soru 8 Gazete'nin reklamdan aldığı pay oransal olarak neden gittikçe düştü 
Soru 9 Grubun dergilerinin isimlerine neden bazı ekler yapılmak zorunda kalındı 
Soru 10 Sabah veya ATV'nin lisans haklarının değerinin yaklaşık 500 milyon dolar olduğu anlaşılıyor. En azından, bu fiyattan alıcı var. Bu hakların kiralanması için Tasarruf Mevduatı Sigorta Fonu TMSF 'na her yıl ödenmesi gerekli miktar ise, karın 55'i ya da cironun 6'sı ama asgari 10 milyon dolar. 
a Sizce, 500 milyon dolar değerindeki bir malın yıllık kirası 10 milyon dolar olabilir mi Bu çeşit değerlemeler yapılırken kullanılan hesaplara göre kiranın asgari 50 milyon dolar olması gerekmez mi 
b Üstelik, vergilerin bu 10 milyon dolardan düşülmesi komik ve ülkemizdeki kiralama pratiğine aykırı değil mi Bu durumda gerçek kira, 2 milyon dolara kadar düşmüyor mu 
c Asgari ödeme olanağı varken, Grup yüksek k r etme veya gerçek karını gösterme eğiliminde olabilir mi 
d TMSF bu anlaşmayı yapmakla sektörde rekabeti bozmuş olmuyor mu Bunun ötesinde, Anlaşma yapılırken Rekabet Kurumu'ndan gerekli izin alınmış mıdır 
e Bildiğim kadarı ile Anlaşma'da TMSF'nin Grup'un kar etmesini denetleme yetkisi var. Bu durumda, Televizyon'un Avrupa ilan hakları devredilirken ve ay başında Gazete'nin fiatı indirilirken TMSF'den olur alınmış mıdır 
Soru 11 Grup'un Ana Şirketi'nin Etibank üzerinden TMSF'ye olan borçları ne alemde Buradan bir kuruş ödenme yapıldı mı Yapılan protokolde, bu konuya neden hiç değinilmedi 
Soru 12 Gazete'nin Patronu bu işe neden girdi Amaç, gerçekten Gazete'yi ve gazetecileri kurtarmak mıydı Yoksa, Bilgin'e haksızlık yapıldığına mı inanıyordu Değilse, bedavaya güçlü bir medya sahibi olmak mı amaçlanmıştı 
Soru 13 Şimdiye kadar Gazete Patronu'nun cebinden Gazete ve TV'nin satın alınması veya kiralanması için bir para çıktı mı Yani, bu işe beş kuruşluk da olsa bir sermaye konuldu mu 

Bu soruları sadece, beyin cimnastiği yapmak için sordum. 
Kendi kendilerini övenler, bu soruları kendilerine sormuş olsunlar. 



</TEXT>
</DOC>
