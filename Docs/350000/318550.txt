<DOC>
<DOCNO> 318550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/25/son/soneko40.html </URL>
<DATE> 2005/02/25/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
ABD ekonomisi geçen yıl yüzde 4.4 büyüdü... 
</HEADLINE>
<TEXT>

     ABD'nin gayri safi yurtiçi hasılası, GSYH 2004 yılında yüzde 4.4 arttı. 
     Ticaret Bakanlığı'nın açıkladığı verilere göre, geçen yılın son çeyreğinde ABD ekonomisindeki büyüme, beklentileri aşarak yüzde 3.8 oldu. Böylece ilk çeyrekte yüzde 4.5, ikinci çeyrekte yüzde 3.3 ve üçüncü çeyrekte yüzde 4 büyüyen ABD ekonomisinin 2004 yılı ortalaması yüzde 4.4 olarak gerçekleşti. 
     ABD ekonomisi böylece, yüzde 4.5 büyüdüğü 1999 yılından bu yana en iyi performansını gerçekleştirdi. Ülkenin GSYH artışı bir önceki 2003 yılında ise yüzde 3 olarak açıklanmıştı. 
     Ticaret Bakanlığı'nın açıkladığı dördüncü çeyrek büyüme verileri, ekonomistlerin beklentilerini aşsa da, merkez bankası FED'in karar alıcılarından Ben Bernanke'nin yüzde 4 büyüme beklediğini açıklaması, piyasalarda doların değer kaybetmesine neden oldu. 
     Büyüme verileri açıklanmadan önce uluslararası döviz piyasasında 1.3270 seviyesinde bulunan avro dolar paritesi, Ticaret Bakanlığı'nın açıklamasıyla birlikte 1.32'ye çıktı. Dolar, yen karşısında da 105.40'tan 105.22'ye geriledi. 
     
</TEXT>
</DOC>
