<DOC>
<DOCNO> 329954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/03/son/sonyas07.html </URL>
<DATE> 2005/04/03/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Erkekler bu kata ayak basamaz 
</HEADLINE>
<TEXT>

     BBC 

      Güney Afrika'nın liman kenti Durban'da bulunan beş yıldızlı bir otel, kadın misafirleri için farklı bir uygulama getirdi. 
     Otelde bir kat sadece kadın müşterilere ayrıldı. 
     Royal Otel'in genel müdür yardımcısı Allen Munsami, "Bu sistem güvenlik nedenleriyle uygulamaya koyuldu. Tek başına seyahat eden kadınlar genelde huzursuz oluyorlar" şeklinde konuştu. 
     Kadınlar için ayrılan katta, oda servisine de kadın görevlilerin bakacakları belirtiliyor. 
     Bu kattaki odalara, kadınlara özel manikür setleri ve makyaj yaparken kullanılan büyüteçli aynaların da yerleştirildiği ifade ediliyor. 
     251 odalı otelde kadınlara ayrılan kat, güvenlik gerekçeleriyle zaman zaman değiştirilecek. 
     Allen Munsami, "Kadınların güvende olduklarını hissetmelerini istiyoruz" şeklinde konuştu. 
     Kadınlar, kendilerine verilen özel hizmetler için küçük bir ücret ödeyecekler. 
     Kadınlar için ayrılan kattaki odaların fiyatı, diğer odalara oranla biraz daha yüksek tutuluyor. 
     Bu odalarda bir gece kalmanın bedeli 125 ile 160 dolar arasında değişiyor. 
     Ancak fiyat farkına rağmen, kadınların bu uygulmaya büyük ilgi gösterdiği ve bu odalarda kalmak isteyen çok sayıda kadının olduğu belirtiliyor. 
     
</TEXT>
</DOC>
