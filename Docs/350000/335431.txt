<DOC>
<DOCNO> 335431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/21/yazar/akyol.html </URL>
<DATE> 2005/04/21/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
En büyük değişim 
</HEADLINE>
<TEXT>

SAMSUN 

DOĞAN Medya Grubu'ndan gazeteci arkadaşlarla Samsun'dayız. Havaalanından şehre gidiyoruz. Beş yıl önce gördüğümüz Samsun çok değişmiş. Denizin kenarındaki çirkin depolar, çarpık yapılar, harabe halindeki tamirhaneler kalkmış... 
Biraz da deniz doldurularak geniş bir yeşil alan yaratılmış, uzun sahil boyunca... Yürüyüş ve koşu yolları... Yemyeşil, çiçekli parklar, kafeler, sevimli restoranlar... 
"Barcelona gibi olmuş" diyorum, arkadaşlar onaylıyor. 
Samsun Belediye Başkanı Yusuf Ziya Yılmaz anlatıyor 
- Şurada bir plaj yapacağız, halka açık bir plaj... 
Başkan devam ediyor 
- Sanatçıların kullanması için galeriler yapıyoruz. Resim ve el sanatlarının sergilenmesi için... 
Bütün bunlar ne demek Şehirleşen Türkiye uzun süre varoşlara yığıldı, şehirler adeta köylüleşti ama artık "şehirli hayat tarzının mek nlarını, kültürünü ve zevklerini" ediniyoruz. Gerçek şehirleşme gerçek modernleşme sürecidir bu... 

BELEDİYE Başkanı Yılmaz, "Bunları yaparken bir amacımız da hayat tarzlarını geliştirmektir, insanlar gezsinler, spor yapsınlar" diyor. 
Belediye Başkanı'nın AKP'li olduğunu, yüzde 47 oyla seçildiğini de belirteyim. Değişimi kavramak bakımından bu önemli... 'Değişim' artık hepimizin gündeminde... 
Özgürlük ve girişim fikri de bundan dolayı güçleniyor. 
Doğan Medya Grubu'nun çağımızdaki "marka" fikrini Anadolu sanayicisine ulaştırmak için düzenlediği "Anadolu'daki Avrupa" toplantılarının dokuzuncusu Samsun'da yapılıyor. 
Samsun Ticaret ve Sanayi Odası Başkanı Adnan Sakoğlu konuşuyor 
- Türkiye'de son 30 yılda gerçekleşen değişmeyi Samsun da yaşıyor. Samsun ilimiz, Mavi Akım doğal gaz boru hattı ile, düşünülen Samsun-Ceyhan petrol boru hattı ile yeni enerji coğrafyasının en önemli merkezlerinden biridir. Karadeniz ekonomik işbirliği bakımından Samsun büyük bir imk na sahiptir... 
Dikkat Gelişmenin dinamikleri dünya ekonomisine açılmak ve bunu başaracak girişimci bir sınıfa sahip olmak... 
Türkiye bunu başarıyor... 

TOPLANTIDA Devlet Bakanı Kürşad Tüzmen konuşuyor. İhracatımızın 67 milyar doları aştığını anlatıyor 
- Dış ticaret hacmimiz 170 milyar dolar Demek ki artık milli gelirimizin yarısından fazlasını dış ticaretten sağlayan bir toplum haline geldik. 
Ve hedef 
- Cumhuriyet'in yüzüncü yıldönümü olan 2023 yılında 500 milyar dolar ihracat yapmak 
Bu ne demek O çapta dünya zevklerine, dünya kalitesine uygun üretim yapmak... Dünya pazarlarında o çapta 'pay fethetmek'tir bunun anlamı... Ona göre mühendislik, ona göre organizasyon, ona göre zevk kalitesi ve çeşitlenmesi, ona göre eğitim ve kültür... 
'Muasır medeniyet' seviyesine ulaşmak için önümüzde h l uzun bir yol var. Ama otuz yıldır hızlanan tempomuz ispat etmiştir ki modernleşmenin doğru yolu piyasa ekonomisidir, dışa açılma, rekabet, istikrarlı yönetim ve bireyin yaratıcılığıdır. 



</TEXT>
</DOC>
