<DOC>
<DOCNO> 345703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/25/son/sonspo06.html </URL>
<DATE> 2005/05/25/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Kayserispor Arsenal olsa yeneriz .. 
</HEADLINE>
<TEXT>

     Kayserispor Teknik Direktörü Hikmet Karaman, Ankaraspor maçının kendileri için hayati önem taşıdığını dile getirip, Bırakın Başkent ekibini, karşımıza Arsenal gelse yıkarızö dedi. 
     
     Kendinden emin 
     Kümede kalma savaşı veren ve ligin son haftasında Ankaraspor ile deplasmanda mücadele edecek olan Kayserispor hazırlıklarını sürdürürken, Sarı - Kırmızılı takımın teknik patronu Hikmet Karaman ilginç açıklamalar yaptı. Başkent ekibi ile yapacakları maçın kendileri açısından hayati önem taşıdığını dile getiren tecrübeli çalıştırıcı, Bırakın Ankaraspor’u, karşımıza Arsenal gelse onu da yeneriz. Çünkü ligdeki durumumuz ortada. Kazanmaktan başka çaremiz yokö dedi. 
     
     Azimliyiz’ 
     Sarı-Kırmızılı ekibin ligde kalma yolunda en şanslı takım olduğunu iddia eden Hikmet Karaman sözlerini şöyle sürdürdü Hiçkimse senaryo yazmasın. Kayserispor’un 2. yarıdaki başarısını göremeyecek kadar kör olanlar, 10 hafta üst üste yenilmezliğimizi dikkate almayanlara, üzerimize oynayanlara, kuru gürültüye papuç bırakmayız. Kayserispor’un gücü, oyuncularının kazanma hırsı ve azminde. Bu azimle, hırsla, inançla Süper Lig’de kalacağız.ö 
     
     Yordanov sesleri 
     Bu arada Şampiyonlar Ligi finalinde oynanacak Milan-Liverpool maçını izlemek için İstanbul’a giden Kayseri Başkanı Recep Mamur’un, bir süreden beri temasta olduğu İstanbulsporlu Yordanov ve menaceriyle görüşme yapacağı ve transfer teklifinde bulunacağı bildirildi. Prensip anlaşmasına varılması halinde Bulgar futbolcunun pazartesi günü Kayseri’ye çağrılacağı da bildirildi. 
     
</TEXT>
</DOC>
