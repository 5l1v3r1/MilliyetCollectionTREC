<DOC>
<DOCNO> 314940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/13/son/sontur25.html </URL>
<DATE> 2005/02/13/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Nikah masasından kalkıp, SEKA işçisine destek verdiler... 
</HEADLINE>
<TEXT>

     SEKA İzmit Fabrikası'nın kapatılma kararının ardından, işçilerin fabrikadaki eylemi sürüyor. 
     SEKA'a işçi olarak çalışan Erdinç Efe, Hülya Erekli ile nikah kıymasının hemen ardından fabrikada eylemlerini sürdüren arkadaşlarına destek vermek için eşiyle fabrikaya geldi. 
     İşçiler tarafından davul ve zurna ile karşılanan çift, bir süre oynadı. Çifte işçiler ile aileleri de eşlik etti. 
     Erdinç Efe, gazetecilere yaptığı açıklamada, hem sevinçli hem de üzgün olduğunu ifade ederek, ''İnşallah fabrikamızın kapatılma kararı geri alınır. Biz nikahımızı yaptık, şimdi eylemimize devam edeceğiz'' dedi. Eşi Hülya Erekli de ''Üzüleyim mi sevineyim mi bilemiyorum. Çok karışık duygular içindeyim. İnşallah fabrika kapatılmaz. Ekmeğimize engel olmasınlar'' dedi. 
     Çift bir süre daha fabrikada işçilerle eğlendi. 
     
</TEXT>
</DOC>
