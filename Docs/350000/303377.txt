<DOC>
<DOCNO> 303377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/04/son/soneko43.html </URL>
<DATE> 2005/01/04/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
AKP'li Çetinkaya'nın Teşvik Yasası yorumu Yanlış hesap Bağdat'tan döner 
</HEADLINE>
<TEXT>

     AK Parti Genel Başkan Yardımcısı Necati Çetinkaya, Elazığ'ın Teşvik Yasası kapsamına alındığını belirterek, ''Yanlış hesap Bağdat'tan döner'' dedi. 
     Çetinkaya, yasanın, Elazığlı işadamlarına, sanayicisine hayırlı olmasını dilerken, Devlet İstatistik Enstitüsü'nün DİE verilerinin, ilin yasa kapsamına alınmasını bir süre geciktirdiğini söyledi. 
     Elazığ ile birlikte 13 ilin yasaya dahil edildiğini kaydeden Çetinkaya, kentte, teşvikle birlikte kısa zamanda birçok yeni fabrikanın temelinin atılacağını, yarım kalan fabrikaların da açılacağını tahmin ettiğini ifade etti. 
     İlde sanayileşme adına bir yarışın başlacağını inandığını kaydeden Çetinkaya, şöyle dedi 
     ''Yasa ilimizin sanayisine birçok katkı sağlayacaktır. Yanlış hesap Bağdat'tan döner dedik ve döndü de. Elazığ girişimcisi çok olan bir kenttir. İlin yasa kapsamına alınmasıyla birlikte işadamlarımıza büyük bir iş düşüyor. Yatırımlar için yarış başlayacaktır ve işadamlarımız bir an önce bu yarışın önünde yer almalıdırlar.'' 
     
</TEXT>
</DOC>
