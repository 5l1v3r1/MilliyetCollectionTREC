<DOC>
<DOCNO> 337039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/son/sonsiy19.html </URL>
<DATE> 2005/04/26/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
İstanbul Büyükşehir Belediyesi'nin zarara uğratıldığı iddiası... 
</HEADLINE>
<TEXT>

     CHP Konya Milletvekili Atilla Kart, İçişleri Bakanı Abdülkadir Aksu'ya, ''İstanbul Büyükşehir Belediyesi'ni zarara uğratanlar hakkında dava açılıp açılmadığını'' sordu. 
     Kart, İçişleri Bakanı Aksu'nun cevaplandırması istemiyle TBMM Başkanlığı'na sunduğu soru önergesinde, İstanbul Büyükşehir Belediyesi'nin 1994-2001 yılları arasında 346 trilyon 173 milyar 148 milyon 412 bin 500 lira zarara uğratıldığı konusunda ''resmi belge ve delil olduğunu'' ifade etti. 
     ''Belediye tarafından, zarara yol açan kişiler aleyhine, zararın tazmini amacıyla herhangi bir hukuk davası açılıp açılmadığını'' soran Kart, önergesinde ayrıca şu sorulara yer verdi 
     ''Dava açıldıysa yargılama süreci ve sonuçları nedir Açılmadıysa, hangi yasal gerekçelerle bu davalar açılmamıştır 
     Bundan böyle dava açılması yolunda herhangi bir çalışma yapılacak mıdır Yapılmayacaksa bunun yasal ve takdiri gerekçesi nedir 
     Davaların zamanaşımına uğraması her an söz konusu olabileceğine göre, olayın bu yönü de göz önüne alınarak, sürecin çabuklaştırılması yoluna gidilecek midir Zamanaşımının dolmasına yol açan, bu yolda ihmal ve iştiraki bulunan görevliler hakkında, idari ve yasal gereği yapılacak mıdır '' 
     
</TEXT>
</DOC>
