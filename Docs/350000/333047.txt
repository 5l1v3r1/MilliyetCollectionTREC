<DOC>
<DOCNO> 333047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/13/son/sontur05.html </URL>
<DATE> 2005/04/13/ </DATE>
<TIME> 07.05 </TIME>
<AUTHOR>  </AUTHOR>
<HEADLINE>
Servis aracını çalan hırsızlarla kovalamaca... 
</HEADLINE>
<TEXT>

     İzmir'in Buca İlçesi'nden çalınan servis aracının peşine düşen güvenlik güçleri, hırsızlardan birini yakaladı. Kovalamaca sırasında, Emniyet Müdürü Halil Tataş, zaman zaman telsizle, ekipleri, canlarını tehlikeye atmamaları konusunda uyardı. 
     AA muhabirinin aldığı bilgiye göre, saat 02.30 sıralarında, Şirinyer semti Barbaros Hayrettin Caddesi 30 Ağustos İlköğretim Okulu önünde park halindeki 35 S 65091 plakalı servis aracı 2 hırsız tarafından çalındı. 
     Servis aracının şoförü Ferit Gökçen'in 55 ihbarı üzerine harekete geçen güvenlik güçleri, hırsızların peşine düştüler. Araçta bulunan 2 kişi tüm uyarılara rağmen durmadı. Hırsızlar, Gaziemir Ege Serbest Bölgesi'ne girdiler. 
     Bu arada İzmir Emniyet Müdürü Halil Tataş, telsizle haber merkezine talimat vererek, aracı takip eden ekiplerin, can güvenliğini tehlikeye atmamalarını istedi. 
     Hırsızlar, Eskiizmir Caddesi'nde telefon direğine çarparak kaza yaptılar. Araçtan inen hırsızlar, yaya olarak kaçmaya başladılar. Aracı kullandığı belirlenen Doğan B. 20 , güvenlik güçlerince 3751. sokakta yakalanarak gözaltına alınırken, diğer hırsız ise kaçtı. 
     Olayla ilgili soruşturmanın sürdürüldüğü kaydedildi. 
     
</TEXT>
</DOC>
