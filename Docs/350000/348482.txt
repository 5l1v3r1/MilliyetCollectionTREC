<DOC>
<DOCNO> 348482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/03/yazar/cemal.html </URL>
<DATE> 2005/06/03/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Kuran kursu 
</HEADLINE>
<TEXT>


Bizim ülkenin öyle hassas konuları vardır ki, bir anda siyaseti gerer, tansiyonu yükseltir. Böyle bir konudur Kuran kursları da. 
Bir taraf kuşkuludur. 
Kuran kursları yoluyla laikliğin temellerini kemirecek kafaların yetişebileceğini söyler. Bu yüzden devlet denetimini, ağır ceza yaptırımlarını şart koşar. 
Karşı taraf tepkilidir. 
Müslümanların dinini, kutsal kitabını öğrenmelerine engel olunamaz diye bağırır. Din eğitim ve öğretiminde sivil toplumun ağırlık kazanmasının demokrasiye daha uygun düşeceğini savunur. 
Her iki tarafın söylediklerinde şöyle ya da böyle gerçek payları vardır. Bu kurslarda laik toplum ve devlet düzeninden hoşlanmayan kafaların eğitildiği yadsınamaz. Ama aynı zamanda devlet denetiminin de laik demokratik düzen açısından aşırılığa kaçtığı örnekler de yok değildir. 
Bu kavga, yeni Türk Ceza Yasası nedeniyle bir kez daha patladı. Kaçak Kuran kurslarını da kapsayan kanuna aykırı eğitim kurumları ile ilgili hapis cezaları önce 6 ay 3 yıl olarak öngörülmüştü. Sonra hükümet bunu yüksek buldu, son anda 3 ay 1 yıla indirdi. Bu ceza indirimi, bu suçu işleyenleri hapisten kurtarıyor, para cezası yolunu açıyordu. 
İktidarla muhalefet arasında kızılca kıyamet böyle koptu. CHP lideri Baykal, AKP'nin 'gizli gündemi'nin açığa çıktığını söyledi. Başbakan Erdoğan, Baykal ve CHP'nin aslında Müslümanların dinlerini, kendi kutsal kitaplarını öğrenmelerine karşı olduklarını öne sürdü. 
Bir polemiktir başladı. 
Geçmişin ya da eskinin malum kavgacı üslubu bir anda siyaset sahnesini sarmaladı. Daha sakin, daha makul bir dille konuşamıyoruz. Maalesef öyle. H l ne kadar bağırırsak o kadar puan toplayacağımızı sanıyoruz. 
Geçmişi düşünün. 
Böylesi kavgaların, polemiklerin ne memlekete, ne de o siyasetçilere bir hayrı dokundu. Eski siyaset sınıfı bu nedenle çökmedi mi Güvenilirliğini, inandırıcılığını bu yüzden yitirmedi mi 
Geçelim şimdi bu konuyu. 
Cezadaki indirimin bazı soru işaretlerine yol açması şaşırtıcı değil. Hükümetin bu konudaki son dakika adımına yönelik bazı eleştiriler de haklılık payı taşıyor. 
Öte yandan bir gelişme daha var rahatsızlık konusu olan. Gelecek öğretim yılından itibaren liselerde uygulamalı din eğitimi başlatılmak isteniyor. Bu yolda girişimler var. Gazetemizde çıkan bu konuyla ilgili bazı haberler de laiklik açısından kuşku kapıları aralıyor. 
Ne yapmak lazım 
Ülkemizde din eğitim ve öğretimi konusunda medeni diyaloglar kurulmasına ihtiyaç var. İktidarla muhalefet dahil ilgili tarafların oturup uygarca konuşmaları şart. Anlaşma, uzlaşma noktaları yakalamadan bu konuda doğru formüller yaratılması uzak ihtimal. 
Çünkü bir boşluk söz konusu. 
Din eğitimi ve öğretimi konusunda devletin rolü ne olmalı 
Sivil toplum ne yapmalı 
Çocuklar nasıl korunmalı 
Ahmet Hakan'ın deyişiyle, "10 yaşındaki çocukların, pedagoji denilen bilimden zerre kadar nasibini almamış hırt hocalar elinde harcanıp gitmeleri" nasıl önlenir 
Yasaklar nasıl olmalı 
Nerede başlamalı, nerede bitmeli Laik demokratik cumhuriyet düzenine düşman kafaların eğitilmesi en iyi hangi yollardan engellenir 
Devletle 'din eğitimi'nin, sivil toplumla 'din öğretimi'nin, yani uygulamanın alanları nasıl tarif edilmeli Değişik inanç gruplarının, mezheplerin içlerine sindirebilecekleri eğitim ve öğretim yolları nasıl açılabilir Batı'daki laiklik anlayışıyla bizdeki uygulama mukayese edildiğinde neler yapılabilir 
Sorular çok. 
Sloganlara, klişelere sığmayacak kadar ve kanlı canlı polemiklerle yanıtları bulunamayacak kadar çok soru var, din eğitimi ve öğretimi konusunda. Bağırıp çağırmakla, cart curt etmekle bu soruların yanıtları bulunabilseydi, bin yıldır bulunurdu. 
Bulunamadığına göre... 
Ne yapmalı 
Oturup, uygar insanlar gibi konuşmaktan başka çaremiz olduğunu sanmıyorum. 



</TEXT>
</DOC>
