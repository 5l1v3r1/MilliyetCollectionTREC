<DOC>
<DOCNO> 308558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/23/magazin/amag.html </URL>
<DATE> 2005/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Da Vinci Şifresi Louvre'da çekiliyor 
</HEADLINE>
<TEXT>


Tom Hanks'in başrolünü üstleneceği bir projeyle sinemaya aktarılan Da Vinci Şifresi'ne, astronomik kirasına rağmen Fransa'nın ünlü müzesi mek n olacak 

MİNE G. KIRIKKANAT 

Dan Brown'un dünyada 20 milyon satan kurgu romanı 'Da Vinci Şifresi'ni sinemaya aktarmaya hazırlanan yönetmen Ron Howard'ın, Louvre Müzesi'nde çekim yapacağı açıklandı. 
Filmde, Profesör Robert Langdon rolünü Tom Hanks'ın üstleneceği ve Fransız oyuncular Jean Reno ile Vincent Cassel ile de anlaşmaya varıldığı da vurgulandı. 
'Amelie' filmindeki başrolüyle tanınan Audrey Tatou'nun adı ise, kadın başrol oyuncusu olarak düşünülenler arasında geçiyor. 
Louvre Müzesi, kira bedelinin çok yüksek olması nedeniyle bugüne kadar çok az filme mekan olmuştu. Öyküsü Louvre'da geçen Belphegor filminin çekimlerinin bile büyük bölümü, çok pahalı kirası yüzünden stüdyoda yapıldı. 

Günlüğü 90 bin YTL 
Yılda 6.2 milyon ve günde ortalama 20 bin kişinin ziyaret ettiği Louvre Müzesi'nde bir çekim günü için 50 bin Euro 90 bin YTL isteniyor. Ancak Fransız Kültür Bakanlığı, Da Vinci Şifresi'ni sinemaya aktaran Sony Pictures şirketiyle ne kadara anlaşıldığını açıklamadı. 



</TEXT>
</DOC>
