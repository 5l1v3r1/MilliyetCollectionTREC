<DOC>
<DOCNO> 318342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/24/son/sonyas05.html </URL>
<DATE> 2005/02/24/ </DATE>
<TIME> 07.50 </TIME>
<AUTHOR>  </AUTHOR>
<HEADLINE>
Komşusu, Sean Connery'yi dava etti "Gerçek bir zorba" 
</HEADLINE>
<TEXT>

     Beyazperdenin en ünlü ajanı James Bond'u canlandıran Sean Connery, ''gerçek bir zorba'' olduğu iddiasıyla komşusu tarafından dava edildi. 
     İrlandalı aktörün New York'taki apartman komşusu Burton Sultan, ailesinin, Connery'nin, Manhattan'daki 3,85 milyon dolarlık yaklaşık 5 milyon YTL dairesini onarması için teslim ettiği kişiler tarafından ''sağır edici ses, kötü koku, zararlı duman, su damlaması sesi, tavandan ve duvarlardan su akmaları, boya dökülmesi, duvarların çatlaması ve farelerin istilası''na maruz bırakıldığını iddia ederek, eski 007 hakkında 30 milyon dolarlık dava açtı. 
     Göz uzmanı olan Burton, New York Eyaleti Yüksek Mahkemesi'nde açtığı davada, şikayete gittiklerinde Connery'nin kibarlıktan tamamen uzak, kaba bir insan gibi davrandığını da belirterek, ''Connery aşiretinin, kendisini oturdukları daireyi satmaya zorlamak için bunları kasten yaptığını'' öne sürdü. 
     Burton, Connery'nin eşi Micheline, oğlu Stephane, oğlunun eşi Tania, Connery'nin avukatı, mimarlar, bir mühendis ve bir düzine kadar inşaat firmasından da davacı oldu. 
     
</TEXT>
</DOC>
