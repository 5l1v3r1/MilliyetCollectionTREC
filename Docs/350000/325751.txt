<DOC>
<DOCNO> 325751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/22/spor/spo00.html </URL>
<DATE> 2005/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Van Hooijdonk İyi profesyonel 
</HEADLINE>
<TEXT>


Çok kritik bir yenilgi sonrası, teri bile soğumadan teknik direktörünü medyaya şikayet ediyordu, bir zamanlar medyayı eleştirmek için basın toplantısı bile düzenleyen Hooijdonk 

TAMER BAĞLAN 


art ayıyla birlikte düşüşe geçen Fenerbahçe'nin tek sorunu, futbolsuzluk değil. Üst üste görülen kırmızı kartlar, takım içi tartışmalar, askerlerden komutana ulu orta yöneltilen oklar, hayra yorulmayacak alametlerdir. Hooijdonk'un, özellikle Anelka geldikten sonraki tavırları, diğer genç oyuncuları da etkileyen, başlıca huzursuzluk nedenidir. 

Hafife alınmamalı 
Sezonun en zorlu yerinde başka bir takımın formasını giyip, bayrağını sallayarak imza atması alışılmadık bir profesyonellik anlayışı, çok kritik bir yenilgi sonrası teknik adamını hedef alması ise, sportmenlikle çelişen hareketlerdir. Denizli deplasmanında, teknik direktörünü önce el kol hareketleriyle yöneticilere, sonra da bir zamanlar hiç memnun olmadığı medyaya şikayet edişi, hafife alınacak tavırlar değil. Daum'un bu saatten sonra sahada mucizeler yaratması çok zor, ancak birilerinin disiplin konusunda tedbir alması gerekir. Aksi halde, bu süratli düşüşle kaçan tren sadece şampiyonluk olmayabilir... 

Talihsizlik 
Zirvenin diğer ucunda ise, keyifler yerinde. Kalan maçlarını kazanırsa, 100. yıl 16. şampiyonluğu getirir Galatasaray'a. Bu, kendi kaderini çizebilecek konuma tekrar yükselmek demek Sarı - Kırmızılılar için. Zor, kısa ve son viraja girmek üzereyken lige verilen ara ise, tek kelimeyle 'talihsizlik'. Kayseri deplasmanından ve Sami Yen'deki Trabzonspor maçından kayıpsız çıkarlarsa, tünelin sonunu en iyi gören takım olurlar. Aksi halde, gelinecek nokta yine belirsizlik... 

Haftanın takımı 

DENİZLİSPOR 
Ligin ikinci yarısında inişli - çıkışlı bir grafik çizen Yeşil - Siyahlılar, gerçek kalitesini Fenerbahçe önünde kanıtladı. Horoz geç de olsa uyandı, şampiyonluğun en güçlü adayına göz açtırmadı. Sahaya yayılışı, hırsı ve futbolu asla çirkinleştirmeyen taktik anlayışı ile alkışları topladı. 

Haftanın hocası 

Giray Bulak DENİZLİ 
Giray hoca dersini çok iyi çalıştığını cuma gecesi tüm Türkiye'ye gösterdi. Fenerbahçe'nin kanat organizasyonlarını akılcı bir şekilde etkisiz hale getirdi, Alex'i Tomas ile kilitledi. Oyunu iyi okudu, rakibinin savunma zaaflarından da iyi yararlanınca haftanın sürprizini gerçekleştirmesi kolay oldu. 

Haftanın hakemi 

Cem Papila DENİZLİ-FENERBAHÇE 
Otoritesi, kondisyonu ve oyuncularla kurduğu iletişim köprüsü dört dörtlüktü. Tartışmalı düdüklerden uzak durdu, avantaj uygulamaları kusursuzdu. Gösterdiği tüm kartlar doğruydu. Oyunun temposunu düşürmemek için gösterdiği gayret olumluydu. Kısacası Cem Papila hakemlik konusunda meslektaşlarına iyi bir ders sundu. 

Haftanın portresi 

Ömer Rıza DENİZLİ 
Futbolu Londra'nın parklarında ağaçlara çalım atarak öğrenmiş. Arsenal alt yapısında kıvama gelmiş. Sahada deli fişek gibi. Dur durak bilmiyor, rakip savunmaları peşinden sürüklüyor. Fenerbahçe maçında belki gol atmadı ama galibiyeti hazırlayan baş mimardı. Fizik gücüne, teknik güzellikler de katarak tribünleri büyüledi, izleyenlere zevk verdi. 

Haftanın karması 

Oğuz İst.Spor 
Serkan Ç.Rizespor 
İ.Toraman Beşiktaş 
Cemil Sakarya 
Mikka Denizli 
Ribery G.Saray 
Yusuf A.Sebat 
Devran G.Antep 
Ömer Rıza Denizli 
Hakan Şükür G.Saray 
Youla G.Birliği 

Gol krallığı Futbolcu Takım Maç Gol Fatih Tekke Trabzonspor 25 22 Alex de Souza Fenerbahçe 23 18 Hakan Şükür Galatasaray 25 16 Marcio Nobre Fenerbahçe 24 15 Zafer Biryol Konyaspor 22 14 Necati Ateş Galatasaray 24 13 

Gol pası Futbolcu Takım Maç Gol Pası Alex de Souza Fenerbahçe 23 12 İbrahim Yattara Trabzonspor 20 10 Timuçin Beyazıt Denizlispor 20 8 Fatih Tekke Trabzonspor 25 8 Josip Skoko Gençlerbirliği 24 7 Tayfun Türkmen Konyaspor 24 7 Ümit Özat Fenerbahçe 25 7 

Altın eldiven Futbolcu Takım Maç Gol Rüştü Reçber Fenerbahçe 21 11 Aly Mondragon Galatasaray 25 16 Michael Petkovic Trabzonspor 20 16 Z. Zdravkov Ç.Rizespor 24 20 K. Fadhel Diyarbakır 18 24 Fevzi Tuncay Malatyaspor 18 24 K. Hasegic Gaziantep 17 24 

Kart cezalıları 

KIRMIZI 
Ayhan Ankaragücü , 
Luciano Fenerbahçe 

SARI 
İsmet Ankaragücü , 
Hasan Yiğit Ankaraspor , 
Ömer Rıza Denizlispor , 
S. Kaloğlu Diyarbakır , 
El Taib Gaziantepspor , 
Murat Kayserispor , 
D'Haene Trabzonspor 

Haftanın sonuçları 

Denizlispor - F.Bahçe 2-0 Mikka Dk. 23 ve 74 
G.Saray - B.B.Ankaraspor 4-2 Hakan Şükür Dk. 4 ve 46, Necati Dk. 26, H.Yiğit Dk. 28, Wederson Dk. 35 pen., Hasan Şaş Dk. 62 
Beşiktaş - Trabzonspor 1-0 Tayfur Dk. 90 3 
G.Birliği - Konyaspor 2-1 Youla Dk. 32 ve 90 3 pen., Levent Dk. 47 
A.Sebatspor - Samsunspor 3-0 Hasan Özer Dk. 51, Yusuf Dk. 88, Bayram Dk. 90 
Sakaryaspor - D.Bakırspor 3-2 Serdar Dk. 19, E.Toroman Dk. 25 pen., Makasi Dk. 29, Cemil Dk. 51, Stavrevski Dk. 56 
Kayserispor - İst.Spor 0-0 
Malatyaspor - Ç.Rize 0-1 Serkan Özdemir Dk. 47 
G.Antep - A.Gücü 2-0 Erdal Dk. 42, Macanga Dk. 81 

Haftanın maçları 

A Milli Takımımız'ın 26 Mart'ta Arnavutluk, 30 Mart'ta da Gürcistan ile oynayacağı karşılaşmalar nedeniyle bu hafta Süper Lig'de maç yapılmayacak. 


</TEXT>
</DOC>
