<DOC>
<DOCNO> 324885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/18/son/sontur35.html </URL>
<DATE> 2005/03/18/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Hava sıcaklığı hissedilir derecede azalacak... 
</HEADLINE>
<TEXT>

     Hava sıcaklığının, yurdun kuzey kesimlerinde hissedilir derecede azalacağı bildirildi. 
     Devlet Meteoroloji İşleri Genel Müdürlüğü'nden yapılan Meteorolojik Uyarı'ya göre, yurdun kuzey kesimleri yarın Karadeniz üzerinden gelen soğuk ve yağışlı havanın etkisine girecek. 
     Yarın akşam saatlerinden itibaren Marmara'nın kuzey ve doğusu ile Karadeniz bölgelerinde yağmur ve sağanak şeklinde yağış görülecek. 
     Pazar günü ise Karadeniz, İç Anadolu, Doğu Akdeniz, Doğu ve Güneydoğu Anadolu ile sabah ilk saatlerde Marmara'nın doğusu ve iç Ege'de yağış bekleniyor. Yağışlar yağmur ve sağanak, Marmara'nın doğusu, iç Ege, İç Anadolu'nun kuzeybatısı ile Karadeniz kıyılarında karla karışık yağmur, Karadeniz'in iç kesimleri ile Doğu Anadolu'nun kuzeyinde kar şeklinde olacak. Hava sıcaklığı Pazar günü kuzey ve iç kesimlerde hissedilir derecede 5 ila 7 derece olmak üzere tüm yurtta azalacak. Yağışlı hava Pazartesi günü doğu bölgelerimizde etkili olduktan sonra yurdu terk edecek. 
     
</TEXT>
</DOC>
