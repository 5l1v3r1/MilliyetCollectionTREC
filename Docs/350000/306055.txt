<DOC>
<DOCNO> 306055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/13/son/sondun07.html </URL>
<DATE> 2005/01/13/ </DATE>
<TIME> 07.10 </TIME>
<AUTHOR>  </AUTHOR>
<HEADLINE>
Güney Kore K.Kore ile görüşmeler için koşullar uygun 
</HEADLINE>
<TEXT>

     Güney Kore Devlet Başkanı Roh Moo-hyun, Kuzey Kore'nin nükleer programlarını sonlandırmayı amaçlayan 6'lı görüşmelerin yeniden başlaması için koşulların uygun olduğunu kaydetti. 
     Roh, düzenlediği basın toplantısında, ''ABD Başkanı George W. Bush ikinci dönem başkanlık görevine başladığında ve dış politika ekibi belirlendiğinde görüşmeler yeniden başlayabilir'' dedi. 
     Görüşmelere Kuzey ve Güney Kore ile ABD, Japonya, Rusya ve Çin katılıyor. Kuzey Kore, müzakerelere yeniden katılmaya karar vermeden önceden Bush'un ikinci döneminde Pyongyang yönetimine karşı politikasının ne olacağını görmek istediğini bildirmişti. 
     Öte yandan, Güney Kore Devlet Başkanı Roh, ABD ve müttefikleri hedeflerine ulaşıncaya kadar Güney Kore askerlerinin Irak'ta kalacağını kaydetti. 
     Güney Kore, Irak'taki 3 bin 600 askeriyle ABD ve İngiltere'den sonra üçüncü büyük askeri birliği oluşturuyor. 
     
</TEXT>
</DOC>
