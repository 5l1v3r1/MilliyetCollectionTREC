<DOC>
<DOCNO> 332381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/siyaset/siy01.html </URL>
<DATE> 2005/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Beklentimiz 'tanıma' 
</HEADLINE>
<TEXT>


Koçaryan Soykırım iddialarının tanınmasında aşırı beklenti düş kırıklığı yaratır. Türkiye'den de toprak talebimiz yok 

CENK BAŞLAMIŞ Moskova 


Ermenistan Devlet Başkanı Robert Koçaryan, soykırım iddialarının uluslararası alanda tanınması konusunda aşırı bir beklenti içine girmeleri halinde, düş kırıklığı yaşayabileceklerini söyledi. 

Üniversitelilere seslendi 
Koçaryan, dün Erivan Üniversitesi öğrencileriyle dün bir araya geldi. 
Erivan Üniversitesi'ndeki toplantıda, Türkiye'den toprak talepleri olmadığını ifade eden Devlet Başkanı Koçaryan, Ermenistan Anayasası'nda yer alan konuyla ilgili maddeye ise değinmedi. 
Dış politikadaki öncelikli gündem maddelerinin başında, soykırım iddialarının uluslararası alanda tanınmasının geldiğini belirten Ermeni lider, şunları söyledi 
"Ancak bu konuda gerçeklerden uzaklaşıp aşırı bir beklenti içine girersek düş kırıklığına uğrayabiliriz." 

'Üretimi artırdık' 
Türkiye - Ermenistan sınırının açılmasının güncelliğini koruduğunu da kaydeden Ermenistan Devlet Başkanı Koçaryan, Türkiye ile Azerbaycan'ın uyguladığı ekonomik abluka sonucu yerli üretimi artırmayı başardıklarını söyledi. 


</TEXT>
</DOC>
