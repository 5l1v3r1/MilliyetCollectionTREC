<DOC>
<DOCNO> 331007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/07/yazar/pulur.html </URL>
<DATE> 2005/04/07/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Adam gibi adam olmak... 
</HEADLINE>
<TEXT>


"ADAM gibi adam " diye bir deyim vardır. Adam gibi adam olmak... 
Adam gibi adam olan politikacı vardır, 
Adam gibi adam olan sinema oyuncusu vardır, 
Adam gibi adam olan sanatçı vardır, 
Adam gibi adam olan gazeteci vardır, 
Adam gibi adam olan futbolcu vardır. 

"FUTBOLCUNUN adam gibi adam olanı nasıl olur " 
Anlatmaya çalışalım... 

PAZARTESİ gecesi TRT-1'de futbol programında Fenerbahçe'nin kaptanı Ümit Özat'la bir söyleşi vardı. 
Cumartesi akşamı Gaziantep'le oynadıkları maçta mükemmel bir gol atan Ümit Özat, takımı şampiyonluk yolunda ilerlerken çok önemli bir konuya değiniyordu. 
Nedense şampiyon adayı olan büyük takımların karşısında direnen takımların futbolcularına, bazılarının bakışı bir gariptir 
"Sanki şampiyon olacaklar " 
Bu ne demektir 
"Bırakın sizi yensinler, şampiyon olsunlar" demektir. 

İŞTE Ümit Özat, şampiyonluğun en güçlü adayı Fenerbahçe'nin kaptanı olmasına rağmen buna karşı çıkıyordu 
"O arkadaşların emeği yok mu, onuru yok mu, yedikleri ekmeğe ihanet mi etsinler 
Ben her maça çıkmadan önce, takım arkadaşlarıma bunu söylerim, hiçbir takım, biz şampiyon olalım, diye kalesini açmaz, beş gol yemez" derim. 

ÜMİT Özat, kendi geçmişinden örnek veriyordu 
"Biz Gençlerbirliği'nde öyle oynamaz mıydık Her futbolcunun onuru vardır, meslek ahlakı vardır, çıkar sahaya oyununu oynar, onun görevi takımının başarısı için çalışmaktır. Kim şampiyon olacak, kim olmayacak, diye düşünmez. Biz de oralardan geldik, bunu çok iyi biliriz, Arkadaşlarıma hep bunu söylüyorum, hiçbir takım bize kalesini açıp, beş gol atın demez ama biz atabilirsek atarız, atmalıyız da Yeter ki karşımızdakiler de adam gibi oynasınlar, kurallara uysunlar " 
İşte futbolcunun adam gibi adam olanı böyledir, Ümit Özat gibidir. 

BAZEN yönünü, hedefini şaşıran sloganlar vardır, olur olmaz kullanılır, "Türkiye seninle gurur duyuyor " gibi... 
Türkiye her mesleğin adam gibi adam olanlarıyla gurur duyar, iftihar eder... 
Bunlardan biri de Ümit Özat' tır. 



</TEXT>
</DOC>
