<DOC>
<DOCNO> 342185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/13/son/soneko16.html </URL>
<DATE> 2005/05/13/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
İMKB, 19 Mayıs'ta tatil... 
</HEADLINE>
<TEXT>

     İstanbul Menkul Kıymetler Borsası’nda İMKB , 19 Mayıs Atatürk’ü Anma, Gençlik ve Spor Bayramı’nda işlem yapılmayacak. 
     İMKB, 19 Mayıs 2005 tarihinin resmi tatil olması nedeniyle Borsa pazar ve piyasalarında uygulanacak işlem ve takas esaslarını belirledi. 
     İMKB’den yapılan açıklamaya göre, Hisse Senetleri Piyasası’nda 19 Mayıs 2005 tarihinde işlem yapılmayacak olup, 17 Mayıs 2005 Salı günü gerçekleştirilecek işlemlerin takası 20 Mayıs 2005 tarihinde, 18 Mayıs 2005 Çarşamba günü gerçekleştirilecek işlemlerin takası ise 23 Mayıs 
     2005 tarihinde yapılacak. 
     Tahvil ve Bono Piyasası Kesin Alım Satım Pazarı ve Repo Ters Repo Pazarı’nda 19 Mayıs 2005 Perşembe gününün resmi tatil olması nedeniyle işlem ve takas yapılmayacak. 
     İMKB Uluslararası Pazar Depo Sertifikaları Piyasası ile Uluslararası Tahvil ve Bono Piyasası’nda 19 Mayıs 2005 tarihinin resmi tatil olması nedeniyle piyasa ve takas işlemleri yapılmayacak. 
     
</TEXT>
</DOC>
