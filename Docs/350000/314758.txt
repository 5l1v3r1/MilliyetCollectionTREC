<DOC>
<DOCNO> 314758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/12/son/sonyas02.html </URL>
<DATE> 2005/02/12/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Tsunami deniz dibinde tepeler oluşturdu 
</HEADLINE>
<TEXT>

     Güney Asya'daki tsunami felaketinin deniz dibine yaptığı etkileri gösteren ilk resimler kilometrelerce uzunlukta büyük çaplı yırtılmalar görüntüledi. 
     Endonezya'ya bağlı Sumatra Adası açıklarında araştırmalarını yürüten bir İngiliz donanma gemisi deniz dibi görüntülerini bir araya getirdi. 
     Bu toplanan verilerin Hint Okyanusu bölgesi için bir tsunami erken ikaz sistemi geliştirilmesine katkı yapması bekleniyor. 
     
     'Bir halının kıvrılması’ gibi 

     HMS Scott isimli geminin komutanı Steve Malcolm perşembe günü yaptığı bir açıklamada tektonik plakaların çarpışmasının 'bir halının kıvrılması' gibi bir etki yaptığını anlattı. 
     Görüntüler 10 kilometrenin üzerinde ene sahip olan çok büyük 'yırtıklar' gösteriyor. Bu yırtıklara neden olan 26 aralık tarihli 9.0 büyüklüğündeki deprem son 40 yılda dünyada kaydedilen en büyük deprem olma özelliğini taşıyor. 
     Görüntülerde Hindistan tektonik plakasının aniden Burma plakası ile çarpıştığı ve onun altına itildiği çizgi görülebiliyor. 
     
     Bin 500 metre yüksekliğindeki tepeler 

     Çok ışınlı sonar tekniği ile üretilen renkli deniz dibi haritaları, bu çarpışma esnasında Burma plakasının üzerine itilen bin 500 metre yüksekliğindeki tepeleri de gösteriyor. 
     Bu tepeler deniz suyunu yukarıya doğru harekete geçirdi ve bölgedeki tsunami felaketine yol açan dalgaların oluşmasına yol açtı. 

     
</TEXT>
</DOC>
