<DOC>
<DOCNO> 305997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/13/spor/aspo.html </URL>
<DATE> 2005/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bremen mızıkacısı 4-1 
</HEADLINE>
<TEXT>


Fenerbahçe, Antalya'daki ilk hazırlık maçında Almanya Şampiyonu Werder Bremen'i gole boğdu. Alex'in iki golüyle rahatlayan Sarı-Lacivertliler, Servet ve Nobre ile coştu 


Alex resitali 
ANTALYA'DAKİ kamp çalışmalarını sürdüren Fenerbahçe, ilk sınavından tam not aldı. Topkapı Palace'ın sahasında yapılan mücadelede Werder Bremen karşısında adeta şov yapan Sarı-Lacivertliler rahat farka gitti. Henüz 6. dakikada Alex serbest atıştan şık vuruşuyla perdeyi açtı, 16'da Tuncay'ın düşürülmesiyle kazanılan penaltıyı da iyi değerlendirip, ilk yarının skorunu belirledi. 33'te Servet, maçın yıldızı Alex'in ortasında topu ağlarla buluşturdu. 82'de Ismael takımına tek sayısını kazandırdı. 86'da Nobre kafa golüyle perdeyi kapattı. 

Maçın karnesi 
HAKEMLER Mustafa Öğretmenoğlu, Okan Deniz Kılıçcı, Cihan Burgan 
FENERBAHÇE Rüştü 7 -Önder 7 , Luciano 6 , Servet 6 , Ümit Özat 7 M. Hanefi Dk. 89 -Aurelio 8 , Serhat 5 Mehmet Yozgatlı Dk. 66 5 , Selçuk 7 Serkan Dk. 66 5 , Tuncay 7 Fabiano Dk. 83 -Alex 8 , Nobre 7 
YEDEKLER Volkan, Murat, Ilgar, Semih, Gürhan 
WERDER BREMEN Reinke 5 -Ernst 4 , Ümit Davala 5 , Baumann 6 -Micoud 5 Fahrenhorst Dk. 46 4 , Nery 4 , Klasnic 5 , Zidan 4 Jensen Dk. 46 3 , Borowski 4 -Ismael 6 Nelson Dk. 76 3 , Schulz 5 Klose Dk. 76 4 
YEDEKLER Walke, Lagerblom, Banecki, Magnin 
GOLLER Alex Dk. 6 ve Dk.16 Pen. , Servet Dk. 33 , Ismael Dk 82 , Nobre Dk.86 
SARI KART Aurelio F.Bahçe 

Tribünde olay 

FENERBAHÇE-Werder Bremen karşılaşmasını 100'ü Alman 1500 taraftar izlerken, maçın 25. dakikasında tribünde olay çıktı. Sarı-Lacivertli taraftarların arasında yer alan iki grup arasında çıkan kavga nedeniyle maç yaklaşık 5 dakika durdu. 
KALECİ Rüştü tribünlere giderek seyircilerden sakin olmalarını isterken olay jandarmanın müdahalesiyle yatıştı. Bu arada taraftarların plastik koltukları kırarak birbirlerine attıkları gözlendi. Olayda üç taraftar göz altına alındı. 


</TEXT>
</DOC>
