<DOC>
<DOCNO> 300282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/23/son/sonspo13.html </URL>
<DATE> 2004/12/23/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
İbrahim Kutluay sonunda NBA'de siftah yaptı 
</HEADLINE>
<TEXT>

     ABD Profesyonel Basketbol Ligi'ne NBA , TSİ bu sabaha karşı yapılan 12 maçla devam edildi. 
     Sakatlar olduğu için ilk 5 maçta, daha sonra da antrenör kararıyla, sezon başından bu yana forma giyemeyen İbrahim Kutluay, ilk maçına çıktı. 
     Takımı Seattle Supersonics'in, sahasında Denver Nuggets'ı 98-83 yendiği maçta 2 dakika forma şansı bulan Kutluay, sadece 1 top kaybıyla oynadı. 
     Seattle'da Rashard Lewis, 21 sayı ve 4 ribaunt, Ray Allen 20 sayı ve 5 ribaunt, Vladimir Radmanovic de 19 sayı ve 9 ribauntla galibiyeti getiren isimler oldular. 
     Son 7 maçta 6. yenilgisini alan Denver'da ise Andre Miller'ın 20 sayı ve 7 asisti, Kenyon Martin'in 18 sayı ve 7 ribauntu, Rodney White'ın da 17 sayısı, takımlarını yenilgiden kurtaramadı. 
     Denver'da, sol ayak bileğinden sakatlanan Carmelo Anthony, bu maçla beraber üst üste 3. maçına çıkamadı. 
     
     MEHMET OKUR'DAN 6. DOUBLE-DOUBLE 

     Mehmet Okur'lu Utah Jazz, deplasmanda Toronto Raptors'a 98-86 yenildi. 
     Maçta 29 dakika forma giyen Okur, 11 sayı, 5'i hücum 10'u savunma olak üzere 15 ribaunt ve 3 asistle double-double yaptı. Son 7 maçta 6. double-double'ını yapan Okur, 2 sayılık atışlarda 10'da 5, serbest atışlarda ise 2'de 1 isabet buldu. 
     Double-double yapan Carlos Boozer'ın, 29 sayı, 10 ribaunt, 5 asist ve 2 top çalmalık oyunu da yenilgiyi engelleyemedi. 
     Toronto'da ise, Donyell Marshall'ın 22 sayı ve 8 ribauntu ile Chris Bosh'ın 18 sayı ve 8 ribauntu galibiyeti getirdi. 
     
     HİDAYET TÜRKOĞLU, TAKIMININ 2. EN SKORER OYUNCUSU OLDU 

     Hidayet Türkoğlu'nun takımı Orlando Magic, sahasında San Antonio Spurs'ü 93-87 yendi. 
     Maçta 27 dakika oynayan Türkoğlu, bu süre içinde 16 sayı, 1'i hücum 4'ü savunma olmak üzere 5 ribaunt ve 1 top çalmayla oynadı. Bu performansıyla takımının 2. en skorer oyuncusu olan Türkoğlu, 2 sayılık atışlarda 9'da 5, 3 sayılık atışlarda 2'de 2 isabet buldu. 
     Spurs karşısındaki 7 maçlık mağlubiyet serisine son veren Magic'de Steve Francis, 29 sayı, 7 ribaunt ve 6 asistle maçın yıldızı oldu. 
     Spurs'de, 2 kez en değerli oyuncu MVP seçilen Tim Duncan'ın, 24 sayı ve 8 ribauntu, Tony Parker'ın 18 sayı, 7 ribaunt ve 5 asisti, galibiyet için yeterli olmadı. 
     Ligde alınan diğer sonuçlar şöyle 
     Boston Celtics-New York Knicks 114-109 . 
     Indiana Pacers-Philadelphia 76'ers 90-102 . 
     New Jersey Nets-Cleveland Cavaliers 92-90 . 
     Atlanta Hawks-Dallas Mavericks 113-100 . 
     Detroit Pistons-Chicago Bulls 82-89 . 
     Milwaukee Bucks-Portland Trail Blazers 95-104 . 
     Houston Rockets-Charlotte Bobcats 87-90 . 
     Golden State Warriors-Memphis Grizzlies 109-99. 
     Los Angeles Lakers-New Orleans Hornets 101-89 . 
     Lige, TSİ yarın sabaha karşı yapılacak 3 maçla devam edilecek. 

     
</TEXT>
</DOC>
