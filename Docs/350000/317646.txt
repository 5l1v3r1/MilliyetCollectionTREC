<DOC>
<DOCNO> 317646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/22/son/sontur30.html </URL>
<DATE> 2005/02/22/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Genelevde yangın .. 
</HEADLINE>
<TEXT>

     Erzurum genelevinde çıkan yangın itfaiye ekiplerince söndürüldü. 
     Erzurum'da Boğaz mevkiinde bulunan genelevde, Selçuk Nasıroğulları'na ait evde, tüp değiştirilmesi sırasında çıkan yangın, bitişikteki eve sıçradı. İtfaiye ekiplerinin müdahalesi sonucu söndürülen yangında, iki ev tamamen yandı. 
     Yangın enkazında bulunan kumbaraların içine gizlenmiş paralar da genelev sakinleri tarafından toplandı. 
     Bu arada, yolun bozuk olması nedeniyle bazı itfaiye araçlarının yolda kaldıkları, yangına müdahale etmek isteyen diğer itfaiye araçlarının da genelev içerisindeki karın temizlenmemesi nedeniyle içeriye giremedikleri gözlendi. 
     Yanan 2 evin sahibi Selçuk Nasıroğlulları, geneleve ulaşan yolun temizliğine dikkat etmediğini ileri sürerek, yangında 25 bin YTL maddi hasar meydana geldiğini iddia etti. 

     
</TEXT>
</DOC>
