<DOC>
<DOCNO> 322095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/09/yazar/gureli.html </URL>
<DATE> 2005/03/09/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Bursa'da kültür zamanı 
</HEADLINE>
<TEXT>


Ömer Erbil geçen hafta Milliyet'te "Kültürel enkaz" başlıklı haberinde, 1991'den sonra yapımına başlanan kültür merkezlerinden 85'inin inşaatının yarım kaldığını örnekleriyle sergilemişti. 
Aynı gün Bursa'da bunun tam tersi bir tabloya tanık olduk. Bursa'nın 200 bin nüfuslu büyük ilçelerinden Nilüfer'de belediyenin yaptırdığı pırıl pırıl bir kültürevi açıldı. 
O 85 kültürevi sadece parasızlık yüzünden mi yarım kalmıştı Nilüfer'de 2 trilyon liraya çıkan Konak Kültürevi yalnız parasal varlığın mı eseriydi 
Bizce olayın önemli bir yanı, Nilüfer Belediye Başkanı Mustafa Bozbey'in açış konuşmasında görülüyordu. 
Başkan Bozbey, 6 yıldır kesiksiz sürdürülen kültür sanat etkinlikleri çerçevesinde 70'i aşkın söyleşi, 50'den fazla konser, tiyatro, bale etkinliği düzenlendiğini, 40'ı aşkın açıkhava konseri verildiğini söylüyordu. 
Üç pilot okulda 2001 yılında 18 öğrenciyle başlatılan çalışmalar sonucunda bugün Nilüfer'de 350 kişilik bir müzisyen ordusunun oluştuğunu belirten Bozbey, "Artık tek eksiğimiz mek n yetersizliği idi" diyor ve Konak Kültürevi'yle bu eksiği gidermenin ilk adımının atıldığını ekliyordu. 
Açılış gecesi protokol davetlilerinin yanı sıra, kültürevinin beş katını da "sokaktaki vatandaş" denilen halkın tıklım tıklım doldurması ve her odada bir sanat çalışması yapılması anlamlıydı. 
Buradan şu "kıssadan hisse" çıkarılabilir 
Önce kültür ve sanatı halka sevdirecek yaşamının bir parçası, bir ihtiyacı haline getirecek, sonra büyük tesisler yapacaksınız. Bir ihtiyaç yaratmadan "önce tesis" derseniz, işte o tesisler 85 yerde enkaz halinde kalıyor. 

Bir kıyas 
Fethullah Gülen, din derslerini mecburi yapan "Evren Paşa"dan bahisle "...hiçbir sevabı olmasa bile bu icraatı ona yetebilir, ahirette kurtuluşuna vesile olabilir, cennete dahi gidebilir" diyor. Mehmet Gündem ile söyleşisinden, Milliyet 
"Allah'ın bile insanlar hakkındaki hükmünü, ömürleri sona erdikten sonra verdiğine inanırken... Biz kim oluyoruz da insanları birkaç kez görmek, iki üç yazı okumak, birkaç dedikodu dinlemekle... yargılama hakkına sahip olabiliyoruz " Dale Carnegie 

Bir şiir 
Dizelerimiz Ahmet Hamdi Tanpınar'ın "Bursa'da Zaman" şiirinden 
"Ömrünün timsali beyaz Nilüfer, Türbeler, camiler, eski bahçeler, Şanlı hik yesi binlerce erin Sesi nabzım olmuş heng melerin Nakleder y dını gelen geçene. Bu hay le uyur Bursa her gece, Her şafak onunla uyanır, güler" 



</TEXT>
</DOC>
