<DOC>
<DOCNO> 316021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/17/son/sondun14.html </URL>
<DATE> 2005/02/17/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
ABD'nin gürültüsü Japonya'ya tazminat ödetti... 
</HEADLINE>
<TEXT>

     Japon hükümeti, Okinava'daki Amerikan üssünün yarattığı gürültüden rahatsız olanlara tazminat ödemeye mahkum oldu. 
     Okinava'da 5 bin şikayetçinin davasına bakan mahkeme, hükümetin 2,8 milyar yen yaklaşık 35 milyon YTL ödemesine karar verdi. Mahkeme, davacıların Kaneda üssünün geceleri faaliyetten men edilmesi istemini ise reddetti. 
     Okinava sakinleri, üsten gelen gürültüler yüzünden uyuyamaz hale geldiklerini, kulaklarının duymaz olduğunu ve psikolojik bakımdan rahatsız olduklarını söyleyerek dava açmışlar ve 16 milyar yen tazminat talep etmişlerdi. 
     1945'ten sonra ABD tarafından işgal edilen Okinava, 1972'de Japonya'ya iade edildi. Japonya'daki toplam 40 bin 500 Amerikan askerinin üçte ikisi Okinava'da bulunuyor. 
     Üç Amerikan askerinin 1995'de bir Japon kızına tecavüzünden bu yana, Okinavalılarla Amerikalılar arasında soğuk rüzgarlar esiyor. 
     
</TEXT>
</DOC>
