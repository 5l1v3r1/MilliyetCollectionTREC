<DOC>
<DOCNO> 331806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/09/son/sontur05.html </URL>
<DATE> 2005/04/09/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Erkeklik gururuna 13 yıl hapis 
</HEADLINE>
<TEXT>

     Neşet KARADAĞ ADANA, DHA 

ADANA'da nikahsız eşi 17 yaşındaki G.B.'yi Ne biçim erkeksin. Bir işi beceremedin' diyerek erkeklik gururuyla oynadığı gerekçesiyle tüfekle yaralayan 21 yaşındaki Mustafa Dardağan 13 yıl 4 ay ağır hapis cezasına çarptırıldı. 
     Ulubatlı Hasan Mahallesi'nde oturan marangoz Mustafa Dardağan aynı mahalleden tanıdığı G.B.'yi evlenmek amacıyla yaklaşık 1.5 yıl önce kaçırdı. Ailelerin ikna edilmesi üzerine Dardağan ile G.B. nikahsız olarak evlendi. Yeni evli çiftin mutluluğu iddiaya göre Dardağan'ın cinsel yetersizliği nedeniyle bozuldu. Mustafa Dardağan'ın bir süre sonra işsiz kalmasıyla çıkan tartışmalar daha da büyüyünce G.B. annesi B.B.'nin evine gitti. Dardağan, eşi ile barışmak için 14 Mart 2004'de kayınvalidesinin evine gitti. Kavga olasılığına karşı yanında tüfeğini de götüren Dardağan, kayınvalidesinin ve eşinin, "Sen ne biçim erkeksin, bir işi beceremedin'' sözleriyle çılgına döndü. Tüfekle eşini göğsünden yaraladıktan sonra kaçan Dardağan, bir süre sonra yakalanıp tutuklandı. 
     Adana 4'üncü Ağır Ceza Mahkemesi'nde Reşit olmayan mağdureyi rızası ile alıkoymak, ırzına geçmeye kalkışmak, kasten adam öldürmeye tam teşebbüs' suçlarından yargılanan Mustafa Dardağan bugün karar duruşmasına çıktı. Eşini halen çok sevdiğini söyleyen Dardağan, "Eşim ile tam bir cinsel birleşme gerçekleştiremiyordum. Sadece yüzeysel birlikte oluyordum. İşsizlik ve cinsellik yüzünden tartışmamız olmuştu. Eşimi annesinin evine gitmişti. Almaya gittiğimde annesiyle birlikte Sen erkek değilsin' diye hakaretlerde bulunarak bıçakla üzerime geldi. Ben de tüfeği ateşledim. Çok üzgünüm'' dedi. 
     
     SEVGİSİNDEN YAPMIŞTIR 

     Daha önceki duruşmaya katılan G.B. ise, eşinden şikayetçi olmadı. Evlilikleri süresince eşiyle aralarında cinsel problemler yaşadıklarını belirten G.B., "Cinsel birleşmemiz benim isteğim ile oluyordu. Ancak, bir türlü gerçekleşmedi. Halen bakireyim. Kendisi beni çok seviyordu. Bu sevgiden bunalıma girip beni vurmuş olabilir'' dedi. 
     Mahkeme heyeti, Dardağan'ı eşini yaralamak suçundan 13 yıl 4 ay ağır hapis cezasına mahkum etti. Yaşı küçük nikahsız eşini alıkoymaktan 5 ay hapis cezasına çarptırılan Dardağan'ın bu cezası 1732 YTL 1 milyar 732 milyon lira paraya çevrildi. Dardağan, Irza geçmeye eksik kalkışma' suçundan ise beraat etti. 
     
</TEXT>
</DOC>
