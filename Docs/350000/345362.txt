<DOC>
<DOCNO> 345362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/24/son/sonsiy06.html </URL>
<DATE> 2005/05/24/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Başmüzakereci belli oldu Ali Babacan 
</HEADLINE>
<TEXT>

     Tarihi 17 Aralık zirvesinden bu yana merakla beklenen AB ile görüşmeleri yürütecek başmüzakereci bugün belli oldu Ali Babacan. 
     Başbakan Recep Tayyip Erdoğan, AB ile ilişkilerde Devlet Bakanı Ali Babacan’ın başmüzakereci olarak görevlendirildiğini açıkladı. 
     Başbakan Recep Tayyip Erdoğan, AB ile yürütülecek müzakerelerde Başmüzakereci olarak Devlet Bakanı Ali Babacan’ın görevlendirildiğini açıkladı. "Daha kendisinin bundan haberi yok" diyen Erdoğan, "Görev yükü artacak" diyerek Babacan’ın bu görevi Devlet Bakanlığı ile birlikte yürüteceğinin mesajını verdi. 
     Başbakan Erdoğan, AKP Grup toplantısındaki konuşmasında Ali Babacan’ın Başmazükereci olarak görevlendirilmesini, "Uzun bir süredir merak edilen bir konuyu burada açıklıyorum" diyerek açıkladı. Erdoğan, "AB’de Başmüzakereci olarak Devlet Bakanım Ali Babacan’ı görevlendiriyorum" dedi. 
     Erdoğan, "Daha kendisinin de bundan haberi yok yalnız" diyerek bu kararın çok gizli tutulduğunu ifade etti. 
     Erdoğan, "Bu süreci Ali Bey’le sürdüreceğiz. Hayırlı uğurlu olsun. Kendisiyle oturup konuşacağız. Bu süreci onunla beraber devam etireceğiz" dedi. Erdoğan, "Görev yükü arttı ama gençliğiyle, dinamizmiyle bu işi başaracağına inanıyoruz. Allah yardımcısı olsun" diye konuşarak Babacan’ın Başmüzakereciliği bakanlık göreviyle birlikte yürüteceğinin işaretini verdi. Babacan’n Başmüzakerici olduğuna ilişkin Erdoğan’ın açıklaması AKP millletvekillerinin alkışlarıyla karşılandı. 
     

     
</TEXT>
</DOC>
