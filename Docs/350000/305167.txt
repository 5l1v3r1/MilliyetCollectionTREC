<DOC>
<DOCNO> 305167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/10/son/sonspo17.html </URL>
<DATE> 2005/01/10/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
B.B. Ankaraspor, Asprilla ile resmen anlaştı... 
</HEADLINE>
<TEXT>

     Büyükşehir Belediyesi Ankaraspor'un Brezilyalı Asprilla ile her konuda anlaşmaya vardığı belirtildi. 
     Ankaraspor'da, teknik direktör Samet Aybaba'nın isteği üzerine transfer edilen Asprilla, resmi anlaşmanın ardından bu sabah takımla birlikte ilk antrenmanına çıktı. 
     19 Aralık'tan bu yana fazla idmana çıkmamış olan Brezilyalı futbolcuya yükleme yapılırken, Asprilla'nın teknik yönetim tarafından beğenildiği ve Ankaraspor'a büyük katkı sağlayacağı bildirildi. 
     Ankaraspor Teknik Direktörü Samet Aybaba, yeni transferlerin performansının kendisini çok memnun ettiğini belirterek, Musa, Şenol ve kaleci Jevric'in antrenman ve hazırlık maçı tempolarını beğendiğini kaydetti. 
     Takım olarak yeni transferlerle daha da güçlendiklerini ifade eden Aybaba, ayrıca Asprilla'nın transferine çok sevindiklerini açıkladı. 
     
     HEDEF İLK 10 TAKIM ARASINA GİRMEK 
     Samet Aybaba, takımının ikinci yarı hazırlıkların sürdürdüğü Mersin'de basına yaptığı açıklamada ikinci yarı hedeflerinin ligde ilk 10 takım arasına girmek olduğunu belirterek, şöyle konuştu 
     ''Hedefimiz bu sene ligi ilk 10 takım arasında bitirmek ama gelecek yılı sorarsanız, o zaman Ankaraspor daha farklı olacak ve Avrupa kupalarını hedefleyecektir'' dedi. 
     Öte yandan Ankaraspor, perşembe günü ikinci etap kamp çalışmaları için Antalya'ya geçecek. 
     
</TEXT>
</DOC>
