<DOC>
<DOCNO> 307752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/19/son/sondun13.html </URL>
<DATE> 2005/01/19/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Japonya 6.8 ile sallandı .. Doğudaki adalarda tsunami uyarısı 
</HEADLINE>
<TEXT>

     Japonya'nın doğu sahillerinde, merkez üssü deniz seviyesinin 10 kilometre altında bulunan 6.8 büyüklüğünde deprem olduğu bildirildi. 
     Sarsıntının can veya mal kaybına yol açıp açmadığına dair bir bilgi henüz verilmezken, meteoroloji yetkilileri, tsunami uyarısında bulundu. 
     Yetkililer, yaklaşık yarım metreye ulaşan dalgaların TSİ 09.30 civarında İzu adalarını vurabileceğini söylediler. 
     
     ALARM BİRKAÇ SAAT SÜRDÜ 

     Japonya'du bu sabah meydana gelen 6.8 büyüklüğündeki depremin ardından yayınlanan tsunami uyarısı, birkaç saat sonra kaldırıldı. 
     Japon Meteoroloji Ajansı, yerel saatle 15.11'de 08.11 Chiba sahilinden 200 kilometre açıkta meydana gelen depremin okyanus dibinde 10 kilometre derinde olduğunu duyurdu. 
     Sismik faaliyet nedeniyle İzu adası yakınında 50 santimetre yüksekliğinde deprem dalgaları oluşabileceği uyarısını yapan ajans, daha sonra yerel saatle 16 55'te TSİ 09 55 bu uyarıyı kaldırdı. 
     Meteoroloji ajansı, deprem nedeniyle can ve mal kaybı meydana gelmediğini bildirdi. 
     
</TEXT>
</DOC>
