<DOC>
<DOCNO> 323984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/16/son/sondun45.html </URL>
<DATE> 2005/03/16/ </DATE>
<TIME> 18.22 </TIME>
<AUTHOR>  </AUTHOR>
<HEADLINE>
Çin. "ABD Bölücülükle Mücadele Yasası'nı yanlış anladı" 
</HEADLINE>
<TEXT>

     Çin yönetimi, Ulusal Halk Meclisi'nde kabul edilen Devleti Bölme Girişimleriyle Mücadele Yasası'nın Amerikan yönetimince tam olarak anlaşılamadığını belirtti. 
     Çin Dışişleri Bakanlığı sözcüsü Liu Ciençao Jianchao basında yer alan açıklamasında, Amerikan yönetimin yasayı tam olarak anlamadığını ifade ederek, söz konusu yasanın barış yasası olduğunu ve Tayvan boğazının iki yakasındaki ilişkileriyle Asya Pasifik bölgesindeki istikrara katkıda bulunacağını söyledi. 
     Sözcü Liu, yasanın Çin ile Avrupa, ABD ve diğer ülkeler arasındaki ilişkileri de geliştireceği görüşünü dile getirdi. 
     Liu, ''Bunu anladıklarında böyle bir yasaya karşı çıkmaları için gerekçeleri kalmayacak'' diye konuştu. 
     ABD Beyaz Saray ve Dışişleri Bakanlığı yetkilileri tarafından yapılan açıklamalarda, Devleti Bölme Girişimleriyle Mücadele Yasası'nın Tayvan boğazında gerilimi artıracağı ve durumu daha da zorlaştıracağı ileri sürülmüştü. 
     
</TEXT>
</DOC>
