<DOC>
<DOCNO> 302018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/29/son/sonyas09.html </URL>
<DATE> 2004/12/29/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Belçika'da köpeğin ısırdığı kişinin iki bacağı kesildi 
</HEADLINE>
<TEXT>

     Belçika'da bir köpeğin saldırısına uğrayan 52 yaşındaki kadın, iki bacağı kesilerek ölümden kurtarıldı. 
     Herstal bölgesinde, Alphonse Xervelle 56 ve Juliette Dekens 52 çifti, dün gece, oğulları Michael'e 25 ait olan ve aynı evde yaşayan ''Rottweiler'' cinsi köpeğin saldırısına uğradı. 
     Savcılık, evin içinde hayvan ile karı-koca arasında ''çok kanlı bir boğuşma'' yaşandığını, daha sonra müdahele eden ambülans ve itfaiye ekiplerinin ''kanlar içinde bir apartman dairesi'' ile karşılaştıklarını açıkladı. 
     Açıklamada, çiftin ağır yaralı olarak ameliyata alındığı ve Dekens'in iki bacağının kesilmesi gerektiği belirtildi. 
     Saldırıdan sonra sakinleşen köpeğin ''uyutulduğu'' bildirildi. 
     Olay, Belçika'da ''vahşi köpek'' tartışmasını tekrar canlandırdı. 
     Belçika Ulusal İstatistik Entitüsü INS verilerine göre, 10 milyon nüfuslu ülkede resmi kayıtlı 1,1 milyon köpek ve 1,7 milyon kedi bulunuyor. Her yıl, 35 ila 50 bin kişi köpekler tarafından ısırılıyor. 
     Özellikle çocukların ve yaşlı insanların hedef oldukları köpek saldırılarına karşı önlem getiren yasalar bulunmaması tartışmalara neden oluyor. 
     
</TEXT>
</DOC>
