<DOC>
<DOCNO> 313648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/09/guncel/gun90.html </URL>
<DATE> 2005/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Bülent Ecevit ve Haiku 

16 yy.da ortaya çıkan, 5 7 5 heceli ve 3 dizeli Japon lirik şiir türüne "Haiku" deniyormuş. Genellikle mevsimlerle ya da yılın ilk ayı ile ilgili bir duyguyu ya da düşünceyi dile getiren, çoğu zaman Budizm, Taoizm ve yerel inançları simgeleyen, doğa imgeleri kullanan Haiku, Eski Başbakan Sayın Bülent Ecevit'in "Bir Şeyler Olacak Yarın" isimli kitabının yayımlanmasıyla birlikte gündeme geldi. Fakat gördüğümüz örnekler 5 7 5 ve 3 dize kuralına uymuyordu. Birini buraya alalım 

Bahar ne acayip ne acayip sorular 
İnsanın başına yağmada 
Bahar çiçekleri açmışsa hangi eller 
Sular onları şimdi 
Hiroşima'da 

Görüldüğü gibi, bu şiir kurala uymuyor. Diğer Haiku yazan Türk şairlerde de 5 7 5 göremedik. İşin uzmanı değiliz, belki o şart kalkmıştır. O yüzden de biz, kurala uyan birkaç tane yazmak ve Sayın Bülent Ecevit'in beğenisine sunmak istedik. Belki bundan sonraki kitabında kullanabilir. Kendisinin köklü edebiyat ve şiir sevgisini 
bildiğimiz için, kusurumuz varsa affına sığınıyoruz. İlk kez yazıyoruz da... Derin sevgi ve saygılarımızla... 

ANAYASA 
Başta atılan 
Sonbaharda bir kitap 
Sonu oldu bu ömrün 

SOBE 
Rahşan sen benim 
Uzatmaya gerek yok 
Dört mevsimimsin 

DERVİŞ 
Baharda zikri 
Kışta fikri de odur 
Kemal de değil 

İyi bir yalan, mükemmel bir hafıza gerektirir .. 
Dr. İsmet Salu 

Çifte standartlar enstitüsü 

Kavramların birbirine girdiği, akla karanın karışıp alaca bulaca olduğu ülkemizde, enteresan olaylar olmaya devam etmekte. Bir kurumun "hak" dediğine, öteki "guguk" diyebiliyor. Örnekleme yapalım. 
Yargıtay'a göre Eşlerin aralarındaki cinsel yaşamı, akraba ve arkadaş gibi üçüncü kişilere anlatması, boşanma nedeni. Çünkü, evlilik birliğini temelden sarsan bir davranış. Çiftin boşanması, yasaya uygun. 
Anlamı, kafa bulandırmayacak kadar net ve açık. Kocanızın başarısız cinsel performansını gidip de komşunuza ya da ablanıza vs.ye anlatırsanız, mahkeme de sizi çatır çatır boşar 
RTÜK'e göre Eşinizin her türlü sırrını, ama cinsel ama ahlaki ama başka şey... Ekrana çıkıp, bırakın 2-3 kişiyi, 2-3 milyon kişinin önünde, en küçük detayına kadar anlatırsanız ki "Kadın Programları" adı altında insana "Oha be, bu da anlatılır mı artık, ayıp be " dedirten yayınlarda yapılan budur bu olayın hiçbir cezai ehliyeti yoktur 

Ne 
"Geçen yıl benim başıma gelen pişmiş tavuğun başına gelmedi. Sanat filmlerinden insanlar sıkıldı. İnsanlar ya gülmek ya da korkmak istiyorlar. Bundan sonra sanat filmlerinde yokum. Zaten 20 yıldır sanat filmleri yapa yapa..." b b 
</TEXT>
</DOC>
