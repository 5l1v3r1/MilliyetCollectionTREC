<DOC>
<DOCNO> 317659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/22/son/sontur43.html </URL>
<DATE> 2005/02/22/ </DATE>
<TIME> 18.25 </TIME>
<AUTHOR>  </AUTHOR>
<HEADLINE>
Çocuk yuvasında sözlü taciz iddiası .. 
</HEADLINE>
<TEXT>

     Trabzon Sosyal Hizmetler İl Müdürlüğü yetkilileri, Çamlık Çocuk Yuvası'nda barınan abla ile kardeşine sözlü tacizde bulunduğu iddia edilen 2 kişi hakkında suç duyurusunda bulundu. 
     Alınan bilgiye göre, Sosyal Hizmetler İl Müdürlüğü yetkilileri, 0-6 yaş grubu çocukların barındığı Çamlık Çocuk Yuvası'na bir süre önce yerleştirilen S.T. 15 ile ablası M.T'ye 16 sözlü tacizde bulundukları iddia edilen 2 kişi hakkında Trabzon Cumhuriyet Başsavcılığı'na suç duyurusunda bulundu. 
     Tacizde bulunan kişilerin kimlikleri açıklanmadı. 
     Yalnız yaşayan abla ile küçük kız kardeş, Trabzon'un Akçaabat İlçesi Kavaklı Beldesi'nde yaklaşık 2 ay önce 9 kişinin tecavüzüne uğramış, kentte kendilerine yönelik bir sığınma evi bulunmadığı için Cumhuriyet Başsavcılığı'nın talebiyle Çamlık Çocuk Yuvası'na yerleştirilmişti. 
     Tecavüz olayının ardından cezaevine konulan 9 sanıktan 7'si, yaşları 18'den küçük olduğu için, çıkarıldıkları çocuk mahkemesince tahliye edilmişti. 
     
</TEXT>
</DOC>
