<DOC>
<DOCNO> 336985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/son/soneko16.html </URL>
<DATE> 2005/04/26/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Domates fiyatlarındaki artış sürüyor... 
</HEADLINE>
<TEXT>

     Kış mevsiminde seralarda yaşanan soğuğun etkisinin devam etmesi, domates fiyatlarının yükselmesine neden oluyor. 
     Antalya Büyükşehir Belediyesi Toptancı Hal Şube Müdürlüğü'nden alınan bilgiye göre, sıcaklıkların artmasıyla bazı sebze fiyatlarında düşüş yaşanıyor ancak kış mevsiminde soğuklardan etkilenen domatesin fiyatları ise artıyor. 
     Yetkililer, kış döneminde soğuklardan dolayı seralarda bitkilerin gelişiminde sorunlar yaşandığını, bunun da sıcakların artmasına rağmen devam ettiğini ve kaliteli domates temininde sıkıntı yaşandığını belirttiler. Kaliteli domates temininde sıkıntıya rağmen Rusya'ya ihracatın iyi gittiğini vurgulayan yetkililer, bunların da domates fiyatlarında artışa yol açtığını ve Antalya Toptancı Hali'nde domatesin kilogramının 1 YTL ve üzerinde işlem gördüğünü bildirdiler. 
     
</TEXT>
</DOC>
