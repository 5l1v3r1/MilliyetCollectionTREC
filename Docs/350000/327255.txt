<DOC>
<DOCNO> 327255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/26/yasam/ayas.html </URL>
<DATE> 2005/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
10 bilezik için cinayet 
</HEADLINE>
<TEXT>


Oğlu okuldan döndüğünde kapıyı açmayan Fadime Kılıç, evinde boğazı kesilmiş, bilezikleri alınmış halde bulundu. Zanlı kadın yakalandı 

MUTLU BOZDAĞ İstanbul 

Küçükçekmece, Kanarya Mahallesi Saka Kuşu Sokak 11 numaralı evde işlenen cinayet, önceki akşam okuldan dönen Samet Kılıç'ın 13 eve girememesi üzerine babasını aramasıyla ortaya çıktı. Seyyar satıcılık yapan baba Selahattin Kılıç, eve geldiğinde, eşi 2 çocuk annesi Fadime Kılıç'ı 39 mutfakta kanlar içinde buldu. Kılıç'ın öldüğü, kolundaki 10 bileziğin de alındığı anlaşıldı. Polisin evde yaptığı incelemelerde boğuşma izlerine rastlanılırken, Kılıç'ın parmaklarında da kadın saçı bulundu. 

'Çocuğum için yaptım' 
Samet Kılıç, öğle saatlerinde bir kadının eve geldiğini söyleyince, Merter'de oturan Münise Şahin'i gözaltına aldı. Kılıç'ın 6 bileziği de, Şahin'in "Çocuğumun tedavisi için bozduruyorum" diyerek sattığı kuyumcudan geri alındı. Şahin'in ifadesinde, ailevi nedenlerden dolayı aramızda tartıştık, mutfaktan bıçağı alıp saldırdı, boğuşurken yaralandı" dediği öne sürüldü. 


</TEXT>
</DOC>
