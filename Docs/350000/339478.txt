<DOC>
<DOCNO> 339478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/04/son/sondun15.html </URL>
<DATE> 2005/05/04/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Schröder'in Türkiye ziyaretine Alman basını ne yazdı 
</HEADLINE>
<TEXT>

     BBC 

      Alman basınında, bugün Başbakan Gerhard Schröder'in Türkiye ziyaretine geniş yer verildi. 
     Der Tagesspiegel, Türkiye'deki Hristiyanların sorunlarının Schröder'in gündeme getireceği konular arasında olduğunu yazıyor ve şu yorumda bulunuyor 
     "Türkiye'nin, dini özgürlük dışında, Avrupa normalarının uygulanmasından bu denli uzak olduğu başka bir konu neredeyse yok. 
     Başbakan Schröder'in ziyaret etmek istediği İstanbul'daki patrikhane, tüm dünyadaki 330 milyon Ortodoks Hristiyanın dini merkezi. 
     Ancak Türkiye'de bir futbol klübünden daha az hakka sahip. 
     Türkiye eğer AB'e girmek istiyorsa, din ile devlet arasındaki ilişkileri yeniden düzenlemek zorunda." 
     
     Die Tageszeitung Erdoğan milliyetçi çizgiye kaydı 
     Die Tageszeitung ise Başbakan Erdoğan'ın milliyetçi bir çizgiye kaydığını savunuyor. 
     Erdoğan'ın parti içinden, vatandaşlarından ve Avrupa Birliği'nden gelen eleştirilere maruz kaldığını yazan gazetesi endişelerini şöyle aktarıyor 
     "Erdoğan'ın yeni koşullar karşısında gergin olması anlaşılabilir. Ancak Başbakan acilen değişmesi gereken bir zihniyet sergiliyor." Gazete özellikle Erdoğan'ın Türkiye'de geçtiğimiz haftalarda tırmanan milliyetçi histeri karşısında takındığı tavrı da eleştiriyor 
     "Buna modern bir Avrupa devleti vizyonuyla karşı çıkması gerekirken önce sessiz kaldı, sonra ise milliyetçiliğin liderliğini üstlendi." 
     
</TEXT>
</DOC>
