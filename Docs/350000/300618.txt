<DOC>
<DOCNO> 300618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/24/son/sonspo10.html </URL>
<DATE> 2004/12/24/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
NBA... Suns, sahasında Grizzlies'i 109-102 yendi... 
</HEADLINE>
<TEXT>

     ABD Profesyonel Basketbol Ligi'ne NBA TSİ sabaha karşı yapılan 3 maçla devam edildi. 
     Phoneix Suns, sahasında Memphis Grizzlies'i 109-102 yenmeyi başardı ve ligde çıktığı 26 maçta 23 galibiyet alarak NBA tarihinin en iyi başlangıç yapan 2. takımı oldu. 
     Üst üste 10. maçını kazanan Suns, 1995-1996 sezonunda Micheal Jordan'lı kadrosuyla 41 galibiyet ve 3 yenilgi alarak sezona başlayan Chicago Bulls'un ardından 2. sırayı aldı. 
     Suns'ta Amare Stoudemire, 30 sayı ve 11 ribauntla double-double yaparak takımının en skorer oyuncusu oldu. 29 sayı, 7 ribaunt ve 4 asistlik performans sergileyen Shawn Marion'un yanı sıra 17 sayı ve 14 ribauntla double-double yaparak oynayan Steve Nash'te galibiyete katkı sağladılar. Memphis Grizzlies'te Mike Miller, 22 sayı ve 7 ribauntluk performansıyla takımının en skorer ismi olurken, 21 sayı ve 9 ribauntla double-double kaçıran Jason Williams gibi 19 sayı ve 7 ribauntla oynayan Pau Gasol da yenilgiyi engelleyemedi. 
     
     HEAT, KİNGS'İ 109-107 YENDİ 
     Doğu Konferansı Güneydoğu Grubu'nda lider durumda bulunan Miami Heat, deplasmanda ligin güçlü takımlarından Sacramento Kings'i 109-107 yenmeyi başardı. 
     Heat'e sezon başında transfer olan dev pivot Shaquille O'Neal, 40 dakika forma giydiği maçta 25 sayı ve 10 ribauntla double-double yaptı. 22 sayı, 8 ribaunt ve 10 asistle double-trible kaçıran Dwyane Wade'in yanı sıra Eddie Jones, 21 sayı, 3 ribaunt ve 5 asistle oyunu tamamladı. 
     Bu sezon sahasında 3. yenilgisini alan Kings'te ise 26 sayıyla takımının en skorer oyuncusu olan Chris Webber ile birlikte Mike Bibby 21 sayı, Predrag Stojakoviç ise 19 sayı attı ancak takımlarının yenilgisini engelleyemediler. 
     Ligde sabaha karşı yapılan bir diğer maçta San Antonio Spurs, kendi sahasında Minnesota Timberwolves'ı 96-82 yendi. 
     
</TEXT>
</DOC>
