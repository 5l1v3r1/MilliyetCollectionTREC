<DOC>
<DOCNO> 306467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/14/son/soneko44.html </URL>
<DATE> 2005/01/14/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Arçelik'ten 10 kg kapasiteli çamaşır makinesi... 
</HEADLINE>
<TEXT>

     Arçelik, dünya pazarındaki en büyük kapasiteli yıkama makinelerinden biri olan 5980 model 10 kilogramlık çamaşır makinesini tüketicilerin kullanımına sundu. 
     Arçelik'den yapılan açıklamada, Arçelik'in, 2004 yılında pazara sunduğu ve taşıdıkları patentlerle dünyada ilk olma özellikleri bulunan 7-3,5 kilogram kapasiteli çamaşır makinelerinden sonra 10 kilogram kapasiteli çamaşır makinesi ile bu ürün serisini tüm ihtiyaçlara cevap verecek şekilde tamamladığı belirtildi. 
     Açıklamada, 10 kilogram kapasiteli çamaşır makinesinin, bir defada daha fazla çamaşır yıkayabilme imkanı vererek hem enerjiden hem de zamandan tasarruf sağladığı ifade edildi. 
     1200 devir ve çift su girişli çamaşır makinesinin, direct-drive motoru sayesinde dayanıklı ve sessiz kullanım, ayrıca su püskürtme sistemiyle daha iyi yıkama performansı sağladığı kaydedilen açıklamaya göre, makinenin diğer teknolojik özellikleri arasında, hassas yıkama ortamı sağlayan yıkama topları, büyük-tek parçalar için özel geliştirilmiş battaniye programı, sesli ikaz sistemi, elde yıkama programı, 170 derece açılabilen 40 santimetrelik büyük yükleme ağzı, akıllı kontrol sistemi, kalan zamanı gösterme ile çocuk kilidi de bulunuyor. 
     Açıklamada, tavsiye edilen satış fiyatı 2 bin 200 YTL olan Arçelik 10 kilogram kapasiteli çamaşır makinesinin, peşin fiyatına beş taksitle satın alınabildiği belirtildi. 
     
</TEXT>
</DOC>
