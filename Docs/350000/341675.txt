<DOC>
<DOCNO> 341675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/son/sonyas09.html </URL>
<DATE> 2005/05/11/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Murat Varol'un tahliye talebi reddedildi, Nefise Karatay ağladı 
</HEADLINE>
<TEXT>

     Soner KOCAER ANTALYA DHA 

      MANKEN Nefise Karatay'ın karşılıksız çek’ suçundan bir ay önce tutuklanan sevgilisi Murat Varol’un yargılanmasına başlandı. Eğlence yeri işletmecisi Varol'un tahliye talebi kabul edilmedi. 
     Karşılıksız çek suçundan hakkında açılan davaya katılmadığı gerekçesiyle gıyabında tutuklama kararı bulunan Murat Varol, Nisan ayında uçakla geldiği Antalya Havalimanı'nda gözaltına alınmış ve sevkedildiği nöbetçi mahkemece tutuklanmıştı. 
     Yaklaşık 1 aydır Antalya E Tipi Kapalı Cezaevi'nde tutuklu bulunan Murat Varol, bugün Antalya 2'nci Ağır Ceza Mahkemesi'nde yargılanmaya başlandı. Tahliye talebinde bulunan Varol'un bu isteği reddedildi. 
     Bu arada manken Nefise Karatay'ın dün Antalya Adliyesi'ne gelerek sevgilisiyle görüşmek için izin istediği, ancak izin verilmeyince ağlayarak adliyeden ayrıldığı öne sürüldü. 
     
</TEXT>
</DOC>
