<DOC>
<DOCNO> 323833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/14/son/sonyas19.html </URL>
<DATE> 2005/03/14/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Bu boşanma davası çok konuşulacak 
</HEADLINE>
<TEXT>

     Boeing uçak şirketinin eski yönetim kurulu başkanı Harry Stonecipher'ın 50 yıllık eşi Joan Stonecipher boşanma davası açtı. 
     18 yaşında Harry Stonecipher ile evlenen 68 yaşındaki Joan Stonecipher'in davayı, eşinin aynı şirkette görevli bir kadınla ilişkisi olması nedeniyle açtığı belirtiliyor. 
     Harry Stonecipher, ''ilişki skandalı'' açığa çıktıktan sonra yaklaşık bir hafta önce Boeing firması yöneticiliğinden istifa etmek zorunda kalmıştı. 
     Bayan Stonecipher, Chicago'nun Cook bölgesinde açtığı boşanma davasında mesleğini ev kadını olarak kaydettirdi ve kocasının iş imkanları nedeniyle yüksek miktarda nafaka talep etti. 
     Harry Stonecipher, Boeing üst yöneticisi CEO olarak şirket hisselerinin değerini yüzde 52 oranında artırmış, ancak aynı şirkette çalışan bir kadınla ilişkisi olduğunun ortaya çıkmasından sonra, şirketin saygınlığının korunması için yapılan baskılar nedeniyle 6 Mart'ta istifa etmişti. 
     
</TEXT>
</DOC>
