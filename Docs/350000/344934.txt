<DOC>
<DOCNO> 344934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/23/yasam/ayas.html </URL>
<DATE> 2005/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Zihin bilgisayara indirilebilecek 
</HEADLINE>
<TEXT>


Yeterince parası olanlar, 45 yıl sonra zihnini bilgisayara yükleyerek, ölümsüzlük yolunda ilk adımı atabilecek 

DIŞ HABERLER SERVİSİ 

İngiltere'nin iletişim devi British Telecom'un BT gelecek öngörülerinde bulunan "futurology" biriminin başkanı Ian Pearson, 21. yüzyılın ortalarına doğru insan zihninin süper bilgisayarlara indirilebileceğini açıkladı. Bu sayede ölüm, insan için büyük bir sorun olmayacak. Pearson'un The Observer gazetesine yaptığı açıklamaya göre, yakın gelecekte bilgisayarlar da bilince ve duygulara sahip olacak. Bu gelişme, hayatımıza birçok yenilik getirecek. Örneğin uçaklar tehlike anında yolcular kadar, belki daha fazla korkacak. 

'Gelişmeler çok hızlı' 
Pearson'a göre 2050 yılında yeteri kadar zenginseniz, zihninizi bilgisayara indirmeye yarayan teknolojiyi satın alabileceksiniz. Zengin değilseniz, bu teknolojinin yaygınlaşmasını yani 2075 - 2080'i beklemeniz gerekecek. Pearson, "Bu konuda çok ciddiyiz. Teknolojinin ilerleme hızı bu. 45 yıl bilgi teknolojisinde çok uzun bir zamandır" dedi. 

PlayStation örneği 
Pearson, yakın gelecekte teknolojinin sağlayacağı imk nları örneklemek için Sony'nin oyun konsolu PlayStation serisini örnek gösterdi. Pearson, PlayStation 3'ün bir önceki versiyondan 35 kat daha güçlü olmasını hatırlattı. 



</TEXT>
</DOC>
