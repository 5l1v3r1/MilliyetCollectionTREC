<DOC>
<DOCNO> 347181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/30/son/sonsiy04.html </URL>
<DATE> 2005/05/30/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
HSYK bir hakimi ihraç etti 
</HEADLINE>
<TEXT>

     Hakimler ve Savcılar Yüksek Kurulu HSYK , halen Şırnak’ta görev yapan, eski Dinar Hakimi Mustafa Güngör’ün meslekten ihracına karar verdi. 
     AA muhabirinin aldığı bilgiye göre, Adalet Bakanlığı Teftiş Kurulu’nun Mustafa Güngör hakkında başlattığı soruşturma karara bağlandı. 
     Güngör hakkındaki soruşturmanın, "Dinar’da Seçim Kurulu Başkanlığı yaptığı sırada, yerel seçimlerde usulsüz işlemler yapma ve seçilen belediye başkanları ile muhtarlardan mazbatalarını verme karşılığında hediye aldığı" iddiasıyla başlatıldığı bildirildi. 
     Teftiş Kurulu’nun raporunu inceleyen HSYK, Hakimler ve Savcılar Kanunu uyarınca Mustafa Güngör’ün meslekten ihracına karar verdi. 
     Güngör, bu kararın yeniden incelenmesini talep edebilecek, bu talebi de HSYK görüşecek. 
     Yeniden inceleme talebinde karar değişmezse Güngör, 12 kişiden oluşan İtirazları İnceleme Kurulu’nu itiraz edebilecek. 
     Bu itiraz da reddedilirse HSYK’nın Mustafa Güngör hakkındaki ihraç kararı kesinleşecek. 
     
</TEXT>
</DOC>
