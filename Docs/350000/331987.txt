<DOC>
<DOCNO> 331987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/10/son/sonspo13.html </URL>
<DATE> 2005/04/10/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Gençlerbirliği 0 - Samsunspor 0 
</HEADLINE>
<TEXT>

     Birinci Süper Futbol Ligi'ndeki Gençlerbirliği-Samsunspor maçı golsüz sona erdi. 
     Oyuna Atilla Birlik'i solda, Ali Tandoğan'ı sağda oynatarak başlayan Gençlerbirliği'nde teknik direktör Ziya Doğan, Atilla Birlik'i bu kanatta aksaması üzerine, oyundan çıkardı. Atilla'nın yerine İsmail'i oyuna alan Doğan, bu futbolcuyu Uğur'un yerine defansta, Uğur'u ise Atilla'nın yerinde oynatmaya başladı. Gençlerbirliği, bu oyuncu değişikliğinden sonra Samsunspor kalesinde daha etkili ataklar geliştirdi. 
     Konuk Samsunspor ise daha çok kendi yarı alanında kabul ettiği bir oyun sergiledi. Samsunspor zaman zaman kontrataklarla rakip kalede gol aradı, ancak muvaffak olamadı. 
     14. dakikada Ali Tandoğan'ın sağ taraftan ceza alanına ortaladığı topa Youla'nın kafa vuruşunda meşin yuvarlak üstten auta çıktı. 
     25. dakikada Celil'in Gençlerbirliği ceza yayı üzerinden attığı sert şutta meşin yuvarlak kalenin yanından dışarı çıktı. 
     28. dakikada Uğur'un sol taraftan uzak direğe ortaladığı topu Ali Tandoğan kafayla müsait durumdaki Mustafa'ya indirdi. Bu futbolcu göğsünde yumuşattığı topa yakın mesafeden çok kötü vurunca takımının mutlak bir gol pozisyonunu harcadı. 
     35. dakikada Samsunspor ceza alanında yaşanan karambolde kaleci Shorunmu'nun yumrukla uzaklaştırmak istediği top Mustafa'nın önünde kaldı. Bu futbolcunun sert vuruşunda top auta çıktı. 
     Karşılaşmanın ilk yarısı golsüz tamamlandı. 
     
     İKİNCİ YARI 

     49. dakikada Skoko'nun pasında topla ceza alanı içinde buluşan Ali Tandoğan'ın, penaltı noktasına gönderdiği topa Mustafa rövaşata vurdu. Meşin yuvarlak Youla'ya çarparak döndü, ancak dönen topu savunma uzaklaştırdı. 
     61. dakikada Samsunspor ceza alanı çizgisi üzerinde Youla'nın indirdiği topa Skoko çok sert vurdu. Ancak meşin yuvarlak az farkla auta gitti. 
     70. dakikada Ali Tandoğan'ın sağ taraftan ceza alanı yayına ortaladığı topa Mustafa kafayı vurdu. Meşin yuvarlak kalenin üstünden auta çıktı. 
     81. dakikada Skoko, kendi kaptığı topla Samsunspor ceza yayı üzerine dek gitti. Bu futbolcunun attığı sert şutta, topu kaleci Shorunmu son anda parmaklarıyla dokunarak kornere çeldi. 
     88. dakikada çalımlarla ceza alanına giren Uğur'un ortasında, topa altıpas içinde Youla kafayı vurdu. Ancak meşin yuvarlak üstten auta çıktı ve karşılaşma golsüz sona erdi. 
     
     KÜNYE 

     

Stat 19 Mayıs. Hakemler Metin Aydoğan x, Bahattin Duran xx, Serkan Ok xx. Gençlerbirliği Ömer xx, Uğur xxx, Ümit xx, El Saka xxx, Erkan xx, Atilla x Dk. 43 İsmail x , Skoko x, Ayman xx, Ali Tandoğan xxx Dk. 84 Hakan , Mustafa xx Dk. 87 Mehmet , Youla xx. Samsunspor Shorunmu xx, El Yasa xx, Kenan xx, Petkov xx, Ayari xx Dk. 57 Caner x , Musa xx Dk. 69 Volkan x , Ercan xx Dk. 83 Erkan , Ergin xx, Muhammed xx, Celil xx, Ivanov x. Sarı kartlar Dk. 45 Ayari Samsunspor , Dk. 48 Erkan, Dk. 55 Youla Gençlerbirliği .      
</TEXT>
</DOC>
