<DOC>
<DOCNO> 307422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/18/son/sondun06.html </URL>
<DATE> 2005/01/18/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Pentagon 'kaçıyor', Hersh 'kovalıyor' 
</HEADLINE>
<TEXT>

     ABD'li gazeteci Seymour Hersh'ün ABD'nin İran'da gizli operasyonlar yürüttüğü haberiyle ilgili tartışmalar sürüyor. Pentagon haberin hatalarla dolu olduğu için güvenilirliğini kaybettiğini ileri sürdü. Hersh ise, Pentagon'un açıklamasını 'kaçamak' olarak niteledi. 
     "Bush yönetimi İran'ın nükleer ve kimyasal tesisleri ile roket atış rampalarının yerlerini öğrenmek için gizli keşif operasyonları düzenliyor. Olası bir hava saldırısı için hazırlık yapıyor. Irak'taki tüm kargaşaya rağmen İran planı devam ediyor. Sanırım İran'da gerçekten bir şeyler yapabilme şansları olduğunu düşünüyorlar. Bir sonraki adım kesinlikle İran." 'ABD yönetiminin gilzi keşif operasyonu' haberini kamuya duyuran tanıdık bir isim Seymour Hersh. Yani Irak'taki Ebu Garib skandalını ortaya çıkaran, ABD'li askerlerin Iraklı tutuklulara yaptığı işkenceyi, kötü muameleyi dünyaya gösteren isim. 
     İsrail'in, Kuzey Irak'ta Kürtlerle işbirliği içinde operasyonlar yaptığı, Kürtlere askeri eğitim verdiği yolundaki çok tartışılan haberler de, Pulitzer ödüllü ABD'li gazeteci Seymour Hersh tarafından duyurulmuştu. 
     
     'İç kaynaklar'dan gelen bilgi 
     Hersh belli ki yine çok konuşulacak, yankı bulacak istihbarata sahip. Ortadoğu'nun önemli kartlarından İran'da ABD'nin çok yakında harekete geçeceğini söylüyor Hersh ve bu konudaki bilgilerin kendisine 'iç kaynaklar' tarafından ulaştırıldığını belirtiyor. 
     
     "Faaliyetler geçen yazdan beri sürüyor" 
     Hersh'e göre ABD yönetiminin İran faaliyetleri geçen yazdan beri devam ediyor. ABD'li gazetecinin CNN International'ın Late Edition programında aktardıkları çok önemli 
     "ABD'li yetkililer, olası bir saldırı için geniş kapsamlı bir plan hazırlığında ve bu bildiğimizden çok daha detaylı, büyük bir şey..." 
     
     "Üç düzineden fazla tesis hedefte" 
     Seymour Hersh, Late Edition'daki iddialarını The New Yorker dergisinde de detaylandırıyor. Hersh'e göre ABD, üç düzineden fazla İran tesisini hedefliyor. Bu hedefler akıllı füzelerle ve kısa dönemli komanda saldırılarıyla yok edilebilir. 
     Hersh, CNN'de sorulan 'kaynaklarınız ne kadar güvenilir, manipüle edilme ihtimalinizi değerlendiriyor musunuz' sorusuna, "bunu değerlendirdim. Ve cevabım 'hiç sanmıyorum' oldu" diyor. 
     
     "Bir daha utanç yaşamamak için" 
     Hersh'ten bir önemli not daha... Irak'ta kitle imha silahları bulunamaması ve bir şey çıkmayacağı anlaşılınca savaş gerekçesi silahların aranmasına son verilmesi, Washington'ın tekrar yaşamak istemediği bir durum. 
     Hersh, İran'da yürütülen gizli operasyonların amacının da böylesi bir utancı bir daha yaşamamak için düzenlendiğini savunuyor. 
     
     'Neo-Con'lar iş başında 
     ABD yönetiminde Hersh'ün deyişiyle, 'İran işini gerçekten halletmek isteyenler' var. Seymour Hersh, bu isimleri ABD Savunma Bakanlığı Pentagon'daki 'yeni muhafazakar' sivil liderler olarak tanımlıyor. 
     Yani Savunma Bakanı Rumsfeld, Savunma BAkanı Wolfovitz, Savunma Bakan Yardımcılarından Douglas Feith, Hersh'ün işaret ettiği isimler. 
     
     "10 ülkede daha gizli operasyonlar" 
     ABD yönetiminin hamleleri İran'la sınırlı değil. ABD Başkanı Bush, komando gruplarının ve özel birliklerin Ortadoğu ve Güney Asya'daki 10 ülkede şüpheli terörist hedeflere düzenlediği gizli operasyonları da onayladı. 
     
     Pentagon 'kaçamak yanıtlar' veriyor 
     Hersh'ün anlattıklarına ABD yönetiminin tepkisi ise şöyle Beyaz Saray'ın İletişim Sorumlusu Dan Barlett, makaledeki iddaların asılsız ve hatalarla dolu olduğunu söylemekle yetiniyor. 
     
</TEXT>
</DOC>
