<DOC>
<DOCNO> 317515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/22/son/sondun52.html </URL>
<DATE> 2005/02/22/ </DATE>
<TIME> 22.47 </TIME>
<AUTHOR>  </AUTHOR>
<HEADLINE>
İtalyan gazeteciler Irak'tan çekiliyor 
</HEADLINE>
<TEXT>

     İtalyan hükümetinin güvenlik uyarısından sonra İtalyan gazeteciler Irak'tan ayrılmaya başladı. 
     İtalya Dışişleri Bakanlığı'ndan bir yetkili, Reuters ajansına yaptığı açıklamada, Irak'ta bulunan tahminen 20 kadar gazetecinin bir kısmının bu ülkeden ayrıldığını kalanların da ayrılmakta olduğunu belirtti. 
     İtalyan hükümeti, Irak'ta görev yapan İtalyan gazetecilere ve diğer yurttaşlarına güvenlik nedeniyle ülkeyi terk etmeleri uyarısında bulunmuştu. 
     Bağdat'taki İtalyan Büyükelçiliği'nden bir yetkili, medyaya tehditler bulunduğunu, bu tehditlerin özellikle 4 İtalyan gazeteciye yönelik olduğunu söylemişti. 
     Irak'ta bu ayın başında İtalyan gazeteci Giuliana Sgrena kaçırılmış, geçen yıl ise İtalyan gazeteci Enzo Baldoni kaçırıldıktan sonra öldürülmüştü. 
     
</TEXT>
</DOC>
