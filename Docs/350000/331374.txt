<DOC>
<DOCNO> 331374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/08/son/sondun22.html </URL>
<DATE> 2005/04/08/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Monaco Prensesi Caroline'nin kocası hastanede, durumu ciddi 
</HEADLINE>
<TEXT>

     Monaco Prensesi Caroline'in kocası Hannover Prensi Ernst-August'un pazartesi günü hastaneye kaldırıldığı ve durumunun ''ciddi'' olduğu bildirildi. 
     Aileye yakın kaynaklar, pankreasından rahatsız olan Prens'in Monaco'daki Prenses Grace tıp merkezine kaldırıldığını belirtti. 
     
     YOĞUN BAKIMDA 

     Monaco Prensesi Caroline'in kocası Hannover Prensi Ernst-August'un reanimasyon servisine kaldırıldığı bildirildi. 
     Prense yakın kaynaklar, durumu ciddi olan prensin komada olmadığını, bununla birlikte reanimasyon servisine kaldırıldığını söyledi. 
     Pankreasından rahatsız olan ve pazartesi günü Monaco'daki Prenses Grace tıp merkezine kaldırılan 51 yaşındaki Prens Ernst-August, 6 Nisan'da ölen Monaco Prensi Rainier'nin büyük kızı Prenses Caroline'in kocası. Ocak 1999'da evlenen çiftin aynı yıl doğan bir kızları var. 
     Prenses Caroline'in babası Monaco Prensi Rainier, uzun süren bir rahatsızlık döneminden sonra 6 Nisan'da hayata veda etmişti. 


     
</TEXT>
</DOC>
