<DOC>
<DOCNO> 337486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/son/sontur13.html </URL>
<DATE> 2005/04/27/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Deredeki balıklara ateş ederken, kendini vurdu 
</HEADLINE>
<TEXT>

     ESKİŞEHİR, DHA 

      ESKİŞEHİR’de derede gördüğü balıklara ateş eden 85 yaşındaki Mustafa Çekin, yanlışlıkla kendisini bacağından vurunca yaralandı. 
     Yakacık Köyü’nde oturan 7 çocuk ve 28 torun sahibi Mustafa Çetin, camide sabah namazını kıldıktan sonra dere kenarında dolaşırken suda yüzen balıkları gördü. Çekin, bunun üzerine yanında taşıdığı tabancamla balıklara ateş etmek istedi. Tabanca tutukluk yapınca Çekin, nedenini anlamak için silahı kontrol etmek istedi. Birden ateş alan silah Çekin'i bacağından yaraladı. Silah sesi üzerine gelen köylüler yaralı Mustafa Çekin'i Eskişehir Devlet Hastanesi'ne götürdü. 
     Hastaneye ameliyata alınan Çekin, polise verdiği ifadede, Bacağımdan yaralanınca sinirlenip tabancayı dereye attımö dedi. Jandarma yaptığı araştırmada derede tabancayı bulamadı. Soruşturma devam ediyor. 
     
</TEXT>
</DOC>
