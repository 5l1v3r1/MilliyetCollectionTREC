<DOC>
<DOCNO> 308491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/22/son/sontur15.html </URL>
<DATE> 2005/01/22/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
16 yaşında 39. kez hırsızlıktan yakalandı... 
</HEADLINE>
<TEXT>

     Adapazarı'nda 16 yaşındaki O.L, 39. kez hırsızlıktan yakalandı. 
     AA muhabirinin aldığı bilgiye göre, Semerciler Mahallesi'nde Sevgi Kalyoncu 'nun 40 evine giren O.L, ev sahibinin fark etmesi üzerine yanındaki kuru sıkı tabancayla havaya ateş ederek kaçtı. Olayın ardından arama başlatan polis, O.L'yi, evden çaldığı 2 metre altın zincir, 3 adet altın yüzük, 1 küpe ve bir miktar parayla birlikte İtfaiye Caddesi'nde yakaladı. 
     Soruşturmada, sanığın daha önce 38 ayrı hırsızlık suçundan kaydı bulunduğu öğrenildi. 
     Emniyetteki sorgulamasının ardından Sakarya Adliyesi'ne sevk edilen O.L, gazetecilerin soruları üzerine, 8 yaşından beri hırsızlık yaptığını söyledi. 
     Hırsızlık yapmaya giderken uçucu madde kokladığını belirten O.L, ''İstesem hırsızlığı bırakırım. Ama bırakmak istemiyorum. Son işimde 2.5 milyarlık altın çaldım. O parayla bir araç alarak hurdacılık yapmak istiyordum ama olmadı, yakalandık. İş bulursam hırsızlığı bırakırım'' dedi. 
     O.L, çıkarıldığı nöbetçi mahkeme tarafından tutuksuz yargılanmak üzere serbest bırakıldı. 
     
</TEXT>
</DOC>
