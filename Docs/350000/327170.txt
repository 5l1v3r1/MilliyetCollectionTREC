<DOC>
<DOCNO> 327170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/25/son/sonyas13.html </URL>
<DATE> 2005/03/25/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Monaco Prensi Rainer yoğun bakımda... 
</HEADLINE>
<TEXT>

     Monaco Prensi Rainier'in, halen yoğun bakımda solunum cihazına bağlı olduğu belirtildi. 
     Monaco Sarayı sözcüsü Armand Deus, kalp ve böbrek yetmezliğinin ardından yoğun bakıma kaldırılan Prens Rainier'in sağlık durumunda değişiklik olmadığını söyledi. 
     81 yaşındaki Prens Rainier, akciğerlerinde enfeksiyon nedeniyle 15 gün kalp-göğüs merkezinde tedavi altına alınmış, salı günü durumunun ağırlaşması üzerine yoğun bakım servisine aktarılmıştı. 
     Dünyanın en uzun süre tahtta kalan hükümdarlarından biri olan Prens, 1956'da da Amerikalı film yıldızı Grace Kelly ile yaptığı evlilikle dünyanın gözlerini ülkesine çevirmişti. Kelly, 1982 yılında bir trafik kazasında hayatını kaybetmişti. Prens Rainier'in Kelly ile evliliğinden çocukları Veliaht Prens Albert ile Prenses Caroline ve Prenses Stephanie bulunuyor. 
     
</TEXT>
</DOC>
