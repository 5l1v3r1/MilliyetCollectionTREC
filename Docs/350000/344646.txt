<DOC>
<DOCNO> 344646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/21/son/sontur17.html </URL>
<DATE> 2005/05/21/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Adapazarı'nda öğrenci eylemi... 
</HEADLINE>
<TEXT>

     Adapazarı’nda, Sakarya Üniversitesi öğrencisi bir grup, bahar şenlikleri sırasında başka bir grubun saldırısına uğradıkları iddiasıyla protesto gösterisi yaptı. 
     Atatürk Bulvarı’nda toplanan öğrenciler taşıdıkları pankart ve dövizlerle slogan atarak Atatürk Kültür Merkezi önüne geldi. 
     Burada, grup adına açıklama yapan öğrenci Erkal Özcan, üniversitedeki bahar şenlikleri sırasında başka bir grubun saldırısına uğradıklarını ve arkadaşlarının tartaklandığını öne sürdü. 
     Saldıranlar hakkında suç duyurusunda bulunduklarını belirten Özcan, "Arkadaşlarımıza saldıranlar, ABD ve Avrupa emperyalizminin karşısında susup, insan hak ve özgürlükleri ihlal edilirken seyreden ve tüm bunlara rağmen vatanın savunuculuğuna soyunanlardır" dedi. 
     Protesto gösterisi olaysız sona erdi. 
     
</TEXT>
</DOC>
