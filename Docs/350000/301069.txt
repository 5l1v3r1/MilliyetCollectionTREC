<DOC>
<DOCNO> 301069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/26/son/sondun22.html </URL>
<DATE> 2004/12/26/ </DATE>
<TIME> 21.39 </TIME>
<AUTHOR>  </AUTHOR>
<HEADLINE>
Güney Asya'da deprem... Kızılhaç, Kızılay'ı yardıma çağırdı 
</HEADLINE>
<TEXT>

     Uluslararası Kızılhaç-Kızılay Federasyonu, Güney Asya'daki felaketin yaralarının sarılması için acil yardım çağrısında bulundu. 
     Merkezi Cenevre'de bulanan federasyonun Asya Pasifik Şube Müdürü Siman Missiri, ilk etapta 6,5 milyon dolar yardım gerektiğini, ihtiyaçların tam olarak belirlenmesiyle bu çağrının yenileneceğini belirtti. 
     Kendi fonundan ilk etapta 870 bin dolar ayırdığını açıklayan federasyon, Sri Lanka'daki depremzedeler için yarın bölgeye tıbbi yardım gönderileceğini kaydetti. 
     BM İnsani İşler Koordinasyon Bürosu da kurtarma çalışmaları için Sri Lanka'ya 50 bin dolar ve ihtiyaçların tespiti için bir ekip göndereceğini açıkladı. 
     Tayland'da 20 vatandaşının kayıp olduğunu, bazılarının ise yaralandığını bildiren İsrail ise Sri Lanka'ya 6 doktor göndereceğini, burada kendi vatandaşlarına yardım için kamplar kurulacağını bildirdi. 
     ABD, İngiltere, Fransa, Almanya, Hollanda, Avusturya ve İtalya, Venezüella ve Yunanistan da bölgeye yardım göndereceğini açıklayan ülkeler arasında. 
     Avrupa Birliği de öncelikle ''hayati ihtiyaçların'' karşılanması için bölgeye 3 milyon euro yardım yapacağını açıklamıştı. 
     
</TEXT>
</DOC>
