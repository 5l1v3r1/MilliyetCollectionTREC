<DOC>
<DOCNO> 342254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/13/son/sonspo13.html </URL>
<DATE> 2005/05/13/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Dünya Kupası elemeleri... Angola-Cezayir maçı ertelendi... 
</HEADLINE>
<TEXT>

     Dünya Kupası Afrika Elemeleri’nde yapılacak Angola-Cezayir maçı Angola’da ortaya çıkan Marburg virüsü nedeniyle ertelendi. 
     Uluslararası Futbol Federasyonları Birliği’nden FIFA Angola Futbol Federasyonu’na gönderilen mektupta, Dünya Kupası Afrika Elemeleri 4. 
     Grup’ta yeralan Angola ve Cezayir’in Angola’nın başkenti Luanda’da 5 Haziran tarihinde yapacakları maçın ölümcül Marburg virüsü nedeniyle ileri bir tarihe ertelendiği bildirildi. 
     Angola’nın kuzeyinde yüzlerce kişinin ölümüne neden olan salgının, maçın yapılacak olduğu tarihte de ortaya çıkmasından korkulması nedeniyle 2 ülke arasında yapılacak karşılaşmanın 17 Ağustos tarihine alınmasına karar verildiği kaydedildi. 
     FIFA mektubunda, salgının kontrol altına alınmaması durumunda maçın tarafsız bir sahaya alınabileceğine de değinildi. 
     Öte yandan Angola Futbol Federasyonu konuyla ilgili olarak FİFA’yı eleştirirken, salgının ortaya çıktığı yerin merkezinin maçın oynanacağı stada çok uzak olduğunu, dolayısıyla maçta kimsenin virüsten etkilenmesinin söz konusu olmadığını bildirdi. 
     Angola, eleme grubunda lider Nijerya’nın 2 puan gerisinde 2. 
     sırada yer alırken, son 6 maçını kaybeden Cezayir grup sonuncusu durumunda bulunuyor. 
     
</TEXT>
</DOC>
