<DOC>
<DOCNO> 333376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/14/son/sonsiy25.html </URL>
<DATE> 2005/04/14/ </DATE>
<TIME> 20.04 </TIME>
<AUTHOR>  </AUTHOR>
<HEADLINE>
Aykan ''Bazıları Trabzon'u laboratuvar olarak değerlendirmek istiyor'' 
</HEADLINE>
<TEXT>

     AK Parti Trabzon Milletvekili Asım Aykan, bazılarının Trabzon'u laboratuar olarak değerlendirmek istediğini ileri sürdü. 
     Aykan, Trabzon'daki olaylarla ilgili yaptığı yazılı açıklamada, kentin olayları en az zararla geçmesini bildiğini belirterek, emeği geçen yetkililere teşekkür etti. 
     Trabzon'daki milli hassasiyetin, ülke aleyhine kanalize edilmek istendiğini savunan Aykan, şunları kaydetti 
     ''Bazıları Trabzon'u laboratuar olarak değerlendirmek istiyor. Asırların oluşturduğu kentli olma bilinciyle oyuna gelmediğimizi, bu filmi daha önce seyrettiğimizi, bilinçli hareketlerimizle herkese gösterdik. Ancak şehrimiz, yeniden bilek güreşine sahne kılınmak, bugünkü zemin üzerine yeni senaryolar sahneye konmak istenebilir. Çok uyanık olmak zorundayız. Trabzon sergileyeceği bilinçli tavrıyla ülkemize de yol gösterici olmaya devam etmelidir.'' 
     
</TEXT>
</DOC>
