<DOC>
<DOCNO> 304625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/08/son/sondun20.html </URL>
<DATE> 2005/01/08/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Endonezya'da çocukları kaçakçılıktan korumak için kamplar kurulacak 
</HEADLINE>
<TEXT>

     Endonezya hükümetinin, deprem kurbanı çocukları insan kaçakçılarından ve suç çetelerinden korumak amacıyla özel kamplar kuracağı bildirildi. 
     Kadınları Güçlendirme Bakanı Meutia Hatta, hükümetin ayrıca UNICEF işbirliğiyle özellikle ailelerini ya da çocuklarını kaybeden kadınlar için merkezler kuracağını söyledi. 
     Meutia, Aceh bölgesinde toplam 20 merkez kurulacağını, bu merkezlerde özel eğitimli gönüllü 380 uzmanın görev yapacağını kaydetti. 
     Bakanlık yetkililerinden Rahmet Sentika, ellerinde bölgede çocuk kaçakçılığı yapıldığına dair bilgi olmadığını, ancak bundan emin olmak için çalışma sürdürdüklerini belirtti. 
     Çocuk kaçakçılarının tsunami felaketinin yarattığı karmaşadan yararlanmasından endişe eden Endonezya yetkilileri, 16 yaşın altındaki çocukların ülkeden ayrılmasını geçici olarak yasaklamıştı. 
     
</TEXT>
</DOC>
