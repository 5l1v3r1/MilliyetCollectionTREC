<DOC>
<DOCNO> 341321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/10/son/sontur21.html </URL>
<DATE> 2005/05/10/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Camilerde bildiri dağıtan 9 Hizb-Ut Tahrir üyesi tutuklandı 
</HEADLINE>
<TEXT>

     Camilerde yasadışı örgüt adına bildiri dağıttıkları bildirilen 12 kişiden 9’u tutuklanarak cezaevine gönderildi. 
     Geçen hafta Cuma namazından sonra camilerde yasadışı Hizb-Ut Tahrir örgütünün bildiri dağıtacağı istihbaratının alınması üzerine, 30’a yakın camide uygulama yapıldı. Cuma namazının ardından Altındağ 
     ve Keçiören’deki çeşitli camilerde söz konusu örgüt adına bildiri dağıtan 12 kişi gözaltında alındı. Gözaltına alınan bu kişiler, Ankara Emniyet Müdürlüğü Terörle Mücadele Şube Müdürlüğü’nde 3 gün sorgulandı. Sorgulamalarının ardından savcılığa sevk edilen 12 kişi, tutuklanma talebiyle 11. Ağır Ceza Mahkemesi’ne gönderildi. Bu kişilerden Uğur Aslankoç, Bayram Sağnak, Salih Elvan, Mevlüt Taşdelen, Vedat Karagöz, Yakup Helvacı, Tevfik Çiçek, Murat Traş ve Murat Alvasan tutuklanarak cezaevine konuldu. 
     
</TEXT>
</DOC>
