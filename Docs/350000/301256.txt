<DOC>
<DOCNO> 301256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/27/son/soneko03.html </URL>
<DATE> 2004/12/27/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Borsa beklenti arıyor 
</HEADLINE>
<TEXT>

     Geçtiğimiz hafta yeni rekorların kırıldığı ve yüzde 0.73 oranında yükselişin yaşandığı borsada bu hafta yabancı yatırımcıların yokluğunda çok sert hareketler beklenmiyor. 
     Endeksin muhtemel hareket aralığını 24 bin-25 bin olarak tahmin eden uzmanlar, 24 binin altına inlimesi durumunda düşüşün hızlanabileceğini belirtiyorlar. 
     Bu hafta borsanın gündeminin zayıf olduğuna dikkat çekilirken, özellikle 17 aralık sonrası haber akışının da azalması nedeniyle piyasada beklenti yaratmakta zorluk çekiliyor. Bunun yanında Noel tatili öncesinde yabancı yatırımcıların da piyasada olmaması nedeniyle borsada işlem hacmi düşerken, endeks dar bir aralıkta hareket ediyor. 
     Bu hafta euro dolar paritesi ile birlikte doların yurtiçindeki hareketinin takip edileceğini ifade eden uzmanlar, ayrıca yarın açıklanması beklenen asgari ücretin de piyasanın takibinde olduğunu belirtiyorlar. 
     
</TEXT>
</DOC>
