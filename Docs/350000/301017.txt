<DOC>
<DOCNO> 301017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/26/spor/spo07.html </URL>
<DATE> 2004/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Şahin umutlu 
</HEADLINE>
<TEXT>



'Yasa uygulanıyor' 
DEVLET Bakanı ve Başbakan Yardımcısı Mehmet Ali Şahin, son birkaç haftadır tribün ve sahalarda iyileşme işaretleri görüldüğünü dile getirdi. Şahin, "İnşallah ikinci yarıdan itibaren her şey güzel olacak. Sanıyorum şiddet yasasına muhalefetten sadece seyircilere dönük olarak 250 milyar liraya yakın ceza kesilmiş. 300'e yakın insan bu cezaya muhatap olmuş. Aslında bunlara gerek kalmadan her şey yoluna girsin diye bekledik, ama olmadı" diye konuştu. 

'Çok önemli yıl' 
ŞAHİN, 2005 yılının Türkiye açısından çok önemli bir yıl olduğuna da dikkat çekti. Devlet Bakanı, "Öncelikle Avrupa Birliği ile ilgili müzakereler başlayacak. Bununla ilgili olarak 31 fasıl var. Yani 31 merdiven var. Bu kolay değil. Zorlukların olacağını biliyoruz. Tabii ki 2005 yılı sporda da Türkiye'yi Dünya gündemine taşıyacak. Şampiyonlar Ligi finali, Formula 1 yarışları, İzmir'deki üniversite oyunları gibi organizasyonları önemsiyoruz" dedi. 


</TEXT>
</DOC>
