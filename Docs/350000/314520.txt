<DOC>
<DOCNO> 314520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/11/son/sontur18.html </URL>
<DATE> 2005/02/11/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Fransız turist çift, esrar aleminde basıldı 
</HEADLINE>
<TEXT>

     Sefa KARACAN DHA 

      ANTALYA'nın Alanya İlçesi'ne bağlı Konaklı Beldesi'nde esrar alemi yapan Fransız Laurence Suzanne Sylvie 30 ile Tunuslu eşi Riad Lafhas 25 ve Mustafa Kara 24 jandarma tarafından yakalandı. 
     Konaklı Beldesi Jandarma ekipleri, bir evde esrar alemi düzenlendiği ihbarı üzerine dün sabaha karşı baskın düzenledi. Baskın sonucu evde bulunan Fransız Laurence Suzanne Sylvie ve Tunuslu eşi Riad Lafhas ile Mustafa Kara gözaltına alındı. 
     Evde ve zanlıların üst aramasında, bir miktar esrar maddesi bulundu. 3 zanlı, ifadelerinin ardından adliyeye sevk edildi. Üzerinde esrar maddesi bulunan Laurence Suzanne Sylvie ile Mustafa Kara mahkeme tarafından tutuklanırken, Riad Lafhas tutuksuz yargılanmak üzere serbest bırakıldı. 
     İki hafta önce eşiyle birlikte Fransa'dan turist olarak Alanya'ya gelen Laurence Suzanne Sylvie, Mustafa Kara ile birlikte Alanya Kapalı Cezaevi'ne gönderilirken, Riad Lafhas'ın ise sınırdışı edilerek, ülkesine gönderileceği öğrenildi. 
     
</TEXT>
</DOC>
