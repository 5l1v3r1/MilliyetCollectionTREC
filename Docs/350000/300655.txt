<DOC>
<DOCNO> 300655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/24/son/sontur08.html </URL>
<DATE> 2004/12/24/ </DATE>
<TIME> 03.15 </TIME>
<AUTHOR>  </AUTHOR>
<HEADLINE>
'Kepçe kulakları' yakalattı 
</HEADLINE>
<TEXT>

     Neşet KARADAĞ DHA 

      ADANA'da gasp ettiği 52 yaşındaki nakliyatçı Basri Ataş tarafından, büyük kulaklarından teşhis edilen 31 yaşındaki Uğur Gönen, 30 yıl hapis cezasına mahkum oldu. Geçen duruşmada Basri Ataş kendini 9 kez bıçakladıktan sonra cep telefonu ile kamyonetini gasp eden Uğur Gönen'i mahkemede, "Bu kepçe kulaklı adam beni gasp etti'' dedi. 
     Adana 5'inci Ağır Ceza Mahkemesi'nde görülen davanın dün yapılan duruşmasına adam öldürmeye tam teşebbüs ve gasp suçlarından tutuklu yargılanan Uğur Gönen hazır bulundu. Mahkeme heyeti, Uğur Gönen'e gasp suçundan 16 yıl, adam öldürmeye teşebbüs suçundan 14 yıl olmak üzere toplam 30 yıl hapis cezası verdi. 
     Geçen duruşma sanık Uğur Gönen, gasp ettiği Basri Ataş'la yüzleştirilmişti. Ataş, "Kepçe kulaklarından tanıdım. Beni arı kovanlarını almak için köye götürüp sonra kafama sopayla vurdu, bıçakla öldürmek istedi. Aylarca komada yattım. Eşim Sabriye başıma gelenlere üzülüp 3 ay önce hayatını kaybetti'' demişti. 
     6 Eylül 2003 tarihinde, kamyonetiyle nakliyatçılık yapan Basri Ataş, müşteri olarak aldığı Uğur Gönen ile Karaisalı İlçesi'ne bağlı Dörtler Köyü'nden arı kovanlarını getirmek için 35 milyon liraya anlaşmıştı. Köyde Gönen, Ataş'ın 9 yerinden bıçaklamış, öldüğünü sanarak bırakmıştı. Gönen kamyoneti ve aracı gasp etmişti. 
     
</TEXT>
</DOC>
