<DOC>
<DOCNO> 321023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/05/son/soneko08.html </URL>
<DATE> 2005/03/05/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta... 
</HEADLINE>
<TEXT>

     Uluslararası borsalarda geçen hafta, ABD Doları'nın İsviçre Frangı dışında önemli paralar karşısında gerileyişi sürdü. 
     ABD Çalışma Bakanlığı'nın cuma günü yaptığı açıklamada, ülke ekonomisinde Şubat ayı tarım dışı istihdamın 262 bin olduğunu duyurması, analistlerce ''sürpriz'' olarak değerlendirildi. 
     Son 4 ayın en yüksek seviyesinde gelen tarım dışı istihdam rakamlarıyla ilgili ekonomistler, ABD'nin 225 bin yeni iş yaratmasını bekliyordu. 
     ABD'de istihdam rakamının yüksek açıklanmasına rağmen ortalama saat başı kazancın 15.90 dolarda sabit kalması, enflasyon korkusunun bir süreliğine gündemden kalkmasını sağladı. 
     Son verilerle yatırımcıların ABD hazine kağıtlarına ve hisse senetlerine ilgisi artarken dolara yeterli destek gelmedi. Avrupa'dan gelen kötümser ekonomik verilere rağmen dolar, önemli paralar karşısında gerilemeyi sürdürdü. 
     Analistler, ABD'nin Şubat ayı için açıkladığı 262 bin istihdam rakamının beklentilerin üzerinde olmasına rağmen dolara destek için yetersiz kaldığını belirtiyor. 
     Uluslararası döviz piyasasında bazı önemli para birimleri karşısında ABD Doları'nın haftaya başlangıç ve hafta sonu kapanış kapanış değerleri şöyle oldu 
     
     
PARA BİRİMİ CUMA PAZARTESİ Japon Yeni 104.79 105.16 İsviçre Frangı 1.1687 1.1626 Kanada Doları 1.2324 1.2386 
     Avrupa döviz piyasasında haftaya 1.3240 dolardan başlayan avro, cuma kapanışta 1.3241 dolara yükseldi. 
     Londra'da haftaya 1.9184 dolardan başlayan İngiliz Sterlini ise cuma günkü kapanışını 1.9214 seviyesinden gerçekleştirdi. 
     
     ALTIN FİYATLARI 
     Uluslararası borsalarda geçen hafta, emtia fiyatlarının aksine altın fiyatlarında düşüş hakimdi. Altın, Zürih hariç önemli borsalarda haftayı düşüşle tamamladı. 
     Bazı borsalarda altının onsu, pazartesi ve cuma kapanışları itibariyle şöyle 
     
     
BORSA CUMA PAZARTESİ New York 434.20 434.90 Londra 433.30 434.10 Zürih 433.85 433.00 Hong Kong 429.45 432.95 
     
     PETROL FİYATLARI REKORU ZORLADI 
     Kış mevsimi sona ermesine rağmen Kuzey Amerika ve Avrupa'da sıcaklıkların genelde mevsim normallerinin altında kalması, uluslararası borsalarda geçen hafta petrol fiyatlarının rekor seviyelerde seyretmesini sağladı. 
     Çin başta olmak üzere talep hızla artarken ve fiyatlar yükselirken Petrol İhraç Eden Ülkeler Örgütü'nün OPEC gelişmelere kayıtsız kalması, borsalarda spekülatif işlemlerle karlarını artırma peşinde koşan spekülatif fonların işini kolaylaştırdı. 
     New York Borsası'nda hafta içinde 55.20 dolara ulaşarak geçen yıl 25 Ekim'de görülen 55.67 dolarlık rekor seviyeye oldukça yaklaşan ABD hafif petrolünün varili, bu seviyeden biraz gerileyerek cuma günü haftayı .47 dolardan tamamladı. 
     Böylece haftaya 51.49 dolardan başlayan ABD hafif petrolünde beş günlük artış 1.98 dolar oldu. Hafif petrolde son 4 haftada kaydedilen değer artışı ise yüzde 18'i geçti. 
     Londra Uluslararası Petrol Borsası'nda işlem gören Brent petrolü ise haftaya 49.61 dolardan başlangıç yaptı. Salı günü dolara ulaşarak tarihinin en yüksek seviyesinden satılan Brent, cuma gününü 51.70 dolardan tamamladı. Böylece Brent petrolündeki haftalık artış ise 2.09 dolar oldu. 
     
     MENKUL KIYMET BORSALARI 
     New York Borsası'nda özellikle cuma günü açıklanan istihdam verileriyle yatırımcılar alışlarını yoğunlaştırdı. 
     Dow Jones sanayi endeksi, haftayı Haziran 2001'den bu yana en yüksek seviyesi olan 10,940.55 puandan tamamladı. Dow Jones endeksinde haftalık artış ise yüzde 1'e binde 9.1 yakın oldu. 
     Nasdaq teknoloji endeksi ise yüzde 0.25 değer kazandığı haftayı 2,070.61 seviyesinden tamamladı. 
     New York'ta ABD merkez bankası FED'in kademeli faiz artırımı politikasını sürdüreceği beklentisi, alımların daha çok banka hisselerinde yoğunlaşmasını sağladı. Petrol fiyatlarındaki yükseliş de bazı enerji hisselerine olumlu yansıdı. Teknoloji hisselerini bünyesinde toplayan Nasdaq ise, şirketlerle ilgili beklentilerin çok olumlu olmamasıyla Dow Jones'un gerisinde kaldı. 
     Diğer büyük borsalardan Tokyo'da Nikkei endeksi, 214.8 puan yüzde 1.84 yükseldiği haftayı, 1 Temmuz 2004 tarihinden bu yana en yüksek seviyesi olan 11,873.05 puandan tamamladı. 
     Önemli Avrupa borsalarından Londra, Frankfurt ve Paris'in üçü de geçen haftayı yükselişle tamamladı. 
     Londra Borsası'nda FTSE 100 endeksi, özellikle BP ve Shell gibi petrol hisselerine gelen alımlarla, 29.5 puan yükseldiği haftayı 5,036.3 puandan tamamladı. 
     Frankfurt Borsası'nın DAX endeksi de geçen hafta 74.88 puan yükselerek cuma gününü 4423.52 puandan kapattı. 
     Paris Borsası'nın temel göstergesi Cac-40 endeksi ise 57.01 puan değer kazandığı haftayı 4091.58 puandan tamamladı. 
     
</TEXT>
</DOC>
