<DOC>
<DOCNO> 310562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/29/son/sonspo26.html </URL>
<DATE> 2005/01/29/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
TBL... Beşiktaş 87 - Pınar Karşıyaka 79 
</HEADLINE>
<TEXT>

     Türkiye Basketbol Ligi'nde Beşiktaş, Pınar Karşıyaka'yı 87-79 yendi. 
     Karşılaşmanın ilk dakikalarında Nedim ile üst üste sayılar bulan Beşiktaş, 6. dakikayı 11-7 önde geçti. El Amin'e, Lowe ile her alanda yakın savunma uygulayan Pınar Karşıyaka, Faruk'un 3 sayılık basketleriyle rakibini yakaladı ve 7. dakika içinde 12-11 öne geçti. Ancak toparlanan Beşiktaş, ilk periyodu 18-16 önde kapadı. Bu periyotta siyah-beyazlılarda Nedim 12, Karşıyaka'da ise Faruk 10 sayı üreterek, takımlarının sayı yükünü çektiler. 
     İkinci periyoda hızlı başlayan konuk ekip, etkili savunma yapıp, Murtacan ile üst üste basketler üreterek, 12. dakikayı 22-18 önde geçti. Haluk'un etkili oyunu ve skora katkısıyla yeniden oyundaki üstünlüğü ele geçiren siyah-beyazlılar, 15. dakikada 8 sayılık farka 34-26 ulaştı. Konuk ekip, Muratcan'ın basketleriyle farkı kapamaya çalıştıysa da ilk yarı Beşiktaş'ın 39-34 üstünlüğüyle tamamlandı. 
     İkinci yarı iyi başlayan Beşiktaş, ilk yarıda sayı üretemeyen El Amin'in de skora katkısıyla iyi savunma yapıp, hücumda da kolay sayılar bularak farkı giderek açmaya başladı. Pınar Karşıyaka'nın önemli oyuncularının faul problemine girmesinden de iyi yararlanan siyah-beyazlılar, 25. dakikayı -38 önde kapadı. El Amin bu periyotta 14 sayıya imza atarken, siyah-beyazlılar 3. çeyreği 19 sayı farkla 67-48 önde bitirdi. 
     Son periyotta oldukça rahat bir oyun ortaya koyan Beşiktaş, karşılaşmadan 87-79 galip ayrıldı. 
     
     KÜNYE 

     

Salon BJK Akatlar. Hakemler Engin Kennerman xx, Ozan Çakar xx, Ali Özyurt xx. Beşiktaş El Amin xxx 16, Bekir xx, Mouring xxx 13, Nedim xxx 19, Ellis xxx 11, Haluk xxx 19, Erkan xx 4, Tolga xx 5, Murat xx, Umutcan x, Eren x. Pınar Karşıyaka Muratcan xxx 31, Lowe x 3, Faruk xx 15, Onur x, Holman xx 16, İnanç x 2, Akins xx 7, Ümit x 2, Mehmet x 3. 1. Periyot 18-16. Devre 39-34 Beşiktaş lehine . 3. Periyot 67-48. 5 Faulle Çıkanlar 28.47 Onur, 31.20 Lowe, 38.16 Holman Pınar Karşıyaka .      

     
</TEXT>
</DOC>
