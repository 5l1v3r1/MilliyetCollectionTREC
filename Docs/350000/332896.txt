<DOC>
<DOCNO> 332896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/13/son/sondun49.html </URL>
<DATE> 2005/04/13/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Fransız-Alman TV'si Ermeni tartışmasına Türkiye'den konuk çağırınca... 
</HEADLINE>
<TEXT>

     Türkiye'nin Paris Büyükelçiliği, Fransız ve Alman ortak televizyon kanalı ARTE'nin bu akşam yayınlayacağı, sözde Ermeni soykırımının tartışıldığı programa Türkiye'den konuk çağrılmamasına sert tepki gösterdi. 
     Büyükelçilik tarafından Fransız ve Türk basın mensuplarına gönderilen mektupta, Türk uzmanlarının da programa katılarak görüşlerini açıklamalarına imkan verilmesi yolunda yapılan önerinin ARTE yönetimi tarafından kabul edilmemesi eleştirildi. 
     ''Tarihin siyasetçiler tarafından tekrar yazılamayacağı'' vurgulanan mektupta, ''bu konuda yapılacak araştırmaların sadece bilimsel verilere dayanması gerektiği'' hatırlatıldı. 
     Türkiye'de Başbakan Recep Tayyip Erdoğan ve ana muhalefet lideri Deniz Baykal'ın konuyla ilgili açıklamalarına atıfta bulunulan mektupta, Türkiye'nin ilgili ülkelerde arşivlerin açılarak incelenmesi yolundaki önerisine dikkat çekildi. Açıklamada, Türk uzmanlarına söz hakkı verilmemesinin adil bir tutum olmadığı vurgulandı. 
     
</TEXT>
</DOC>
