<DOC>
<DOCNO> 325708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/22/dunya/dun02.html </URL>
<DATE> 2005/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Hıristiyanlığa geçen Müslümanlara iltica umudu 
</HEADLINE>
<TEXT>



Avustralya'ya iltica talebiyle kaçak olarak giren, ancak bu talepleri reddedilerek 3 yıldan beri gözetim altında tutulan 30 İranlı ve Iraklı Müslüman sığınmacıdan bazıları 2 hafta önce Hıristiyanlığa geçince durumlarının yeniden değerlendirileceği açıklandı. 
Göçmen Bakanlığı Sözcüsü Amanda Vanstone, Hıristiyanlığı kabul eden kaçakların dosyalarının yeniden incelenmesi kararı alınırken, bu kişilerin ülkelerindeki durumun da göz önünde bulundurulduğunu söyledi. Hıristiyanlığı seçen İranlıların ülkelerine dönmeleri durumunda idam cezasına çarptırılma riski bulunduğu belirtilirken, Avustralya Başbakanı John Howard, Hıristiyanlığı seçen sığınmacıların özel bir muameleye tabi tutulmayacaklarını bildirdi. 


</TEXT>
</DOC>
