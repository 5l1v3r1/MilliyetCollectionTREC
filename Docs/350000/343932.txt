<DOC>
<DOCNO> 343932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/19/son/sondun04.html </URL>
<DATE> 2005/05/19/ </DATE>
<TIME> 07.00 </TIME>
<AUTHOR>  </AUTHOR>
<HEADLINE>
Bush, zayıf kaldıklarını kabul etti 
</HEADLINE>
<TEXT>

     ABD Başkanı George W. Bush, Irak’ta savaşın ardından bu ülkenin yeniden yapılandırılmasından sorumlu Amerikan sivil personelinin yetersiz kaldığını kabul ederek, bundan sonra kriz bölgelerine kısa sürede gönderilecek sivil görevlilerin yetiştirilmesine ağırlık verileceğini söyledi. 
     Bush, Uluslararası Cumhuriyetçi Enstitüsü adlı kuruluşta yaptığı konuşmada, "Irak deneyimimizden edindiğimiz derslerden biri şu 
     askeri personelimiz, dünyanın herhangi bir yerinde kısa sürede görevlendirilebiliyor. Aynı durum, Amerikan hükümetine bağlı sivil görevliler için geçerli değil" dedi. Başkan Bush, bu durumun telafisi için, bundan sonra savaşlar veya devrimlerin ardından kriz durumundaki ülkelere yardım için kısa sürede gönderilmeye hazır sivil Amerikalı görevlilerin yetiştirilmesine ağırlık verileceğini söyledi. Bush, bunun için bütçede ödenek ayrılmasını planladığını belirtti. ABD, bazı çevrelerce, Irak işgalinin ardından bu ülkenin yeniden imarını sağlayacak planlara ve personele sahip olmamakla suçlanıyor. 
     
</TEXT>
</DOC>
