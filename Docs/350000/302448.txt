<DOC>
<DOCNO> 302448 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/01/son/sontur10.html </URL>
<DATE> 2004/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
9 aylık kızını boğarak öldürdü 
</HEADLINE>
<TEXT>

     Konya'da bir kadın, birlikte yaşadığı kişiden olan 9 aylık kızını boğarak öldürdü. 
     Alınan bilgiye göre, Sancak Mahallesi'nde oturan Hatice T. 23 , birlikte yaşadığı kişiden hamile kaldı. Yaklaşık 9 ay önce dünyaya getirdiği kız bebeğe ''Ceren'' ismini veren Hatice T, beraber yaşadığı kişinin, ''Ben bu çocuğu kabul etmiyorum'' demesi üzerine bunalıma girdi. 
     Ağabeyinin evinde oturan ve çevresindekilere küçük kızı hakkında, ''Bana bir şey olursa büyüyünce kötü yola düşer'' dediği belirtilen Hatice T, küçük Ceren'i boğarak öldürdü. Eve gelen Hatice C'nin ağabeyi, durumu polise bildirdi. 
     Hatice C'nin gözaltına alındığı, olayla ilgili soruşturma başlatıldığı bildirildi. 
     Hatice C'nin, daha önce de birkaç kez bileklerini keserek intihar etmeye çalıştığı belirtildi. 
     
</TEXT>
</DOC>
