<DOC>
<DOCNO> 307311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/17/son/sonyas05.html </URL>
<DATE> 2005/01/17/ </DATE>
<TIME> 06.00 </TIME>
<AUTHOR>  </AUTHOR>
<HEADLINE>
''Oscar habercisi'' Altın Küre ödülleri sahiplerini buldu 
</HEADLINE>
<TEXT>

     Bu yıl 62'incisi verilen Golden Globe Altın Küre Ödülleri Kaliforniya, Beverly Hills'te düzenlenen bir törenle sahiplerini buldu. 
     ''The Aviator'' drama dalında en iyi film seçilirken, komedi dalında ise 'Sideways'' Altın Küre Ödülü'ne layık görüldü. 
     Ayrıca, Ray Charles'ın hayatını konu alan ''Ray'' filmindeki rolüyle Jamie Foxx, ''Million Dolar Baby'' filmindeki rolüyle Hilary Swank, ''Being Julia'' filmindeki rolüyle Annette Bening ve ''The Aviator'' filmindeki rolüyle ise Leonardo DiCaprio ödül almaya hak kazandılar. 
     Daha önce yönettiği ''Unforgiven'' filmiyle Oskar Ödülü kazanan Clint Eastwood, ''Million Dollar Baby'' filmiyle de en iyi yönetmen seçilerek ''Altın Küre Ödülü'ne layık görüldü. Çeşitli filmlerde oynadığı rollerle beş kez Altın Küre Ödülü alan ünlü komedyen Robin Williams'a ise ömür boyu başarı ödülü verildi. 
     27 Şubat'ta düzenlenecek Oskar Ödülleri töreninde hangi filmlerin ve oyuncuların ödül alacağına dair bir öncü haber niteliğinde görülen ''Altın Küre Ödülleri'', yaklaşık 6 bin seçmeni bulunan Oskar ödülleriyle mukayese edildiğinde son derece düşük sayıda üyesi yaklaşık 90 üye bulunan Hollywood Yabancı Basın Derneği tarafından veriliyor. 
     NBC televizyonu tarafından canlı yayınlanan ödül töreninde ''Altın Küre Ödülü''nü almaya hak kazanan film ve sanatçıların listesi şöyle 
     
     SİNEMA DALINDA 

     
</TEXT>
</DOC>
