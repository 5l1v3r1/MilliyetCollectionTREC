<DOC>
<DOCNO> 308621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/23/son/sondun06.html </URL>
<DATE> 2005/01/23/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Irak'ta bir Brezilyayı rehin alındı... 
</HEADLINE>
<TEXT>

     Irak'ta ''Mücahit Tugayları'' adlı grup, bir Brezilyalıyı rehin aldığını duyurdu. 
     El Cezire televizyonunda yayınlanan video kasette, bir Amerikan şirketine yönelik saldırıda, bir İngiliz ile bir başka Brezilyalıyı öldürdüklerini belirten grup, Joao Jose Vasconcelos Jr adına düzenlenmiş kimlik kartını göstererek, bu Brezilyalının ellerinde olduğunu duyurdu. Ancak, söz konusu kişi ekranda gösterilmedi. 
     Örgüt, eylemi El Kaide örgütüne bağlı Ensar El Sünnet örgütüyle birlikte yaptıklarını kaydetti. 
     Amerikalı ve Brezilyalı yetkililer, Norberto Odebrecht adlı Brezilya şirketinin bir elemanının çarşamba günü Irak'ın kuzeyinde kaçırıldığını bildirdi. 
     
</TEXT>
</DOC>
