<DOC>
<DOCNO> 343088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/16/son/sontur34.html </URL>
<DATE> 2005/05/16/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
Kuyumcuda kuru sıkı tabanca düellosu .. 
</HEADLINE>
<TEXT>

     İzmir’in Buca İlçesi’nde, kuyumcuya girerek tezgahta duran işyeri sahibi kadını kuru sıkı tabancayla tehdit ederek altınları isteyen kişi, kuyumcu kadının da aynı özellikteki tabancayı doğrultması üzerine saldırgan kaçtı. 
     Alınan bilgiye göre, Buca 637 4 sokakta bulunan As Kuyumculuk’a giren bir kişi, işyeri sahibi Ayşegül Dayanar’a 10 milyar liralık alışveriş yapacağını belirtip, kendisine indirimde bulunup bulunamayacağını sordu. 
     Pazarlığın ardından ayrıldığı kuyumcuya 15 dakika sonra dönen kişi, kuru sıkı tabir edilen tabancayı çıkararak, Ayşegül Dayanar, oğlu Kubilay ve ablasına doğrulttu, vitrindeki altınları kendisine vermesini istedi. 
     Ayşegül Dayanar, bunun üzerine tezgahın altında duran aynı özellikteki tabancayı çıkararak, soyguncuya doğrulttu. Saldırgan, Dayanar’ın ablasının bağırması üzerine de önce Dayanar’ın elinde bulunan silahı aldıktan sonra koşarak işyerinden kaçtı. 
     Dayanar’ın alarma basması üzerine olay yerine gelen polis, belirlediği eşkal üzerine zanlıyı yakalamak için çalışma başlattı. 
     Polis, işyerinde bulunan güvenlik kamerası görüntülerini incelemek üzere Asayiş Şube Müdürlüğü’ne götürdü. 
     
</TEXT>
</DOC>
