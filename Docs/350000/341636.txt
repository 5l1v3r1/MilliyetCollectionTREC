<DOC>
<DOCNO> 341636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/son/sontur28.html </URL>
<DATE> 2005/05/11/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Binici ve at kömürleşti, arkasında oturan kurtuldu 
</HEADLINE>
<TEXT>

     Mehmet AYDIN MUŞ, DHA 

MUŞ’un Varto İlçesi'ne bağlı Karaköy’de 19 yaşındaki Taner Çelik, merada otlayan hayvanlarını getirmek için at üzerinde giderken, üzerlerine yıldırım düşmesi sonucu atıyla birlikte yanarak öldü, arkasında oturan 11 yaşındaki amcasının oğlu Sedat Çelik ise kurtuldu. Atın yanında giden tayına da bir şey olmadı. Askere gitmeye hazırlanan Taner Çelik'in ölümü köyde büyük üzüntü yarattı. 
     Geçen pazartesi günü öğle saatlerinde köyden 3 kilometre uzaklıktaki merada otlayan hayvanları getirmek için atıyla yola çıkan Taner Çelik, , yanına gelen amcasının oğlu Sedat Çelik’i de ısrarı üzerine atın arkasına aldı. Yanlarında hoplaya zıplaya koşan, atın 5 gün önce dünyaya getirdiği tayla birlikte yolan çıkan iki amcaoğlu, köyden 1 kilometre kadar uzaklaştı. Bu sırada yağmur başladı ve çakan şimşekle birlikte yıldırım düştü. Atın başına doğru düşen yıldırım, hayvanla birlikte ön tarafta bulunan Taner Çelik’i bir anda kömür haline getirdi. Atın arkasında oturan ve neye uğradığını şaşırarak yere yuvarlanan Sedat Çelik’le, atın yanında koşan tayına ise birşey olmadı. 
     
     TAY ANNESİNDEN AYRILMADI 

     At üzerinde neşe içinde giderken, gözlerinin önünde amcasının oğlu ve atın kömür haline gelmesiyle şoke olan Sedat Çelik, olayın etkisinden uzun süre kurtalamadı. 
     Karaköy İlköğretim Okulu dördüncü sınıf öğrencisi Sedat Çelik, bir kilometrelik yolu yürüyüp köye döndü ve yakınlarına ağlayarak olayı haber verdi. Dili tutulur’ endişesi ile su içirilen Sedat Çelik, yaşadığı dehşeti anlatırken Üzerine bindiğimiz at sanki bir anda alev aldı. Gökyüzünden gelen alev, Taner abiyle birlikte atı yaktı. Birlikte yere düştük. Kalktığımda sadece elimde bir acı vardı. Kömür haline gelen Taner abiye sarıldım, yalvardım ama bana ses vermediö diye konuştu. 
     Olay yerine giden köylüler, Taner Çelik ile atın yanmış cesetleri ile karşılaştı. Beş günlük tayın ise annesinin cesedinin yanından ayrılmadığı dikkati çekti. Askere gitmeye hazırlanırken yıldırım çarpması sonucu ölen Taner Çelik, köyde düzenlenen törenle toprağa verildi. 
     Karaköy Muhtarı Baki Kılıçaslan, Köyümüzün gençlerinden birini kaybettik. Çok üzgünüz. Bu olay unutucak cinsten değil. Olay yerinden tayı getirmek büyük bir mesele oldu. Annesinin başından bir türlü ayrılmak istemiyordu. Atı, kazdığımız bir çukura gömdük. Tayı da kucağımıza alarak köye getirdik. Şimdi hayvan çok mahsun ve üzgün duruyorö dedi. 
     
</TEXT>
</DOC>
