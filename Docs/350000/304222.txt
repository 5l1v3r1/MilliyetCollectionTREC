<DOC>
<DOCNO> 304222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/07/siyaset/siy04.html </URL>
<DATE> 2005/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'dan Ecevitler'e cevap 
</HEADLINE>
<TEXT>


ABDULLAH KARAKUŞ 


AB'den müzakere tarihi alan Türkiye'de dinin elden gittiğini söyleyen eski DSP Genel Başkan Yardımcısı Rahşan Ecevit'e yanıt Başbakan Recep Tayyip Erdoğan'dan geldi. Rize Gençlik Kolları'nın kongresinde konuşan Erdoğan, "Bizden önceki hükümet AB'ye girmek istemiyor muydu Üçlü koalisyon her şeyi kabul edip, altına imza atmadı mı Niye şimdi geri vitese takıyorlar. Bunların haline güler misiniz, ağlar mısınız Bunları anlamak mümkün değil. Sözlerin arkasında durmak lazım" dedi. İmam hatiplerin orta kısmını da eski Başbakan Bülent Ecevit iktidarının kapattığını belirten Erdoğan, "Şimdi 'biz kapatmadık, açtık' diyorlar. Bir şey söylecekseniz dürüst olun, arkasında durun. Söylediklerinizi kimse yutmaz" diye konuştu. Rize'ye girişinde havai fişeklerle karşılanan Erdoğan, eşi Emine Erdoğan'la birlikte horon tepti. 



</TEXT>
</DOC>
