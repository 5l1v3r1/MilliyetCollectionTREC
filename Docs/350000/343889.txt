<DOC>
<DOCNO> 343889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/19/spor/spo08.html </URL>
<DATE> 2005/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Sultan Alonso 
</HEADLINE>
<TEXT>


İspanyol basını, F1'in yıldızı Fernando Alonso'nun İstanbul'da gördüğü ilgiyi manşetlerine taşıdı, 'Yeni Fatih' yorumu yaptı 


Formula 1'in parlayan yıldızı Fernando Alonso'nun İstanbul ziyareti İspanya'da dillerden düşmüyor. Sultanahmet Meydanı'nda on binlerce hayranına R25 aracıyla şov yapan Alonso'nun ziyareti, İspanyol basınında da geniş yankı buldu. İspanyol sürücünün İstanbul'da adeta "sultan" gibi karşılandığını ve ağırlandığını vurgulayan İspanyollar, Alonso'ya gösterilen ilginin ülkesini aratmadığını ifade ettiler. 

'Fantastik bir gün' 
El Mundo Gazetesi, "Sultanahmet Meydanı'nda İspanyol rüzg rı" derken, La Nueva Espana "Alonso İstanbul'daki yarışta tüm Türk seyircileri arkasına alacak" yorumunu yaptı. Marca, "İstanbul'un yeni fatihi Alonso. Bu ilgi İspanya'da bile az görülür" diye yazdı. Alonso da İstanbul'da fantastik ve unutulmaz bir gün geçirdiğini söyledi. 


</TEXT>
</DOC>
