<DOC>
<DOCNO> 345058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/23/son/sonsiy20.html </URL>
<DATE> 2005/05/23/ </DATE>
<TIME> 22.25 </TIME>
<AUTHOR>  </AUTHOR>
<HEADLINE>
DışişleriBakanı Gül İsveç'e geldi... 
</HEADLINE>
<TEXT>

     Gülsen Solaker - Dışişleri Bakanı ve Başbakan Yardımcısı Abdullah Gül, çeşitli temaslarda bulunmak ve NATO-Avrupa Atlantik Ortaklık Konseyi Güvenlik Forumu’na katılmak üzere İsveç’in başkenti Stockholm’e geldi. 
     Dışişleri Bakanı Gül, eşi Hayrunisa Gül ve beraberindeki heyeti, Stockholm’deki Arlanda Havaalanı’nda Türkiye’nin Stockholm Büyükelçisi Necip Egüz ve diğer yetkililer karşıladı. 
     Dışişleri Bakanı ve Başbakan Yardımcısı Abdullah Gül ile Devlet Bakanı Güldal Akşit, yarın Stockholm’de düzenlenen "Kadının Toplumdaki Rolü Farklı Perspektifler" konulu konferansa katılacak. 
     Gül, daha sonra Ore kentine geçerek, NATO Avrupa-Atlantik Ortaklık Konseyi AAOK Güvenlik Forumu’nda Türkiye’yi temsil edecek. 
     
</TEXT>
</DOC>
