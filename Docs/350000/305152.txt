<DOC>
<DOCNO> 305152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/10/son/sonspo02.html </URL>
<DATE> 2005/01/10/ </DATE>
<TIME> 02.30 </TIME>
<AUTHOR>  </AUTHOR>
<HEADLINE>
Ve Barcelona yıkıldı, derbi Real Madrid'in, Nihat kayıplarda... 
</HEADLINE>
<TEXT>

     İspanya La Liga'da 18. hafta tam bir sürprizler geçidine sahne oldu, Yenilgisiz lider Barcelona Villarreal deplasmanında tepe taklak yıkılırken, Başkent derbisini Real Madrid farklı kazandı. Nihat'lı Real Sociedad kendi evinde yenildi, Valencia haftayı galibiyetle kapadı... 

Yaptığı flaş transferler ve aldığı sonuçlarla bu sezona damgasını vuran Barcelona, Villarreal deplasmanında varlık gösteremedi ve sezonun ilk yenilgsiini aldı 3-0. 
     Sezon başında Manchester United'dan gelen Diego Forlan'ın yıldızlaştığı karşılaşmada ev sahibi Villarreal Uruguaylı futbolcunun 30 ve 85, Gonzalo'nun 48. dakikalarda attığı gollerle Barcelona'yı sahadan sildi. Barcelona, bu sonuçla 42 puanda kalırken, takipçisi Real Madrid ve Valencia ile puan farkı 7'ye düştü. 
     
     REAL DERBİDE COŞTU 

     Barcelona'nın en yakın takipçisi Real Madrid, yeni hocası Luxemburgo ile çıktığı Madrid derbisinde ezeli rakibi Athletico Madrid'i paramparça etti. Beyaz-şimşekler Luxemburgo'nun teknik direktörlüğündeki ilk sınavlarında Ronaldo 2 ve Santiego Solari'nin golleriyle 3 puana ulaştı. 
     
     VALENCIA TAKİPTE 

     Sahasında Levante ile oynayan zirvenin bir diğer takipçisi Valencia 2-1 kazanmayı bildi. Valencia'yı galibiyete taşıyan gollere Baraja ve Mista imza attı. 
     
     
     NİHAT'LI SOCİEDAD PACHECO'YU DURDURAMADI 

     Son haftalarda aldığı başarılı sonuçlarla dikkat çeken Nihat Kahveci'nin takımı Real Sociedad, kendi evinde Albacete karşısında ummadığı bir mağlubiyet aldı 0-2. 
     Nihat Kahveci'nin 90 dakika forma giydiği mücadelede konuk ekipten Pacheco her iki yarıda attığı gollerle takımına 3 puanı kazandırdı. 
     Real Sociedad, aldığı mağlubiyetle 22 puanda kaldı ve puan tablosunda 13. sıraya düştü. 
     Fenerbahçe'nin UEFA Kupası'ndaki rakibi Real Zaragoza ise konuk ettiği Real Betis'i tek golle geçti. Zaragoza, 25 puanla 11. sırada bulunuyor. 
     La Liga'da toplu diğer sonuçlar şöyle 
     

Numancia 1 1 Athletic Bilbao Sevilla 0 0 Getafe Espanyol 4 1 Osasuna Mallorca 2 2 Deportivo La Coruna Racing Santander 2 1 Malaga Real Sociedad 0 2 Albacete Zaragoza 1 0 Real Betis      

     
</TEXT>
</DOC>
