<DOC>
<DOCNO> 343531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/18/spor/bnba.html </URL>
<DATE> 2005/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
3 kilit 1 anahtar 
</HEADLINE>
<TEXT>


Miami Heat, Washington Wizards engelini 4-0'la aşarak final biletini acilen ayırttı. Ancak geriye kalan üç yarı final serisi 2-2'ye kilitlendi ve 5. maçlar büyük önem kazandı 

NBA'E YAKIN PLAN METE AKTAŞ 


NBA tarihinin tozlu sayfalarına baktığımızda 7 maçlık bir play - off serisinin ilk 4 maçı 2-2 ile geçildikten sonra 5. maçı kazanan takımların seriyi kazanma şansının oldukça yüksek olduğunu görüyoruz. Bugüne kadar tarihte 2-2'lik eşitliğe sahip 123 play - off serisinde 5. maçı kazanan takım 103 kez bir başka deyişle 84 oranında turu geçen taraf olmuş. 2005 NBA play - off'larında Miami Heat, Washington Wizards'ı 4-0'lık skorla süpürerek konferans finallerine yükselen ilk takım olmayı başarırken, geriye kalan üç yarı final serisinde skor 2-2'ye kilitlenmiş durumda. Kilitleri açabilecek anahtar durumundaki 5. maçlar öncesinde 3 yarı final serisine bir göz atalım. 

BATI KONFERANSI 
PHOENIX SUNS 1 2 - DALLAS MAVERICKS 5 2 
Delilik ile dahilik arasında ince bir çizgi vardır derler. Dallas Mavericks coachu Avery Johnson, takımının Phoenix'i 4. maçta 119-109 yenerek seriyi 2-2'lik dengeye taşıdığı karşılaşmada bu çizgi üstünde adeta dans etti. İlk üç maçta Mavericks oyuncularının ve teknik ekibin çare bulamadığı tek bir şey vardı Amare Stoudemire. Amare için "şey" tabiri kullanmamı mazur görün zira, 22 yaşındaki genç forvetin 35.6 sayı, 15.3 ribaund, 2.3 blok ribaundluk domine edici performansını insani ölçülerle açıklamanın imkanı yoktu. 
Avery Johnson 4. maçta Stoudemire'ı topla buluştuğu anda ikili hatta üçlü sıkıştırmalar uygulayarak hareket alanını minimuma indirdi ve 3 maçta ortalama 21.6 şut kullanan 2.08'lik oyuncunun bu maçta sadece 8 şut kullanmasını ve mücadeleyi sadece 15 sayı ile tamamlamasını sağladı. 
Stoudemire'ın etkisini kaybetmesi Phoenix'in beyni Steve Nash'in ana görevi olan hücum organizatörlüğü ve pas dağıtımını yapamamasına ve ikincil görevi olan skor üretimine yönelmesine neden oldu. Sonuçta Nash attığı 48 sayıyla kariyerinin en yüksek sayısına ulaştı ama Phoenix maçı kaybetti. 
5. maç Phoenix'de oynanacak ve hamle yapma sırası şimdi 2004-05 sezonu Yılın Coachu ödülü sahibi olan Phoenix coachu Mike D'Antoni'de. 
"ACI VAR MI ACI " SORUSU Stoudemire 4. maçta yaşadığı k bustan çabuk uyanabilecek mi 

S.A SPURS 2 2 - S.SUPERSONICS 3 2 
Yıl 2003 
Kaptan Tim Duncan'ın play-off seyir defteri 
1.turu hasarsız geçtik. Çok şükür 2. turdayız. 
2-0 öne geçtik. 
Neden bilmiyorum ama, 2 maç verdik, seri 2-2'ye geldi. Mürettebat huzursuzlanıyor. 
Yıl 2004 
Kaptan Tim Duncan'ın play-off seyir defteri 
1.turu hasarsız geçtik. Çok şükür 2. turdayız. 
2-0 öne geçtik. 
Neden bilmiyorum ama, 2 maç verdik seri 2-2'ye geldi. Mürettebat huzursuzlanıyor. 
Yıl 2005 
Kaptan Tim Duncan'ın play-off seyir defteri 
1.turu hasarsız geçtik. Çok şükür 2. turdayız. 
2-0 öne geçtik. 
Neden bilmiyorum ama, 2 maç verdik seri 2-2'ye geldi. Mürettebat huzursuzlanıyor. 
Şampiyonluğun en güçlü adaylarından San Antonio Spurs, sakatlıklarla boğuşan eksik kadrolu Seattle Supersonics karşısında 2-0 öne fırladığı seride aldığı 2 yenilgi ile bir geleneği bozmadı ve arka arkaya 3. senedir play - off 2. turunda 2-0'lık üstünlüğünü koruyamadı. 3. maçta faul çizgisinde 34-16 gibi çok düşük bir isabet oranıyla oynamaları ve son saniyede Tim Duncan'ın yakın mesafeden kaçırdığı şut ile Seattle'ın seriyi 2-1'e getirmesine müsaade eden Spurs, 4. maçtaki 23 top kaybının ve kötü savunmanın bedelini ağır ödedi. 
Seattle Rashard Lewis ve Radmanovic gibi iki yıldız oyuncusundan yoksun olmasına rağmen takım kaptanı Ray Allen'ın süper oyunu ve Ridnour, Daniels gibi rol oyuncularının verdikleri müthiş katkı ile güçlü rakiplerine kafa tutmayı başardı. 
"ACI VAR MI ACI " SORUSU "Tim Duncan'a bir babayiğidin yardım etmesi lazım. Ginobili ve Parker bu yardımı sağlayabilecekler mi " 

DOĞU KONFERANSI 
Detroit vuruyor, Indiana yıkılmıyor 
DETROIT PISTONS 2 2 - INDIANA PACERS 6 2 
Tıpkı 15. raundda aldığı öldürücü yumruklara karşı yere düşüp nakavt olmayı reddeden bir boksör gibi Indiana Pacers, son şampiyon Detroit Pistons'dan aldığı her yumruğa yumrukla karşı koyarak havluyu yere attırmıyor. İlk maçı farklı şekilde kaybettikten sonra deplasmanda 2. maçı kazanarak saha avantajını ellerine geçirdiklerinde bir sürprize daha imza attılar. Sahalarında oynadıkları 3. maçı kazanarak da 2-1 öne geçtiler. Pacers 2-1 öne geçmesine rağmen ortada bir gerçek vardı. Pistons h l son şampiyondu ve geçen sene o şampiyonluğa şans eseri ulaşmamışlardı. 4. maç öncesinde Pistons'ın asi çocuğu Rasheed Wallace 4. maçı kazanacaklarının garantisini vererek akıl oyunlarıyla Pacers oyuncularının psikolojisini bozmaya çalışıyordu. Pazar günkü maçta sahada sadece Detroit Pistons vardı. Pistons sahanın her iki ucunda da hakimiyet kurarak Pacers'ın 3-1 öne geçme hayallerine son noktayı koydu ve kaybettiği saha avantajını geri alarak Detroit'e geri döndü. " 
"ACI VAR MI ACI " SORUSU "Jermaine O'Neal bu seride ne zaman bir All-Star gibi oynayacak " 

Garip ama gerçek 
Reggie Miller Indiana 
NBA'deki 18. sezonunu oynayan Indiana Pacers'ın 39 yaşındaki efsane guardı Reggie Miller'ın maç öncesinde motive olmak için uyguladığı ilginç bir yöntemi var. Miller, Indianapolis'te oynadıkları her maçın başlama atışından 8 dakika önce Pacers'ın Halkla İlişkiler Müdürü David Benner'ın yanına giderek ağız dalaşına giriyor. Bir ritüel haline gelen bu atışmada önce Benner, Reggie Miller'a küçümseyen, eleştiren, alay eden cümleler sarfediyor. Birkaç dakikalık bu monoloğun ardından bu kez Reggie söz sırasını alıyor ve Benner'a saydırmaya başlıyor. Benner'ın açıklamalarına göre Miller'ın laf atmasının yasak olduğu sadece iki madde var Benner'ın karısı ve köpeği. 

Jerome James Seattle 
Seattle Supersonics'in yıldızı play - off'larda parlayan 2.16'lık pivotu Jerome James'in ilginç bir yaşam öyküsü var. 10 çocuklu bir aileden gelen James, çocukluğunda ve ilk gençliğinde hiç basketbol oynamamış. Boş zamanlarını mahalleliden topladığı bozuk televizyon ve radyoları tamir ederek geçiren James, basketbol topunu eline ilk kez 15 yaşındayken almış ve Florida A M Üniversitesi'ne kaydolana kadar da hiç organize basketbol oynamamış. 

NE DEDİN, NE DEDİN 
"Baldırımdaki sakatlık beni pek endişelendirmiyor. Bir gün uyanacağım ve baktığımda baldırımdaki bütün ağrılar yok olmuş olacak. Ve işte o gün karşımıza hangi takım çıkarsa bilin ki başları büyük belada olacak. Çünkü Shaq o gün çok öfkeli olacak." 

Sakatlığından dolayı Washington serisinin 2 maçında oynayamayan Miami Heat pivotu Shaquille O'Neal, dönüşünün muhteşem ve "öfkeli" olacağını söylüyor. 


</TEXT>
</DOC>
