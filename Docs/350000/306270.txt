<DOC>
<DOCNO> 306270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/13/son/sonyas16.html </URL>
<DATE> 2005/01/13/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Kıyafet balosunda Nazi kıyafeti giyen Prens, özür diledi 
</HEADLINE>
<TEXT>

     Metin Güneş CNN TÜRK Londra 

İngiltere Veliaht Prensi Charles'ın küçük oğlu Harry'nin Nazi kıyafeti giymiş haldeki fotoğrafı, İngiliz The Sun gazetesinin bugünkü sayısında tam sayfa yayınlandı. Prens Harry, yazılı açıklamayla özür diledi. 
     The Sun gazetesinin birinci sayfasında yayınlanan fotoğraf, Galler Prensi Charles’ın küçük oğlunu, bir elinde içki kadehi, diğerinde sigara ve kolunda da Nazi yıldızlı bantla gösteriyor. 
     Prens Harry’nin yol açtığı bu son skandal, bir milyonu aşkın yahudinin öldürüldüğü Nazi konsantrasyon kampı Auschwitz’in kurtarılmasının 60'ıncı yıldönümünden sadece iki hafta önce gerçekleşti. 
     
     Prens Harry'nin amcası, kraliçeyi temsil edecek 

     27 ocakta Prens Harry’nin amcası Prens Edward, ölüm kampında yapılacak anma törenine kraliçeyi temsilen katılacak. 
     Prens Harry fotoğrafla ilgili yayınladığı açıklamada, eğer birilerini gücendirdiysem çok üzgünüm. Kötü bir kostüm seçimiydi, özür dilerim" dedi. 
     Ancak İngiltere’deki yahudi gruplar, prensin hatasına sert tepki gösterdi. 
     İngiliz Yahudi Milletvekilleri Kurulu sözcüsü, Nazi kıyafeti giymek komik değil, özellikle Auschwitz’in kurtarılmasının 60'ıncı yıldönümüne yaklaştığımız şu günlerde. Herkesin Nazilerin yaptığı kötülüğü hatırlaması gerekir" dedi. 

     
</TEXT>
</DOC>
