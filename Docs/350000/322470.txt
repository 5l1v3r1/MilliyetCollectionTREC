<DOC>
<DOCNO> 322470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/10/son/sondun39.html </URL>
<DATE> 2005/03/10/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
İran ABD bize saldırırsa kabus yaşar 
</HEADLINE>
<TEXT>

     Nükleer faaliyetleri nedeniyle uluslararası baskıya maruz kalan İran'ın Dışişleri Bakanı Kemal Harrazi, ABD'nin İran'a olası saldırısının, bu ülke için ''kabus'' olacağı uyarısında bulundu. 
     İran Cumhurbaşkanı Muhammed Hatemi'nin Bosna'ya önceki gün ve dün yaptığı ziyarete katılan Harrazi, ''Nezavisne Novine'' adlı Bosna gazetesine yaptığı açıklamada, ''Amerika'nın İran'a olası saldırı kararının çok büyük bir yanlış olacağını'' belirtti. 
     ''İran'ın güçlü bir hükümet olduğunu ve halkının birlik içinde bulunduğunu'' vurgulayan Harrazi, ''Amerika saldırı kararı alırsa bu, onlar için bir kabus olur'' dedi. 
     ''Irak ile yaptıkları savaşta 'ABD'nin düşman' tarafında yer aldığını'' hatırlatan Harrazi, bu ülkeyle aralarında başka sorunların da bulunduğunu söyledi. 
     Harrazi, ''ABD'nin, İran'ın küresel ilişkilerde önemli bir rolü bulunduğunu anlamak istemediğine'' dikkat çekerek, ''İran, demokratik bir ülkedir ve dünyada barış ve güvenliğin gelişmesinde olumlu rol oynamaktadır'' dedi. 
     
</TEXT>
</DOC>
