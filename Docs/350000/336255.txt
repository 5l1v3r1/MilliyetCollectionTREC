<DOC>
<DOCNO> 336255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/23/son/sontur05.html </URL>
<DATE> 2005/04/23/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Kız kardeşine laf attılar diye rastgele ateş açtı, hamile kadın vuruldu 
</HEADLINE>
<TEXT>

     Mesut IŞIK GEBZE Kocaeli , DHA 

KOCAELİ'nin Gebze İlçesi'nde işsiz 34 yaşındaki Derya K., kız kardeşi Ş.K. ya laf atıldığı gerekçesiyle ruhsatsız tabancasıyla sokak ortasında rastgele ateş açtı. Derya K.'nın tabancasından çıkan kurşunlar bir bankanın ATM'sinin önünde bekleyen 6 aylık hamile 27 yaşındaki İlknur Sandıkçı ile 55 yaşındaki Vehiyuddin Güven'in ayaklarından vurulmasına neden oldu. Hastanede tedaviye alınan yaralıların sağlık durumlarının iyi olduğu belirtilirken, saldırgan Derya K. gözaltına alındı. 
     Olay, bugün saat 16.00 sıralarında Yenimahalle Fatih Caddesi nde meydana geldi. İddiaya göre Ş.K., sokakta yürürken bir bankanın önünde oturan bir grup gencin sözlü tacizine uğradı. Ş.K. eve giderek kendisine laf atıldığını ve sarkıntılıkta bulunulduğunu ağabeyi Derya K.'ya söyledi. 
     Çılgına dönen ağabey Derya K., yanına aldığı ruhsatsız tabancasıyla birlikte caddeye fırlayıp, bağırarak rastgele ateş etmeye başladı. Derya K.'nın tabancasından çıkan kurşunlar, banka ATM'sinin önünde bekleyen 6 aylık hamile İlknur Sandıkçı ile Vehiyuddin Güven in ayaklarına isabet etti. 
     Çevredekilerin ihbarı üzerine olay yerine gelen ambulansla Fatih Devlet Hastanesi ne kaldırılan yaralıların sağlık durumlarının iyi olduğu belirtildi. Saldırgan Derya K. ise polis tarafından yakalanarak gözaltına alındı. Olayla ilgili soruşturmanın sürdürüldüğü bildirildi. 
     
</TEXT>
</DOC>
