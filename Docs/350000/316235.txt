<DOC>
<DOCNO> 316235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/17/son/sonyas10.html </URL>
<DATE> 2005/02/17/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Her 2 çocuktan 1'i evlilik dışı 
</HEADLINE>
<TEXT>

     PARİS DHA 

FRANSA'da geçen yıl doğan her 2 çocuktan 1'inin evlilik dışı ilişkilerin sonucu dünyaya geldiği ortaya çıktı. 
     Le Monde gazetesinin, Fransa Ulusal İstatistik ve Araştırma Kurumu verilerine dayanarak verdiği haberine göre, Fransa'daki evliliklerin sayısında son 4 yılda yüzde 6'lık bir azalma meydana geldi. Son 35 yıl baz alındığında ise bu oran yüzde 40'u buluyor. Son 40 yıl içinde dünyaya gelen evlilik dışı çocukların oranı da yüzde 6'dan yüzde 47'ye yükseldi. Evlenme yaşı da son 10 yıl içinde ortalama 3 yaş artarak, erkeklerde 30'a, kadınlarda ise 25'e çıktı. 
     Fransa'da 2004 yılında doğum yapan kadınların yüzde 96'sı, 20 ila 40 yaşları arasında. Ayrıca, araştırmaya göre Fransa, 1.91 ile Avrupa'da İrlanda'nın ardından doğum ortalaması en yüksek ülke. Araştırmada Fransa'ta bu rakamın 10 yıl önce 1.68 olduğuna dikkat çekildi. Avrupa'daki en düşük doğum ortalaması ise ise 1.16 ile Kıbrıs Rum Kesimi'nde. 
     
</TEXT>
</DOC>
