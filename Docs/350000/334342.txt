<DOC>
<DOCNO> 334342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/18/spor/spo16.html </URL>
<DATE> 2005/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Juve zirvede 
</HEADLINE>
<TEXT>



İtalya Ligi'nde liderlik koltuğu el değiştirdi. Milan deplasmanda Siena'ya 2-1 kaybedince sahasında Lecce'yi 5-2'lik skorla topa tutan Juventus 3 puan farkla zirveye oturdu. Şampiyonlar Ligi'ne veda ettikten sonra tamamen Serie A'ya yoğunlaşan Siyah - Beyazlılar'da hat - trick yapan İbrahimoviç yıldızlaşırken, diğer goller Appiah ile Nedved'den geldi. Konuk ekibin sayılarını ise Vucinic ile Dalla Bona kaydetti. Brescia deplasmanında Crespo ile öne geçen Milan bu üstünlüğünü koruyamadı. Chiesa ve Cozza kümede kalma mücadelesi veren Siena'ya 3 puanı getirdi. 
Inter, Şampiyonlar Ligi'nden elenmenin acısını Cagliari'den çıkardı 2-0. Mavi - Siyahlılar Ze Maria ve Martins golleriyle galibiyete ulaştı. Inter bu sonuçla Devler Ligi için yerini iyice sağlamlaştırdı. Beşiktaş'ın eski yıldızı Giunti'nin ev sahibinin golünü attığı karşılaşmada Bologna sahasında Lazio'ya 2-1 yenildi. 
Diğer sonuçlar Brescia-Atalanta 1-0, Chievo-Parma 2-0, Livorno-Fiorentina 2-0. 


</TEXT>
</DOC>
