<DOC>
<DOCNO> 342532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/14/son/sonsiy07.html </URL>
<DATE> 2005/05/14/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Aksu Hırsızlık olayları, 2004'te bir önceki yıla oranla yüzde 8 azaldı 
</HEADLINE>
<TEXT>

     İçişleri Bakanı Abdülkadir Aksu, hırsızlık olaylarının 2004 yılında bir önceki yıla oranla yüzde 8 azaldığını bildirdi. 
     İçişleri Bakanı Aksu, CHP Tekirdağ Milletvekili Enis Tütüncü’nün hırsızlık olaylarıyla ilgili önergesini cevaplandırdı. Huzur ve güvenliğin sağlam temellere dayalı sürdürüldüğünü belirten Aksu, devletle halk arasındaki bağı daha da güçlü hale getirme amacında olduklarını vurguladı. 
     2003’te 10 bin 544’ü erkek, 348’i kadın, 692’si ise çocuk olmak 
     üzere toplam 11 bin 584 kişinin hırsızlık suçu nedeniyle ceza infaz kurumlarında bulunduğunu ifade eden Aksu, bu sayının 2004’te 8 bin 456’sı erkek, 319’u kadın 522’si çocuk olmak üzere 9 bin 297 kişiye 
     indiğini belirtti. Aksu, hırsızlık suçundan dolayı ceza infaz kurumlarındaki tutuklu ve hükümlü sayılarının mukayese edilmesi halinde 2004 yılında, bir önceki yıla oranla yüzde 8’lik azalma olduğunu bildirdi. Abdülkadir Aksu, tutuklu ve hükümlülerin tahliyelerinden sonra yeniden suç işlemelerinin önlenmesi amacıyla eğitim ve psikolojik destek sağlandığını da kaydetti. 
     
</TEXT>
</DOC>
