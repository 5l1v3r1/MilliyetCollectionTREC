<DOC>
<DOCNO> 305554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/11/son/sontur29.html </URL>
<DATE> 2005/01/11/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
"Uzanlar'ın 2 villasında kuşkulu yerler tespit ettik" 
</HEADLINE>
<TEXT>

     Tasarruf Mevduatı Sigorta Fonu'nca TMSF el konulan Uzan ailesine ait Pamukova'daki eski çiftlikteki villalarda kuşkulu yerler tespit edildiği belirtildi. 
     Türkiye Jeofizik Kurumu Başkanı Prof. Dr. Ahmet Ercan, AA muhabirine yaptığı açıklamada, kendisine ait Yeraltı Aramacılık Bilimsel Araştırmalar Merkezi'nce çiftlikte arama çalışmalarının sürdürüldüğünü kaydetti. 
     Çiftlikte açık alandaki arama çalışmalarının ardından villalardaki çalışmaların devam ettiğini ifade eden Ercan, şunları söyledi 
     ''Hakan Uzan ve Cem Uzan'ın kaldığı villaların duvarlarında ve zemininde arama çalışmaları yapıyoruz. Hakan Uzan'ın kaldığı villadaki çalışmalar tamamlandı. Şu an Cem Uzan'ın kaldığı villada çalışıyoruz. Her iki villada da kuşkulu yerler tespit ettik. Bunları TMSF'ye rapor olarak sunacağız. Daha sonra TMSF'nin isteği doğrultusunda kazı çalışmaları gerçekleştireceğiz.'' Ercan, çalışmaların 2 günde bitirilmesinin hedeflendiğini sözlerine ekledi. 
     
</TEXT>
</DOC>
