<DOC>
<DOCNO> 345720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/25/son/sonspo23.html </URL>
<DATE> 2005/05/25/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Beşiktaş'ta Akçaabat Sebatspor maçı hazırlıkları... 
</HEADLINE>
<TEXT>

     Beşiktaş, Akçaabat Sebatspor ile yapacağı sezonun son maçının hazırlıklarını sürdürdü. 
     Teknik direktör Rıza Çalımbay yönetiminde BJK Nevzat Demir Tesisleri’nde gerçekleştirilen idmana kondisyon çalışması ile başlayan siyah-beyazlı futbolcular, daha sonra pas çalışması gerçekleştirdi. 
     Çalımbay, idmanın son bölümünde futbolcuları 3 gruba ayırarak, çift kale maç oynattı. Antrenmana sakatlıkları süren Juanfran, Ramazan Kurşunlu, İbrahim Üzülmez, Okan Buruk, Tayfun Korkut, Emre Aşık ve Mısır milli takım kampında bulunan Ahmed Hassan katılmadı. 
     Antrenman sonrasında Mustafa Doğan’ın 29. yaş günü, pasta kesilerek kutlandı. 
     Siyah-beyazlılar, yarın akşam yapacakları antrenmanla Akçaabat Sebatspor maçı hazırlıklarını sürdürecek. 
     Bu arada teknik direktör Rıza Çalımbay, yarın saat 16.00’da BJK Nevzat Demir Tesisleri’nde basın toplantısı düzenleyecek. 
     
</TEXT>
</DOC>
