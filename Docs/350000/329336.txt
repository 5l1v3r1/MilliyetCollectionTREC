<DOC>
<DOCNO> 329336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/01/son/sonsiy08.html </URL>
<DATE> 2005/04/01/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
İHL'ler Matematikten döküldü 
</HEADLINE>
<TEXT>

     İmam hatip liselerinden 2004 Öğrenci Seçme Sınavı'na giren toplam 6 bin 480 öğrenci, 45 matematik sorusundan 1.6 net puan ortalaması tutturarak "en başarısız" liseler arasında yer aldı. 
     Öğrenci Seçme ve Yerleştirme Merkezi ÖSYM , "Ortaöğretim Kurumlarına Göre 2004 Öğrenci Seçme Sınavı Sonuçları" adlıyla yayınladığı istatistik kitabında, liselerin ÖSS'de yöneltilen soru tülerine göre başarı sıralamasına yer verildi. Buna göre 155 bin 913'ü meslek, 525 bin 326'sı düz, resmi ve özel Anadolu ve fen 
     liselerinden olmak üzere 2004 ÖSS'ye giren toplam 681 bin 239 lise son sınıf öğencisinden 83 bin 645'i lisans programlarına yeleştirildi. Adaylar, matematikten 7.9, fizikten 2.1, kimyadan 1.5, biyolojiden 1.1, Türkçe'den 19.3, tarihten 5.2, coğrafyadan 3.7, felsefedden 2.5 net puan ortalaması tutturdu. 
     
     İHL'LİLER "HESAPSIZ" 
     Testlerden lise türlerine göre elde edilen başarı sıralamasına da yer verilen kitapta, AKP iktidarının ÖSS'deki değişiklik planlarının temel nedeni olan imam hatip lisesi mezunları "en başarısız liseliler" arasında bulunuyor. Buna göre, toplam 355 imam hatip lisesinden sınava giren 6 bin 480 adayın 45 sorunun yöneltildiği matematik testinden 1.6 net puan ortalaması tutturabildi, İHL'ler en düşük puan ortalaması ise fizik testinden oldu. 
     Fizikten soru yapan 6 bin 477 İHL'lerin net puan ortalaması 0.07'de kaldı. Biyoloji ve kimyadan 0.16 puan ortalamasına 
     sahip olan İHL'ler özellikle Türkçe testinde başarı sağladı. 
     İHL'ler 45 sorunun yöneltildiği Türkçe testinden 17.22 ortalama tutturdu. Tarihten 6.2, coğrafyadan 4.7, felsefeden 2.9 ortalama puanda kalan İHL'lerin, ortaöğretim başarı 
     puanı eklenmeden belirlenen sayısal, sözel ve eşit ağırlıklı net puanlarının hiçbiri ÖSS'deki 185 baraj puanın üstünde çıkmadı. İHL'ler, ÖSS-SAY'da 138.718, ÖSS-SÖZ'de 175.583, ÖSS-EA'da da 157.485 ortalama net puan aldı. İstatistikler, İHL'lilerin başarı düzeyinin, sadece sınavlara girilen Açıköğretim Lisesi öğrencileriyle hemen hemen aynı olduğunu gösteriyor. Sınavda en başarısız ortalamalara sahip okul türü ise ticaret meslek liseleri oldu. Bu okullardan sınava giren 30 bin 573 aday 45'er sorunun yöneltildiği matematikten 0.5, Türkçe'den ise 11.3 net puan ortalaması yakalayabildi. 
     
     RESMİ FEN LİSELERİ TEPEDE 
     ÖSYM, ÖSS birincilerinin çıktığı resmi fen liselerinin soru türlerine göre yapılan değerlendirmede de tepede yer aldığını bildirdi. Buna göre 55 resmi fen lisesinden sınava giren 3 bin 583 aday matematik testinde ortalama 37, Türkçe testinde de 35.4 puanla, en başarılı liseler oldu. Bu okulların ÖSS puan türlerine göre ortalaması ise ÖSS-SAY'da 267.294, ÖSS-SÖZ'de 244.739, ÖSS-EA'da da 258.966 olarak 
     gerçekleşti. 
     
</TEXT>
</DOC>
