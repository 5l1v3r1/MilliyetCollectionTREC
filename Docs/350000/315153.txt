<DOC>
<DOCNO> 315153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/14/son/sonspo31.html </URL>
<DATE> 2005/02/14/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Futbolun zirvesi toplanıyor... 
</HEADLINE>
<TEXT>

     Futbolun zirvesi toplanıyor. 
     Futbol Federasyonu Yönetim Kurulu üyeleri, Türkiye Birinci Süper Lig Profesyonel Futbol Kulüpleri Vakfı temsilcileri, Merkez Hakem Kurulu üyeleri ile Türkiye Faal Futbol Hakemleri Ve Gözlemcileri Derneği yöneticileri 16 Şubat Çarşamba günü İstanbul'da biraraya gelecek. 
     Toplantıda, Türk futbolunun gündemindeki öncelikli maddelerin görüşüleceği ifade edilirken, kulüp temsilcilerinin hakem camiasına güvenini açıklayacağı belirtildi. 
     Öte yandan, Türkiye Birinci Süper Lig Profesyonel Futbol Kulüpleri Vakfı'nın, Spor Toto Teşkilatı tarafından oynatılan ''İddaa'' isimli bahis oyunundan elde edilen gelirden, kulüp isim hakları için verilen payın arttırılması ile ilgili neler yapılabileceğinin görüşüleceği kaydedildi. 
     
</TEXT>
</DOC>
