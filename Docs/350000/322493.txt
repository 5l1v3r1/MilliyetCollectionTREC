<DOC>
<DOCNO> 322493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/10/son/sondun63.html </URL>
<DATE> 2005/03/10/ </DATE>
<TIME> 20.43 </TIME>
<AUTHOR>  </AUTHOR>
<HEADLINE>
İtalyan Devlet Başkanı Ciampi, Bush'u övdü... 
</HEADLINE>
<TEXT>

     İtalya Devlet Başkanı Carlo Azeglio Ciampi, ''dost ateşi'' sonucu ölen İtalyan istihbarat servisi elemanı Nicola Calipari konusunda ''dürüst işbirliğinden'' ötürü ABD Başkanı George Bush'u övdü. 
     Ciampi, Bush'a gönderdiği mektupta, Calipari'nin ölümüyle ilgili olarak şeffaf ve hızlı bir ortak soruşturma yapılması gerektiğine işaret ederek, Bush'un hafta başında kendisine gönderdiği mektuba ilişkin olarak, ABD Başkanı'nı gösterdiği ''dürüst işbirliğinden'' ötürü takdir ettiğini söyledi. 
     Irak'ta serbest bırakılan İtalyan Gazeteci Sgrena'yı geçen cuma günü Bağdat Havaalanı'na götüren araca Amerikalılar tarafından ateş açılmış, açılan ateşte Sgrena yaralanırken, araçta bulunan İtalyan istihbarat servisi elemanı Nicola Calipari yaşamını yitirmişti. 
     İtalya Devlet Başkanlığı, ABD Başkanı George Bush'un, Calipari'nin öldürülmesi olayının çabuk ve dikkatli soruşturulacağı taahhüdünü bir mektupla yinelediği bildirmişti. 
     
</TEXT>
</DOC>
