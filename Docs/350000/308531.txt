<DOC>
<DOCNO> 308531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/22/son/sonyas07.html </URL>
<DATE> 2005/01/22/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Uludağ'da kar kalınlığı 60 santimetreye ulaştı... 
</HEADLINE>
<TEXT>

     Kurban Bayramı tatillerini Türkiye'nin önemli kış turizm merkezlerinden Uludağ'da geçiren tatilciler, kayak pistlerinin keyfini doyasıya yaşıyor. 
     Arife gününden itibaren büyük yoğunluk yaşanan Uludağ'da, tatilciler bayramın ilk iki gününde olduğu gibi 3'üncü günde de sabahın erken saatlerinden itibaren kayak pistlerini doldurdular. 
     Uludağ Meteoroloji yetkililerinden aldığı bilgiye göre, ''Beyaz cennet''te, sabaha karşı başlayan yağışla birlikte kar kalınlığı 60 santimetreye ulaştı. Kar yağışının bu gece de devam edeceği belirtildi. 
     Bu arada, Uludağ Jandarma Komutanlığı ekipleri, tatilcilerin huzur ve güven içinde bayramlarını geçirmeleri için yoğun güvenlik önlemleri aldı. 
     Kar motorlu arama-kurtarma ekipleri, olası yaralanma ve kaybolma olaylarına karşı sabahın erken saatlerinden itibaren kayak pistlerinde ve çevrede sürekli devriye görevi yapıyorlar. 
     
</TEXT>
</DOC>
