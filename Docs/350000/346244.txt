<DOC>
<DOCNO> 346244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/27/spor/spo10.html </URL>
<DATE> 2005/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Inter, Udinese ve Siena 
</HEADLINE>
<TEXT>


İtalya'da ilk üç belli, son Devler Ligi bileti Udinese veya Sampdoria'nın olacak. Atalanta Serie B'ye, Roma ve Palermo UEFA'ya gidiyorlar. 9 takımsa halen kümede kalma mücadelesi içindeler 


İtalya'da Serie B'ye üç takım düşecek. Ama sıralamada puan eşitliği olması halinde genel ya da ikili averaja bakılmayacak, statüsü daha sonra belirlenecek play-off maçları oynanacak. 
Inter, Mart ayından itibaren yaptığı büyük çıkışla taraftarlarını memnun etti. Son 9 maçında 8 galibiyet alan Mavi-Siyahlılar, bu çıkışa belki 5 hafta önce başlayabilseler, Milan'ın koltuğunu da zorlayacaklardı. Reggina, matematiksel olarak olmasa da, pozisyonu itibariyle rahat. Banko Inter. 

Udinese-AC Milan 
Milan iki kupayla kapatmayı hayal ettiği sezonu kupasız kapatmanın düş kırıklığını yaşıyor. Udinese de onları teselli edebilecek durumda değil, zira Şampiyonlar Ligi için kazanmaları yetecek. Banko Udinese. 

Bologna-Sampdoria 
Bologna'nın doğrudan kümede kalması için kazanması yeterli. Sampdoria ise ayağına kadar gelen Devler Ligi fırsatını kaçırmak istemiyor. Üç ihtimalli bir maç. 

Lecce-Parma 
Lecce matematiksel olarak garantilemese de Parma'ya kıyasla çok rahat. Parma galibiyete daha yakın. 

Fiorentina-Brescia 
İki takımın da riskli bölgeden kurtulması için kazanması gerek. Ama ev sahibi Firenze ekibi galibiyete biraz daha yakın. 

Siena-Atalanta 
Atalanta küme düştü. Siena ise kazanırsa büyük ihtimalle ligde kalacak. Banko Siena. 



</TEXT>
</DOC>
