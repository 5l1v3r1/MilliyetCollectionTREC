<DOC>
<DOCNO> 341970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/son/sontur10.html </URL>
<DATE> 2005/05/12/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Bazı ilaçların fiyatları yüzde 10 düşecek 
</HEADLINE>
<TEXT>

     İlaç fiyatlarında yapılan yeni düzenlemeyle, yerli hammadde kullanılan tüm ilaçların fiyatları, 16 Mayıs’tan itibaren yüzde 10 indirimli olacak. 
     Sağlık Bakanlığı’nın, Beşeri Tıbbi Ürünlerin Fiyatları Hakkında Tebliğ’de Değişiklik Yapılmasına Dair Tebliğ’i, 16 Mayıs’ta yürürlüğe girecek. 
     AA muhabirine tebliği değerlendiren Sağlık Bakanlığı Müsteşar Yardımcısı Orhan Bıçakçı, yeni düzenlemeyle yerli hammadde kullanılan tüm ilaçların fiyatlarında, kullanım oranına göre yüzde 10 indirim yapılacağını bildirdi. 
     Bıçakçı, değişikliğe göre, orijinal ilaçların fiyatları belirlenirken, orijinal ürünün her formunun, her birim hammadde miktarının ayrı ayrı değerlendirileceğini, eskiden uygulanan ambalajdaki birim miktarının değerlendirmeye alınmayacağını söyledi. 
     Yeni düzenleme ile yerli hammadde kullanılan jenerik veya orijinal tüm ilaçların fiyatlarında yüzde 10 indirim yapılacağını kaydeden Bıçakçı, bu indirimlerin, tebliğin yürürlüğe gireceği 16 Mayıs’tan itibaren geçerli olacağını ifade etti. 
     Orhan Bıçakçı, yerli hammadde kullanılan ilaçlarda yapılacak yüzde 10 indirimle Türkiye’nin yıllık ilaç harcamalarında 50-100 trilyon 
     lira arası tasarruf sağlanacağının tahmin edildiğini bildirdi. 
     
</TEXT>
</DOC>
