<DOC>
<DOCNO> 348238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/02/son/soneko46.html </URL>
<DATE> 2005/06/02/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
AMB, Avrupa ekonomisi için büyüme tahminini aşağı çekti 
</HEADLINE>
<TEXT>

     Avrupa Merkez Bankası AMB Avrupa ekonomisinin gelecek 2 yılı için yaptığı büyüme tahminini aşağı çekerken, faiz oranlarında değişikliğe gitmedi. 
     AMB Başkanı Jean-Claude Trichet, düzenlediği basın toplantısında son veriler ışığında Avrupa'nın Gayri Safi Yurtiçi Hasılası'nın GSYİH 2005 yılında yüzde 1.1 ile yüzde 1.7 arasında büyüyeceğini tahmin ettiklerini söyledi. AMB Mart ayındaki tahmininde aynı dönem için yüzde 1.2 ile yüzde 2 arasında bir büyüme öngörmüştü. 
     Trinchet, aynı şekilde 2006 yılı için büyüme tahminini de yüzde 1.6-yüzde 2.6 aralığından yüzde 1.5-yüzde 2.5 aralığında çekildiğini söyledi. 
     AMB başkanı, büyüme tahminini aşağı çekmelerine rağmen, ''reel ekonomik büyümenin gelecek dönemde tedricen daha iyiye gideceği'' yönündeki tahminlerini koruduklarını ifade etti. 
     
     FAİZ ORANLARI DEĞİŞMEDİ 
     Öte yandan, AMB yönetici kurulunun bugünkü toplantısında beklendiği gibi faiz oranları yüzde 2 olarak korundu. 
     Banka böylece faiz oranlarını iki yıldır aynı düzeyde tutmuş oluyor. 
     
</TEXT>
</DOC>
