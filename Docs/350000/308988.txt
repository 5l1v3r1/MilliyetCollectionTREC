<DOC>
<DOCNO> 308988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/24/son/sontur55.html </URL>
<DATE> 2005/01/24/ </DATE>
<TIME> 21.16 </TIME>
<AUTHOR>  </AUTHOR>
<HEADLINE>
Cumhuriyet Ekspresi'nin lokomotifi raydan çıktı 
</HEADLINE>
<TEXT>

     İstanbul-Ankara seferini yapan Cumhuriyet Ekspresi'nin lokomotifinin Bilecik yakınlarında raydan çıktığı bildirildi. 
     Alınan bilgiye göre, İstanbul-Ankara seferini yapan Cumhuriyet Ekspresi'nin lokomotifi, Pelitözü-Bilecik arasında, saat 18.30'da raydan çıktı. 
     Lokomotifin raya yerleştirilmesine yönelik çalışmalara başlandığı kaydedildi. 
     
     TCDD GENEL MÜDÜRLÜĞÜ ''OLAY ESNASINDA VAGONLARDA HERHANGİ BİR DERAY OLMAYIP, CAN VE MAL KAYBI BULUNMAMAKTADIR'' 

     TCDD Genel Müdürlüğü'nden yapılan açıklamada, ''Cumhuriyet Ekspresi'nin lokomotifinin ön bojisinin deray ettiği'' belirterek, herhangi bir can ve mal kaybı bulunmadığı bildirdi. 
     Yazılı açıklamada, Haydarpaşa-Ankara seferini yapan ve bugün saat 14.30'da Haydarpaşa'dan kalkan Cumhuriyet Ekspresi'nin, 43042 lokomotifinin ön bojisinin Bilecik-Pelitözü arasında 226. kilometrede henüz tespit edilemeyen bir nedenle deray ettiği belirtildi. 
     Açıklamada, şöyle denildi 
     ''Olay esnasında vagonlarda herhangi bir deray olmayıp, can ve mal kaybı bulunmamaktadır. Olayın haber alınmasından hemen sonra imdat ekiplerimiz Eskişehir'den hareket etmiştir. Vagonlar Vezirhan'a çekilmiş olup, Vezirhan-Bilecik arasında karayoluyla aktarma yapıldıktan sonra yolcularımızın trenle seyahati temin edilecektir.'' 
     
</TEXT>
</DOC>
