<DOC>
<DOCNO> 317151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/21/son/sondun12.html </URL>
<DATE> 2005/02/21/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
KDP lideri Mesut Barzani Türkiye iç işlerimize karışmaz 
</HEADLINE>
<TEXT>

     Ferit ASLAN DİYARBAKIR, DHA 

IRAK Kürdistan Demakrat Partisi KDP lideri Mesut Barzani, Türkiye'nin Irak'ın iç işlerine karışmasına izin vermeyeceklerini söyledi. Kürdistan Yurtseverler Birliği KYB lideri Celal Talabani ise, Irak'ta yeni kurulucak hükümet ile ilgili, Biz tek başımıza hükümet kuramayız. Bizsiz de hükümet kurulamaz'' dedi. 
     IKDP'nin internet sitesi Peyamner deki habere göre, Mesut Barzani bir gazeteyle söyleşisinde, Türkiye nin hiçbir şekilde Kürdistan'ın ve Irak'ın iç işlerine karışmasına izin vermeyeceğiz'' dedi. Barzani, Kürtkler olarak yeni Irak hükümetinin kurulması için Araplar ve Türkmenlerle işbirliği yapmaya hazır olduğunu belirtti. 
     Barzani, Kerkük konusuna değinirken de Kerkük'ün her zaman bir Kürt şehri olduğunu öne sürdü. Barzani, Bağımsız bir Kürdistan için hakkımız var ve bunun demokratik yollarla halledilmesi için gereğini yapacağız'' dedi. 
     Bu arada Süleymaniye kenti yakınlarında bulunan Kalaçalon'daki karargahında IKDP heyetini kabul eden KYB lideri Celal Talabani, kurulacak Irak hükümeti ile ilgili bir soruya, Halen bir şey netleşmiş değildir. Bizim politikamız açıktır, bizler kendi isteklerimiz doğrultusunda işbirliği yapıyoruz, makam için değil'' dedi. Temel bazı isteklerinin olduğunu anlatan Talabani, Demokratik ve Federal Irak, Kerkük ve Peşmerge, ülkemizin gelir kaynakları meselesi. Bu konuların çözümünde bizimle yardımlaşma ve dayanışma içerisinde olacak kabineyle yardımlaşırız. Ne biz kendi başımıza hükümeti kurabiliriz nede bizsiz hükümet kurulabilir. Amacımız sorunların çözülmesidir'' diye konuştu. 
     
</TEXT>
</DOC>
