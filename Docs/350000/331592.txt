<DOC>
<DOCNO> 331592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/09/dunya/dun04.html </URL>
<DATE> 2005/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Independent'tan Papa'ya sert eleştiri 
</HEADLINE>
<TEXT>


LONDRA Milliyet 


Dünya basınında Papa'nın cenaze töreni ile ilgili haberlerde genel olarak Papa hakkında olumlu yorumlar yer alırken, İngiliz Independent gazetesi yazarlarından Johann Hari, Papa Jean Paul II'ye sert eleştiriler yönelttiği yazısında, "Kimse Papa'nın kurbanlarından söz etmiyor" dedi. 
Hari, "Tarih Papa'yı, Roma'daki kalabalıktan daha sert yargılayacak" başlıklı yazısında, "Şili'nin faşist diktatörü Pinochet ve eşini örnek bir Hıristiyan çift olarak ilan etti. Pinochet iktidarının on binlerce kişiyi katlettiklerini bilmesine rağmen. Pinochet'nin adalet önüne çıkarılması gündeme geldiğinde, Papa serbest bırakılmasını talep etti" ifadesini kullandı. Hari, "Papa'nın yarattığı ikinci skandalın AIDS ile ilgili" olduğunu belirterek, "Katolik Kilisesi'ne, prezervatifin AIDS'ten korunmada etkisiz olduğu yalanını yaymasını emretti. Yaydığı bu mesaj neticesinde, Afrika'daki cahil köylüler, kendisi gibi yavaş ve acılı bir şekilde öldü. Tek fark, Papa azizlik mertebesine yükselirken, onlar günahk r olarak anılacaklardı" diye yazdı. 
Yazar, Papa'nın "çocuklara yönelik kitlesel tecavüzden sorumlu bir kilisenin başında olduğunu da belirtti. 


</TEXT>
</DOC>
