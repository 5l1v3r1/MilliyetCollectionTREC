<DOC>
<DOCNO> 344366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/20/son/sontur22.html </URL>
<DATE> 2005/05/20/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Kaçırıldığı otomobil polislerce durdurulunca kurtuldu 
</HEADLINE>
<TEXT>

     Eskişehir’de, borç verdiği kişi ve arkadaşları tarafından kaçırıldığı, darp edildiği iddia edilen kişi, bindirildiği otomobil, polislerce durdurulunca kurtuldu. 
     Alınan bilgiye göre, Osmangazi Mahallesi Güvenlik Sokak’ta yaşayan İsmail Çoban 51 620 YTL borç verdiği bakkal sahibi Vahit Çelik’in 25 dükkanından 370 YTL’lik alışveriş yaptı, daha sonra da kalan 250 YTL’yi Çelik’ten istedi. 
     Çoban’a önce olumsuz yanıt veren, gece de borcunu ödeyeceğini söyleyerek Çoban’ı dışarı çağıran Çelik’in arkadaşlarıyla birlikte bu kişiyi zorla otomobile bindirdiği iddia edildi. 
     Bir araziye götürdüğü Çoban’ı darp ettiği, hakaretlerde bulunduğu ve sonra tekrar otomobile bindirdiği ileri sürülen Çelik, yolda arkadaşlarını indirdi. 
     Çelik’in otomobili, bir süre sonra şüphe üzerine polis ekipleri tarafından durduruldu. Bu sırada Çoban’ın polislere kaçırıldığını ve dövüldüğünü söylemesi üzerine Vahit Çelik gözaltına alındı. 
     Çelik, ifadesinin ardından çıkarıldığı mahkemece tutuklandı. 
     
</TEXT>
</DOC>
