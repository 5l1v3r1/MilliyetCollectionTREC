<DOC>
<DOCNO> 340528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/07/son/sontur14.html </URL>
<DATE> 2005/05/07/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Eşiyle şakalaşırken kendini vurduğu iddia edilen kişiyi oğlu öldürmüş 
</HEADLINE>
<TEXT>

     Giresun’un Keşap İlçesi’nde, eşiyle şakalaşırken kazayla kendini vurduğu iddia edilen kişiyi oğlunun öldürüldüğü belirlendi. 
     Alınan bilgiye göre, İl Emniyet Müdürlüğü Asayiş Şube Müdürlüğü ekipleri, 7 Nisan’da, Yusuf Akşen’in, eşi Fatma Akşen’i korkutmak için boş sandığı tabancasını, kendi başına dayayıp tetiğe basınca öldüğünün iddia edildiği olayla ilgili, aile bireylerinin çelişkili ifadeleri üzerine çalışma başlattı. 
     Güvenlik güçleri, Akşen ailesi bireylerinden alınan el svaplarını barut izi , incelenmek üzere Samsun Kriminal Polis Laboratuvarı Müdürlüğü’ne gönderdi. 
     Laboratuvar sonuçları doğrultusunda babası Yusuf Akşen’i, öldürdüğü iddiasıyla Keşap İlçe Emniyet Amirliği ekiplerince yakalanan Fatih Akşen 18 , çıkarıldığı nöbetçi mahkemece tutuklandı. 
     Giresun’un Keşap İlçesi Bozkurt Mahallesi’ndeki evinde, 7 Nisan’da, Yusuf Akşen’in 45 , kendisine ait tabancasını temizledikten sonra kafasına dayayıp eşi Fatma Akşen’i korkutmak istediği, tetiğe basınca da ağır yaralanan Akşen’in hastaneye kaldırılırken yolda öldüğü ileri sürülmüştü. 
     
</TEXT>
</DOC>
