<DOC>
<DOCNO> 306539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/14/son/sontur16.html </URL>
<DATE> 2005/01/14/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Attığı gole sevinirken kalp krizi geçiren öğrenci öldü 
</HEADLINE>
<TEXT>

     Yozgat'ın Sarıkaya İlçesi'ne bağlı Köprücek Köyü'nde İlköğretim Okulu öğrencisi Muhammed Tekin, arkadaşlarıyla top oynarken geçirdiği kalp krizi sonucunda öldü, karne sevincini yaşayamadı. 
     AA muhabirinin edindiği bilgiye göre, Muhammed Tekin 14 , arkadaşları ile birlikte okul bahçesinde top oynarken, aniden fenalaşıp, düştü. Otomobil ile Sarıkaya Devlet Hastanesi'ne götürülmeye çalışılan Tekin, yolda öldü. 
     Doktorlar, Muhammed Tekin'in kalp krizi sonucunda öldüğünü belirtti. 
     Muhammed Tekin'in acılı babası Mustafa Tekin, çocuğunun daha önce herhangi bir rahatsızlığının bulunmadığını söyledi. Mustafa Tekin, olayı şöyle anlattı 
     ''Okul çıkışında arkadaşlarıyla birlikte top oynuyorlarmış. Gol atmış, attığı golün sevincini yaşarken fazla heyecanlanıp, dizlerinin üzerine düşmüş. Bize haber verdiler, otomobille hastaneye götürürken, öldüğünü fark ettik. Daha önce herhangi bir rahatsızlığı bulunmuyordu.'' Taşımalı eğitim gören ve hergün arkadaşlarıyla birlikte Sarıkaya Merkez Şehit Metin İlköğretim Okulu'na gelen Muhammed Tekin'in başarılı bir öğrenci olduğunu belirten okul müdürü Kaşif Ertürk, ''Arkadaşları tarafından sevilen bir öğrencimizdi, karnesinde hiç zayıfı bulunmuyordu. Ani ölümü hepimizi çok üzdü'' dedi. 
     

     
</TEXT>
</DOC>
