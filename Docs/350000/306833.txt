<DOC>
<DOCNO> 306833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/15/son/sontur46.html </URL>
<DATE> 2005/01/15/ </DATE>
<TIME> 21.47 </TIME>
<AUTHOR>  </AUTHOR>
<HEADLINE>
Kimseleri olmayan 3 kardeş sokakta yaşıyor 
</HEADLINE>
<TEXT>

     Adana'nın Ceyhan İlçesi'nde, sokaklarda yaşamak zorunda kalan üç kardeşe polis sahip çıktı. 
     Ceyhan İlçe Emniyet Müdürlüğü Çocuk Büro Amirliği, kendilerine bakacak yakınları olmadığı için sokaklarda yatıp kalkan M.B. 14 , H.M.B. 12 ve M.B'yi 9 , koruma altına aldı. 
     Üç kardeşin polise yaptıkları açıklamada, yaklaşık iki ay önce babaları Ramazan B'nin öldüğünü, anneleri Makbule B'nin de kendilerini terk ettiğini söyledikleri öğrenildi. 
     Babalarının ölümü ve annelerinin de kaçmasının ardından kimsesiz kaldıklarını ve sokaklarda yaşamaya başladıklarını anlatan üç kardeş, çöplerden topladıkları kağıtları satarak geçindiklerini söyledi. 
     Ceyhan İlçe Emniyet Müdürlüğü Çocuk Büro Amirliği yetkilileri, kimse sahip çıkmaması halinde koruma altına aldıkları üç kardeşi, Adana Sosyal Hizmetler ve Çocuk Esirgeme Müdürlüğü'ne teslim edeceklerini bildirdiler. 
     
</TEXT>
</DOC>
