<DOC>
<DOCNO> 301510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/28/son/sondun02.html </URL>
<DATE> 2004/12/28/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Ulaştırma Bakanı ölü bulundu 
</HEADLINE>
<TEXT>

     Ukrayna Ulaştırma Bakanı Heorhiy Kirpa'nın, Kiev bölgesindeki kır evinde ölü bulunduğu bildirildi. 
     Kirpa'nın sözcüsü Edvard Zaniyuk AFP'ye yaptığı açıklamada, ''Kirpa'nın kır evinde ölü bulunduğunu'' belirtti, ancak bakanın ölüm nedeni konusunda ayrıntılı bilgi vermedi. 
     Heorhiy Kirpa, iktidarda en çok sözü geçen bakan olarak kabul ediliyordu. 
     
     YEREL BASIN İNTİHAR ETTİ 

     Devlet başkanlığı seçimleriyle dünya gündemine oturan Ukrayna'da, ölü bulunan Ulaştırma Bakanı Heorhiy Kirpa'nın intihar ettiği öne sürüldü. 
     Yerel medyada çıkan haberlerde, Kirpa'nın intihar ettiğine dair spekülasyonlara yer verilirken, yetkililer bu bilgiyi henüz doğrulamadılar. Ukrayna haber ajansı da, cesedin yanında bir silah bulunduğunu duyurdu. 
     Ukrayna'da dün yapılan seçim sonuçlarında kaybettiği belirtilen Başbakan Viktor Yanukoviç'e yakın olarak tanınan Kirpa'nın cesedi bugün evinde bulunmuştu. 
     Kirpa'nın sözcüsü Eduerd Zanyuk, cesedin, Kirpa'nın Kiev yakınlarındaki daçasında bulunduğunu, olayla ilgili soruşturmanın gerçeği ortaya çıkaracağını söyledi. 
     Bir hükümet kaynağı da, Reuters ajansına, olay yerinde polislerin araştırmasının sürdüğünü, Kirpa'nın kurşun yarasıyla öldüğünü açıkladı. 
     Hükümet kaynağı, Kirpa'nın intihar mı ettiği yoksa cinayete mi kurban gittiği konusunun açık olmadığını söyledi. 
     
</TEXT>
</DOC>
