<DOC>
<DOCNO> 315941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/17/guncel/gun90.html </URL>
<DATE> 2005/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Mevsimlik haberler... 

1 Sibel Can Mucize Diyeti İşte yeni bir albüm ve yeni bir mucize diyetle karşımızda kendileri. Albümünü bilmeyiz ama diyetiyle yeteri kadar haber olmayı başarıyor. Bizim hatırladığımız, gazetelerde yazı dizisi hatta televizyon haberlerinde özel logosuyla yayınlanan en az 5 diyeti var. Bu mucize diyetlerin en büyük özelliği 6-7 ay gibi bir sürede tekrar kilo aldırması olsa gerek. 7 kere gidip 8 kere gelen Sayın Demirel misali... 
2 Bülent Ersoy'un Mücevherleri Kaç paralık mücevheri olduğu hakkında sayısız rivayet var. Bu takıları takıp bir yerde kameraların önüne geçtiğinde adetten sorulur "Bülent Hanım, bunlar sahte mi, gerçek mi " diye, kendisi de meşhur gülüşüyle "gerçek " diye cevap verir. İşte yine mevsimi gelmiş, arkadaşı Oya Aydoğan'a doğum günü hediyesi olarak 50 bin dolarlık yüzük hediye etmiş. Uzun zamandır albüm yapmayan, televizyon-gazino programı yapmayan bir kişi, böyle bir hediye verirse ilginç geliyor tabii... 
a Ya geçmişte iyi kazanılmış... 
b Ya da bu konularda abartı üstadı olan magazincilerin dolmuşuna geliyoruz, yani yüzük 50 bin dolar değil... 
Vergilendirilmiş kazancın hediyesi kutsaldır diyor, Adnan Şenses'e geçiyoruz... 
3 Adnan Şenses Jübile Sayısı bilinmiyor. Magazin programlarında, salya sümük ağlayarak sahnelere veda eden, konser veren, hayranlarını üzen ancak sonra tekrar çalışmaya başlayan Adnan Bey, uzun zamandır jübile yapmıyor. Arkadaşı Tayyip Bey'den rica edip, benzin istasyonları karının yükseltilmesini sağladığından beri görünmüyor ortada. Belki, jübilelerinin jübilesini yapar, özledik valla .. 

Nedenimiz budur 
"Buraya evlilik kutsalı için geldiniz .." b b 
</TEXT>
</DOC>
