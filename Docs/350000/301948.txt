<DOC>
<DOCNO> 301948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/29/son/sonspo29.html </URL>
<DATE> 2004/12/29/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Bursaspor Galatasaray ile eşleştiğimiz için mutluyuz... 
</HEADLINE>
<TEXT>

     Bursaspor Kulübü İkinci Başkanı Yunus Egemenoğlu, Türkiye Kupası 3. kademesinde Galatasaray ile eşleştikleri için mutlu olduklarını söyledi. 
     Egemenoğlu, AA muhabirine yaptığı açıklamada, Galatasaray'ın çok güçlü bir takım olduğunu, ancak Bursaspor'un da kupadan Birinci Süper Futbol Ligi'ndeki Sakaryaspor ve İstanbulspor'u eleyerek, gerçek gücünü gösterdiğini kaydetti. 
     Amaçlarının kesinlikle Galatasaray'ı yenerek bir üst tura yükselmek olduğunu dile getiren Egemenoğlu, şunları söyledi 
     ''Galatasaray ile eşleştiğimiz için mutluyuz. Neden mutluyuz Galatasaray'ı yenerek geçen yıl Birinci Süper Futbol Ligi'nden düşürülmemizle ilgili mesaj vermek istiyoruz. Galatasaray'ı yenerek hala Birinci Süper Futbol Ligi'ne layık olduğumuzu göstereceğiz. Bu takım bunu başaracaktır. Tur atlayacağımıza inanıyorum.'' Egemenoğlu, kupa maçının Galatasaray'ın cezası nedeniyle başka bir kentte oynanmasının kendileri açısından avantaj oluşturacağını sözlerine ekledi. 
     
</TEXT>
</DOC>
