<DOC>
<DOCNO> 349293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/06/son/sondun23.html </URL>
<DATE> 2005/06/06/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
El Kaide liderlerinden Libi, ABD'ye teslim edildi 
</HEADLINE>
<TEXT>

     Pakistan, terör örgütü El Kaide'nin liderlerinden Ebu Ferec Fecr El Libi'yi ABD'ye teslim etti. 
     Pakistan Devlet Başkanı Pervez Müşerref, Birleşik Arap Emirlikleri'nde yayımlanan el İttihad gazetesine yaptığı açıklamada, ''Kısa bir süre önce El Libi'yi ABD'ye teslim ettik. Onun gibi insanları ülkemizde istemiyoruz'' dedi. 
     Ülkesinde son bir yılda ''Taliban kalıntıları veya El Kaide tarafından herhangi bir terörist saldırı düzenlenmediğini'' söyleyen Müşerref, ''Bana ve Başbakan'a karşı düzenlenen suikastlerden sonra, teröristlerin belini kırdık. Dolayısıyla terörist saldırı tehlikesi yüzde 95 azaldı'' diye konuştu. 
     Libya vatandaşı olan El Libi, bu yıl başlarında Pakistan'da yakalanmıştı. 
     
</TEXT>
</DOC>
