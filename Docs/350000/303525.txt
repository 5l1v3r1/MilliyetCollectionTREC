<DOC>
<DOCNO> 303525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/05/guncel/gun07.html </URL>
<DATE> 2005/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Teziç Yeni bir af üniversiteleri zorlar 
</HEADLINE>
<TEXT>


ANKARA Milliyet 

Yükseköğretim Kurulu Başkanı Erdoğan Teziç, Milli Eğitim Bakanı Hüseyin Çelik'e gönderdiği raporda, 2000'den bugüne kadar 677 bin 658 öğrencinin üniversiteyle ilişiğinin kesildiğini bildirdi. Raporda 386 bin 357 öğrencinin kayıt yenilemediği, 203 bin 275 öğrencinin de kendi isteğiyle üniversiteden ayrıldığı belirtildi. En çok öğrencinin ayrıldığı devlet üniversiteleri Marmara ve Selçuk, vakıf üniversiteleri de Bilkent ve İstanbul Bilgi üniversiteleri oldu. Teziç, Çelik'in ilk yazısını "affa karşıyız" diye yanıtladı, ikinci yazıda da "Yeni bir af kanunu çıkarılması kapasitelerini azami düzeyde zorlayarak eğitim veren üniversitelerimize çok fazla yük getirmekle beraber amaca da hizmet etmeyeceği düşüncesiyle uygun görülmemektedir" denildi.YÖK yetkilileri, çıkarılacak af kanununun "başarısızlık, devamsızlık ve disiplin cezası"nı kapsayacağını, bu nedenle yalnızca 68 bin 187 öğrencinin yararlanacağını kaydetti. 


</TEXT>
</DOC>
