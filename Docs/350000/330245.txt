<DOC>
<DOCNO> 330245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/05/guncel/gun90.html </URL>
<DATE> 2005/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Çırak milletvekili 

1.BÖLÜM 
Partiler arası milletvekili transferleri yine hortladı. Biz değil ama bazıları, olayı şaşkınlıkla izliyorlar. Bir bakıyorsunuz... 
- Ortanın sağındaki bir partiden seçilen biri, bir anda aslan sosyal demokrat kesiliyor ya da tam tersi... 
- 2 gün önce liderine toz kondurmayan biri, bir anda onun en büyük düşmanı kesiliyor... 
- O güne kadar açıklamadığı, sakladığı ne kadar bomba dosya, bilgi bilmem ne varsa, "Açıkla ya da ben açıklarım söyleyecek misin-söyleyeyim mi Yüreğin var mı, ne oldu, konuşamadın " şeklindeki bir üslupla yaylım ateşine geçebiliyor... 

2.BÖLÜM 
Orijinal adı "The Apprentice", bizdeki ise "Çırak" olan bir yarışma programı var. Kızlar ve erkeklerden oluşan 2 takım, kendilerine verilen görevleri yaparak hem karşı takıma hem de birbirlerine karşı yarışıyorlar ve kazanan bir kişi, programın yöneticisi Tuncay Özilhan işadamının yanında okkalı bir maaşla işe giriyor. Mesela bizdeki versiyonda, 1 yıl boyunca 15 bin YTL aylık alacak. 
- Bu görevler yapılırken bir lider seçiliyor ve ekipteki herkes onaylamasa da o liderin söylediklerini yapmak zorunda... 
- İşler ters gidince kendini kurtarmak için 2 gün önce liderine laf söyletmeyen, bir anda onun en büyük düşmanı kesiliyor... 
- Elenmek üzereyken, o ana kadar söylemediği her şeyi, "Ben öyle olmaz demiştim dinlemedi yetersiz zaten, hiç anlamıyor bu işten" şeklinde ama milletvekillerinden daha seviyeli bir üslupla bombardımana geçebiliyor... 

3.BÖLÜM 
1 Ayda 15 bin YTL maaş için, insanlara hiç bilmedikleri işler, deli gibi koşturmalarına neden olacak zorlukta görevler veriliyor. Ve bu işleri öğrenmek için en fazla 1-2 günleri oluyor... 
2 Seçilecek kişinin, 30 kez verilen işi yaparak sınavdan geçmesi ve her seferinde başarılı olması gerekiyor... 
3 Bu yarışmadan galip çıkan kişi, bir iş yerinde, 10, bilemedin 20, taş çatlasın 100 kişiyi yönetecek... 

4.BÖLÜM 
1 Ayda 7 bin YTL maaş alan milletvekillerine, çoğunu bilmedikleri işler ve görevler verilebiliyor. Ve bu işleri zamanla öğrenmeleri bekleniyor... 
2 Bir kişinin milletvekili seçilebilmesi için sadece listenin iyi bir yerine yazılması, yönetime yakın olması gerekiyor... 
3 Ve seçildikten sonra da 70 milyon kişiyi yönetiyor... 

SONUÇ 
Demek ki, Çırak olmak için gösterilen titizlik, milletvekilleri için gösterilmiyor. Sonra da bir sabah bir bakılıyor, meclis içinde inanılmaz bir trafik yaşanıyor. Ortalık toz dumana karışıyor. Yapılacak şey basit Tıpkı Çırak'taki gibi bir sistem uygulamak yeterli. Önce milletvekili seçilene kadar adayların bir sürü zor işin altından kalkıp kalkamadığını test etmek, verilen görevleri başaramayanlara "seni mecliste görmek istemiyorum" demek güzel bir çözüm olabilir. Peki kim yapacak bu seçmeyi 
Sayın Demirel ve Sayın Ecevit'i göreve çağırıyor, hatta televizyonda program olarak yayınlanması halinde, çok da eğlenceli olacağını ısrarla iddia ediyoruz... 

İbo'nun işleri 
Alişan İsmail Y.K'dan bir parça söyleyeceğim abi... 
İbrahimTatlıses İspanya'dan mı 

3 başlı Derya 
"Derya kafalarını sallamaya çalıştı..." b b 
</TEXT>
</DOC>
