<DOC>
<DOCNO> 306203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/13/son/sontur08.html </URL>
<DATE> 2005/01/13/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Sevgilim istedi ben de sevişmemizi kaydettim .. 
</HEADLINE>
<TEXT>

     Burcu İNAL- Kerem KURUL DHA 

EDİRNE'de eski sevgilisiyle birlikte oldukları sahneleri görüntülediği suçlamasıyla yargılanan Akif Cülfük, "İ., fanteziye düşkün olduğunu söyleyerek, sevişme sahnelerimizi videoya almamızı istiyordu. Ben önce bunu kabul etmek istemedim, ancak ısrar edince sevişme sahnelerini kameraya kaydettim'' dedi. 
     Edirne 1'inci Ağır Ceza Mahkemesi'nde ırza geçmek suçundan 7 yıl hapis cezası istemi ile tutuklu 27 yaşındaki Akif Cülfük, ilk kez hakim karşısına çıktı.. Cülfük mahkemedeki savunmasında, "Birlikte olmak için bir ev tutmuştum. O evde birlikte oluyorduk. İ. fanteziye düşkün olduğunu ve birlikte olduğumuz sahneleri kaydedip daha sonra izlemek istediğini söyledi. Israr edince dijital kameraya kaydettik. Annesi N.Y. görüşmemizi istemiyordu. Biz görüşmeye devam ettik. Daha sonra İ. benden kaydettiğimiz sahneleri izlemek için CD'yi istedi. Ben de bir arkadaşı aracılığıyla kopyasını gönderdim. Evlerinde CD izleyecek bir aletleri yoktu. CD'leri evinde saklamış. Ancak annesi CD'leri bulup komşuları ile birlikte izleyince kendisini kurtarmak için benden şikayetçi oldu'' dedi. 
     Annesinin görüntüleri izlemesi üzerine Akif Cülfük'ten şikayetçi olan 23 yaşındaki İ.Y. ise mahkemedeki ifadesinde, "if sürekli olarak kendisi ile evlenmemi istedi. Ancak ailem buna karşı çıkarak ilk evliliğimden olan oğlumu bana vermeyeceklerini söyledi. Bir taraftan sürekli evlilik konusunda beni sıkıştıran Akif onunla evlenmezsem elinde benimle birlikte olduğu sahnelerin bulunduğu CD'leri internette yayınlayacağını ve Edirne'nin tüm sokaklarına dağıtacağını söyledi. Bunun üzerine şikayette bulundum'' dedi. 
     Mahkeme tutuklu sanık Akif Cülfük'ün tahliye talebini reddederek, tanıkların dinlenmesi için duruşma ertelendi. 
     
</TEXT>
</DOC>
