<DOC>
<DOCNO> 325489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/21/son/sondun24.html </URL>
<DATE> 2005/03/21/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
İsyancılar, saldırdıkları kadınların memelerini kestiler .. 
</HEADLINE>
<TEXT>

     Uganda'da isyancıların, odun toplayan bir grup kadına saldırarak memelerini, dudaklarını ve kulaklarını kopardıkları bildirildi. 
     Gulu bölgesi yetkilisi Albay Walter Ochora, sivillere saldırılarını artıran Rabbin Direniş Ordusu RDO militanlarının, dün Kitgum bölgesinde 7 kadının memelerini, dudaklarını ve kulaklarını kestiklerini söyledi. 
     Ochora, RDO komutan yardımcısının 300 savaşçısıyla güney Sudan'dan Uganda'ya geçtiğini belirterek, başka saldırıların olabileceği uyarısında bulundu. 
     Kuzey Uganda yetkilileri, RDO'nun halkı terörize etmek için bu türden yüzlerce saldırı yaptığını hatırlattılar. 
     Ülkenin Kutsal Kitap'ın 10 emrine göre yönetilmesini isteyen RDO, 1987'den beri yönetime karşı savaşıyor. 
     
</TEXT>
</DOC>
