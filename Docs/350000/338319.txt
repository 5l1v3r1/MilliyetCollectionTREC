<DOC>
<DOCNO> 338319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/30/siyaset/siy03.html </URL>
<DATE> 2005/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Atina gönlünü aldı haziranda gidiyor 
</HEADLINE>
<TEXT>


Org. Büyükanıt, Türk bayrağına saldırı nedeniyle resmi özür dileyen Atina'ya gitme kararı aldı 

UTKU ÇAKIRÖZER Ankara 


Yunanistan Kara Harp Okulu'nu ziyaret eden Türk subay ve öğrencilerinin odasına zedelenmiş Türk bayrağı bırakılması üzerine bu ülkeye gezisini askıya alan Kara Kuvvetleri Komutanı Orgeneral Yaşar Büyükanıt, Atina'dan gelen resmi özür üzerine geziyi planlandığı gibi gerçekleştirme kararı aldı. Büyükanıt'ın haziranda Atina'yı ziyaret etmesi bekleniyor. 
Atina'daki bayrak skandalı üzerine askeri ilişkiler gerilmişti. Genelkurmay Başkanı Orgeneral Hilmi Özkök de konuşmada özür dilenmediği takdirde ilişkilerin gözden geçirileceği mesajını vermişti. Yunanistan Kara Kuvvetleri Komutanı Korgeneral Nikolaos Douvas'ın 22 Nisan'da gönderdiği özür mektubu üzerine diğer planlı ziyaretlerin gerçekleştirilmesi kararı alan Genelkurmay kararg hı, Büyükanıt'ın değerlendirmesinin sürdüğünü bildirmişti. 



</TEXT>
</DOC>
