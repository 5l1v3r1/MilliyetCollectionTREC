<DOC>
<DOCNO> 340326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/07/ekonomi/eko07.html </URL>
<DATE> 2005/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
'Avrupa göç almazsa zor günler yaşar' 
</HEADLINE>
<TEXT>


EKONOMİ SERVİSİ 

Deutsche Bank'ın Baş Ekonomisti Prof. Dr. Norbert Walter son yıllarda en yavaş ekonomik gelişmenin Avrupa'da olduğunu ifade etti. TÜSİAD'ın ev sahipliğinde "Dünya Ekonomisinde Genişlemenin Sürekliliği ve Yavaşlamanın Başlaması Senaryoları" konulu bir konferans veren Walter, şöyle konuştu 
"Euro daha da canlanabilir, o zaman hayatımız daha güçleşebilir. Türkiye'nin ekonomik durumu da çok ilginç bir hale geliyor. Avrupa belki bazı ülkelerden göçmen işçi almayı düşünebilir. Biz Avrupa'ya göç, gençler almazsak, Avrupa çok zor günler yaşayacak." 
Herkesin Avrupa için savaşması gerektiğini belirten Walter, Türkiye ve Ortadoğu'da istihdam piyasasının çok iyi değerlendirilmesi gerektiğini söyledi. Walter, "Beğensek de beğenmesek de ABD dünyanın bir numaralı ekonomisi olmaya yakın dönemde devam edecek. Bu ABD'nin kusuru değil, bizim kusurumuz, biz ona rakip olamıyoruz" şeklinde konuştu. 

TÜSİAD, musevilerle görüşecek 
TÜSİAD, ABD yönetiminin, finans çevrelerinin ve medyasının önde gelen isimleriyle görüşmek üzere, 9 - 10 Mayıs tarihlerinde Washington'u, 11 Mayıs tarihinde Boston'u ve 12 Mayıs tarihinde New York'u ziyaret edecek. Başkanlığını TÜSİAD Başkanı Ömer Sabancı'nın yapacağı heyet, Amerikan Musevi Örgütleri ile de görüşecek. TÜSİAD, "AB Türkiye Tam üyeliğe doğru" başlıklı bir konferans da düzenleyecek. 


</TEXT>
</DOC>
