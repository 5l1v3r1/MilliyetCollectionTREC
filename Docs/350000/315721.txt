<DOC>
<DOCNO> 315721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/16/son/soneko02.html </URL>
<DATE> 2005/02/16/ </DATE>
<TIME> 02.04 </TIME>
<AUTHOR>  </AUTHOR>
<HEADLINE>
Petrol patronundan kötü haber "Ucuz petrolü unutun" 
</HEADLINE>
<TEXT>

     Büyük petrol şirketlerinden ChevronTexaco'un İcra Kurulu Başkanı Dave O'Reilly, ''ucuz petrol devrinin sona erdiğini'' söyledi. 
     O'Reilly, Cambridge Enerji Araştırmaları Bölümü'nün düzenlediği konferansta yaptığı konuşmada, başta Çin ve Hindistan olmak üzere Asya ülkelerinden gelen yoğun petrol talebinin piyasayı yeniden şekillendirdiğini söyledi. 
     O'Reilly, ''petrolün ucuzluğunda, doğal gazın ise daha da ucuz olacağına güvendiğimiz zaman açıkça sona eriyor'' dedi. 
     Bununla birlikte, ChevronTexaco'nun görüşünün petrol sektörünün genel görüşünü yansıtmadığı belirtiliyor. Bir diğer petrol devi Exxon Mobil'in yetkilileri petnrol fiyatlarının yükselmesinin ''yapısal'' değil, ''dönemsel'' etmenlerden kaynaklandığını, genel bir eğilimin işareti olarak değerlendirilemeyeceğini savunuyor. 
     
</TEXT>
</DOC>
