<DOC>
<DOCNO> 333164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/14/guncel/gun90.html </URL>
<DATE> 2005/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Beni kaç kişi seyrediyor 

2003 Haziranında çıkan Saçmalama-1 adlı kitabımızın önsözünün ilk paragrafından bir bölüm "4-5 yıl önce Flash Tv'de bir program izlerken sunucu Serpil Barlas'ın 'Şu anda 65 milyon bizi izliyor "cümlesini not almış ve arkadaşlarla 'Bu nasıl bir özgüvendir yahu " deyip epey eğlenmiştik" Bu eğlenceye önce 2001'de Shockhaber.com'da devam ettik, derken SerinDuruş oldu, Saçmalama 1-2 oldu, gidiyor. Peki, bu "65 milyon bizi izliyor" muhabbeti bitti mi Hayır Bir bastonun gölgesi gibi, bizi izlemeye devam ediyor. En son Pazar gecesi, Osman Tanburacı "60 milyon bizi izliyor "deyince, bu 100 saçma sözümüz arasına giren cümlenin rakamını düzeltelim istedik ki bundan sonra kullananlar, reytingi değil ama hiç değilse rakamı doğru tuttursunlar. 
1 Serpil Barlas'ın verdiği rakam yanlıştı yani bu lafı ettiği sene Türkiye nüfusu 65 milyon değildi. 
2 Türkiye'de nüfus sayımı, en son 2000 yılında yapıldı. Eskiden 5 yılda bir yapılırken, 1990'dan beri 10 yılda bir ve sonu "0"la biten 10 yıl sonra sonu nasıl başka bir rakama gelecekse senelerde yapılıyor. 
3 Osman Tanburacı'nın verdiği rakamda yanlış, Serpil Barlas artı, Tanburacı'da eksi yönde abartmışlar. 
4 2000 sayımına göre, Türkiye nüfusu 67.803.927. 
5 1990-2000 döneminde nüfusumuz yılda ortalama 1.133.000 kişi artmış. Yani ortalama 1 milyon desek, 4,5 yılda 4,5 milyon kişi daha ekleyerek ortalama 72.303.927 ya da yuvarlak hesapla 72 milyon kişi olduğunu tahmin edebiliriz. Hadi diyelim 75 milyom... 
Yani bundan sonra egosu kendisinden büyük olanların söylemesi gereken doğru cümle "Şu an bizi 75 milyon kişi seyrediyor " şeklinde olacaktır. 

NEVADA ARAŞTIRMALARI 

Nevada'da yapılan bir araştırmaya göre Nevada halkının 86'sı yıkadığı halıyı kurutmak için halıyı bir iskemlenin iki arka bacağı vasıtası ile balkonda statik konuma getiriyor ve beklemeye bırakıyor. Diğer 14 ise aynı işlem için 2 ya da daha fazla sandalye kullanıyor. 

Yaz tatili başladı 

Milyonlarca öğrencinin dört gözle beklediği yaz tatili nihayet başladı. Şimdi neler olacak 
Karnelerinde kırık olanları evde azar bekliyor lütfen çocuklarımıza anlayışlı olalım dense de bir takım sopa olayları yaşanacak.Karnesi iyi olanların bir kısmı bisiklet, bilgisayar gibi hediyelerine kavuşacak...Büyük şehirlerin trafiğinde rahatlama olacak...Televizyonlar da okullarla birlikte tatile çıkacak, ekranlar tekrar dizilerle ve ara veren programların eksikliğiyle çekilmez hale gelecek... Bütün bir kış en az çocukları kadar yorulan veliler derin bir oh çekecek... 
Biz de uzmanlar gibi, velilerimizden rica da bulunuyor ve "hepimiz çocuktuk, hepimiz spor-toto gibi karne getirdik, biraz anlayış lütfen" diyor ve herkese iyi tatiller diliyoruz... 

Bir daha dene, başaracaksın 
"İsimleri karıştıramıyorum..." 
b b 
</TEXT>
</DOC>
