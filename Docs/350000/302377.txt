<DOC>
<DOCNO> 302377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/01/yasam/yas08.html </URL>
<DATE> 2004/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanı değişince ölümden döndü 
</HEADLINE>
<TEXT>

   Şeker diye ilaç yutan Zara, kanı değiştirilerek hayata döndürüldü 
      AYLA YUNUSOĞLU Mersin DHA 
   
   Osmaniye Bahçe'de, evde bulduğu ilaçları şeker diye yutan ve ayranla tedavi edilmeye çalışılan Bekir Çelik cehalet kurbanı oldu ama, Mersin'de 'Laroxy' isimli ilaçtan 20 adet yutan Zara Deniz, zamanında müdahaleyle kurtarıldı. Gündoğdu Mahallesi'nde oturan Medine 33 ve Eyüp Deniz 34 çiftinin kızları Zara 4 , ailesi televizyon izlerken buzdolabındaki ilacı şeker zannedip yedi. Zara'nın ilaç yediğini fark eden aile, hemen ilacı da alıp küçük kızı Mersin Üniversitesi Tıp Fakültesi Hastanesi'ne yetiştirdi. İlaçların kana karıştığı belirlenince hemen ameliyata alınan küçük Zara, vücudundaki tüm kan değiştirilerek kurtarıldı. Çocuk Sağlığı ve Hastalıkları Uzmanları Dr. Betül Ünal, "Çocuk bize getirildiğinde bilinci kapalıydı. Şu anda durumu çok iyi. Aileler, çocukların ulaşabileceği yerde ilaç bulundurmamalıdır" dedi. 
   
   
</TEXT>
</DOC>
