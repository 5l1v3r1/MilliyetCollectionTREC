<DOC>
<DOCNO> 344490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/21/spor/spo17.html </URL>
<DATE> 2005/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Firari sevda Giga 
</HEADLINE>
<TEXT>


HAKAN DİLEK 


Erasmus'a taktıydım bir aralar. 1200'lü yıların Nasreddin Hocası gibiymiş Erasmus. Baba at sırtında seyahatteyken yazarmış yazılarını. Şöyle bir şeyler demiş bir dipnotunda "Hakkımda ne derlerse desinler, tesirlerimle üzerlerinde sevinç saçan yine ben, yalnız benim. Öyle ya bu kalabalıklar ben toplantılarda görünür görünmez, emsalsiz bir nesnenin çehremizde birdenbire parıldadığını görmediniz mi Burada bulanmamın size kattığı zevkten haber vermediler mi 
Delilikten aykırılığı kastediyorum. Yoksa manyaklık bir başka insanlık halidir. Onu da insanlık hali sayarız dahası. İnsanın bin türlü hali varmış. Biz, bize uyanla uymayan arasında ayrım yaparız. O nedenle deliler, toplumun bu seçkisinde, hep vicdanı temsilen tavır alırlar. Aykırı olmak gibi bir refleks geliştirmişlerdir çünkü. 
Ekmek Teknesi'nde deli rolü oynayan meczup adamı özlüyorum örneğin. Yani toplumda ne kadar engellenenememe biraz tutulamama halidir delilik. Kural koyucuların bunu bir hastalık hali saymasından daha doğal ne olabilir Onların işine gelmiyor çünkü kural tanımazlık. Kural, kaide... Adab-ı muaşeret başka tabi. -Biraz incelik efendim diyenler şöyle dursun- 
Topu dolaştırıp döndürüp Hagi'ye getireceğim yine. Bir delilik hali olarak tanımlanabilir miydin Sen o tünelin ucunda, birazdan yaşanacak fırtınayı yüreğinde taşıyarak götürdüğünde başlıyordu içimin kıpırtısı. Senin deli olduğunu söylüyorlardı fütursuzca.Bütün hezeyanlarında yüreğim ağzıma geliyordu. Aynı renkleri taşıyan Taçsız Kral'la aranızda gidip geliyordum içimin bayraklarını havalandırarak. 
Aylar önce Türkiye'ye geldin büyük usta Acayip bir soru silsilesiyle karşılaştığında mutedil şöyle bir şey söylediydin "Benim için sadece Galatasaray var " Yürümüş gitmişin akan renginde gökyüzünün aslan yelesi yanıtlarında. 
Bir maçta kale arkasına konuşlanmış -sadece seni seyretmek için gittiğim maçlardan biriydi- Ceza sahası sağ çaprazından önündeki beş kişiyi eblehe çevirecek -ayağının ucuyla dibine girecek- bir top aşırtmıştın tam çatala doğru. Eh be usta dediydim o zaman. 
Nisan 24'te yeniden sahne aldın Galatasaraylı eski futbolcularla Ali Sami Yen'de. Top şöyle bir sol tarafa açıldı ve korner çizgisine yakın bir yerlerde buluştunuz. Fizik kanunlarını yeniden gözden geçirtecek bir biçimde sol ayağının dışıyla yaptığın falsolu vuruş "eeh be kardeşim " dedirttiydi bize "Eeh be büyük usta " Top çizginin üzerinde dünyanın en güzel kavisini çizip filelerle kucaklaşmıştı çağın en güzel çağrısıyla. Bu çağrıya kulak verenlerin çığlığı kaplamıştı Ali Sami Yen'in göğünü "Eh be büyük usta " 
Hiç bir zaman anlamadılar içimizde yaktığın ateşin dağ başlarından göründüğünü... Şimdi nereden okuduğumu bilemediğim güzel bir tümce var aklımda senin için "Yaşadın kırmızı ışıksız öldün kendi başına " 
Senin o hallerin benim gönderime çekilmiş bayrak gibi şimdi. 
Yeniden tartışmaya başladılar seni... Git Giga git. Seni o falsolu vuruşlarınla hatırlayayım Firari bir sevda gibi duvarıma asılsın resimlerin. 



</TEXT>
</DOC>
