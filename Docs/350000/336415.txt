<DOC>
<DOCNO> 336415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/24/son/soneko02.html </URL>
<DATE> 2005/04/24/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Bor'u ekonomiye katmak için çalışmalar sürüyor... 
</HEADLINE>
<TEXT>

     - Dünyanın en zengin bor rezervlerine sahip olan Türkiye'nin, bu potansiyelini ekonomisine katmasına yönelik çalışmalar sürüyor. 
     Türkiye'de ilk kez düzenlenecek olan I. Ulusal Bor Çalıştayı, 28-29 nisan 2005 tarihlerinde Ankara'da toplanacak. Çalıştay, geçtiğimiz yıl içinde kurulan Ulusal Bor Araştırma Enstitüsü ile Eti Maden İşletmeleri Genel Müdürlüğü birlikteliği ile gerçekleştirilecek. 
     Türkiye Atom Enerjisi Kurumu'nda TAEK yapılacak çalıştaya çok sayıda yerli ve yabancı sektör yetkilisinin katılması bekleniyor. Ulusal Bor Çalıştayı'nda ele alınacak konular da belirlendi. 
     Buna göre Çalıştay'da, Endüstriyel Bor Uygulamaları ana başlığı ile Endüstriyel Bor Uygulamaları, Ahşap Koruma, Seramik Malzemeler, Gübre Sanayi ve Tarım İlaçları, Çimento ve Yapı Malzemeleri, Dayanıklı Malzemeler, Yalıtım ve Cam ve Cam Elyafı konuları ele alınacak. 
     Çalıştayda ayrıca, İleri Teknoloji Bor Ürünleri, Bor Atıklarının Değerlendirilmesi, Bor ve Bor Bileşiklerinin Çevresel Etkileri ve Diğer Endüstriyel başlıkları altında değerlendirmelerde bulunulacak. 
     
</TEXT>
</DOC>
