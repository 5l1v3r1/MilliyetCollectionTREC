<DOC>
<DOCNO> 345227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/24/siyaset/siy13.html </URL>
<DATE> 2005/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan, MİT Müsteşar Vekili Taner'le görüştü 
</HEADLINE>
<TEXT>


ANKARA Milliyet 


Başbakan Recep Tayyip Erdoğan, Şenkal Atasagun'un emekliliğini isteyip izne ayrılmasının ardından MİT Müsteşar Vekilliği görevini yürüten ve MİT'in yeni patronluğu için adı öne çıkan Emre Taner'le dün ilk kez bir araya geldi. Erdoğan'la MİT Müsteşarı'nın gerçekleştirdiği haftalık olağan görüşmeyi yapan Taner, Başbakanlık'ta kendisine yoğun ilgi gösteren gazetecilere de selam vermeyi ihmal etmedi. MİT Müsteşarı Atasagun geçtiğimiz ay emeklilik dilekçesini vererek izne ayrılmıştı. MİT'in başına aynı kurumda müsteşar yardımcılığı görevini yürüten Taner'in atanacağı görüşü ağırlık kazanmıştı. Erdoğan, Taner'in ardından MGK Genel Sekreteri Yiğit Alpogan'ı da kabul etti. 


</TEXT>
</DOC>
