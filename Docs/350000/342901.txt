<DOC>
<DOCNO> 342901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/16/yazar/pulur.html </URL>
<DATE> 2005/05/16/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Şimdi neredeler 
</HEADLINE>
<TEXT>


ESKİYE rağbet olsa, bitpazarına nur yağardı derler. 
Eskiye rağbet olmasa da, bitpazarına nur yağmasa da, eskiyi silip atacak mıyız O "eski"de acılar var, umutlar var, idealler var, hırslar var, hıyanetler var, dostluklar var... 
"Sipahiler züğürtleyince, eski defterleri karıştırır" diye de bir söz vardır. 
Çok şükür bu memlekette, eğer yazma imk nın varsa, hiç de eski defterleri karıştırmaya gerek yoktur. 
Yoktur ama, "eskinin" size hatırlattıklarını da "Hatırlamıyorum " deyip geçemezsiniz ki 

"CUMHURİYET"te Turhan Feyizoğlu'nun "Denizler ve Filistin" konulu bir dizi yazısı var. 
1970'li yıllar, Türkiye'de emperyalizme karşı, sömürgeciliğe karşı şiddetli rüzg r "bağımsızlık" bayrağını dalgalandırıyor. 
Bu rüzg r, dünyanın neresinde olursa olsun, emperyalizm ve sömürgecilik anıtlarını kimi yerde yıkmakta, kimi yerde de temellerini sarsmaktadır. Deniz Gezmiş ve arkadaşları da bu amaçla Filistin'e gitmişlerdir, emperyalizme karşı savaşacaklardır. 

ULUSAL Kurtuluş Savaşı yapan devrimci eylemler ve o eylemleri destekleyen duygular o kadar güçlüdür ki, "Emperyalizmle savaşın coğrafyası yoktur" diye Amerika'ya karşı ulusal kurtuluş savaşı yapan "Vietnam Halkıyla Dayanışma Derneği" kurulur. 
"Vietnam nire, Türkiye nire " diyemezsiniz, "Emperyalizme, sömürgeciliğe karşı dünya halkları birleşmelidir." 
Derneğin amacı şudur 
"Elli yıl önce Türkiye halkını esir etmek için yurdumuzu istila etmiş olan ve bugün Türkiye'yi yarı sömürge bir ülke olarak sömüren emperyalizme karşı, milli kurtuluş savaşı veren halklarla ve emperyalizme karşı yıllardır kahramanca mücadele eden Vietnam halkıyla halkımız arasındaki dayanışmayı güçlendirmektir. Bu amaçla dernek, milli kurtuluş savaşımızla bağlarını göstermek için konferanslar ve açık oturumlar düzenler, bu yolda yayın yapar." x 

BU derneğin 26 kurucusu vardır, kimler olduklarını sıralasak belki çoğunuzun dudakları uçuklar. 
Amacı bu olan derneği kuranlar bugün neredeler 
İçlerinde öyleleri vardır ki, aramızdan ayrılmış olsalar bile onların aynı fikirleri taşıdıklarına herkes kefildir, Muammer Aksoy gibi, Fakir Baykurt gibi, Uğur Mumcu gibi, Deniz Gezmiş gibi... 
Yaşayanlardan İlhan Selçuk'tan, Doğu Perinçek'ten, Ali Sirmen'den kim kuşku duyabilir ki 
Ya diğerleri 
Onların da çoğu yaşıyor... 
Bazıları şimdi neredeler mi 
Eski DPT Müsteşarı İlhan Kesici'nin bir sözü vardır, yarı şaka da olsa 
"Birader, soldan gelen arkadaşlar, liberalizmde bizi bile sollayıp geçiyor." 
Hem de ne sollama... 
Döne döne, döne döne... 

x Cumhuriyet, 12 Mayıs 2005. 



</TEXT>
</DOC>
