<DOC>
<DOCNO> 310486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/29/son/sondun03.html </URL>
<DATE> 2005/01/29/ </DATE>
<TIME> 07.15 </TIME>
<AUTHOR>  </AUTHOR>
<HEADLINE>
55 yıl aradan sonra Çin'den Tayvan'a ilk uçak seferi... 
</HEADLINE>
<TEXT>

     Çin'den 55 yıl aradan sonra ilk defa Tayvan'a uçak seferi düzenlendi. 
     Tayvanlı işadamlarını taşıyan Çin Güney Havayolları'na ait uçak, Çin'in güneyindeki Guangzhou kentinden havalandıktan sonra doğrudan Tayvan'ın başkenti Taipei'ye indi. 
     Tayvanlı işadamlarının, Çin'in geleneksel takvimine göre en önemli olay sayılan Lunar Ay Yeni Yılı'nı ülkelerinde kutlamak için Çin'den Tayvan'a gittikleri bildirildi. 
     Bu arada Tayvan'ın iki büyük havayolu şirketi Çin Havayolları ve EVA'nın da Çin'in başkenti Pekin'e bugün uçuş düzenlediği bildiriliyor. 
     Taipei hükümeti, saldırıya uğrayacağı korkusuyla Çin'e ait havayolları uçaklarının ada üzerinde uçuşunu yasaklamıştı. Çin'de 70 milyar dolarlık yatırımları bulunan Tayvanlı işadamları, Çin'e üçüncü bir noktadan gitmenin para ve zaman israfı olduğunu gerekçe gösterek, Tayvan hükümetinden yasağı kaldırmasını istemişti. 
     Ada ülkesi Tayvan, anavatan Çin'in 160 kilometre güneyinde bulunuyor. 
     
</TEXT>
</DOC>
