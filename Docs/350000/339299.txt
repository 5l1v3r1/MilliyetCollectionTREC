<DOC>
<DOCNO> 339299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/03/son/sontur02.html </URL>
<DATE> 2005/05/03/ </DATE>
<TIME> 02.45 </TIME>
<AUTHOR>  </AUTHOR>
<HEADLINE>
Niye yan baktın’ kavgası 4 yaralı 
</HEADLINE>
<TEXT>

     Ceyhun KÖSE DHA 

      BURSA’da, bir restorantta içki içenler arasında çıkan, Neden yan baktın ’ tartışmasında 1'i ağır 4 kişi bıçakla yaralandı. 
     Merkez Osmangazi İlçesi Gençosman Mevkii’ndeki, bir restoranttaki olay, dün saat 21.45 sıralarında meydana geldi. Restorantta içki içen 23 yaşlarındaki Cesur Torun ile Özgür Üstüntaş ve 26 yaşındaki Ali İhsan Özgen başka masada bulunan 5 kişilik grupla, Bize neden yan baktınız ö diyerek tartışmaya başladı. Garson 21 yaşındaki Suat Karataş’ın da tarafları yatıştırmak için araya girdiği tartışma kavgaya dönüşünce bıçaklar çekildi. Olayda, Cesur Torun, Özgür Üstüntaş, Ali İhsan Özgen ve garson Suat Karataş yaralandı. Devlet Hastanesi’ne kaldırılan yaralılardan, sol kol ve sol göğsünden yaralanan Cesur Torun ameliyata alındı. Kaçan 5 kişinin belirlenerek yakalanması için soruşturmaya başlandı. 
     
</TEXT>
</DOC>
