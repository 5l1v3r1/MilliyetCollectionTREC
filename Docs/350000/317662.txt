<DOC>
<DOCNO> 317662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/22/son/sontur46.html </URL>
<DATE> 2005/02/22/ </DATE>
<TIME> 18.38 </TIME>
<AUTHOR>  </AUTHOR>
<HEADLINE>
Lastiğin patlak dediler, 32 milyar lirayı çaldılar... 
</HEADLINE>
<TEXT>

     Bursa'da, bir sürücüye ''lastiğin patlak'' diyerek, otomobilinden inmesini sağlayan kişi, içinde 32 milyar lira bulunan çantayı araçtan alarak kaçtı. 
     Alınan bilgiye göre, Demirtaş Organize Sanayi Bölgesi'ndeki bir fabrikada muhasebeci olarak çalışan Necdet Çavuşoğlu 42 , 16 LP 589 plakalı kamyonetiyle Küçüksanayi Bölgesi'ndeki bir banka şubesine gitti. 
     Banka şubesinden çıktıktan sonra PTT Şubesi'nde fatura ödemelerini yapan Çavuşoğlu, otomobiline bindiği sırada yanına yaklaşan bir kişi, ''Aracının ön lastiği patlamış'' dedi. 
     Bu kişinin uyarısı üzerine otomobilden inerek lastikleri kontrol eden Çavuşoğlu, aracına bindiğinde, içinde 32 milyar liranın bulunduğu ön koltuktaki çantanın yerinde olmadığını fark etti. 
     Çavuşoğlu'nun durumu bildirmesi üzerine, polis eşkali belirlenen zanlının yakalanması için operasyon başlattı. 
     
</TEXT>
</DOC>
