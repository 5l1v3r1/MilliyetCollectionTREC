<DOC>
<DOCNO> 347109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/30/son/sondun26.html </URL>
<DATE> 2005/05/30/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Kuzey Kore radyosundan Rice'a Horozdan daha çok öten tavuk 
</HEADLINE>
<TEXT>

     Kuzey Kore devlet radyosu, ABD Dışişleri Bakanı Condoleezza Rice hakkında, ağır hakaretler içeren bir yorum yayımladı. 
     Güney Kore Birleşme Bakanlığı tarafından dinlenen radyonun yorumunda, Rice, ''Kuzey Kore'yi boğazlamak ve Bush yönetimi içinde iktidarı gasp etmekle'' suçlandı. 
     ABD hükümetini ''tavuğun horozdan daha yüksek sesle öttüğü iflah olmaz bir eve'' benzeten Kuzey Kore radyosu, ''Rice'ın cumhuriyetimize hakaret etmesine izin veremeyiz'' dendi. 
     Yorumda, Rice hakkında sürekli hakaret içeren ağır ifadeler kullanıldı. 
     Rice, ocak ayında verdiği bir demeçte Kuzey Kore'yi, ''Tiranlığın ileri karakolu'' diye nitelemiş, Kuzey Kore o tarihten sonra, 6 ülkenin yürüttüğü nükleer görüşmelere geri dönmek için, diğer koşulların yanı sıra Rice'ın bu demeci nedeniyle özür dilemesini şart koşmuştu. 
     
</TEXT>
</DOC>
