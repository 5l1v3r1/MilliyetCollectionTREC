<DOC>
<DOCNO> 335976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/22/son/sontur10.html </URL>
<DATE> 2005/04/22/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
At arabalı hırsızdan polise Atın freni mi var, nasıl durayım 
</HEADLINE>
<TEXT>

     Onur SAĞSÖZ DHA 

ERZURUM'da kullanılmayan eski İmam Hatip Lisesi'nin kalorifer peteklerini çalmak isteyen at arabalı üç kişi, polis tarafından suçüstü yakalandı. Kaçmaya çalışırken yakalanan at arabasının sürücüsü 15 yaşındaki M.B., Dur ihtarına neden uymadın ' diye soran polise, ''Atın freni mi var Yokuş aşağı inerken nasıl durayım '' diye bağırdı. 
     Kent merkezindeki Kale Mahallesi'nde kullanılmayan eski İmam Hatip Lisesi'nde dün hırsızlık yapıldığı yolunda ihbar alındı. Harekete geçen polis, olay yerinden hızla uzaklaşmaya çalışan at arabasının peşine düştü. Polisler, Dur' ihtarına uymayan at arabası sürücüsünü, Taşmağazalar semtinde trafikte sıkışınca yakaladı. Şüpheli iki kişi ise, çaldıkları kalorifer peteklerini bırakarak ara sokaklara kaçtı. Bu sırada at arabası sürücüsü M.B., Dur ihtarına neden uymadın'' diyen polis memuruyla tartışarak, "Atın moturu mu var, freni mi Yokuş aşağıya giderken nasıl durayım '' diye karşılık verdi. M.B. daha sonra, kendisine refakat eden sivil polis memuruyla birlikte at arabasına binerek polis merkezine götürüldü. 
     Polis, kısa süren bir araştırma sonunda hırsızlık olayına karışan 17 yaşlarındaki E.Y. ile H.Y.'yi yakalayarak gözaltına aldı. Olayla ilgili soruşturma sürdürülüyor. 
     
</TEXT>
</DOC>
