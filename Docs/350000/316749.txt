<DOC>
<DOCNO> 316749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/19/son/sonspo20.html </URL>
<DATE> 2005/02/19/ </DATE>
<TIME> 18.15 </TIME>
<AUTHOR>  </AUTHOR>
<HEADLINE>
Denizlispor 1 - B.B. Ankaraspor 1 
</HEADLINE>
<TEXT>

     Birinci Süper Lig'de Denizlispor- Büyükşehir Belediyesi Ankaraspor karşılaşması 1-1 berabere sona erdi. 
     11. dakikada, Cezaalanı girişinde topu rakibinden alan Kratochvil, Ömer Rıza'ya mükemmel bir pas çıkardı. Ömer Rıza'nın sert vuruşunda top kaleye paralel bir şekilde dışarıya çıktı. 
     19. dakikada orta sahadan gelen topu kontrol eden Ümit Karan, kaleci Souleymanou'un öne çıktığını görünce aşırtma bir vuruşla takımını 1-0 öne geçiren golü attı. 
     21. dakikada Timuçin kapalı tribünlerin önünden serbest vuruş kullanarak topu ceza alanına gönderdi. Ceza alanında yaşanan karambolde Serhat, yarım voleyle topu kaleye gönderdi. Top üst direğe çarparak oyun alanına döndü. 
     25. dakikada İbrahim ceza alanı girişinde sert vurdu. Kalecinin çıkardığı top, Serhat'ın önünde kaldı. Serhat, sol ayağıyla mükemmel bir gol atarak takımını beraberliğe taşıdı. 
     43. dakika Ersen Martin, kafa vuruşuyla topu Güven'e verdi. Güven'in zor durumda vurduğu topu kaleci kornere gönderdi. 
     Maçınz İlk yarısı da karşılıklı atılan gollerle 1-1 sona erdi. 
     
     İKİNCİ YARI 

     Karşılaşmanın 61. dakikasında, ceza alanında uygun durumdaki Serhat'ın vuruşunda, kaleci Jevriç topu son anda kornere çeldi. 
     73. dakikada rakip ceza alanına sokulan Güven'in vuruşunda, top üstten auta gitti. 
     90. dakikada Abraham'ın köşe atışında, Jevriç'in yumrukla uzaklaştırdığı top Ersen Martin'de kaldı. Bu futbolcunun şutunda, meşin yuvarlak kalenin üstünden auta çıktı ve karşılaşma 1-1 berabere sona erdi. 
     
</TEXT>
</DOC>
