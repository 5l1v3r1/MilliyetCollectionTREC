<DOC>
<DOCNO> 329169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/01/spor/spo20.html </URL>
<DATE> 2005/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Haftanın Kare Ası 
</HEADLINE>
<TEXT>


YAKAN TOP Nilay YILMAZ 


Gürcistan-Türkiye maçına ilişkin görüşlerini okuduğumuz köşe yazarı ağabeylerimizin kimisi h l ümitsiz, kimisi Türkiye'nin Almanya'ya gideceğinden emin kimisi Yanal'a inanmaya başlamış, kimisi Tekke döneminin başladığını yazmış... Biz de bu köşe yazarlarımızdan "Haftanın Kare Ası"nı seçtik. Yorumsuz yayınlıyoruz 
Gökmen Özdenak Star Saldım çayıra mevlam kayıra ...Bundan sonraki maçlarımıza ışık tutabilecek bir enerji göremiyorum. Çünkü bundan sonraki her maç, olağanüstü stres altında oynanacak. Öncelikle Ersun Yanal'ın bunu kaldırabileceğini zannetmiyorum. Bu da oyunculara sirayet edecektir. Buna inanmak istiyorum ama çok büyük kaygılarım var. Belki birincilik değil ama, gereken performansı gösterebilirsek, play-off maçlarıyla Dünya Kupası'na katılabiliriz. Katıldıktan sonra ise averaj takımı olmamız konusunda büyük endişe duymaktayım. 
Turgay Demir Pas Fotomaç Alo, orası Almanya mı Dün gece Tiflis'te başrollerini Fatih Tekke ve Emre Belözoğlu'nun oynadığı "Müthiş Türkler" filmi vizyona girdi. Bu çocuklar çok zor şartlarda bana göre çok önemli bir galibiyet aldılar. Şimdi onların bize söyledikleri şudur Biz Almanya'ya gideriz. Öyleyse bize düşen telefona sarılıp rezervasyon yaptırmak "Alo, orası Almanya mı " Bu takım böyle mücadele ederse kalan maçlarının hepsini kazanır. Bu grubun en iyi takımı olduğumuzu biz biliyoruz. Futbolcularımız da bu gerçeğin farkına vardıklarını dün akşam kanıtladılar. Darısı kalan maçların başına... 
Ziya Şengül Star Fatih Tekke iyi ki bu maçta vardı ...Kaç puan yaptık, 12. İşte Milli Takım'a güvenme zamanı şimdi başlıyor. Gürcistan, Almanya'daki Dünya Kupası'na geçiş köprüsü ise biz buradan geçtik. Ben Ersun'a inanmaya başladım, Milli Takımız'a da. Kazanması gereken maçı kazandığı için yüreğim daha da rahatladı. Biz iyi takımız, iyi futbolculara sahibiz. Yeter ki kendimize güvenelim. Bu köprüden geçen Milli Takım'ı ayakta alkışlıyorum, tüm birimleri ile beraber... 
Kazım Kanat Sabah Şükür bitti Bu maç Türkiye'nin maçı olmaktan çıktı, Ersun Yanal'ın maçı oldu. Kendini kurtarmak isteyen Yanal, o bizim bildiğimiz ve Rus ruleti dediğimiz çılgınca futbola döndü. Yani tek kelime ile saldırdı. İşte o an sahneye Fatih Tekke çıktı. Tekke harika iki gol ve bir asistle önce hocasını ipten aldı, sonra da Hakan Şükür'e mesajını yolladı "Şükür dönemi kapandı, Tekke dönemi başladı..." 

Açık havadaki insan sadakatinin krallığıdır futbol. 
Gramsci 


Haberiniz var mı 

1860'lı yıllarda maçlar 75-0 gibi açık farklı skorlarla bitiyordu. Çünkü kale direklerinin üzeri kapalı değildi ve mümkün olduğu kadar yukarı atabilen her oyuncu, çok rahat bir şekilde sayı yapabiliyordu. Bu sorun kale direklerinin üstünün şerit bantla kapatılmasıyla çözüldü. Topu oldukça yukarı atmanın avantajı böylece sona erdi. 

Parmakla gösterme, ayıp 
Benim futbol kantarımda bu maçın adamı Fatih Tekke'dir. Sağ elimin işaret parmağı ile 'İşte Fatih Tekke' diyorum. 
Ziya Şengül - Star 

Yazık oldu kınalara 
Arnavutluk ve Gürcistan maçları öncesi 'Milli takım yenilsin de Ersun Yanal gitsin' diye dua edip kına alanların duaları kabul olmadı, kınaları da ellerinde kaldı. 
Ömer Güvenç - Akşam 

O, bunu hep yapıyor 
Roberto Baggio, Katoliklerin ülkesi İtalya'da milli takım kaptanı iken Budist olmadı mı Serhat, sen de durmadan Ersun Yanal'a dönüyorsun. 
Ziya Şengül - Telegol, Star 

Süpersin Hakan 
Bana "gençlerin önünü aç" diyorlar. Ben de onlara, "Onlara gol pozisyonları hazırlayarak onların önünü açıyorum" diyorum. 
Hakan Şükür - Telegol, Star 

Abartmayalım lütfen 
Ersun Yanal'ın takımı "fil girmiş züccaciye dükkanı" durumuna düştüğüne göre ben de kadroya "filli boyanın boyacısını" önerebilirim. 
Ümit Aktan - Türkiye 

Yapamaz ki 
Yanal'ın fiziki anlamda, psikolojik anlamda kendinde olmadığını görüyorum. Ümit Özat hocasına el hareketi yapıyor. Emre, "orta sahayı dörtleyelim" diyor. Hadi yapsın da Emre bu hareketi Fatih Terim'e görelim. 
Serhat Ulueren - Telegol, Star 



</TEXT>
</DOC>
