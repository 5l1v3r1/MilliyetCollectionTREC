<DOC>
<DOCNO> 304044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/06/son/soneko46.html </URL>
<DATE> 2005/01/06/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Emisyon hacmi arttı... 
</HEADLINE>
<TEXT>

     Merkez Bankası'nın döviz rezervleri, 24-31 Aralık 2004 tarihleri arasında 1 milyar 78 milyon dolar arttı. 
     Bankanın döviz rezervleri 24 Aralık'ta 34 milyar 928 milyon dolar iken, 31 Aralık'ta 36 milyar 6 milyon dolara çıktı. 
     Bankalar ve özel finans kurumlarının ÖFK toplam döviz rezervleri, 996 milyon dolar artarak 17 Aralık itibariyle 21 milyar 522 milyon dolara çıktı. Bankalar ve ÖFK'ların toplam döviz rezervi 10 Aralık'ta 20 milyar 526 milyon dolar idi. 
     Türkiye'nin ''uluslararası rezervleri'' ise 10-17 Aralık 2004 tarihleri arasında 963 milyon dolar artarak 56 milyar 967 milyon dolardan 57 milyar 930 milyon dolara yükseldi. 
     Bu arada, altının değeri 24-31 Aralık tarihleri arasında 90 milyon dolar artarak, 1 milyar 545 milyon dolardan 1 milyar 635 milyon dolara yükseldi. 
     
     TÜKETİCİ FİNANSMAN ŞİRKETLERİNİN 2004 YILI KREDİ HACMİ 
     Tüketici finansman şirketlerinin kredi hacmi bir haftada 21.3 trilyon lira artarak, 31 Aralık 2004 itibarıyla 1 katrilyon 335.4 trilyon lira oldu. 
     Tüketici finansman şirketlerinin kredi hacmi 24 Aralık'ta 1 katrilyon 314.1 trilyon lira düzeyindeydi. 
     Toplam kredinin 881.5 trilyon lirası bireysel kredi, 4.9 trilyon lirası da kurumsal krediden oluştu. 
     
     REPO İŞLEMLERİ ARTTI 
     Bankaların müşterileriyle yaptığı repo işlemleri, 24-31 Aralık 2004 tarihleri arasında 21.6 trilyon lira artarak, 31 Aralık itibarıyla 1 katrilyon 650 trilyon 604 milyar lira oldu. 
     Repo işlemleri 24 Aralık'ta 1 katrilyon 628 trilyon 940 milyar lira idi. 
     Mali kuruluşlar arası repo işlemleri de 24 Aralık'ta 7 katrilyon 813.7 trilyon iken 31 Aralık itibarıyla, 828.5 milyar lira azalma ile 6 katrilyon 985.1 trilyon liraya indi. 
     
     DIŞ BORÇ ÖDEMELERİ 
     Türkiye, geçen yıl toplam 18 milyar 862.70 milyon dolar dış borç ödemesi yaptı. 
     Ödemelerin 11 milyar 749.20 milyon doları Hazine, 564.38 milyon doları Merkez Bankası ve 918.71 milyon doları genel ve katma bütçeli idarelerin dokümantasyon, kitap bedeli, katılma payı, üyelik aidatı gibi ödemeler ile MSB ve savunma sanayii ödemeleri gibi kalemlerden oluştu. Aynı yıl, IMF'ye 5 milyar 630.41 milyon dolar ödeme yapıldı. 
     Türkiye'nin 3-5 Ocak tarihleri arasında yaptığı ödeme tutarı ise 45.26 milyon dolar oldu. 
     
     DÖVİZ MEVDUAT HESAPLARI 
     Bankalardaki toplam döviz mevduat hesapları, 17-24 Aralık 2004 tarihleri arasında 1 milyar 224 milyon dolar artarak 79 milyar 935 milyon dolara çıktı. 
     Toplam döviz mevduat hesapları 17 Aralık'ta 78 milyar 711 milyon dolar düzeyindeydi. 
     Döviz tevdiat hesapları toplamı ise aynı dönemde 1 milyar 172 milyon dolar yükselerek, 61 milyar 6 milyon dolar oldu. 
     Yurt içi döviz tevdiat hesapları toplamı, 1 milyar 154 milyon dolar artışla 58 milyar 543 milyon dolara, yurt dışı döviz tevdiat hesapları 18 milyon dolar artarak, 2 milyar 993 milyon dolara çıktı. 
     
</TEXT>
</DOC>
