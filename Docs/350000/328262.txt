<DOC>
<DOCNO> 328262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/29/son/sontur33.html </URL>
<DATE> 2005/03/29/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
İnternette tanıştığı Türkmen kızla evlendi 
</HEADLINE>
<TEXT>

     Eskişehirli bir genç, internette chat yaparken tanıştığı Türkmenistan uyruklu kıza önce çalıştığı otelde iş buldu, daha sonra da evlendi. 
     Antalya'nın Alanya İlçesi'ndeki bir otelde çalışan Erkan Ergün, AA muhabirine yaptığı açıklamada, yaklaşık 1 yıl önce internette chat yaparken Türkmenistan'da yaşayan Gülcahan Kemokava Ergün ile tanıştığını belirterek, sohbet sırasında Kemokava'nın iş aradığını söylediğini kaydetti. 
     Çalıştığı otelin de o günlerde işçi aradığını ifade eden Ergün, şöyle konuştu 
     ''Tanıştıktan birkaç ay sonra internetten web kamera sayesinde birbirimizi gördük. Gülcahan Kemokava'ya otelde iş buldum. Türkiye'ye geldi. Bir müddet beraber çalıştık, birbirimizi sevdik ve evlenmeye karar verdik. Balayını da çalıştığımız otelde geçireceğiz.'' Gülcahan Kemokava da internette tanıştığı Erkan Ergün, sayesinde hem iş bulduğunu hem de mutlu bir evlilik yaptığını belirtti. 
     
</TEXT>
</DOC>
