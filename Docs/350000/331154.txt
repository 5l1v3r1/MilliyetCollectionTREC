<DOC>
<DOCNO> 331154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/07/son/sonsiy27.html </URL>
<DATE> 2005/04/07/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Ağar Trabzon gibi olayların tekrarından endişeliyim 
</HEADLINE>
<TEXT>

     DYP Genel Başkanı Mehmet Ağar, Trabzon'daki linç girişimi benzeri olayların devam etmesinden endişeli olduğunu belirtirken, bu olayların AB dayatmalarına karşı hükümetin tavırsızlığından ve "ön almayı bilmemesinden" kaynaklandığını söyledi. 
     Ağar, NTV'nin sorularını yanıtlarken, Trabzon'da ve daha önce de Mersin'de yaşanan olaylar için, "Hükümetin belli başlı bazı konulardaki tavırsızlığını, gevşekliğini de bir bahane olarak almaya başladılar" dedi. Hükümetin bazı konularda gerekli tepkileri "hükümet gibi" göstermeyi bilmesi gerektiğini belirten Ağar, "Ön almayı bilmiyor bu hükümet. Olaylara karşı ön almayı bilmiyor. Trabzon çok spontane gelişti. Ama olayın ertesi günü hükümet orada varolmalı, konuyu kavramalı, topluma yönelik mesajlarıyla meseleyi kontrol altına almalı" diye konuştu. 
     Ağar, "Trabzon, Mersin benzeri olaylar tekrar eder mi " sorusunu, "Endişem var" diye yanıtlayarak şöyle dedi 
     "Çünkü dış politikada birtakım dayatmalar var. 
     Türkiye'nin kabul edemediğini hükümet kabul edemez. Bu hükümetin kararsızlığı ve tavırsızlığı Türkiye'yi AB yolunda çok zor bir dönemece soktu. Bundan sonra Türkiye'nin işi çok zorlanmıştır. Eğer bu şekilde meseleyi götürürse arkasında toplumsal destek bulmakta zorlanacaktır. AB'nin bu müzakereler yürütürken koydukları tavır herşeyi istemek oldu. Türkiye ile ilgili herhalde hiçbir analizleri yok. Bu ülke her isteyene her şekilde vermiş bir ülke midir Tarihte böyle birşey var mı Türkiye en zor dönemde Sevr'i yırtıp atmış." 
     
     SEÇİM MÜBAREK BİR ARAÇ 
     Ağar, her an ortaya çıkan gelişmelerin hükümeti dış politikada olduğu gibi iç politika ve ekonomide zora soktuğunu belirtirken de, "Bana göre Başbakan her ne kadar derse de 'erken seçim bir ihanettir', ben bunu sürçi lisan olarak kabul ediyorum, Türkiye bir erken seçime doğru gidiyor. O zaman adama derler ki 'senin başbakan olman da erken seçimle oldu' Bir ihanet mi sergilenmiştir 
     Demokrasilerde seçim mübarek bir araçtır. Sandık ihtiyaç hasıl olduğunda salimen gidilmesi gereken bir tercih noktasıdır. Seçimden tabii daha ne olabilir " şeklinde konuştu. 
     
     ANAP DYP'Yİ GEÇTİ 
     Ağar, ANAP'ın milletvekili sayısının DYP'yi geçmesinden kesinlikle rahatsız olmadığını söyledi. Ağar, "Milletteki karşılığınız nedir ona bakın bakalım. Halkta kimin ne karşılığı var ona bakalım" dedi. Partisine gelmek isteyen çok sayıda milletvekili olduğunu kaydeden Ağar, teşkilatına arkadaşlarına danışmadan her geleni kabul etmesinin söz konusu olamayacağını söyledi. Ağar, birleşmeye değinirken de aslında son iki seçimde milletin adresi gösterdiğini, ancak bazı siyasilerin gerekli mesajı alamadığını, mesajın önümüzdeki seçimde netleşeceğini söyledi. 
     
     ÖCALAN'IN YARGILANMASI 
     Ağar, son günlerde Güneydoğu'da her kentte 4-5 bin kişinin katılımıyla il kongreleri yaptıklarını belirtirken, DEHAP'ı kastederek halkın artık "Tek bir partinin hegemonyasına sıkışıp kalmak istemediğini" söyledi. Ağar, AİHM'den çıkacak olası bir Öcalan'ın yeniden yargılanması konusunda da, Türkiye'nin dış dayatmalarla verdiği kararları kendi toplumuna kabul ettirmekte zorlanacağını, Türkiye'nin hassasiyetlerini yok sayarak kararlar verilemeyeceğini söyledi. Ağar, Türkiye'nin her türlü kararını kendi zaman ve zemininde iç dinamikleriyle vereceğini belirtti. 
     Ağar, af konusunda ise bazı kararların zaman ve zemin sorunu olduğunu, yaraların yeniden kaşınmaması gerektiğini belirtirken "Biraz sabırlı olmak lazım" dedi. Ağar bazı çevrelerin de hükümetin zaafiyetine bakarak fırsatçı siyaset yaptıklarını söyledi. 
     Ağar Kürtçe şarkı söylemesiyle ilgili olarak da, "Nakaratını bildiğim bir türküdür, güzel bir aşk türküsü. 
     Aazericesi, Türkçesi, Kürtçesi var. Biz de o gün Kürtçesini söyledik. Bizim yıllarca birlikte çalıştığımız insanlar var, onlar da bundan hoşnut oluyorsa, kendilerine bir merhaba demişsek, ona anadilinden allahaısmarladık demişsek bunun bir zararı yok. Bunlardan korkmaya gerek yok" dedi 
     
</TEXT>
</DOC>
