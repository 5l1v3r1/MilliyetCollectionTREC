<DOC>
<DOCNO> 339261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/03/son/sonspo02.html </URL>
<DATE> 2005/05/03/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Tuncay Bizi şampiyon ilan edenlere kanmayacağız 
</HEADLINE>
<TEXT>

     Fenerbahçe'nin çiçeği burnunda kaptanı Tuncay, "Daha önümüzde 4 lig ve bir kupa finali var. Bunlar kazanılmadan şampiyon olunmaz" dedi. 
     
     Sadece öndeyiz’ 

     Ümit Özat’ın yokluğunda iki haftadır sahaya kaptan olarak çıkan ve Trabzon maçındaki müthiş performansıyla alkış toplayan Tuncay Şanlı’dan duyuru. Bizi şimdiden şampiyon ilan edenlere duyurulurö diyen genç yıldız, Biz sadece Trabzonspor’u yendik ve 3 puan aldık. Eğer bizi şimdiden şampiyon ilan edenlere kanarsak, işte o zaman kaybederiz. Bunun örneği geçen yıl yaşandı. Biz bu hataya düşmeyeceğiz. Görsel ve yazılı basında şampiyon ilan ediliyoruz. Ancak biz şampiyon değiliz. Sadece ezeli rakibimizden 4 puan öndeyizö şeklinde konuştu. 
     
     Önce Diyarbakır’ 

     Galatasaray’la hem ligde hem de kupada güzel bir rekabet içinde olduklarını dile getiren Tuncay, şunları söyledi Şu anda bizim için önemli olan Diyarbakırspor ile deplasmanda oynayacağımız maç. Bizi çok zorlu bir 90 dakikanın beklediğini biliyoruz. Önce bu karşılaşmadan kazasız çıkmamız lazım. Daha sonra camianın 22 yıldır özlemini çektiği Türkiye Kupası Finali’ni düşüneceğiz. Daha önümüzde 4 tane 90 dakika ve bir kupa finali var. Bunlar kazanılmadan şampiyon olunmaz. Herkes bunu böyle bilsin.ö 
     
</TEXT>
</DOC>
