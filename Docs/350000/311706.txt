<DOC>
<DOCNO> 311706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/son/sonsiy17.html </URL>
<DATE> 2005/02/02/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Livaneli'ye ''disiplin'' sinyali 
</HEADLINE>
<TEXT>

     ANKARA Milliyet 

CHP Grup Başkanvekili Kemal Anadol, partinin vakfa dönüştürülmesi isteyen CHP İstanbul Milletvekili Zülfü Livaneli'ye, "Genel başkan seçilse, partiyi vakfa mı dönüştürecekti " karşılığını verdi. Anadol, Livaneli'nin sözlerinin "parti suçu olduğunu" savundu. 
     TBMM'de basın toplantısı düzenleyen Anadol, Livaneli'nin açıklamasını, dikkatle, hayretle, ibretle ve dehşetle okuduğunu söyledi. "CHP'de üyeliği devam ettiği sürece, bunları söylemesine şaşıyorum" diyen Anadol, şöyle konuştu 
     "Eğer aday olsaydı ve kazansaydı, CHP Genel Başkanı olsaydı, CHP'yi partiden vakfa mı dönüştürecekti CHP'yi vakfa dönüştürmek için mi aday oldu Sadece parti üyelik sıfatı bile, üye olan kişiye bazı yükümlülükler getirir. Onun tüzüğüne uyacaksınız, onun gereklerini yerine getireceksiniz. Bu otoriter bir parti anlayışı değildir. Dünyanın her yerinde özellikle sosyal demokrat partilerde gerekli olan kurallardır." "Bu sözler disiplin suçu mu" sorusuna, "Elbette" karşılığını veren Anadol, "Disiplin kuralları işleyecek, işlemeyecek, o genel merkez organlarının işi" dedi. 
     CHP Kocaeli Milletvekili Sefa Sirmen de, Livaneli'nin CHP'nin vakfa dönüştürülmesi önerisine katılmasının mümkün olmadığını söyledi. 

     
</TEXT>
</DOC>
