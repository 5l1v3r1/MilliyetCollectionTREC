<DOC>
<DOCNO> 342374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/14/ekonomi/eko04.html </URL>
<DATE> 2005/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğan Grubu'nun vergi katkısı 5.4 milyar YTL 
</HEADLINE>
<TEXT>


EKONOMİ SERVİSİ 

Doğan Grubu, 2004 yılında Hazine'ye toplam 5.4 milyar YTL 5.4 katrilyon lira katkı sağladı. Doğan Grubu Şirketleri ve Doğan Ailesi, 2004 yılında toplam 963.6 milyon YTL vergi ödedi. Doğan Grubu Şirketleri, finans, sanayi, medya, enerji, turizm, pazarlama ve dağıtım sektörlerinde 16 binin üzerinde çalışanıyla faaliyet gösteriyor. 
Kazanç ve stopaj vergisi Doğan Grubu'nun 2004 yılında kurum kazançları üzerinden ve stopaj yoluyla ödediği vergi miktarı 251.8 milyon YTL olarak gerçekleşti. Bunun döviz karşılığı ise 180.8 milyon dolar olarak belirlendi.Vergi, harç ve aile vergisi Varlıklar, satışlar, özel faaliyetler ve diğer muameleler üzerinden hesaplanan vergi, resim, harç, fon ve paylarla Doğan Ailesi'nin ödediği vergilerin toplamı ise 711.8 milyon YTL oldu. Bunun döviz karşılığı ise 499.4 milyon dolar olarak hesaplandı. POAŞ'tan Hazine'ye Ayrıca, Doğan Grubu ile İş Bankası'nın yönetiminde bulunan Petrol Ofisi A.Ş.'nin POAŞ dahili alımlar ve ithalat dolayısıyla Hazine'ye aktardığı Özel Tüketim Vergisi ÖTV tutarı ise 2004 yılında 4.5 milyar YTL olarak gerçekleşti. POAŞ'tan Hazine'ye aktarılan vergi miktarının döviz karşılığı ise 3 milyar 155.9 milyon dolar.Üç yılda 2.3 milyar YTL Doğan Grubu Şirketleri'nin ve Doğan Ailesi'nin POAŞ'ın ödediği ÖTV hariç Hazine'ye ödediği vergi, 2002 yılında 623.9 milyon YTL, 2003 yılında 754.3 milyon YTL olarak gerçekleşmişti. Doğan Grubu'nun yine POAŞ'ın ödediği ÖTV önceki yıllarda uygulanan ATV ve AFİF hariç, son üç yılda ödediği vergiler toplamı ise 2 milyar 342 milyon YTL'ye ulaştı. Bu verginin döviz karşılığı ise 1 milyar 590.5 milyon ABD Doları olarak belirlendi. 




</TEXT>
</DOC>
