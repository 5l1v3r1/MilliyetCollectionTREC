<DOC>
<DOCNO> 340383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/07/spor/spo20.html </URL>
<DATE> 2005/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Taraflı tarafsız 
</HEADLINE>
<TEXT>


YAKAN TOP Nilay YILMAZ 


Geçen haftaya damgasını vuran Fenerbahçe-Trabzonspor maçı birçok radyo kanalı tarafından da naklen verildi. Biz de gözümüz Lig TV'de, kulağımız Radyo D'de mücadeleyi anlatan Ümit Aktan'da garip bir maç izledik ve dinledik. 'Şampiyonluk yolundaki rakibinin maçını anlatmak kadar zor bir şey var mıdır ' diye düşünmeden de edemedik. Aktan, tarafsız olmak için ne kadar çabalasa da bizce başarılı olamadı. Ancak o, futbolun tarafını tuttuğunu söyledi. Maç boyunca kendisine kızan Fenerbahçeliler'in gönlünü ise, daha 4 maç varken Fenerbahçe'yi şampiyon ilan ederek almasını bildi... 
Evet, ben taraf tutuyorum. Futbolun tarafını tutuyorum. Çünkü Fenerbahçe, iyi bir taktik planlamayla iyi oynuyor ama golü de gol değil. Bir penaltısı var. Yüzde 100 rakibin gol pozisyonunda hatalı bir bayrak var. Rakip 'elle oynadı' diye kaldırılan bayrak yanlış. Elle oynamıyor Trabzonsporlu oyuncu. Şimdi ceza alanı içerisinde Yattara'nın ortasını Aurelio eli vücudundan açıkken elleriyle topu önlüyor. Trabzonsporlu oyuncuların itirazı sonuç getirmiyor. Oyun devam ediyor. Cem Papila, maçı Fenerbahçe'nin cebine koyuyor. 1-0. Galiba Trabzonspor boşuna çabalıyor.Nobre eline bir düdük aldı, maçı da idare ediyor. Hem faul yapıyor, hem elle oynuyor, hem 'elle oynadın' diyor. Nobre ne derse o oluyor. Gol de ofsayt.Fenerbahçeliler hem Trabzonspor galibiyetini, hem büyük bir maç kazanmayı, hem de şampiyonluğu kutluyor. 
Dipnot 1 ay önce "Ümit Aktan keyifli günler diler" başlıklı yazımızdan sonra Sayın Aktan bizi aradı. Başarılar dilemenin yanı sıra, 2002 Dünya Kupası'ndan sonra çıkan malum haberle ilgili de açıklama yaptı Aktan, dillendirildiği gibi bir TV kanalıyla anlaştığını, 15 gün kanala haber gönderdiğini, ancak söz verilen ödemenin yapılmaması üzerine bağlantıyı kestiğini belirtti. Japonya ve Kore'ye gitmediğine ilişkin haberleri ise, birçok kanıtla yalanladığını kaydetti. Okurlarımıza duyurulur... 

FC Barcelona, bir kulüpten öte bir şeydir. 
Cirici, Merce Varela 


Haberiniz var mı 

1979 yılı İngiltere Futbol Federasyonu kupa finalinde maçın bitmesine 5 dakika kala Arsenal, Manchester United karşısında 2-0 öndeyken binlerce taraftar Wembley Stadı'nı terk etmeye başladı. Ancak stadı terk edenler, kupa tarihinin heyecan verici finallerinden birini kaçırmış oldu. Çünkü son 3 dakikada, tam 3 gol atıldı. Manchester United tam skoru eşitlemişti ki, Arsenal bir gol daha atarak maçı 3-2 kazanmayı başardı. 

İstikrarlı çizgi 
Bu senenin de, geçen senenin de şampiyonu Cem Papila. Kazım Kanat Futbol Ateşi, ATV 

Hakem mi bitti 
Ne oldu şimdi Fenerbahçe-Galatasaray maçını kim yönetecek Türkiye Kupası finalini kim yönetecek Serhat Ulueren - Telegol, Star 

Bi biskrem versem 
Çok hassas bir gün. Onun için her bildiğimi şu anda söylemem. Reha Muhtar - Sabah 

Sinirliyiz 
Abi nerden nereye geliyorsun. Biz ne tartışıyoruz, senin söylediğin konulara bak. Serhat Ulueren - Telegol, Star 

İn hocam in 
Erman Toroğlu F.Bahçe'nin kazandığı 100 faulden 80 tanesi yanlış 
Şansal Büyüka Hocam o kadar da haksızlık yapma, biraz frene bas hocam 
Erman Toroğlu Tamam o zaman. 50 tanesi yanlış Lig TV, Maraton 

Ne yapalım 
Bilmem Cem Papila takdiri ilahiye inanır mı Ama ona bir sır vere- yim. Ben takdir-i ilahiye çok inanırım. Reha Muhtar - Sabah 

Terman Oroğlu 
Türkiye'de hakem mevlam kayıra, çaldım sayıra. Erman Toroğlu Maraton, Lig TV 

10 da az 
Şansal Büyüka Cem Papila'da bir düşme var, her şeye rağmen. 
Erman Toroğlu Bir değil, 10 düşme var. Maraton, Lig TV 

Hatıra saklayacakmış... 
Serkan ne yapıyor orada Aldı topu eve götürüyor. Erman Toroğlu Maraton, Lig TV 

Özlü söz 4 
Tanrım bizi baştan yarat. Ali Sami Alkış - Star 

Tamam, söyleriz 
Kalbi olan, tansiyonu olan kimse Şükrü Saracoğlu'na maç falan seyretmeye gitmesin. Selçuk Yula - Pas Fotomaç 

Dergideki resimler güneşli ama... 
Carew'i de şu anda piyasası varken gönder. Adam fazla sakatlanıyor. Boy, pos, endam yerinde ama sahadaki icraat parçalı bulutlu. Ne zaman gümbürdeyeceği belli değil. Sanlı Sarıalioğlu - Vatan 


</TEXT>
</DOC>
