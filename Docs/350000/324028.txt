<DOC>
<DOCNO> 324028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/16/son/soneko30.html </URL>
<DATE> 2005/03/16/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Tüpraş'ta söz sırası yatırımcıda... 
</HEADLINE>
<TEXT>

     Bu yılın büyük özelleştirmelerinden biri olacak TÜPRAŞ'ta söz sırası yatırımcılarda... 
     Özelleştirme İdaresi Başkanlığı ÖİB , gelecek hafta başında İstanbul'da yapacağı toplantı ile potansiyel yatırımcıların görüş ve beklentilerini alacak. 
     Edinilen bilgiye göre İdare, bu görüş ve beklentilerden uygun gördüklerini ihale şartnamesine yansıtacak. 
     Başarılı bir ihale için potansiyel yatırımcıların düşüncesinin önemli olduğu vurgulanırken, bunun aynı zamanda interaktif bir ihale sürecinin de şartı olduğu vurgulanıyor. 
     
     İHALE İLANI NİSAN ORTASINDA 
     Öte yandan, TÜPRAŞ'ın yüzde 51'inin blok satışı için Nisan ayı ortasında ihale ilanına çıkılması bekleniyor. 
     Tekliflerin alınmasının yaklaşık 2 ayı bulabileceği belirtilirken, son tekliflerin Haziran ayı ortalarında alınabileceği kaydediliyor. 
     İhalenin başarılı olması durumunda, bu yılın üçüncü çeyreğinde TÜPRAŞ ihalesinin tamamlanması bekleniyor. 
     
</TEXT>
</DOC>
