<DOC>
<DOCNO> 349381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/06/son/sonsiy16.html </URL>
<DATE> 2005/06/06/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Gül Kimin Cumhurbaşkanı olabileceği anayasamızda yazılı 
</HEADLINE>
<TEXT>

     Dışişleri Bakanı ve Başbakan Yardımcısı Abdullah Gül, Türkiye’de kimin Cumhurbaşkanı olabileceği, kimin olamayacağı konusunun net olarak anayasada yazılı bulunduğunu belirtti. Gül, yeni bir düzenlemeye ihtiyaç olmadığını da söyledi. 
     Abdullah Gül, ABD’ye hareketinden önce Esenboğa Havaalanında gazetecilerin sorusunu üzerine 9. Cumhurbaşkanı Süleyman Demirel’in eşi türbanlı olan bir kişinin Cumhurbaşkanı olması olasılığına ilişkin açıklamalarını değerlendirdi. Gül, "Türkiye’de kimin Cumhurbaşkanı olabileceği, kimin olamayacağı, Cumhurbaşkanı olmak için neler gerektiği, bunlar bellidir, anayasamızda yazılıdır" dedi. 
     Bir düzenlemeye ihtiyaç olup olmadığı sorulması üzerine de Gül, "Şüphesiz, bir düzenlemeye ihtiyaç olmadığı kanısımdayım Şimdi durup dururken başımıza bunu çıkartılar. Nasıl Türkiye daha önce bir Cumhurbaşkanı seçtiyse günü gelince onu da seçer. Bunlar tartışılacak konu bile değildir" karşılığını verdi. 

     
</TEXT>
</DOC>
