<DOC>
<DOCNO> 302731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/02/yasam/yas08.html </URL>
<DATE> 2005/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
DÜNYADAN YENİ YIL KUTLAMALARI 
</HEADLINE>
<TEXT>



NEW YORK 
ABD, yeni yılı büyük şenliklerle kutladı. Kutlamalara damgasını vuran New York'taki Times Meydanı, havanın beklenenden sıcak olmasının da etkisiyle hıncahınç doluydu. Yeni yılın ilk saniyeleri öpücükler, konfetiler ve dev ekranların müziğiyle doluydu. 

ROMA 
İtalya ve başkent Roma, yeni yılı alışılandan daha sakin kutladı. Bazı kutlamalar iptal edildi, halk belediye başkanının çağrısına uyarak az eğlenceyle yetindi. Ama geleneksel yeni yıl dalışları ihmal edilmedi. 

İRAN 
İran'da bu yıl devlet televizyonu IRIB'in 1. kanalından, ülkedeki Ermeniler için yeni yıl eğlence programı yayımlandı. Sunucu ve konuklar, Ermeni izleyicileri müziksiz ortamda güldürerek eğlendirmeye çalıştı. 

ERBİL 
Kuzey Irak'ta halk, 2005'i, yılın ilk dakikalarında sokaklara çıkıp naralar atarak kutladı. Yeni yıl süslemeleri de her zamankinden çoktu... 

PHUKET ADASI 
Tayland'da, depremde ölenlere dualar edilirken travestiler eğlendirerek yardım toplamayı seçti. 

PARİS 
Süslemelerle aydınlanan, şampanyayla ıslanan romantizmin başkenti ,öpüşen çiftlerle doluydu. 

OJİYA 
Deprem nedeniyle büyük kutlamaların olmadığı Japonya'da, ziyaretçiler için havai fişekler vardı. 

BERLİN 
'Berlin Fokları' adlı grup, kutlamalara göle çıplak girerek başladı. Gece de yarım milyon kişi sokaktaydı. 




</TEXT>
</DOC>
