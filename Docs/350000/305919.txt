<DOC>
<DOCNO> 305919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/12/son/sontur55.html </URL>
<DATE> 2005/01/12/ </DATE>
<TIME> 20.02 </TIME>
<AUTHOR>  </AUTHOR>
<HEADLINE>
Denizli'de 3 genç kızdan haber alınamıyor... 
</HEADLINE>
<TEXT>

     Denizli'de 6 gün önce evlerinden ayrılan 3 genç kızdan haber alınamadığı bildirildi. 
     Alınan bilgiye göre, Denizli'de Münevver K. 15 , Seçil S. 17 ve Pınar Ç'nin 18 , 6 gün önce evlerinden ayrıldıkları ve bir daha kendilerinden haber alamadıklarını belirten söz konusu kızların aileler bugün Cumhuriyet Başsavcılığı'na kızlarının bulunması için dilekçe verdi. 
     Aynı işyerinde çalışan kızları da arkadaş olan baba Ali S. ve Mehmet K, ''Telefon dokümanlarını çıkarttık. Her ikisi de kimin olduğunu bilmediğimiz cep telefonunu, ev telefonlarımızdan ve kendi cep telefonlarından yoğun şekilde aramışlar. Şu anda sürekli kapalı tutulan bu cep telefonunun sahibiyle, kızlarımızın kaybolmasının bir ilgisi olacağından şüpheleniyoruz'' diye konuştular. 
     Pınar Ç'nin annesi Gülay Ç. ise kızının kendisinden izin alarak evden ayrıldığını ve bir daha geri dönmediğini ifade ederek, ''Hep birlikte kaçmış olabileceklerinden şüpheleniyoruz. Tüm arkadaşlarını ve hatta erkek arkadaşını bile aradım. Onların yanında da yok. Kızımı çok merak ediyorum'' dedi. 
     Aileler, kayıp kızlarını bulabilmek için ellerinde fotoğraflarla kızlarını bar, disko ve benzeri eğlence yerlerinde de aradıklarını söylediler. 
     Aileler, kızlarını gören ya da yerini bilenlerin, en yakın polis karakoluna haber vermesini istediler. 
     
</TEXT>
</DOC>
