<DOC>
<DOCNO> 316737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/19/son/sonspo08.html </URL>
<DATE> 2005/02/19/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Fenerli oyunculardan isyan Küfür yemekten bıktık 
</HEADLINE>
<TEXT>

     Fenerbahçeli futbolcular Zaragoza mağlubiyeti sonrası soyunma odasına giderken kendilerine küfür eden taraftarları yönetime şikayet ettiler. 
     Fenerbahçeli oyuncular, "Bu sonucu biz de istemezdik. Tribünlerin bizleri ıslıklamasını anlıyoruz ama yediğimiz küfürlerden bıktık. Yetek artık. Şampiyon yine bu kadro olacak, bunu çabuk unutuyorlar. Bu kadar küfür neden " diye konuştular. 
     
     Yıldırım fırça 

     Öte yandan maçtan sonra soyunma odasına inen Aziz Yıldırım, futbolculara sizleri tanıyamadım sözleriyle sitem etti. 
     Final oynama hesaplarının yapıldığı UEFA Kupası’nda, henüz üçüncü turda Real Zaragoza karşısında Şükrü Saracoğlu’nda uğranılan beklenmedik yenilginin şoku sürerken, başkan hem hesap sordu, hem de yara sardı. Yıldırım, 90 dakika sonrasında soyunma odasına inerek, Nasıl bir maç çıkarttınız. Sizleri tanıyamadım. Size böyle ne oldu da etkisiz kaldınız" sözleriyle futbolcularına yaşadığı hayal kırıklığını dile getirdi. 

     
</TEXT>
</DOC>
