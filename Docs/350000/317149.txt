<DOC>
<DOCNO> 317149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/21/son/sondun10.html </URL>
<DATE> 2005/02/21/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Melbourne Havaalanında kimyasal madde alarmı 
</HEADLINE>
<TEXT>

     Avustralya'nın Melbourne kenti havaalanının terminal binasında, tanımlanamayan bir kimyasal maddeyi soluyan 45 kişi hastaneye kaldırıldı. 
     700 kadar yolcu ve çalışanın da derhal terminal binası dışına çıkarıldığını belirten yetkililer, sağlık ekiplerinin bina dışında bir merkez oluşturarak, kimyasal maddeden etkilenenlere yardım ettiklerini kaydettiler. 
     Hastaneye kaldırılanların bazılarının solunum güçlüğü çektikleri ve kustukları belirtildi. 
     İtfaiye ekiplerinin incelemelerine karşın kimyasal maddenin içeriği ve nereden geldiğinin henüz anlaşılamadığı kaydedildi. 
     Kimyasal maddeden etkilenenlerin çoğunu havaalanı çalışanları oluşturuyor. 
     
</TEXT>
</DOC>
