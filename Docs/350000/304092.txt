<DOC>
<DOCNO> 304092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/06/son/sonspo09.html </URL>
<DATE> 2005/01/06/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
NBA'de Türk gecesi yaşandı, Hido İbrahim Kutluay'a karşı oynadı 
</HEADLINE>
<TEXT>

     ABD Profesyonel Basketbol Ligi'ne NBA 12 maçla devam edildi. 
     Hidayet Türkoğlu'nun takımı Orlando Magic, sahasında, İbrahim Kutluay'ın formasını giydiği Seattle Supersonics'i konuk etti. İki Türk oyuncuyu karşı karşıya getiren maç, 105-87 Magic'in üstünlüğüyle sona erdi. 
     Maçta 25 dakika forma giyen Hidayet Türkoğlu, 12 sayı, 3 savunma ribauntu, 2 top çalma ve 1 blokla oynadı. Hidayet, 2 sayılık atışlarda 7'de 3 ve 3 sayılık atışlarda 5'de 2 isabet buldu. 
     Steve Francis, 35 sayı, 11 ribaunt ve 6 asistle double-double yaparak Magic'in yıldızı oldu. Grant Hill, 21 sayı, 7 ribaunt ve 6 asistle, takımının üst üste aldığı 4 maçlık yenilgi serisine son vermesine katkıda bulundu. 
     İbrahim Kutluay'ın 2 dakika sahada kalarak sayı atamadığı Seattle'da ise Ray Allen'ın 30 sayı ve 5 ribauntu, double-double yapan Rashard Lewis'in de 20 sayı ve 11 ribauntu, galibiyet için yeterli olmadı. 
     
     MEHMET OKUR 2 SAYI ATTI, JAZZ YENİLDİ 
     Mehmet Okurlu Utah Jazz ise sahasında Philadelphia Sixers'a 106-99 yenildi. 
     Maçta 11 dakika forma giyen Okur, 2 sayı, 5 savunma ribauntu, 1 asist ve 1 blokluk oyun çıkardı. Okur, 2 sayılık atışlarda 3'de 1 isabet buldu. 
     Üst üste 7. yenilgisini alan Jazz'da double-double yapan Carlos Boozer'ın 24 sayı, 10 ribaunt ve 6 asisti, Matt Harpring'in 23 sayı ve 6 ribauntu, Gordon Giricek'in de 18 sayı, 6 ribaunt ve 4 asisti, yenilgiyi engelleyemedi. 
     2000 yılından bu yana ilk kez Jazz'ı sahasında yenen Sixers'da ise Kenny Thomas, 30 sayı ve 4 ribaunt, Allen Iverson da 23 sayı, 6 ribaunt ve 9 asistiyle galibiyeti getiren isimler oldu. 
     
     ZAZA'DAN NETS POTASINA 9 SAYI 
     Gürcü asıllı Türk vatandaşı Zaza Pachulia'nın takımı Milwaukee Bucks, sahasında New Jersey Nets'i 97-74 yendi. 
     Sahaya ilk 5'de çıkarak 26 dakika oyunda kalan Pachulia, bu süre içinde 9 sayı, 2'si hücum, 6'sı savunma 8 ribaunt, 3 asist ve 1 blokla takımının galibiyetine katkıda bulundu. 
     Bucks'da Joe Smith ve Mike James'in 17'şer sayısı ile Desmond Mason'un 16 sayısı, galibiyeti getirdi. 
     Nets'de, kariyerinin en yüksek sayısına ulaşan Jabari Smith'in 19 sayı ve 6 asist, Richard Jefferson'ın 16 sayı ve 11 ribaunt ile Vince Carter'ın 15 sayılık performansları, galibiyet için yeterli olmadı. 
     Ligde alınan diğer sonuçlar şöyle 
     Cleveland Cavaliers-Atlanta Hawks 101-85. 
     Boston Celtics-Golden State Warriors 84-83 . 
     Toronto Raptors-Sacramento Kings 96-93 . 
     Charlotte Bobcats-Minnesota Timberwolves 102-84 . 
     Miami Heat-New York Knicks 102-94 . 
     Chicago Bulls-New Orleans Hornets 95-89 . 
     Dallas Mavericks-Los Angeles Lakers 118-104 . 
     Phoenix Suns-Houston Rockets 108-98 . 
     Los Angeles Clippers-Portland Trail Blazers 102-98 Lige bugün yapılacak 3 maçla devam edilecek. 
     
</TEXT>
</DOC>
