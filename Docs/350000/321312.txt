<DOC>
<DOCNO> 321312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/06/son/sontur19.html </URL>
<DATE> 2005/03/06/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Tunca ve Meriç nehirlerindeki su seviyesi yükseldi... 
</HEADLINE>
<TEXT>

     Edirne Vali Yardımcısı ve Kriz Merkezi Başkanı Ali Deniz Sürmen, Tunca ve Meriç nehirlerindeki su seviyesinin yükseldiğini belirtti. 
     Sürmen, Tunca Nehri'nin su debisinin 122 metreküp sanayiden 132 metreküp saniyeye, Meriç nehrinin su debisinin ise 718 metreküp saniyeden 760 metreküp saniyeye yükseldiğini söyledi. 
     Yükselmenin çevreye fazla zarar verecek boyutta olmadığına işaret eden Sürmen, ''Karın erimesi ve yağışlarla birlikte Bulgaristan'ın barajlardan nehirlere su salması sonucu, 17 günde Edirne'de 3 kez su taşkını yaşandı. Tarım alanları halen sular altında'' dedi. 
     Tunca Nehri'nde su seviyesinin yükselmesi nedeniyle Yalnızgöz Köprüsü ulaşıma kapandı. 
     Bu arada, tarihi Kırkpınar Yağlı Güreşleri'nin yapıldığı Sarayiçi'ndeki Tunca Nehri'ndeki 2 köprüde 17 gündür ulaşım yapılamıyor. 
     
</TEXT>
</DOC>
