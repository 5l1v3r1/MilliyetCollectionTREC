<DOC>
<DOCNO> 321266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/06/son/sonspo01.html </URL>
<DATE> 2005/03/06/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Sami Yen taştı 
</HEADLINE>
<TEXT>

     Dün geceki derbiye Sarı - Kırmızılı taraftarlar büyük ilgi gösterdi. Ali Sami Yen Stadı’nda eski açık tribün dışındaki tüm bölümler tıklım tıklım doldu. 
     
     Engelliler alınmadı 

     Galatasaraylı futbolseverler Beşiktaş maçında Ali Sami Yen Stadı’nın tribünlerini tıka basa doldurdu. Karşılaşmanın biletleri günler öncesinden tükenirken, kullanılmayan eski açık tribün dışında kalan bütün yerler tamamen doldu. Dünkü mücadeleyi 17 bin civarında taraftar seyretti. Bu arada yenileme kapsamında engelliler tribünü de yıkıldığı için bu futbolseverler karşılaşmaya alınmadı. 
     
     Kapalıda dev pankart 

     Bu gelişme üzerine numaralı tribünün önüne gelen engelli taraftarlar kısa süreli bir protesto gerçekleştirdi. Öte yandan Sarı - Kırmızılı seyirciler 90 dakika boyunca takımlarını desteklerken, ilginç görüntüler de oluşturdular. Kapalı tribünde açılan 50 metrelik dev pankartın üzerinde yazılı olan Arman için, forman için, bizim için, Türkiye içinö sözü ise dikkat çekiciydi. 
     
</TEXT>
</DOC>
