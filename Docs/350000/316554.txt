<DOC>
<DOCNO> 316554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/18/son/sontur50.html </URL>
<DATE> 2005/02/18/ </DATE>
<TIME> 21.03 </TIME>
<AUTHOR>  </AUTHOR>
<HEADLINE>
İlkokul öğrencilerinin bıçaklı kavgası 1 yaralı 
</HEADLINE>
<TEXT>

     Balıkesir'de, bir ilköğretim okulu öğrencisi, top oynarken kavga ettiği bir öğrenci tarafından bıçaklandı. 
     Alınan bilgiye göre, Balıkesir Karesi İlköğretim Okulu 7. sınıf öğrencisi S.K. 13 , okuldan çıktıktan sonra ikiz kız kardeşleri C.K. ve T.K.'yı almak üzere eğitim gördükleri Kayabey İlköğretim Okulu önüne gitti. 
     Kardeşlerini beklediği sırada, okulun bahçesinden dışarı çıkan topa ayağıyla vurduğu gerekçesiyle S.K. ile Karesi İlköğretim Okulu 7. sınıf öğrencisi İ.Ö. 13 arasında tartışma çıktı. 
     Tartışmanın kavgaya dönüşmesi üzerine İ.Ö., yanında taşıdığı bıçakla S.K.'yı karnından yaralayarak, olay yerinden kaçtı. 
     Ağır yaralanan S.K., SSK Atatürk Hastanesi'nde tedavi altına alındı. Polis, İ.Ö.'nün yakalanması için çalışmalarını sürdürüyor. 
     
</TEXT>
</DOC>
