<DOC>
<DOCNO> 313324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/08/magazin/amag.html </URL>
<DATE> 2005/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Gişeler 'gülüyor' 
</HEADLINE>
<TEXT>


Türkiye'de 'komedi filmleri', izlenme oranında drama ve korku filmlerine fark attı. Sinemacılara göre sebep, 'halkın gülme ihtiyacı' 

Birsen Altuntaş 

Son yıllarda Türkiye'deki sinemalarda gişe rekoru kıran, seyircisi bir milyonu geçen filmlerin hepsi komedi türünde. G.O.R.A., Vizontele ve Hababam serileri gibi komedi ağırlıklı filmler birkaç milyon izleyici çekerken, drama ve korku türündeki filmler ile bol ödüllü diğer yapımların ise 'en çok gişe' yapanı, birkaç yüz bin izleyicide kalıyor. Son yıllarda komedi filmlerine olan bu aşırı ilgiyi, sinemacılara sorduk. İşte yanıtları... 

'Halk sorundan kaçıyor' 
Engin Yiğitgil TÜRSAK Başkanı "Bu tablo toplumun sorunlarından kaçtığını, yani toplumun kültür kimliğinin derecesini gösteriyor. Yazı Tura gibi bir filmi, Avrupa'da olsa daha çok kişi izlerdi." 

'Bu geçici bir moda' 
Ezel Akay Yapımcı-Yönetmen-Oyuncu "Son dönemde komedi filmi çekmek moda. Önümüzdeki yıl bu durumun değişeceğini düşünüyorum. Çünkü iyi dramaya örnek olabilecek çok az film çekiliyor. İnsanlar iyi drama, iyi bir aşk öyküsü çekildiğinde mutlaka izleyecektir. Onun dışında komedi zaten her zaman izleyicisi olan bir format. İnsanlar komediyle hayata karşı tahammülü sağlıyor." 

'Zek seviyesi belli' 
Mustafa Altıoklar Yönetmen-Yapımcı "Zek seviyesi orta olan bir ülkede yaşıyoruz. Bu zek seviyesine hitap eden komedi filmlerine seyircinin ilgi göstermesi normal. Gönül ister ki, komedi filmlerinde zek pırıltısı olsun. Zeki filmler çekmek, zeki seyirci ister. Son dönemdeki filmlerin hepsi çocuk komedisi düzeyinde ama çocuklarımız için de böyle komedilere ihtiyaç var. Öte yandan iyi çekilen Eşkıya, İstanbul Kanatlarımın Altında gibi filmler de seyirci topluyor. Kaliteli işler karşılık buluyor." 

'İnsanlar böyle rahatlıyor' 
Faruk Aksoy Yapımcı-Yönetmen "Son dönemde gidilen filmlere bakıldığında komedi ve korku-gerilim filmlerinin ağırlıkta olduğu göze çarpıyor. İnsanlar ciddi bir drama ya da aşk filmi yerine hiçbir şey düşünmeden eğlenecekleri, kafa boşaltacakları, rahatlatacak filmlere gitmeyi tercih ediyor." 

İşte son 2 yılın gişe rakamları 

KOMEDİ FİLMLERİ Film İzleyici sayısı G.O.R.A. 3.993.233 Vizontele Tuuba 2.894.802 Hababam Sınıfı Askerde 2.020.400 Hababam Sınıfı Merhaba 2.000.000 Neredesin Firuze 1.064.162 

DRAMALAR Film İzleyici sayısı Gönül Yarası 540.868 Yazı - Tura 267.122 Mustafa Hakkında Herşey 79.638 Kalbin Zamanı 78.785 Karpuz Kabuğundan Gemiler Yapmak 22.887 Bulutları Beklerken 14.051 İnat Hikayeleri 7.439 Papatya ve Karabiber 6.208 Bekleme Odası 5.366 Hoşgeldin Hayat 4.757 


</TEXT>
</DOC>
