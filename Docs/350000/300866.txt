<DOC>
<DOCNO> 300866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/25/son/sondun30.html </URL>
<DATE> 2004/12/25/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Avusturya'da Türkiye'nin AB üyeliği tartışması... 
</HEADLINE>
<TEXT>

     Avusturya'da, koalisyon ortakları Halk Partisi ÖVP ile aşırı sağcı Özgürlükçüler Partisi'nin FPÖ , Başbakanı Wolfgang Schüssel ve Başbakan Yardımcısı Hubert Gorbach tarafından hazırlanan, ''Türkiye'nin AB üyeliği için referandum yapılması'' önerisini kabul ettikleri belirtildi. 
     Günlük Kurier gazetesi, Hıristiyan demokrat eğilimli ÖVP adına Başbakan Schüssel'in, FPÖ adına da Genel Başkan Ursula Haubner'in, ''Türkiye'nin üyeliği için referandum ittifakı'' sözleşmesini imzaladıklarını, Federal Meclis Başkanı Andreas Khol'ün de ''tanık olarak'' belgeye imza koyduğunu yazdı. 
     Perşembe günü meclise sunulan ve Yeşiller Partisi tarafından reddedilen metinde, ''Türkiye'nin müzakerelerin ardından 2014 yılında AB'ye tam üye olması halinde Avusturya'da referandum yapılacağı, ayrıca hükümetin, AB genelinde böyle bir referandum yapılması için girişimde bulunacağı'' kaydediliyor. 
     
</TEXT>
</DOC>
