<DOC>
<DOCNO> 306003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/13/spor/spo02.html </URL>
<DATE> 2005/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
'Büyüksün Fener' 
</HEADLINE>
<TEXT>


CÜNEYT KARAKAYA 


'Zorluk çıkarmazlar' 
FENERBAHÇE'NİN kamp yaptığı Arcadia Otel'de bir basın toplantısı düzenleyen Nobre, Türkiye'yi ve Fenerbahçe'yi çok sevdiğini söyledi, ayrılmayı düşünmediğini ifade etti. Bonservisinin alınması durumunda kulübü Cruzeiro'nun zorluk çıkarmayacağını vurgulayan Brezilyalı futbolcu, "İlk düşüncem, şampiyon olmak. Burada mutlu olduğumu yöneticilere aktardım. Eğer onlar da benden mutluysa kalacağım" dedi. 

Emre'ye kırgın değil 
ALEX'E Fenerbahçe'nin büyük bir kulüp, Türkler'in de sıcakkanlı insanlar olduğunu anlattığını söyleyen Nobre, "Takımımı seviyor, taraftarına saygı duyuyorum. Bundan daha büyük takım olacağını zannetmiyorum. Dolayısıyla Türkiye'de başka bir takıma gitmem" diye konuştu. Sarı-Lacivertli golcü, Beşiktaş maçında Emre Aşık'a yaptığı hareket nedeniyle kırgın olmadığını belirtti. 

Selamsız bandosu 

MEHMET DEMİRCAN 

Yıldırım-Saran aynı uçakta 
BAŞKAN Aziz Yıldırım ile arası uzun zamandır açık olan Sadettin Saran Antalya'ya birlikte uçmak zorunda kaldı. Bussines Class'ın ikinci sırasında yer alan Saran ile beşinci sırada oturan Yıldırım ve Sarı-Lacivertli yöneticiler tek kelime bile konuşmadılar. Antalya'ya indikten sonra da taraflar alanı ayrı ayrı terk ederlerken, Başkan Yıldırım öfkesini her zaman olduğu gibi yine medya mensuplarından çıkarttı. 

Saran, Daum'u düşünüyor 
DORTMUND'UN yüzde 4.99'luk hisselerini satın alan Sadettin Saran, dün Antalya'da Alman gazetecilerin sorularını yanıtladı. Bild muhabirinin, Daum ile ilgili sorusuna Saran, "Çok iyi bir antrenör. Fenerbahçe'ye çok büyük hizmetler verecek, büyük başarılara imza atacak. Zaten uzun vadeli bir anlaşma için taraflar görüşüyor. Ancak Daum, Fenerbahçe ile sözleşmesini uzatmazsa, Dortmund için aday bir antrenör olabilir" yanıtını verdi. 

FENERBAHÇE GÜNLÜĞÜ 
Lorant da izledi 
WERDER Bremen maçının oynandığı sahanın yolu yoğun ilgi nedeniyle kapandı. Ersun Yanal, bu nedenle mücadeleyi izlemekten vazgeçti. Karşılaşmayı Başkan Aziz Yıldırım ve yönetici arkadaşlarının yanı sıra takımın eski hocası Lorant da aynı tribünden izledi. Lorant "Fenerbahçe disiplinli bir takım olmuş. Çok iyi oynuyor"dedi 

Alex'e yeni rol 
FENERBAHÇE'NİN yeni frikikçisi Alex oldu. Hooijdonk'un görevini üstlenecek olan Brezilyalı, dünkü antrenmanda adeta şov yaptı. Kalecilere 25 frikik atan Sambacı, bunların yüzde 90'ını kaleyle buluştururken, 15 tanesini de gole çevirmeyi bildi. 

Kemal tedavide 
AĞRILARI artan Kemal Arslan, dünkü antrenmana çıkmadı, yoğun tedaviye alındı. Kasığındaki ağrıların, genç futbolcuya iki gündür büyük acı çektirdiği belirtilirken, Kemal'in hazırlık maçlarında da riske edilmeyeceği açıklandı. 

Jerkovic tamam 
BAYANLAR Basketbol Ligi'nin namağlup lideri Fenerbahçe, Ivon Jerkovic ile sözleşme imzaladı. Bir süredir idmanlara çıkan 21 yaşında, 1.98 boyundaki Sırp pivotla üç yıllık kontrat yapıldı. 

</TEXT>
</DOC>
