<DOC>
<DOCNO> 306704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/15/yazar/theper.html </URL>
<DATE> 2005/01/15/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Şimdi peşinde koş bakalım 
</HEADLINE>
<TEXT>


Yılbaşında Beyoğlu'nda yaşanan rezalet, akıllardan kolay kolay çıkmayacak. Bu olay yaşanmayabilir veya bu hale gelmeden önlenebilirdi. Turist kızlara cinsel saldırı işte bu önlemlerin alınmayışı nedeniyle gerçekleşti ve sürdü. Bu suça ait ceza nedir, bari okuyucularıma ondan söz edeyim. 
Biliyorsunuz, şimdi elimizde yürürlükte olan bir eski Ceza Kanunu var, bir de Nisan 2005 tarihinde yürürlüğe girecek ama şimdiden hükümlülere uygulanmaya başlanan yeni bir Ceza Kanunu var. 
Eski Ceza Kanunu'na göre yani halen yürürlükte bulunan kanuna göre , sanığın suçunun sabit olması halinde verilecek ceza, üç seneden beş seneye kadar hapis. Ancak fiil birden fazla kişi tarafından işlenirse yarısı kadar artırılır. İlk işlenişinde faile asgari ceza verileceği için, üç yıl ve yarısı kadar artırmakla dört buçuk yıl hapis cezası verilebilecektir... Ancak 
Artık biliyorsunuz, ANCAK dedim mi burada bir terslik başlıyor demektir. Şimdi geliyorum bu tersliğe. Ancak yeni Ceza Kanunu bu suça iki yıldan yedi yıla kadar hapis cezası öngörmüştür. Suçun birden fazla kişi ile birlikte işlenilmesi halinde ceza yarı oranında artırılır, yani asgari ceza üzerinden yapılan hesapla eder üç yıl. Cezaların değişmesi halinde sanık bundan istifade eder, demek ki bu kişilere yeni kanun uygulanacak ve suçları sabit olursa kafadan bir buçuk yıl indirimli ceza görecekler. Bitmedi, dahası var. Eski hali ile sanığın takibi için şik yet gerekmediği halde şimdi suçun takibi şik yete bağlı. Yani bugün yurtdışına çıkmış olan turist genç kızların şik yeti sağlanamazsa takip dahi mümkün değil. İyi mi 
Haydi bakalım şimdi biri bana söylesin ne zaman sokaktaki vatandaşı koruyacak önlem alınacak, ne zaman "Artık sokakta çoluğunuz çocuğunuz, kadınınız kızınız korkmadan dolaşabilecek" diyen biri çıkacak, şu geri kalan ömrümde bunu görebilecek miyim 
Ben artık ümidimi yitirdim. 



</TEXT>
</DOC>
