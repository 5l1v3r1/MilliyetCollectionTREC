<DOC>
<DOCNO> 343022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/16/son/sonspo21.html </URL>
<DATE> 2005/05/16/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Konyaspor Alınan galibiyetle, şaibelerin askıda kalmasına çok sevindik 
</HEADLINE>
<TEXT>

     Konyaspor Basın Sözcüsü Sefa Ortaç, Diyarbakırspor’a karşı alınan galibiyete, maçla ilgili şaibelerin askıda kalması açısından çok sevindiklerini söyledi. 
     Ortaç, ligden düşmek gibi bir korkularının ve UEFA’ya katılmak gibi bir hedeflerinin olmadığını belirtti. 
     Bu yüzden sahaya rahat çıktıklarını ifade eden Ortaç, alt ve üst sıralardaki mücadelelerde belirleyici olmak istemediklerini, maçlarda iyi oynayarak galibiyetlere ulaşmayı hedeflediklerini ifade etti. 
     Ortaç, Diyarbakırspor maçının da alt sıralar açısından önemli bir karşılaşma olduğunu vurgulayarak, şunları söyledi 
     "Maçtan önce çok şeyler konuşuldu. Diyakbakırspor maçı şaibeye açık bir maçtı. Biz maça şaibelerden arınmak için hazırlandık ve sahaya bu düşünceyle çıktık. İlk yarıda futbolcularımız kendilerinden isteneni verdi. İkinci yarıda ise bambaşka bir Konyaspor izledik. 
     Rahat olmamız yüzünden futbolcuların tam anlamıyla maçlara motive olamamasının açısını çektik. Ancak alınan galibiyete, maçla ilgili şaibelerin askıda kalması açısından çok sevindik. Sahada futbolumuzu oynayıp 3 puanımızı aldık." Geride Ankaragücü ve Fenerbahçe maçlarının kaldığını belirten Ortaç, "Bu maçlara da galibiyet parolası ile çıkarak, ligi en iyi şekilde bitirmeyi hedefliyoruz" dedi. 
     
</TEXT>
</DOC>
