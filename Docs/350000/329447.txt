<DOC>
<DOCNO> 329447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/01/son/sontur39.html </URL>
<DATE> 2005/04/01/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
5. kattan düştü, kalbi durdu, hastanede hayata döndü 
</HEADLINE>
<TEXT>

     Niğde'de beşinci kattaki bir evin balkonundan düşen ve hastaneye kaldırılırken kalbi duran 4 yaşındaki çocuk, ilk müdahalenin ardından yeniden hayata döndürülerek, tedavi altına alındı. 
     Alınan bilgiye göre, Niğde Özbelde Yapı Kooperatifi'nde oturan anne Şükrüye Başaran, süt almak için markete gitti. Evde yalnız kalan 4 yaşındaki Zeynel Başaran 4 , beşince kattaki evlerinin balkonuna çıktı. Zeynel Başaran, balkonda oynarken dengesini kaybederek, düştü. 
     Zeynel Başaran, ambulansla 82. Yıl Devlet Hastanesi'ne kaldırılırken yolda kalbi durdu. Kısa sürede hastaneye getirilen minik Zeynel, burada yapılan müdahale ile yeniden hayata döndürüldü. 
     Daha sonra Niğde Devlet Hastanesi'ne kaldırılan Zeynel Başaran, durumunun ağır olması nedeniyle Kayseri Erciyes Üniversitesi Tıp Fakültesi Hastanesi'ne sevk edildi. 
     
</TEXT>
</DOC>
