<DOC>
<DOCNO> 323951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/16/son/sondun11.html </URL>
<DATE> 2005/03/16/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
İspanya'da Türk eroin mafyasına ikinci darbe 
</HEADLINE>
<TEXT>

     MEHMET ÇİFTÇİ İspanya DHA 

İspanya polisi, başkent Madrid'de düzenlediği uyuşturucu operasyonunda 5 Türk'ü tutukladı. İspanya'daki tüm uyuşturucu trafiğini yönetmekle suçlanan Nejat Daş'ın 2003'te yakalanmasının ardından, ülkedeki Türk eroin mafyasına vurulan bu 2'nci büyük darbede ele geçirilen eroinin piyasa değerinin 1 milyon dolar olduğu açıklandı. 
     İspanyol narkotik şube ekipleri, aldıkları bir ihbar uzerine Madrid'in Alcala de Henares mahallesinde düzenledikleri operasyonda, Türk vatandaşları Z.G.C 40 , D.Y.P 58 , O.T 50 , D.K 42 ve H.Y'yi 59 yakaladı. Çıkarıldıkları mahkemece tutuklanan Türkler'in, uluslararası bir uyuşturucu çetesine mensup olduğu ifade edildi. 
     Operasyonda ayrıca, her biri 100 bin euro değerinde 3 lüks otomobil ile çok sayıda sahte kimlik kartına da el konuldu. Eroin ve lüks otomobillerin halen cezaevinde bulunan uyuşturucu kaçakçısı Urfi Çetinkaya'nın ortağı Cemal Nayır'a ait olduğu açıklandı. 
     İspanya İçişleri Bakanlığı'ndan yapılan açıklamada soruşturmanın genişletilerek devam ettiği ve yeni tutuklamaların söz konusu olacağı belirtildi. Çok sayıda Türk ile birlikte yakalanan Nejat Daş halen Madrid'deki bir hapishanede tutuluyor. 
     
</TEXT>
</DOC>
