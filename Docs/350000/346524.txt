<DOC>
<DOCNO> 346524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/27/son/sonyas05.html </URL>
<DATE> 2005/05/27/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Bel kalınlığı en çok ne kadar olmalı 
</HEADLINE>
<TEXT>

     Metin FERAH DHA 

      ABANT İzzet Baysal Üniversitesi Tıp Fakültesi Dekanı Prof. Dr. Cihangir Uyan, bel çevresi kadınlarda 88 santimetre, erkeklerde ise 102 santimetrenin üzerinde olanların kalp- damar hastalığı riski taşıdıklarını söyledi. 
     Tansiyonu 13’e 8.5 ve üzerinde, bel çevresi kadınlarda 88 santimetre, erkeklerde 102 santimetrenin üzerinde, açlık kan şekeri 110 mg dl ve üzerinde, kan yağlarından trigliserid düzeyi 150 mg dl veya üzerinde ve iyi kolesterol düzeyi erkeklerde 40 mg dl, kadınlarda ise 50 mg dl’nin altında olanların Metabolik sendromlu’ oldukları ve kalp- damar sistemine ait hastalıklar açısından riskte bulundukları belirtildi. 
     Prof.Dr. Uyan, Bu grup hastalarda, şeker hastası olma riski artıyor. Şeker hastalığı, vücuttaki bütün damarları bozması nedeniyle de bu hastalar, kalp- damar hastalığı riski taşıyorlarö dedi. 
     Kilo alımıyla birlikte, belin kalınlaşmasının yanı sıra, vücuttaki yağ dokusunun arttığını söyleyen Prof.Dr. Uyan şöyle devam etti 
     Yağ dokusunun artması, vücutta şekeri düşüren insülüne karşı direnci geliştiriyor. İnsülün kandaki şeker seviyesini düşüremeyince de ortaya şeker hastalığı çıkıyor. Şeker hastalığı, kalp, beyin, böbrek ve bacak gibi vücuttaki tüm damarları bozan, sistematik bir hastalık. Bel çevresi kadınlarda 88 santimetre, erkeklerde de 102 santimetrenin üzerinde olanlar, şeker hastalığının yanı sıra, kalp- damar hastalığı riski taşıyorlar.ö Bu kişilerin egzersiz ve yürüyüş yaparak bel kalınlıklarını bu rakamların altına düşürmeye çalışmaları gerektiğini söyleyen Prof.Dr. Uyan, "Düzenli olarak egzersiz ve yürüyüş yapmak gerekir. Özellikle sebze, meyve ve balık ağırlıklı beslenmeye yönelmeliö dedi. 
     
</TEXT>
</DOC>
