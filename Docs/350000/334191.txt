<DOC>
<DOCNO> 334191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/17/son/sondun16.html </URL>
<DATE> 2005/04/17/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Afganistan'da ABD askerleri için petrol taşıyan tankerlere saldırı 
</HEADLINE>
<TEXT>

     Afganistan'da Amerikan askerleri için petrol taşıyan 5 tankere Taliban militanları tarafından düzenlenen bombalı saldırıda, 3 tanker şoförünün yaralandığı bildirildi. 
     Afgan ordusunun Kandahar eyaleti kolordu komutanı General Müslim Hamid, ülkenin güneyindeki önde gelen ABD askeri üssü olan Kandahar üssü önünde park halindeki tankerlerden birine yerleştirilen bir bombanın sabah saatlerinde infilak etmesi sonucu diğer 4 tankerin de alev aldığını kaydetti. 
     Saldırıda Pakistan'dan gelen üç tanker şoförünün ağır yaralandığını belirten Hamid, saldırıdan Taliban'ın sorumlu olduğunu söyledi. 
     Taliban sözcüsü Abdüllatif Hekimi de bombayı militanlarının yerleştirdiğini doğruladı. 
     
</TEXT>
</DOC>
