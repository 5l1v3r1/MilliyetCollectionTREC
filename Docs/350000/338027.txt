<DOC>
<DOCNO> 338027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/yazar/pulur.html </URL>
<DATE> 2005/04/29/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Rus yarbayı ve sosyalist 2 Türk milletvekili... 
</HEADLINE>
<TEXT>


"TÜRK'ün, Türk'e propagandası " diye bir deyim çıktı. 
Bir açıdan doğru, eğer kendini anlatacaksan, git başkalarına anlat, Türk'ün Türk'e anlatacağı ne var ki 
Lakin "kazın ayağı her zaman öyle olmuyor" bazen, Türklerin de Türklere anlatacağı şeyler var. 
Hele "Bazı Türkler " kamuoyunu "Türkler, 1 milyon Ermeni'yi kesti, 30 bin Kürt'ü astı" gibi ipsiz sapsız laflarla, bazıları da "Evet, 1915 tehciri soykırımdır" diye ahk m kesiyorsa, bu ağır bombardıman karşısında, Türklerin aklı karışıyorsa, bir şeyler söylemenin gereği yok mudur 
Bakın kimseye yalan söylüyor demiyoruz iftira ediyor demiyoruz. Varsın söylesinler, ama biz de söyleyelim. 

DİYELİM, Birinci Cihan Savaşı'nda isyan eden Ermenilere karşı tehcir uygulandı Ermenilere işkence, zulüm yapıldı, öldürüldü. 
Peki, Ermeniler ne yaptı 
Onların elleri tertemiz mi 
Onların yaptıklarını bizler yazsak, hemen yalan, iftira, uyduruyor derler. Hatta bunları söyleyeni "faşist" diye taşa tutarlar... 

YA bir Rus yarbayının, Erzurum Kalesi Topçu Alay Kumandanı Toverdohleyof'un anlattıklarına ne dersiniz 
Yarbay, Ekim 1917 Rus İhtilali'nin başlangıcından 27 Şubat 1918'e kadar, Erzurum'daki katliamı anlatıyor. 
Ruslarla birlikte, Erzurum'u işgal eden Ermeniler, Türk ordusunun gelmekte olduğunu görünce ne yaptılar 

RUS yarbayın anlattıklarından birkaç bölüm... 
"Ermeniler, Rus subaylarını aldatarak katliam yapıp Türk askerlerinin korkusundan firar ettiler." 

"Ahali Türkler evvelce yakalanarak bir yere doldurulduktan sonra birer birer katledilmiştir. Bir gece katledilenlerin yek nü 3000'i bulmuştur bunun yine kendileri kamal-i iftiharla söylediler." 

"Bir Ermeni, bir Kürt'ü öldürmek için kurşunla vurmuş, yaralı Kürt sırtüstü düşmüş, ölmemiş. Ermeni, can çekişen Kürt'ün ağzına elindeki sopayı sokmak istemiş. Biçare Kürt can acısından dişleri kenetli olduğundan sokamamış, bunun üzerine çizmesinin nalçalı topuğuyla, tekmeleye tekmeleye öldürmüş." 

"12 Şubat'ta Erzurum tren istasyonunda, Müslümanlardan on kişiden fazlasını kurşuna dizen Ermeniler, Türkleri kurtarmak isteyen Rus subaylarını tehdit etmişlerdir." 

"Rus yarbay, sebepsiz yere bir Türk'ü öldüren Ermeni'yi yakalayıp hapseder, Divan-ı Harp bu cinayetleri işleyenleri idam edecektir. Bu karar Ermeni'ye söylenince köpürmüş 
- Bir Türk için, bir Ermeni'nin asıldığı nerede görülmüş demiştir. 

RUS yarbayın anlattıklarını olduğu gibi aktarmanın gereği yoktur. 
Türkler, "1 milyon Ermeni'yi kestiler" diyen Orhan Pamuk gibileri, isterlerse bu belgeleri gidip okuyabilirler. 
Bizim demek istediğimiz şudur... 
Soykırım yoktur, Ziya Gökalp'in dediği gibi "mukatele" vardır. Bu Arapça kelimenin sözlük anlamı da şudur 
"Birbirini öldürme vuruşma, savaş, kavga" 

FRANSA'da "soykırım olmamıştır" demeyi yasaklatmak ve bunu söyleyenlerin suçlu olmalarını isteyen Fransız Sosyalist Partisi, acaba, 1918 yılında Stockholm'deki "Uluslararası Sosyalist Konferansı"na İstanbul'dan çekilen aşağıdaki telgrafı arşivden bulabilir mi 
"Rus ordusunun geri çekildiği her tarafa, Ermeni çeteleri girerek, her nev'i öldürmek işkence ve yazı ile belirtilmesi imk nsız ırza girişimde bulunmakta, yolları üzerinde gördükleri kadın, çocuk ve ihtiyarları öldürmektedirler. ... Bu barbarca öldürtme fiillerine son verilmesi için, Rus ordusunun müdahalesini yalvararak istemektedirler." 
Bu telgrafın altında iki imza vardır İstanbul Milletvekili "sosyalist" Salah Cimcoz, İzmir Milletvekili "sosyalist" Nesim Mazelyah... 
Herhalde Fransız Sosyalist Partisi, bu iki "sosyalist" Türk'ün, bu telgrafının da Fransa'da yayımlanmasını yasaklatacaktır. 



</TEXT>
</DOC>
