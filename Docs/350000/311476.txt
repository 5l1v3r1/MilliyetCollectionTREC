<DOC>
<DOCNO> 311476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/01/son/sontur52.html </URL>
<DATE> 2005/02/01/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Dilencinin çantasını gasp etmişler 
</HEADLINE>
<TEXT>

     Adapazarı'nda bıçaklı saldırıya uğrayan ve vücudunun çeşitli yerlerinden yaralanan dilencinin, içinde yiyecek bulanan çantası gasp edildi. 
     AA muhabirinin, polis yetkililerinden aldığı bilgiye göre, Sakarya'da dilencilik yapan Orhan Yazarel, Sakarya Caddesi'ndeki Bahçeli Camii'nde, kimliği henüz belirlenemeyen iki kişi tarafından bıçak tehdidiyle cami tuvaletine sokuldu. Elindeki çantasını isteyen kişilere direnen Yazarel, boynundan ve kafasından bıçaklandı. Yazarel'in elindeki çantayı alan kişiler kaçtı. 
     Yetkililer, ambulansla Sakarya Devlet Hastanesi'ne kaldırılan Yazarel'in durumunun iyi olduğunu bildirdiler. 
     Yazarel'in polise verdiği ifadede, gasp edilen çantasında yiyecek bulunduğunu söylediği öğrenildi. 
     Polis yetkilileri, olayı gerçekleştiren zanlıların yakalanması için çalışma başlatıldığını kaydettiler. 
     
</TEXT>
</DOC>
