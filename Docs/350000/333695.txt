<DOC>
<DOCNO> 333695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/15/son/soneko38.html </URL>
<DATE> 2005/04/15/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Borsa yılın en düşük seviyesinde haftayı tamamladı... 
</HEADLINE>
<TEXT>

     İMKB Ulusal 100 Endeksi, 2. seansta 67.75 puan düşerek 23,8.34 puandan kapandı. 
     Hisse senetleri 2. seansta, ortalama yüzde 0.28 oranında değer yitirdi. 
     Endeks, bu seviye ile yılın en düşük kapanışını yapmış oldu. Endeksin bundan önceki en düşük kapanışı 24,422.94 puanla 5 Ocak 2005 günü gerçekleşmişti. 
     Endeks bugünkü 2. Seansta 23,593.07 puana kadar gerileyerek yılın en düşük seans içi değerine de ulaşmış oldu. 
     İlk seanstaki 620.87 puanlık düşüş dikkate alındığında, Borsa endeksi günün tamamında 688.62 puan geriledi. Hisse senetlerinin günlük ortalama değer kaybı yüzde 2.81 oldu. 
     Endeks 2. seansa, 10.43 puan düşerek 23,910.66 puandan başladı. Seansın ilk yarısını 23,730.22 puandan geçen endeks, en düşük 23,593.07 puanı, en yüksek 24,038.25 puanı gördü. Endeksin 2. Seansta gördüğü 23,593.07 puanlık en düşük seviye aynı zamanda bu yılın da en düşük seans için seviyesi oldu. 
     2. seans kapanışında, mali endeks 77.95 puan düşerek 35,000.07 puana, sanayi endeksi 59.10 puan düşerek 19,410.87 puana, hizmetler endeksi 92.25 puan düşerek 12,857.43 puana geriledi. 
     Böylece ilk seansa göre, mali grup hisseler ortalama yüzde 0.22, sanayi grubu hisseler ortalama yüzde 0.30, hizmet grubu hisseler ortalama yüzde 0.71 oranında değer yitirdi. 
     2. seansta işlem gören toplam 313 hisse senedinden 65'i değer kazandı, 203'ü değer yitirdi, 45 hisse senedinin fiyatında değişiklik olmadı. 
     2. seansta, 439 milyon 559 bin 724 YTL'lik işlem hacmi kaydedildi. Günlük işlem hacmi, 787 milyon 416 bin 394 YTL olarak hesaplandı. 
     2. seansta Yapı ve Kredi Bankası, Doğan Holding, Garanti Bankası, İş Bankası C ve İzmir Demir Çelik, en çok işlem gören hisse senetleri oldular. 

     
</TEXT>
</DOC>
