<DOC>
<DOCNO> 326086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/23/guncel/gun02.html </URL>
<DATE> 2005/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Doktorlar da TCK'den şik yetçi 
</HEADLINE>
<TEXT>


1 Nisan'da yürürlüğe girecek olan yeni TCK'nin hasta mahremiyetine zarar verdiği savunuldu 


Yeni TCK, doktorları da kaygılandırıyor. Hekimler yeni TCK'nin sır saklama, hastaların ise mahremiyet hakkını ortadan kaldıracağı görüşünde. Yeni yasa, görev sırasında, hastasının suç işlendiği yönünde bir belirtiyle karşılaşmasına rağmen durumu yetkili makamlara bildirmeyen sağlık çalışanına bir yıla kadar hapis cezası verilmesini öngörüyor. 

Hasta Hakları ve Sağlıklı Yaşam Derneği Başkanı Prof. Dr. Tevfik Özlü 
"İhbar edileceğini düşünen suçlu bir hasta, tedavi olma hakkını kullanamayabilir. Oysa, suçlu da olsa ihtiyacı olan tıbbi bakıma ulaşabilmesi, evrensel bir hasta hakkıdır." 

Türk Tabipleri Birliği Merkez Konsey Başkanı Dr. Füsun Sayek 
"Hasta haklarını önemsediğini iddia eden hükümet, sır saklama değil, bilakis hekime hastasının sırlarını ifşa etmeye zorlayan bir madde getiriyor." 

İstanbul Tabip Odası Başkanı Prof. Dr. Gençay Gürsoy 
"Bu tıp etiğine, hipokrat yeminine, hasta sırrı anlayışına aykırı bir şey." 

Türk Psikiyatri Derneği Genel Başkan Yardımcısı Doç. Dr. Mustafa Sercan 
"Etik kurallarında meslek sırrını saklamak zorunlu koşuldur. Hekim hastasını ihbar etmezse yasayla başı derde girecek, ederse de meslek etiğine uymamış olacaktır." 


</TEXT>
</DOC>
