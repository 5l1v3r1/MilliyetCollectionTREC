<DOC>
<DOCNO> 308129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/21/ekonomi/eko01.html </URL>
<DATE> 2005/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yabancı, 1.5 yılda 4.4 milyon metrekare arazi satın aldı' 
</HEADLINE>
<TEXT>


Bayındırlık Bakanı Ergezen, yabancıların Türkiye'de 1.5 yılı aşkın bir süre içinde 4.4 milyon metrekare arazi, 8 bin 351 adet taşınmaz satın aldığını açıkladı 


Bayındırlık ve İsk n Bakanı Zeki Ergezen, Türkiye'de toplam 4 milyon 420 bin 272 metrekare alanın yabancı uyruklu kişilere satıldığını, yabancılar tarafından satın alınan taşınmaz sayısının da 8 bin 351'e ulaştığını açıkladı. 
CHP Hatay milletvekili Fuat Çay'ın Türkiye'de toprak edinen yabancılara ilişkin soru önergesini yanıtlayan Ergezen, yabancıların Türkiye'de toprak edinebilmelerine ilişkin yasanın yürürlüğe girdiği 19 Temmuz 2003'ten bu yana toplam 4 milyon 420 bin 272 metrekare alanın yabancılara satıldığını belirtti. Ergezen verdiği yanıtta, arazileri satın alanların 10 bin 121'inin şahıs, üçünün de şirket olduğunu kaydetti. 
Bayındırlık Bakanı Ergezen, yabancılara satılan taşınmaz sayısının ise 8 bin 351 olduğunu, bunun bin 468'inin arsa, 411'inin binalı mesken, 6 bin 472'sinin de bağımsız bölüm olduğunu bildirdi. 
Yabancı uyruklu gerçek kişilerin toplam 42 ilde taşınmaz mal satın aldıklarını belirten Bayındırlık Bakanı Ergezen bu illeri şöyle sıraladı 

Alman birinci 
"Adana, Ankara, Antalya, Aydın, Balıkesir, Batman, Bolu, Burdur, Bursa, Çanakkale, Çankırı, Denizli, Düzce, Edirne, Elazığ, Eskişehir, Gaziantep, Giresun, Hatay, Isparta, İstanbul, İzmir, Kahramanmaraş, Karabük, Kayseri, Kırklareli, Kocaeli, Konya, Malatya, Manisa, Mardin, Mersin, Muğla, Nevşehir, Sakarya, Samsun, Sinop, Tekirdağ, Trabzon, Tunceli, Yalova, Yozgat." 
Türkiye'deki toplam 4 milyon 420 bin 272 metrekare alan 47 ülkeye mensup kişiler arasında Almanlar ilk, İngilizler ikinci sırada yer aldı. 

En çok araziyi Almanlar aldı metrekare Ülke Arazi Almanya 1.748.721 İngiltere 1.260.361 Hollanda 255.544 Avusturya 190.672 İrlanda 174.852 Yunanistan 129.351 Danimarka 127.930 ABD 81.600 Belçika 78.085 Fransa 67.739 İsviçre 67.496 KKTC 60.280 İtalya 30.682 İsrail 30.219 Avustralya 28.553 Norveç 23.469 Macaristan 15.067 Sırb. Karadağ ve Yugoslavya 12.338 İsveç 7.340 Rusya Federasyonu 7.096 Finlandiya 4.953 Bahreyn 4.380 Kanada 1.553 Japonya 1.514 Güney Kore 1.510 Lüksemburg 1.020 Azerbaycan 1.009 Makedonya 952 Bosna Hersek 941 İspanya 839 El Salvador 787 Polonya 727 Yeni Zelanda 446 Ürdün 389 İran 313 Güney Afrika 303 Kazakistan 303 Arjantin 195 Hırvatistan 188 Lübnan 137 Ukrayna 128 Belarus 87 Slovenya 44 Litvanya 40 Gürcistan 25 Nijerya 19 Bangladeş 15 Toplam 4.420.272 

</TEXT>
</DOC>
