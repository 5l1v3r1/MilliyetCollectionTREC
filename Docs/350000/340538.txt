<DOC>
<DOCNO> 340538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/07/son/sontur24.html </URL>
<DATE> 2005/05/07/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
"Rimi Rimi Ley" için mahkeme engeli kalktı... 
</HEADLINE>
<TEXT>

     Eurovision Şarkı Yarışması 2005 Türkiye finalinin iptali ve yürütmenin durdurulması istemi Ankara 3. İdare Mahkemesi’nce reddedildi. 
     TRT Genel Müdürlüğü’nden yapılan yazılı açıklamada, 11 Şubat 2005 tarihinde gerçekleştirilen Türkiye finalinin iptali ve yürütmenin durdurulması istemiyle açılan davada mahkemenin bu istemi reddettiği belirtildi. 
     Sözkonusu dava dosyasının incelemesinde konuyla ilgili kanun hükmünde öngörülen şartların gerçekleşmediğinin anlaşıldığı gerekçesiyle yürütmenin durdurulması isteminin reddine ve tebligatın tamamlanmasına Ankara 3. İdare Mahkemesi’nce 28 Nisan 2005 tarihinde oybirliğiyle karar verildiği kaydedildi. 
     Açıklamada, ilgili karara göre "Rimi Rimi Ley" adlı şarkının 21 Mayıs 2005 tarihinde Ukrayna’nın Kiev şehrinde yapılacak 50. 
     Eurovision Şarkı Yarışması’nda Türkiye’yi temsil etmesinin herhangi bir engeli bulunmadığı ifade edildi. 
     
</TEXT>
</DOC>
