<DOC>
<DOCNO> 334819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/19/son/sonsiy12.html </URL>
<DATE> 2005/04/19/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Çiçek, TCK değişklik taslağını Başbakan Erdoğan'a sundu 
</HEADLINE>
<TEXT>

     Adalet Bakanı Cemil Çiçek, yürürlük tarihi 1 Haziran'a ertelenen TCK'da yapılacak değişiklik taslağını, Başbakan Recep Tayyip Erdoğan'a sundu. 
     Başbakan Erdoğan, TCK'daki değişiklik teklifini görüşmek üzere Adalet Bakanı Cemil Çiçek, TBMM Adalet Komisyonu Başkanı Köksal Toptan, AK Parti Grup Başkanvekili Sadullah Ergin, AK Parti Genel Başkan Yardımcısı Dengir Mir Mehmet Fırat, bürokrat ve uzmanlarla Meclis'teki makamında biraraya geldi. 
     Çiçek, bakanlıkta, TCK'da yapılacak değişiklik çalışmalarının tamamlandığını belirterek, onayını almak üzere Başbakan Erdoğan'a sunacağını ve yapılan değişikliğin toplantıda tartışılacağını söyledi. Çiçek, TCK'da yapılacak değişikliğin tasarı mı yoksa AK Parti Grup başkanvekillerinin imzasıyla kanun teklifi olarak mı TBMM'ye sunulacağını da toplantıda karar vereceklerini kaydetti. 
     
</TEXT>
</DOC>
