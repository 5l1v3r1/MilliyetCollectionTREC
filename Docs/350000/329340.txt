<DOC>
<DOCNO> 329340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/01/son/sonsiy12.html </URL>
<DATE> 2005/04/01/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
AKP, Kızılcahamam'da kampa giriyor 
</HEADLINE>
<TEXT>

     AKP'den peşpeşe istifa haberleri gelirken, Başbakan Recep Tayyip Erdoğan milletvekillerini Kızılcahamam'da kampta topluyor. Kızılcahamam'daki üç günlük kampta, istifalar, yeni siyasi tablo ve çeşitli ihtimaller masaya yatırılacak. 
     Erdoğan, istifaları ve erken seçim tartışmalarını Kızılcahamam kampından önce Fas'ta değerlendirdi. Beş yıllığına göreve geldiklerini belirten Başbakan Erdoğan, "istifaları erken bir seçim aracı olarak görmek, bizi üzer" dedi. 
     AKP kendi içindeki sorunları da, hükümetin gündemindeki konuları da yine kampta konuşacak. Ama toplantının zamanlaması bu kez önemli. AKP'den art arda gelen istifalar nedeniyle, gözler Kızılcahamam'da termal tesislerde yapılacak bu kampta olacak. Başbakan Erdoğan kampın öncesinde yaşanan milletvekili istifalarını, "istifa edenleri milletin takdirine bırakıyorum " dedi. 
     Sadece AKP'den değil, muhalefet partisinden de istifalar olduğunu hatırlatan Erdoğan, bu istifalarla oluşan gruplar nereye varabilir. Bunu göreceğiz. Hiçbir parti zaman içinde sanal ve dayatmacı havaların oyuncağı haline getirilemez. Bu sadece partide değil, ülkede de istikrarsızlığa yol açabilir. İstifaları erken bir seçim aracı olarak görmek bizi üzerö dedi. 
     Erdoğan'ın açıklamalarına rağmen Meclis’te oluşan yeni siyasi tablo ile olası ihtimallerin de Kızılcahamam'da yapılacak kampta değerlendirilmesi bekleniyor. Başbakan Erdoğan her kampta olduğu gibi bu kez de milletvekilleriyle gruplar halinde görüşecek, sorun ve eleştirileri dinleyecek. 
     
     Milletvekillerine brifing verilecek 

     Kızılcahamam kampında sadece AKP'nin içindeki sorunlar değil, hükümetin gündemindeki başlıklar da masaya yatırılacak. Dış politika ve ekonomi konularında milletvekillerine brifing verilecek. Bakanlar da kendi çalışmalarını milletvekillerine anlatacaklar. Kızılcahamam kampına milletvekilleri çocukları ve eşleriyle birlikte katılacak. 
     
</TEXT>
</DOC>
