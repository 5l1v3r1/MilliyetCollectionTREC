<DOC>
<DOCNO> 340354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/07/siyaset/siy04.html </URL>
<DATE> 2005/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
7 oyla erotik yayın yasağı 
</HEADLINE>
<TEXT>


RTÜK, Digitürk üzerinden yayın yapan Adult Channel, Exotica TV, Playboy TV ve Rouge TV'yi, "pornografik yayın" yapıldığı gerekçesiyle Digitürk yayın buketinden çıkardı 

EZELHAN ÜSTÜNKAYA Ankara 


Radyo ve Televizyon Üst Kurulu RTÜK , Digitürk üzerinden yurtdışı çıkışlı yayın yapan Adult Channel, Exotica TV, Playboy TV ve Rouge TV'yi "erotik sınır aşılıp pornografik yayın" yapıldığı gerekçesiyle şifreli izlenebilmelerine karşın yayın buketinden çıkardı. Karar, 9 üyeli kurulda 2'ye karşı 7 oyla alındı. RTÜK Başkanı Fatih Karaca, kararı, "İçerik ve görüntü ağırlaşmıştı. Standart paket programlarla birkaç milyona bu yayınlara ulaşılabiliyor. Çok sayıda vatandaş gece çocuklarını bu kanalları izlerken yakaladıklarını söyleyerek, şik yette bulundu" diye savundu. RTÜK kararında AKP'lilerin şik yetlerinin etkili olduğu savunulurken, "objektif kriterler söz konusuysa üst kurul şimdi engellediği yayınlara uzun süredir neden izin veriyordu" yorumları yapıldı. 
RTÜK açıklamasında, yasağın gerekçesi olarak, Avrupa Sınırötesi Televizyon Sözleşmesi'nin "Program hizmetleri aykırı olmayacak ve pornografi içermeyecek" hükmü ile Uydu Yayını Lisans ve İzin Yönetmeliği'nin "Uydu Platform İşletmecilerinin Yükümlülükleri" başlıklı 7. maddesinin a bendinin ihlali gösterildi. 

Manevi değerler 
a bendi, "Kamu hizmeti anlayış ve sorumluluğu içinde Atatürk ilke ve inkılaplarına, Anayasa'da ifadesini bulan Atatürk milliyetçiliğine bağlı Cumhuriyet ilkelerine saygılı, Türk milletinin milli, ahlaki, insani, manevi ve kültürel değerlerini benimseyen, Türkiye Cumhuriyeti'nin varlık ve bağımsızlığına, devletin ülkesi ve milletiyle bölünmez bütünlüğüne ve demokratik kurallara uygun yayınların iletilmesini sağlamakla yükümlüdürler" hükmünü içeriyor. 2 kurul üyesi karara karşı itiraz gerekçelerini, şöyle sıraladı 
- Gece yarısı yayımlanıyor. 
- Şifreli yayın yapılıyor. 
- Yayınlara ek ücret ödeniyor. 
- 18 yaşından küçüklerin izlememesi yönünde uyarı işareti yer alıyor. 
- Uydu yayınlarında daha ağır porno yayınlar 24 saat izlenebiliyor. 
- Karar, Türkiye'yi meşgul edecek. 

Dünya duydu 

RTÜK'ün kararı, yabancı ajanslarca dünyaya duyuruldu. İngiliz Reuters ajansı abonelerine, RTÜK'ün, adı geçen kanalları Türk milletinin milli, manevi, ahlaki, insani ve kültürel değerlerine zarar verdiği gerekçesiyle yasakladığını bildirdi. Amerikan Associated Press AP ajansı da kararın, AB üyesi olmak isteyen Türkiye'nin ifade özgürlüğünün genişletilmesi baskısı altında olduğu bir sırada alındığına dikkat çekti. Fransız Haber Ajansı AFP de, RTÜK'ün kararını abonelerine aktardı. 

'Çok şik yet geldi' 

RTÜK Başkanı Karaca Son günlerde görüntü ağırlaşmıştı. Şirketlere ceza veremedik,çıkardık 


RTÜK Başkanı Karaca, engellenen yayınların yabancı kaynaklı olduğuna dikkat çekerek, şunları söyledi "Yabancı şirketler olduğu için bunlara Türk şirketlerine verdiğimiz cezaları veremeyiz. Bu nedenle bu kanalları, Uydu Platformu Yönetmeliği'nin 'Üst Kurul'ca uygun bulunmayan yurtdışı kaynaklı yayınları iletmemekle yükümlüdürler' şeklindeki g hükmünü ihlal ettikleri gerekçesiyle yayın buketinden çıkardık. Son 6 ayda içerik ve görüntü giderek ağırlaşmıştı. Vatandaşlardan çok sayıda şik yet geldi. Bunların şifresi birkaç rakam, çocuklar çok rahat girip izliyor." 
RTÜK'ün kararı, gözleri, Erol Aksoy'a ait İktisat Bankası'na el koyan TMSF yönetiminde bulunan Cine 5'te yayımlanan 'Fantasy TV' adlı erotik programa çevirdi. Karaca, bu yayının da RTÜK Kanunu çerçevesinde değerlendirmeye alındığını, kanalın yönetiminin TSMF'de olmasının önemli olmadığını söyledi. 

Digitürk Şimdilik yayın sürecek 

RTÜK'ün Adult Channel, Exotica TV, Playboy TV ve Rouge TV'nin yayın buketinden çıkarılması kararının ardından Digitürk yetkilileri, konuyla ilgili karar almak üzere bir toplantı yaptı. Yetkililer, gazetemizin baskıya girdiği saatlere kadar bir görüş belirtmezken, Digitürk çağrı merkezi, yayınların şu aşamada devam edeceğini ve kendilerine kapatılmayla ilgili bir bilgi ulaşmadığını söyledi. 

"Tırnak izi" ve "inleme"ye ceza 

RTÜK, ayrıca "körpe sucuk" ve "jagler" reklam filmlerinde RTÜK Kanunu'nun "müstehcen yayın yapmama" ilkesinin ihlal edildiği gerekçesiyle çeşitli televizyon kanallarına para ve uyarı cezası verdi. Sucuk reklamındaki "inleme sesleri" ile parfüm reklamındaki "erkek oyuncunun sırtındaki tırnak izi"nin şik yet konusu olduğu belirtildi. 
RTÜK sucuk reklamı nedeniyle Show TV'ye idari para cezası verirken, parfüm reklamına yer veren CNN Türk, TV8, atv, Kanal Türk, TGRT, Show TV, Haber Türk ve Star TV'nin uyarılmasına, Kanal D'den de savunma istenmesine karar verdi. 

İletişim hukukçuları karara tepki gösterdi 
'Ahlakçı bakış ahlaksızlıktır' 

- Avukat Fikret İlkiz Karara dayanak gösterilen Avrupa Sınırötesi Televizyon Sözleşmesi, pornografik yayınları yasaklamıştır. Pornografik yayınların yasaklanması doğru karardır. Fakat RTÜK, erotik yayın kapsamına giren yayın kuruluşlarını kaldırma yoluna gitmiştir. Yayıncılık konusunda dönemsel karar verilmez. Daha özenli yayın yapılması istenir. Kararlar yasakçı anlayışı beraberinde getirir. İnsanların para verip belirledikleri kişisel tercihlerinde resmi düzenleme olabilir mi Sorgulanması gerekir. 
- Prof. Dr. Ünsal Oskay Beykent Üniversitesi Bilgisizce alınmış bir karar. Pornografi ile erotizm birbirinden ayrılan kavramlardır. İsteyenler abone oluyor. Kişi haklarına aykırı bir durum var. Cinayet-mafya ilişkilerini yücelten dizileri yasaklamayan RTÜK'ün bu kararı ne kadar doğru Hayata ahlakçı açıdan bakmak ahlaksızlığın ta kendisidir. 


</TEXT>
</DOC>
