<DOC>
<DOCNO> 314316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/11/spor/aspo.html </URL>
<DATE> 2005/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Parayla saadet olur 
</HEADLINE>
<TEXT>


Sarı-Lacivertli yönetim, Mali Genel Kurul öncesinde futbolun payını 57 milyon YTL olarak belirledi. Bu rakamın 41 milyon YTL'si sadece transfere ait. Fenerium'dan gelen paralar ise rakiplerle farkı açıyor 

ÖZEL HABER YALÇIN TÜRK 


Büyük pasta futbola 
FENERBAHÇE'DE 26 Şubat - 12 Mart'ta yapılacak Mali Genel Kurul öncesinde, yönetimin hazırladığı bütçe kitapçığını Milliyet ele geçirdi. 2005 yılının gelir - giderlerinin yer aldığı tablolarda yeni bütçe 132 milyon YTL 132 trilyon olarak belirlendi. Yönetim, Profesyonel Futbol Faaliyetleri Giderleri'nin 57 milyon YTL olması beklenirken, bu rakamın 41 milyon YTL'si transfere ayrıldı. 

Ek gelirler zengini 
FUTBOL geliri 50 milyon 541 bin YTL olarak hedeflenirken, Futbol Faaliyet Dışı Gelirlerin 41 milyon 210 bin YTL'e ulaşması planlanıyor. Şükrü Saracoğlu Stadı'nın numaralı tribünün yenilenmesi için ayrılan bütçe ise 17 milyon YTL olarak belirlendi. İnşaat için kullanılacak olan bu para sponsorlardan temin edileceği için gelirler tablosunda da yer aldı. 

Fenerium para bastı 
SARI - Lacivertliler'in ezeli rakipleri Galatasaray ve Beşiktaş'a oranla bütçesini zengileştirmesindeki en önemli etkenlerden biri Fenerium Mağazaları oldu. 2003 yılındaki 8.7 trilyonluk ciro, 2004 yılında 22.5 trilyona yükseldi. Fenerbahçe Spor Ürünleri A.Ş. adı altında faaliyet gösteren Fenerium, 2004 yılında 1 trilyon lira vergi, 289 milyar lira da SSK primi ödedi. 

GİDERLER Profesyonel Futbol Gideri 57 milyon 265 bin YTL Profesyonel Genel Giderler 11 milyon 470 bin YTL Profesyonel İşçi Giderleri 2 milyon 70 bin YTL Merkez Şube Giderleri 1 milyon 296 bin YTL Stad Giderleri 1 milyon 200 YTL Dereağzı Lokal Giderleri 600 bin YTL Amatör Şube Gideri 41 milyon 200 bin YTL Stad Yatırım Harcaması 17 milyon YTL TOPLAM 132 milyon 101 bin YTL 

GELİRLER Prosfesyonel Futbol Gelirleri 50 milyon 541 bin YTL Futbol Faaliyet Dışı Gelirleri 41 milyon 210 bin YTL Aidat Giriş Teberru Gelirleri 11 milyon 750 bin YTL Amatör Şube Gelirleri 11 milyon 600 bin YTL Stad Yatırım İçin Dış İstikraz 17 milyon YTL TOPLAM 132 milyon 101 bin YTL 

Fenerium'un 2004 satışı Forma 260 bin Tişört 140 bin Şapka 95 bin Bere ve atkı 90 bin Eşofman 35 bin Diğer 480 bin TOPLAM 1 milyon 100 bin adet GeLİr 22.5 trilyon 

Yeni şirket için yetki 

SARI - Lacivertli yönetimin yeni şirket kurulması için Mali Kongre'de üyelerden yetki isteyeceği bildirildi. Kulüp bünyesinde yapılan bazı giderlerin bu şirket tarafından karşılanmasının hedeflendiği ve Fenerbahçe Kulübü'nün sahip olduğu Fenerbahçe Sportif Hizmetler A.Ş. ile diğer şirketlere ait hisse senetlerinin devredilmesinin planladığı iddia edildi. 

Saran da gündemde 

FENERBAHÇE Haysiyet Divanı tarafından iki yıl süreyle hak mahrumiyeti cezasına çarptırılan eski yöneticilerden Saadettin Saran'ın affı da Mali Kongre gündeminde yer alacak. Saran'ın cezasının kaldırılması için yapılan teklifin kongrede gündeme getirileceği ve üyelerin oyuna açılacağı öğrenildi. Mali Genel Kurul'dan af kararı çıkarsa, Saran'ın cezası kalkacak. 


</TEXT>
</DOC>
