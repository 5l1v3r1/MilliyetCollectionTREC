<DOC>
<DOCNO> 306573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/14/son/sontur50.html </URL>
<DATE> 2005/01/14/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Acemi avcılar, dört köyü telefonsuz bıraktı 
</HEADLINE>
<TEXT>

     Aydın'ın Nazilli İlçesi'nde 'acemi avcıların' açtıkları ateş sonucu, telefon tellerinin kopması nedeniyle 4 köyde telefon sorunu yaşandığı bildirildi. 
     Nazilli İlçe Telekom Müdürü Arif Altıner, AA muhabirine yaptığı açıklamada, 3 gün önce avcıların açtıkları ateş sonucu, ilçeye bağlı Aksu, Yalansu, Aşağıyakacık ve Ketenova köylerinin telefon hatlarının koptuğunu söyledi. 
     Kopan tellerin tamiri için ekiplerin çalışma başlattıklarını ifade eden Altıner, söz konusu köylerin kısa süre içinde yeniden telefon imkanına kavuşacaklarını kaydetti. Avcıların tellere konan kuşları vurmak için ateş ettikleri sırada telleri vurduklarını belirten Altıner, şunları bildirdi 
     ''Bu sebeple tellerimiz kopuyor. Zarar görüyor. Acemi avcılar nedeniyle her yıl 50 bin YTL'lik 50 milyar lira zarar meydana geliyor. Bu yıl içinde telleri yanlışlıkla vuran 4 avcıya toplam 6 bin YTL 6 milyar lira para cezası verdik. 
     Telefon tellerini yeraltına alma çalışmalarımız devam ediyor. Bu çalışmalarımızın tamamlanması halinde şu anda yaşanan sorunlar ortadan kalkacak.'' Altıner, köy muhtarlarının kendilerine yardımcı olmasını, avcıları uyarmalarını ve telleri vuranları bildirmelerini istedi. 
     
</TEXT>
</DOC>
