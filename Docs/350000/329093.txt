<DOC>
<DOCNO> 329093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/31/son/sonyas25.html </URL>
<DATE> 2005/03/31/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Kız çocuklarına bikini tartışması... Bazı bikiniler piyasadan çekiliyor 
</HEADLINE>
<TEXT>

     Norveç'te bir bakanın, sutyen tipi giysinin kız çocukları için uygun olmadığını söylemesinin ardından, çocuklar için hazırlanan bazı bikinilerin piyasadan çekileceği bildirildi. 
     Norveç'in Çocuk ve Aile İşleri Bakanı Laila Daavoey, Verdens Gang gazetesine yaptığı açıklamada, bu giysilerin ''çocukların feci bir şekilde ticarileştirilmesi'' anlamına geldiğini belirterek, ''Çocuklar kadın değildir. Küçük çocuklara bikini giydirmek, bir şekilde çocukları cinsellikle bağlantılandırmaktır. Buna 'Hayır' demeliyiz'' dedi. 
     Bunun üzerine İsveç firması Lindex, 1-2 yaşındaki kız çocukları için hazırlanan bikini tasarımlarından birini piyasadan çekeceğini açıkladı. 
     Firmanın sözcüsü Ulruka Danielson, Norveç'in NRK radyosuna yaptığı açıklamada, ''Bu tasarımı, yetişkinlerinkine çok benzediği için piyasadan çekmeye karar verdik'' dedi. 
     Danielson, kararın, bakanın eleştirisinden bağımsız olarak alındığını söyledi. 
     
</TEXT>
</DOC>
