<DOC>
<DOCNO> 348346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/02/son/sontur39.html </URL>
<DATE> 2005/06/02/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Yıkılmak istenen evden ceset çıktı 
</HEADLINE>
<TEXT>

     Samsun’da, yol çalışması için istimlak edilen bir evin yıkımı sırasında, evde tek başına yaşayan kadının cesedi bulundu. 
     Edinilen bilgiye göre, Atakum Belediyesi ekipleri Cumhuriyet Mahallesi’nde daha önce istimlak edilen 2 katlı bir evi yol çalışması için yıkmak isterken, evden ağır bir koku gelmesi üzerine durumu güvenlik güçlerine haber verdi. 
     Olay yerine gelen ekipler yaptığı araştırmada, evde kiracı olan ve yalnız yaşayan Aysel Özden’e 46 ait ceset buldu. 
     Belediye yetkilileri, evin boşaltılması için önceden tebligatta bulunduklarını ve bu nedenle de boş zannettikleri evde yıkım çalışmasına başlandığını söylediler. 
     Özden’in Sağlık Karnesi’nde son olarak 29 Mayıs’ta kontrolden geçtiğinin anlaşıldığını ifade eden yetkililer, kadının ölüm nedeninin otopsi sonucu belirleneceğini kaydettiler. 
     
</TEXT>
</DOC>
