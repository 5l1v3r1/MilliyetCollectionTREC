<DOC>
<DOCNO> 325153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/20/ekonomi/eko01.html </URL>
<DATE> 2005/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
'Etik Değerler'e Yöneyman rötuşu 
</HEADLINE>
<TEXT>


Kurucularından Faruk Yöneyman'ın adı skandala karışan Etik Değerler Merkezi, üyelerine yeni kurallar getirmeye hazırlanıyor 

SERKAN ARMAN 

Roche eski Genel Müdürü ve Türkiye Etik Değerler Merkezi TEDMER kurucu ve eski yöneticilerinden Faruk Yöneyman'ın adının SSK'ye fahiş fiyatla ilaç satılması iddialarıyla gündeme gelmesi, TEDMER'i önlem almaya sevk etti. TEDMER Başkan Yardımcısı Prof. Sabih Tansal, "Faruk Bey, TEDMER'in yıprandığını görünce kendiliğinden ayrıldı. Şimdi arkadaşlar, 'Bir karar alalım, bundan sonra böyle bir şey olursa o kişinin üyeliği otomatik olarak askıya alınsın' diyor" şeklinde konuştu. Yöneyman'dan boşalan yere atama yapıldığını bildiren Tansal, "Raporlara baktık. Erişebildiğimiz dokümanlarda Yöneyman'ın ihracını gerektirecek bir durum görmedik. Dört kişi, 3 saat sorguya çektik. Biz üstümüze düşeni yaptık. Sonrasını hukuki prosedür gösterecek" dedi. 
TEDMER'le çalışmalar yürüten Amerikan Etik Derneği eski Başdanışmanı Frank Navran ise Türkiye'nin etik krizlerle baş etmek için henüz yeterli deneyimi olmadığını belirterek, "Eğer bir CEO, k r amacı gütmeyen bir kuruluşun yönetimindeyse ve hakkında kuruluşa zarar verecek bir suçlama varsa, 'Bu iş çözülene kadar kendimi geri çekmeliyim' demesi basiretli olur" diye konuştu. 


</TEXT>
</DOC>
