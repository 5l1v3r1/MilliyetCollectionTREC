<DOC>
<DOCNO> 339233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/03/son/sonsiy04.html </URL>
<DATE> 2005/05/03/ </DATE>
<TIME> 08.50 </TIME>
<AUTHOR>  </AUTHOR>
<HEADLINE>
Kürtçe şarkıya para cezası 
</HEADLINE>
<TEXT>

     DEHAP Bitlis il örgütünün 11 Mayıs 2003 tarihinde düzenlenen 1’inci Olağan Kongresi’nde, Kürtçe şarkı çalındığı gerekçesiyle yargılanan 7 yönetici 5’er ay hapis cezasına mahkum edildi. Cezalar, daha sonra 1 milyar 733 bin lira para cezasına çevrildi. 
     DEHAP Bitlis il yöneticileri, Kürtçe şarkılar yüzünden önce hapis cezasına mahkum edildi, cezalar daha sonra para cezasına çevrildi. 
     DEHAP Bitlis il örgütünün 11 Mayıs 2003 tarihinde düzenlediği 1’inci Olağan Kongresi’nde çalınan Kürtçe şarkılar ve atılan sloganlar nedeniyle DEHAP il örgütü yöneticileri Salih Yalçınkaya, Gürcü Araz, Enver Kurtuluş, Şahin Çoban, Celalettin İlbar, Abdurrahman Eren ve Mehmet Can Demir hakkında dava açılmıştı. 
     Bitlis Asliye Ceza Mahkemesi, DEHAP yöneticilerini Siyasi Partiler Yasası’nın 117’nci maddesi uyarınca 5’er ay hapis cezasına mahkum etti. Cezalar daha sonra, 1 milyar 733 bin 550 lira para cezasına çevrildi. 
     
</TEXT>
</DOC>
