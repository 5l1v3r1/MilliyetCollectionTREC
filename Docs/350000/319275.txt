<DOC>
<DOCNO> 319275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/28/son/sonsiy01.html </URL>
<DATE> 2005/02/28/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
''Atom bombası'' sorusu ''gizliliğe'' takıldı 
</HEADLINE>
<TEXT>

     ANKARA Milliyet CHP Adana Milletvekili Tacidar Seyhan'ın, ABD'nin Adana İncirlik Üssü'nde atom bombası bulundurduğu yolundaki iddiaların doğru olup olmadığına ilişkin soru önergesi, "konu gizlilik dereceli bilgiler içerdiği" gerekçesiyle yanıtlanmadı. 
     Seyhan, Milli Savunma Bakanı Vecdi Gönül'ün yanıtlaması istemiyle verdiği soru önergesinde, bu iddiaların doğru olup olmadığını ve doğruysa sayının ne kadar olduğunu sordu. 
     Gönül de yanıtında, soru önergesine verilecek yanıtların gizlilik dereceli bilgiler içerdiğini belirterek "Soru önergelerine verilecek cevaplara gizlilik kaydı konulamamaktadır. Bilindiği üzere, TBMM Başkanlığı'nın yazılı soru önergeleriyle ilgili yazışmalarında da bu husus not olarak hatırlatılmaktadır. Bu nedenle sorular cevaplandırılmamıştır" dedi. 
     
</TEXT>
</DOC>
