<DOC>
<DOCNO> 338445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/30/son/sonspo01.html </URL>
<DATE> 2005/04/30/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
G.Saray, UEFA Kupası'nın görüntülerini gösteren CD hazırlıyor... 
</HEADLINE>
<TEXT>

     Galatasaray Kulübü, UEFA Kupası’nın alındığı 17 Mayıs’ta, final maçının görüntüleri ve soyunma odasında yaşananları gösteren CD hazırlıyor. 
     100. yılda taraftarlar için çeşitli ürünler piyasaya çıkartan Galatasaray Kulübü, UEFA Kupası’nın alındığı tarih olan 17 Mayıs’ta, final maçının görüntüleri ve soyunma odasında yaşananları ayrıntılarıyla gösteren bir CD hazırlıyor. Bir Avrupa kupasını müzesine taşıyan tek Türk futbol takımı olma unvanını elinde bulunduran Sarı-Kırmızılılar, bu anı CD’sinin rekor düzeyde ilgi görmesini bekliyor. Bu arada Ali Sami Yen Stadı’nda oynanan Rüya Takımlar maçı öncesi satışa çıkarılan hatıra tişörtler ve yıldız oyuncuların o gün sahada giydikleri formalar Pazaryerim.com’da açık artırmayla satışa çıktı. Açık arttırmada satışa çıkarılan tişörtlerin arkasında maç günü statta satılan tişörtlerden farklı olarak Rüya Takımlar maçında forma giyen yıldızların imzaları da bulunuyor. 
     
</TEXT>
</DOC>
