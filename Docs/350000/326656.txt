<DOC>
<DOCNO> 326656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/24/son/soneko42.html </URL>
<DATE> 2005/03/24/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Soros'un para cezası onaylandı... 
</HEADLINE>
<TEXT>

     Uluslararası yatırımcı George Soros, hakkında, bilgi sızdırmak yoluyla gayri meşru kazanç sağlamak suçundan bir Fransız mahkemesince verilen para cezası için açtığı temyiz davasını kaybetti. 
     Temyiz Mahkemesi Soros'u 2.2 milyon avro para cezasına mahkum eden alt mahkeme kararını onayladı. Soros'un avukatları temyiz mahkemesinin kararını da Yüksek Mahkeme'de temyiz edeceklerini söylediler. 
     Soros, 1988 yılında Societe Generale bankasını satın almaya yönelik bir özel girişimi meşru olmayan kaynaklardan öğrenip 2 milyon dolar haksız kazanç sağlamakla suçlanmıştı. 
     Ünlü yatırımcı, satın alma girişiminin herkesçe bilinen bir bilgi olduğunu, bunu öğrenmek için hiçbir gayri meşru yola başvurmadığını idda ederek suçsuz olduğunu savunuyor. 
     
</TEXT>
</DOC>
