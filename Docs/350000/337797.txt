<DOC>
<DOCNO> 337797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/son/sonsiy22.html </URL>
<DATE> 2005/04/28/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Cumhurbaşkanı Sezer, Ecevit'i kabul etti 
</HEADLINE>
<TEXT>

     Eski Başbakan Bülent Ecevit, AB ile imzalanan uyum protokolünde, Türkiye açısından mevcut olan olumsuz taraflara ilişkin ilginç ve önemli belgeleri Cumhurbaşkanı Ahmet Necdet Sezer'e sunduğunu söyledi. 
     Cumhurbaşkanı Ahmet Necdet Sezer, Ecevit'i, Çankaya Köşkü'nde kabul etti. 
     Bülent Ecevit, kendisinin talebi üzerine gerçekleşen görüşmeden sonra Çankaya Köşkü'nden ayrılırken gazetecilere kısa bir açıklama yaptı. 
     Cumhurbaşkanı Sezer ile her zaman olduğu gibi yararlı bir çalışma yaptıklarını belirten Ecevit, şöyle konuştu 
     ''Ulusal uzmanlar grubumuzun yaptığı çalışmada, AB ile imzalanan uyum protokolünde, Türkiye açısından mevcut olan olumsuz taraflara ilişkin ilginç ve önemli belgeleri sayın Cumhurbaşkanı'na sunduk. Fakat bugün, bu konu ile ilgili bir basın toplantısı yapmayı uygun bulmuyorum. Çünkü hazırlanmamız gerekiyor. Bu bakımdan cumartesi günü yapacağımız yeni ulusal uzmanlar grubu toplantımız önem taşıyor. Orada açıklama yapmayı uygun görüyorum.'' Ecevit, KKTC eski Cumhurbaşkanı Rauf Denktaş'ın da ulusal uzmanlar grubunda yer alması için yaptıkları daveti kabul ettiğini söyledi. Bülent Ecevit, Denktaş'ın Mayıs ayı sonunda bu çalışma çerçevesinde Türkiye'ye gelebileceğini bildirdi. 
     
</TEXT>
</DOC>
