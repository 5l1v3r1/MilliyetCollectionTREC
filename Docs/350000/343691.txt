<DOC>
<DOCNO> 343691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/18/son/sonsiy27.html </URL>
<DATE> 2005/05/18/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Başesgioğlu Memurlara cumartesi mesaisi önerisi makul değil 
</HEADLINE>
<TEXT>

     Çalışma ve Sosyal Güvenlik Bakanı Murat Başesgioğlu, memurların cumartesi günleri de çalışması önerisini makul bulmadığını, 5 günlük çalışma süresinin normal olduğunu söyledi. 
     AK Parti Mersin Milletvekili Saffet Benli’nin, memurların cumartesi de dahil olmak üzere haftada 48 saat çalışmasını içeren yasa teklifini değerlendiren Başesgioğlu, öneriyi makul görmediğini bildirdi. 
     Cumartesi günü çalışmanın verimlilik yaratıp yaratmayacağı konusunun iyice araştırılması gerektiğini belirten Başesgioğlu, halen 5 günlük çalışma süresinin normal olduğunu vurguladı. 
     Başesgioğlu, "Yeter ki bu 5 gün içinde mesaiye ayrılmış saatleri çok verimli bir şekilde kullanalım. Bu da tabii iş yönetimiyle, yöneticilerle, çalışanları motive etmekle, onların performansını artırmakla ilgili...Bence günü artırmaktan ziyade 5 gün içinde verimliliği nasıl artırabiliriz, onun çarelerine bakmak lazım" dedi. 
     
</TEXT>
</DOC>
