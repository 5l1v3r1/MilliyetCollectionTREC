<DOC>
<DOCNO> 347904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/01/son/sonspo13.html </URL>
<DATE> 2005/06/01/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Yunan basını, Türkiye maçına odaklandı... İşte başlıklar... 
</HEADLINE>
<TEXT>

     BİLGEHAN DEMİR Atina DHA 

      CUMARTESİ günü 2006 Dünya Kupası eleme grubunda oynanacak Türkiye-Yunanistan milli maçı, bugün Yunan basınında gündemin ilk sırasında yer aldı. 
     Yunanistan’ın tek hedefinin galibiyet olduğunu belirten Yunan gazeteleri, Türkiye’nin güçlü bir takım olduğunu, beraberliği de razı olmadığını yazdı. Sportday Gazetesi, Yunanistan’ın maçı kazanamadığı takdirde Ukrayna’dan alınacak bir galibiyetin önemi olmadığını belirtti. 
     Taraftar gazetesi ise manşetten verdiği haberinde Celta Vigo’lu milli futbolcu Vrysas’ın Beraberlik, 2 takıma da yaramaz sözlerine yer verdi. Gazete, taraftarlarının da galibiyet için çok istekli olduğunu vurguladı. 
     Light İn Sport gazetesi, tecrübeli futbolcu Zagorakis’in kart cezalısı ve sakat olduğu için Türkiye maçında forma giyemeyeceğini belirtti. Gazete, haberinde Zagorakis’in, Biz Avrupa şampiyonuyuz. Takımımızda eksik diye birşey olamaz. Arkadaşlarımıza güveniyorum. Mutlaka kazanacağız açıklamasına yer verdi. Gazete ayrıca Kapsis ve Karagounis’in sakatlıklarının bulunduğunu, maçta oynayıp oynamayacaklarının önümüzdeki günlerde netlik kazanacağını belirtti. 
     Yunanistan’ın yüksek tirajlı gazetesi Şampiyon ise kaleci Nikopolidis’in açıklamalarına yer verdi. Nikopolidis, Avrupa şampiyonluğu geride kaldı. Kazanmalıyız. Bunu da ancak çok iyi çalışırsak başarabiliriz. Çünkü Türkler çok güçlü diye konuştu. 
     Sporttime Gazetesi'de Ersun Yanal’ın basın toplantısına geniş yer ayırırken, Kazanmak zorundayız başlığını kullandı. Gazete, yazısında, Ameliyatı olacak Fatih Tekke’den fedakarlık başlığını atarak golcü futbolcunun büyük bir özveri göstererek Yunanistan ve Kazakistan maçlarında oynayacağını yazdı. 
     Yunanistan’ın finansal gazetelerinden Seatrade ise, Türkiye maçını kazanın, primleri siz belirleyin başlığını kullandığı haberinde, Futbolcuların primden çok ülkeyi düşündüklerinden de eminiz ifadesini kullandı. 
     
</TEXT>
</DOC>
