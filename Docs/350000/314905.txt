<DOC>
<DOCNO> 314905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/13/son/sonspo11.html </URL>
<DATE> 2005/02/13/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Diyarbakırspor 'Sebat' edip kazandı 1-0 
</HEADLINE>
<TEXT>

     Birinci Süper Futbol Ligi'nde Diyarbakırspor, Akçaabat Sebatspor'u 80. dakikada bulduğu golle 1-0 mağlup etti ve 3 puana ulaştı. 
     1. dakikada, ceza alanı dışından Akçaabat Sebatspor'un kazandığı serbest vuruşu Ogün kullandı. Ogün'ün sert vuruşunda köşeye giden topu kaleci Fahdel uzanarak önledi. 
     15. dakikada Cumhur'un ceza alanı içerisindeki vuruşunda meşin yuvarlak yandan auta çıktı. 
     16. dakikada kaleci Fadhel ile karşı karşıya kalan Hasan Özer'in vuruşunda meşin yuvarlak Fadhel'in ayaklarına çarparak, kornere çıktı. 
     33. dakikada, Yusuf'un ceza alanı sağ çaprazında top kaleci Fadhel'de kaldı. 
     44. dakikada kale önünde Cem Yanık'ın vuruşunda top auta çıktı. 
     Diyarbakırspor, Akçaabat Sebatspor maçının ilk yarısı 0-0 sona erdi. 
     
     İKİNCİ YARI 

     70. dakikada, ceza alanı içerisindeki Lopez'in kafa vuruşunda meşin yuvarlak üstten auta çıktı. 
     72. dakikada gelişen Akçaabat Sebatspor atağında Hasan Özer'in kafa vuruşunda top auta gitti. 
     79. dakikada Diyarbakırspor golüne kavuştu. Bu dakikada ceza alanına yapılan ortada Yunus kafayla meşin yuvarlağı Stavreski'nin önüne indirdi. Bu futbolcunun gelişine şık vuruşunda, meşin yuvarlak kaleci Hakan'ın üstünden filelerle buluştu 1-0 
     Kalan dakikalarda gol olmayınca maç Diyarbakırspor'un 1-0 üstünlüğüyle sona erdi. 
     
     KÜNYE 

     

Stat Atatürk. Hakemler Yılnur Önen xxx, Ufuk Şekip xxx, Özgür Fatih Kalaycı xxx. Diyarbakırspor Fadhel xxx, Niyazi xx, Sinan Demircioğlu x Dk. 45 Zafer x , Stavreski xxx, Burhan xx, Cem Beceren x, Juppi xx, Cem Yanık x, Cumhur xx, Eser x Dk. 74 Yunus x , Sinan Kaloğlu x Dk. 61 Lopez x . Akçaabat Sebatspor Hakan xxx, Ali Eren xx, Hamza x, Serdal xx, Ogün xx, Selahattin xx, Erman xx, Hakan Bayraktar x, Yusuf x Dk. 64 Bayram x , Orhan x Dk. 64 Ali x Hasan Özer xx. Gol Dk. 79 Stavreski. Sarı Kartlar Dk. 48 Burhan Diyarbakırspor Dk. 85 Erman A.Sebatspor . Kırmız Kartlar Dk. 75 Hakan Bayraktar, Dk. 85 Zafer.      
</TEXT>
</DOC>
