<DOC>
<DOCNO> 337149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/son/sontur41.html </URL>
<DATE> 2005/04/26/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
Pendik'te boya fabrikasında yangın 2 yaralı 
</HEADLINE>
<TEXT>

     Pendik'te bir boya fabrikasında çıkan yangında 2 kişi yaralandı. 
     Alınan bilgiye göre, Şıklı Sanayi Caddesi'ndeki Desin Boya ve Kimya Sanayi AŞ'ye ait boya fabrikasında elektrik kontağından çıkan kıvılcımların patlayıcı ve yanıcı maddelerin üzerine sıçraması sonucu yangın çıktı. 
     Pendik ve Kartal itfaiye ekiplerinin müdahale ettiği yangın sırasında kimyasal madde dolu 3 bidon alevlerin ve sıcağın etkisiyle patladı. 
     Yangın sırasında fabrikanın dışına çıkan işçilerden çoğu yara almadan kurtuldu. Dışarı çıkmakta geciken Engin Arı soy ve Emre Koyuncu adlı işçiler ise çeşitli yerlerinden yaralandı. 
     Koyuncunun tedavisi olay yerindeki ambulansta yapılırken, yüzü ve elleri yanan Arı soy, Dr. Lütfe Kırdan Kartal Eğitim ve Araştırma Hastanesi'ne kaldırıldı. 
     İtfaiyenin yaklaşık 1 saatlik çalışması sonucu söndürülen yangın, fabrikada geniş çaplı maddi hasara yol açtı. 
     
</TEXT>
</DOC>
