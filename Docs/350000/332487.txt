<DOC>
<DOCNO> 332487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/son/sondun44.html </URL>
<DATE> 2005/04/12/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Bakan yardımcısı rüşvet olarak şeker ve şarap isteyince... 
</HEADLINE>
<TEXT>

     Moldova'da, karısı için tıbbi yardım isteyen bir emekliden rüşvet olarak şarap ve şeker istemekle suçlanan Çalışma ve Sosyal Güvenlik Bakan Yardımcısı Valeriu Mostovoy hakkında soruşturma başlatıldı. 
     Organize Suçlar ve Yolsuzlukla Mücadele Merkezi tarafından yapılan açıklamada, Mostovoy'un, 68 yaşındaki bir emekliden rüşvet olarak 6 kutu şeker ve iki şişe köpüklü şarap isteği iddiasıyla kısa süreliğine gözaltına alındıktan sonra salıverildiği bildirildi. 
     Merkezin sözcüsü, Mostovoy'un geçen Cuma günü yardım sözü verdiği emekliden istediklerini kendi el yazısıyla yazdığını kaydetti. 
     Bakan Yardımcısı Mostovoy'un suçlu bulunması durumunda 10 yıldan fazla hapis cezasına çarptırılabileceği kaydediliyor. 
     
</TEXT>
</DOC>
