<DOC>
<DOCNO> 316690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/19/son/sondun20.html </URL>
<DATE> 2005/02/19/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Almanya'da "Bizansın Dünyası" sergisinde Türkiye tanıtımı... 
</HEADLINE>
<TEXT>

     Almanya'nın Münih kentinde düzenlenen Turizm Fuarı kapsamında açılan ''Bizansın Dünyası'' adlı sergide, Türkiye'nin tanıtımı da yapıldı. 
     Türkiye'nin Münih Başkonsolosu Babür Hızlan, 3 Nisan'a kadar Münih Arkeoloji Müzesi'nde gezilebilecek serginin açılışında yaptığı konuşmada, bin yıllık Bizans kültürünün, bugün hala Türk mutfağında ve müziğinde, Türklerin yaşam tarzında varolduğunu söyledi. 
     Hızlan, Türkiye'de günümüze kadar korunan Bizans eserleri ile ibadete açık dini yapıların tüm dünyanın ilgisini çektiğini kaydetti. 
     Öte yandan, Münih kentinde düzenlenen Türk-Alman Kültür Haftaları çerçevesinde fotoğrafçı Edit von Welser'in fotoğraflarının yer aldığı ''Anadolu'dan Manzaralar'' sergisi açıldı. 
     Kültür Sarayı'ndaki serginin açılışına, Bavyera eyalet meclisinden milletvekilleri, Şehir İdaresi yöneticileri ile Türk ve Alman dernek temsilcileri de katıldı. 
     
</TEXT>
</DOC>
