<DOC>
<DOCNO> 309622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/26/son/sonspo37.html </URL>
<DATE> 2005/01/26/ </DATE>
<TIME> 19.55 </TIME>
<AUTHOR>  </AUTHOR>
<HEADLINE>
Beşiktaş'ta Malatyaspor maçı hazırlıkları... 
</HEADLINE>
<TEXT>

     Beşiktaş, hafta sonunda Malatyaspor ile yapacağı lig maçının hazırlıklarını bu akşam yaptığı antrenmanla sürdürdü. 
     Teknik direktör Vicente Del Bosque yönetiminde, BJK Nevzat Demir Tesisleri'nde gerçekleştirilen ve ilk yarım saati basına açık olan antrenmanda siyah-beyazlı futbolcular, ısınmanın ardında pas, taktik varyasyonlu gol çalışması yaptılar. Futbolcular, antrenmanı çift kale maçla tamamladılar. 
     Antrenmana sakatlıkları süren ve tesislerde tedavi gören Ahmed Hassan ile Tümer katılmazken, İbrahim Akın ile Serdar takımdan ayrı koşu yaptı. İdmanda PAF takımından Mehmet Sedef de yer aldı. 
     Bu arada, kulüp başkanı Yıldırım Demirören ve yönetim kurulu üyeleri de idmanı izledi. 
     
     AHMET DURSUN, BEŞİKTAŞ YOLUNDA 
     Beşiktaş'ın, eski futbolcusu Ahmet Dursun'un takıma geri dönmesi için çalışmaların sürdüğü öğrenildi. 
     Ligin ilk yarısında İstanbulspor'da forma giyen golcü futbolcunun, takıma geri dönüp dönmeyeceğinin yarın netlik kazanacağı bildirildi. 
     
</TEXT>
</DOC>
