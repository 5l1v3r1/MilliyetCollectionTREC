<DOC>
<DOCNO> 327194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/26/guncel/gun06.html </URL>
<DATE> 2005/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
'Her 5 kişiden birine ruhsal tedavi lazım' 
</HEADLINE>
<TEXT>


Doç. Dr. Verimli Türkiye'de ruh sağlığı tedavisi görmesi gereken 15 milyon kişi var 

ŞÜKRAN ÖZÇAKMAK 

Suç işleyen akıl hastalarıyla ilgili alınacak güvenlik tedbirlerini de düzenleyen yeni Türk Ceza Kanunu, bu hastaların yüksek güvenlikli sağlık kurumlarında koruma ve tedavi altına alınması gerektiğine hükmediyor. Ancak Yeditepe Üniversitesi'nden Doç. Dr. Arif Verimli'nin, Sağlık Bakanlığı ile Bakırköy Ruh ve Sinir Hastalıkları Hastanesi verilerinden yola çıkarak yaptığı çalışmaya göre bu neredeyse imk nsız. 

'Yatak sayısı az' 
Verimli'nin iddiasına göre, her 5 kişiden birinin ruh sağlığı tedavisine ihtiyacı var. Türkiye'de 1200 civarında uzman psikiyatr, 9 bin yatak bulunduğunu kaydeden Verimli, "70 bin kişiye bir psikiyatr, 10 bin kişiye 1.2 yatak düşmektedir. 15 milyon psikiyatri hastasının 7.5 milyonu suç potansiyeli taşıyor. Yatak sayısı 9 bin olan bir ülkede 7.5 milyon hastanın nasıl tedavi edileceği ayrı bir sorun" dedi. 

Prof. Özkan Bence oran yüzde 10-12 

İstanbul Tıp Fakültesi'nden Prof. Dr. Sedat Özkan, Doç. Dr. Arif Verimli'nin sözlerini şöyle değerlendirdi "Dünyada yapılan çalışmalar, artı kendi deneyimlerimi dikkate alırsam, toplumun yüzde 10 - 12'sinin psikiyatrik yardım alması gerekir. Yalnız psikiyatriyi dar anlamda akıl hastalıkları olarak görmemek gerekir." 


</TEXT>
</DOC>
