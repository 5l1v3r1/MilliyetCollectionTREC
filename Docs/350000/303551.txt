<DOC>
<DOCNO> 303551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/05/spor/spo05.html </URL>
<DATE> 2005/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Günaydın TFF 
</HEADLINE>
<TEXT>



İki ay önce duyurduk 
FUTBOL Federasyonu, Fenerbahçe'den İstanbulspor'a giden 600 milyar lira için soruşturma başlattı. 2 Kasım 2004 tarihinde Milliyet gazetesi tarafından "Futbola yine şüphe karıştı" başlığı altında kamuoyuna ilk kez duyurulan haber konusunda iki ay bekleyen federasyon, Başkan Levent Bıçakçı'nın talimatıyla harekete geçti. Hukuk Kurulu, TMSF ve ilgili kurumlardan gerekli belgeleri alacak, inceleme sonunda gerek görülürse Şike Tahkik Kurulu oluşturulacak. 

Belgeleriyle sunduk 
MİLLİYET, Fenerbahçe ile İstanbulspor arasında yapılan yazışmaları, Beşiktaş maçı sonrası futbolcuların aldığı primlerin meblağlarını belgeleriyle aylar önce sunmuştu. İstanbulspor Denetim Kurulu üyeleri, kulüpte kanunsuz olduğu düşünülen faaliyetler tespit etmiş ve Profesyonel futbol tarihinde ilk kez bir kulüp başkanı Adnan Sezgin ve kulüp muhasebe müdürü Ateş Salcıoğlu hakkında "emniyeti suistimal etmekten" suç duyurusunda bulunmuştu. 


</TEXT>
</DOC>
