<DOC>
<DOCNO> 302141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/30/son/sondun47.html </URL>
<DATE> 2004/12/30/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Mahkeme Yanukoviç'in başvurusunu reddetti 
</HEADLINE>
<TEXT>

     Ukrayna Yüksek Mahkemesi, Başbakan Viktor Yanukoviç'in devlet başkanlığı seçimi sonucuna ilişkin itiraz başvurularını reddetti. 
     Yüksek Mahkeme sözcüsü Liana Shlyaposhnikova, Yanukoviç'in seçimlerin sonucuna yaptığı itirazların kabul edilmediğini belirtti. 
     Yanokoviç'in aynı gerekçelerle başvurduğu Seçim Komisyonu'nun üyesi Marina Tsavniychuk ise komisyonun seçimde büyük ihlaller olduğuna ilişkin kanıt bulamadığını söyledi. 
     Tsavniychuk, Yanukoviç tarafından komisyona sunulan kanıtların seçimde büyük ihlaller olduğu iddialarını doğrulamadığını, seçimin sonucuna etki etmediğini kaydetti. 
     Yanukoviç, dün Yüksek Mahkeme ve Seçim Komisyonu'na başvurarak, çoğu düşkün ve hasta 5 milyona yakın insanın oy kullanmaktan mahrum edildiğini ileri sürmüştü. 
     
</TEXT>
</DOC>
