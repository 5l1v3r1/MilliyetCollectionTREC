<DOC>
<DOCNO> 310043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/27/son/sontur67.html </URL>
<DATE> 2005/01/27/ </DATE>
<TIME> 19.30 </TIME>
<AUTHOR>  </AUTHOR>
<HEADLINE>
İspanya'ya turist olarak gidecekler vizeden muaf... 
</HEADLINE>
<TEXT>

     İspanya hükümetinin, vize muafiyeti kapsamına hususi pasaport hamili Türk vatandaşlarını da dahil ettiği bildirildi. 
     Dışişleri Bakanlığı'ndan yapılan duyuruda, Türkiye ile İspanya arasında 1991 yılında imzalanan Vize Muafiyeti Anlaşması uyarınca 90 güne kadar turistik amaçlı seyahatlerde diplomatik ve hizmet pasaportu hamili Türk vatandaşlarının vizeden muaf olduğu hatırlatılarak, şöyle denildi 
     ''İspanya hükümeti son olarak aldığı bir kararla vize muafiyeti kapsamına hususi pasaport hamili vatandaşlarımızı da dahil etmiştir. Buna göre, hususi pasaport hamili vatandaşlarımız İspanya'ya yapacakları 90 güne kadar ikametli turistik seyahatlerinde vizeden muaftırlar. Ancak, hususi pasaport hamili vatandaşlarımızın diğer Schengen ülkelerinde olduğu gibi İspanya'da da 6 ay içinde 90 günden fazla kalmaları mümkün değildir.'' 
     
</TEXT>
</DOC>
