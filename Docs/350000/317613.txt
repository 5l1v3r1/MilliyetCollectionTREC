<DOC>
<DOCNO> 317613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/22/son/sonspo36.html </URL>
<DATE> 2005/02/22/ </DATE>
<TIME> 22.21 </TIME>
<AUTHOR>  </AUTHOR>
<HEADLINE>
FIBA basketbol Avrupa Ligi... Beşiktaş 89 - Strasbourg 71 
</HEADLINE>
<TEXT>

     Beşiktaş Erkek Basketbol Takımı, FIBA Avrupa Ligi 2. tur ilk maçında Fransa'nın Strasbourg takımını 89-71 yendi. 
     Karşılaşmaya dış atışlarda Ellis ve Erkan'ın sayılarıyla hızlı başlayan Beşiktaş, pota altını kapatmakta başarılı olamayınca, konuk ekip, Greer, Payne ve McCord'un basketleriyle oyunu dengelemeyi başardı. Beşiktaş, Varda ve El Amin'in skora katkılarıyla ilk periyodu 21-18 önde geçti. 
     İkinci periyotta savunmasını güçlendirerek maçtaki etkinliği artıran Beşiktaş, Haluk ve Varda'nın basketleriyle 16. dakikada 12 sayılık farka 37-25 ulaşırken, ilk yarıyı 41-31 önde tamamladı. 
     Beşiktaş karşısında düşük bir şut yüzdesiyle oynayan ve fazla top kaybı yapan Strasbourg, Payne ve Greer'in sayılarına rağmen farkın kapanmasını sağlayamadı. Beşiktaş, özellikle Ellis'in hücumda ve savunmadaki performansıyla son periyoda 61-49 önde girdi. 
     Beşiktaş, son periyotta rahat bir oyun çıkardı ve oldukça üstün bir performans sergilediği maçtan 89-71 galip ayrıldı. 
     Öte yandan, siyah-beyazlılarda Ratko Varda, maçın son periyodunda, daha önce sakatlandığı kolundan yine sakatlandı ve maçı bırakmak durumunda kaldı. 
     KÜNYE 
     

BEŞİKTAŞ 89 - STRASBOURG 71 Salon Akatlar Hakemler Ivo Dolinek Çek Cumhuriyeti xxx, Seffi Shemesh İsrail xxx, Dariosz Lenczowsfi Polonya xxx Beşiktaş El Amin xxx 14, Bekir xx 11, Erkan xx 7, Varda xx 12, Ellis xxxx 26, Haluk xx 6, Tolga xx 5, Murat x 2, Eren x 3, Umutcan x 3 Strasbourg Jeanneau xx 11, Greer xx 11, Perincic x 2, Palmer x 4, Fajardo xxx 15, Payne xx 13, McCord xx 15, Nissim x, Kere x, Novak x 1. Periyot 21-18 Devre 41-31 Beşiktaş lehine 3. Periyot 61-49      
</TEXT>
</DOC>
