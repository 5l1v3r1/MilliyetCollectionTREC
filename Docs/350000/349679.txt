<DOC>
<DOCNO> 349679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/07/son/soneko19.html </URL>
<DATE> 2005/06/07/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
HSBC, kefilsiz evlilik kredisi veriyor... 
</HEADLINE>
<TEXT>

     HSBC Bank A.Ş.'den yapılan açıklamaya göre, yeni evlenenler ve yakında evlenecek çiftler için 30 Aralık 2005'e kadar devam edecek evlilik kredisi kampanyası, kefilsiz kredi kullanımı, ilk taksit ödemesine 3 ay sonra başlama kolaylığı ve 36 aya varan vade seçenekleri sunuyor. 
     20 bin YTL'ye kadar krediden yararlanılabilen kampanya sürecince ayrıca Çarşı Tatil, Step Halı, Tefal ve YKM'de kredi kullanan müşterilere indirim yapılacak. 
     HSBC'nin kampanya için 26 Nisan 2005 tarihi itibariyle uyguladığı faiz oranı 36 ay vadeye kadar aylık yüzde 1.99 düzeyinde belirlenirken, 2 adet otomatik ödeme talimatı veren, güzel hesap ve kredili mevduat hesabı başvurusunda bulunan müşterilere aylık faiz oranından 0.05 puan indirim yapılacak. 
     
     FAİZ İNDİRİMİ 

     Bu arada HSBC, YTL cinsinden taşıt ve konut kredisi faiz oranlarını indirdi. 
     Taşıt kredisinde 60 aya kadar olan tüm vadelerde YTL faiz oranları yüzde 1.55'ten 1.50'ye, kasko indirimli taşıt kredisi yüzde 1.50'den yüzde 1.45'e ve 240 aya kadar konut kredisi faiz oranı da yüzde 1.55'den 1.45'e düşürüldü. 

     
</TEXT>
</DOC>
