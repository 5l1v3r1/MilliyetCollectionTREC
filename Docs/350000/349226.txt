<DOC>
<DOCNO> 349226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/06/magazin/yazdud.html </URL>
<DATE> 2005/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Maçka'da bir dünya starı 
</HEADLINE>
<TEXT>


ShopVizyon, Arnavutköy'deki Vira Vira Balık, Kubilay'dan 'Veda Değil Merhaba', Boğaz'da brunch'ın adı Konak, Mövenpick'de Uzakdoğu Yemekleri Haftası... 


Efendim, şükür kavuşturana. Almanya'ya giderken yanıma bol kitap ve dergi almıştım. 20 yıllık arkadaşım olan sevgili Ümit Beyazıtlı'nın yazı işleri müdürü olarak görev yaptığı ShopVizyon adlı dergiyi inceledim. Aslında Ümit gönderir, ben de hep okurum ama bu kez alıcı gözle baktım. Ümit'i ve ekibini kutlamak lazım. O kadar dolu bir dergi ki bir saatin nasıl geçtiğini anlayamadım. ShopVizyon iki ayda bir çıkıyor, abone olabilirsiniz. Telefon numarası 0212 296 69 04. Konak Restaurant burnumun ucunda. Balığı, mezeleri müthiş taze ve lezzetli. Servis mükemmel, her şey pırıl pırıl. Zaten patronlar Mehmet Ayaz, Haydar ve Adem Aydın kardeşler bu işin ehli. Şimdilerde Konak Restaurant'ta pazar günleri 10.00-14.00 saatleri arasında brunch başladı. Yaklaşık 70 çeşit var. Bir de brunch'a katılanlara özel armağanlar veriliyor. Konak Fırın'dan çıkan zeytinli, susamlı, haşhaşlı, cevizli, kepekli ekmekler, poğaçalar, kruvasanlar, meyveli ve çikolatalı kekler acayip lezzetli. Kahvaltılıklarda da yok yok 10 çeşit peynir, zeytin, ev reçelleri, fındık, fıstık, salatalar, zeytinyağlılar, sıcaklar, yumurta ve omlet çeşitleri... Hele tatlılar Karitopita, franbuaz soslu sakızlı muhallebi... Kişi başı 35 milyon lira. Ama sabah, öğle ve akşam tıka basa doyuyorsunuz. Bence değer. Telefon numarası 0212 323 65 00. 

Vira Vira Balık 
Allahı var, Almanya'da müthiş ağırlandım. Ama bizim buraları başka. Geldiğim gün canım balık istedi. Koştura koştura Arnavutköy'deki favori mekanım Vira Vira'ya gittim. Kadro yenilendi ama 20 yıldır tanıdığım eski kadrodan şef Nihat Öztürk orada kalınca biraz da onun hatırı rol oynadı tabii. Yeni patronlar Selim Demirbaş, Ayşe Genç, Yılmaz Demircan da sıcak insanlar. Hepsiyle tanıştım. Kadir Dayı İnanır her zamanki köşesindeydi. Yanında da 'Bütün Çocuklarım' dizisindeki rol arkadaşı sanatçı Jülide Kural vardı. Sohbet ettik. Galiba aralarında güzel bir aşk var. Sonra hava güzel olduğu için terasa çıktım. Yan masada Vedat Yener, Mehmet Sarışın ve ekipleri vardı. Bu ekip geçtiğimiz perşembe günü 'Durum Dergisi'nin ilk sayısını çıkardı. Büyük ilgi göreceğine inandığım derginin yazarlarından Yeşim Demir ve arkadaşları da oradaydı. Yeşim bir televizyon programı hazırlıyor. İddialı bir program. Yeşim'le anlaşan kanal bu işten k rlı çıkar. Otları özlemişim. Masayı baştan aşağıya zeytinyağlılar ve salata çeşitleriyle donattım. Üstüne ızgara kalamar, midye kuki, biraz da balık köfte istedim. Canım fileto levrek çekti. Burası da iyi yapıyor. Masaya Hüseyin Bayer baktı. Fiyatlarda değişiklik yapılmamış. Mönüyü zenginleştirmişler Vira usulü paella, semizotlu balık dolma, balık kebabı, zeytinyağlı palamut, pazı sarması... Bir daha gittiğimde yeni mönüyü deneyeceğim. Vira Vira'nın telefon numarası 0212 257 18 05. 

Gümbür gümbür eğlence 
Can dostum İzzet Çapa muhteşem Boğaz mazarasına hakim, geçen yazın gözde mekanı olan Balkon On5'i açtı. Açılışlara gitmem. Canım dostum olmasına rağmen İzzet için de bu prensibimi bozmadım. Bu yüzden Almanya'dan döner dönmez gittim Balkon On5'e. Yanımda yakışıklı kavalyem, 14 Haziran tarihinde Laila'nın yerine açılacak olan Sortie'nin işletmecisi olan Ali Sayar vardı. Hava serin olmasına rağmen mekan kalabalıktı. Son zamanlarda bu kadar eğlendiğimi hatırlamıyorum. Cengizhan, Metin, İsmail ve Hala tarafından sergilenen muhteşem şovu başka bir gün yazacağım. Hatta fotoroman şeklinde sunacağım ki gidemeyenlerin, İstanbul dışında olanların gözü gönlü açılsın. O akşam sevgili Deniz Akkaya'yı gördüm. Yanında her zamanki arkadaşları Kerem Fildişi ve modacı Cengiz Abazoğlu vardı. Ama o bebek yüzlü Kerem Fildişi afro saçla kötü olmuş. Deniz'in Bonus reklamındaki haline mi özendi ne Onların masasına halkla ilişkiler yapan Ilgın Beyazıt, Cem Lokmanhekim, duayen fotoğrafçı Nihat Odabaşı ve zarif asistanı Jülide Güngör geldi. Biliyorsunuz, Nihat 'Yüreğim H l Biten Aşkımıza Ağlıyor Yaşanmış Şehir Hikayeleri-2' adlı kitabımın kapağını çekti. Biraz kaynattık. Aklıma gelmişken, kitabım tüm kitapçılarda, D R'larda, marketlerde 5 milyona satılıyor. Geliri Konya, Adana ve İzmir'deki kadın sığınma evlerinin birer odasının döşenmesi için harcanacak. Biz yemek yerken yanımıza Hilton İstanbul'un Türk Müdürü Hasan Subaşı, moda editörü Hakan Öztürk ve Sinan Hotiç geldi. Yemekte klasik takıldık. Ama mönü, dünya mutfağı ve yıkılıyo. Gazi-Bilal Ateş yine döktürmüş. Neler olduğunu gelecek günlerde tadıp yazacağım. Kalabalık arasında BuzAda, Sortie, Salomanje gibi 'in' mekaların dekorasyonunu yapan sevgili Mahmut Anlar, BuzAda'nın ortağı Ender Sanal, rockçı Teoman, Doğa Rutkay, cemiyet yaşamının kaliteli çifti Buket-Hayrettin Taşdelen'i gördüm. Yol yorgunu olduğum için saat 02.0'de evime gittim. Balkon On5 ve 34,5 bence bu yaza damga vuracak olan mekanların başında gelecek. Demedi demeyin. Telefon 0212 231 03 56. Mövenpick Hotel İstanbul'da 27 Mayıs'ta başlayan otantik Uzakdoğu lezzetleri yarın sona eriyor. Azzur Restaurant'ta düzenlenen Uzakdoğu Yemekleri Haftası'nda neler var neler. Sevenler kaçırmasın. Telefon numarası 0212 319 29 29'den 3811. Bugünlük de bu kadar. Sevinçleriniz okyanuslar üzüntüleriniz ise kum tanesi kadar olsun. Yarın PAZAR POSTASI'nı istemeyi sakın unutmayın. 

Alzheimer için yürüyüş 

Efendim, Alzheimer Vakfı Sosyal Komitesi bu hastalıkla ilgili toplumsal bilinci geliştirmek, hastaların yaşam kalitesini yükseltmek, bilimsel verileri arttırmak için çalışıyor. Yetkililer bu sorumluluğu paylaşanları, yarın, 'Şapkam Alzheimer İçin Yürüyor' etkinliğine davet ediyor. Etkinlik, Kemer Golf Country Club'da. Katılımcılar, bu yürüyüşe, mesaj içeren ve kendi ürettikleri şapkalarla katılacak. Alzheimer Vakfı Başkan Yardımcısı Zafer Kozanoğlu, Yönetim Kurulu Üyeleri Dr. Güzin Paffet, Dr. Işın Baran Kulaksızoğlu, Kemer Golf Country Club Genel Müdürü Sevgi Edin, Alzheimer Vakfı gönüllüsü olan moda tasarımcısı Barbaros Şansal ve yürüyüşten sonra konser verecek olan Dr. Ferhat Göçer sürprizlerin devam edeceğini söyledi. Ayrıntılı bilgi için telefon numarası 0212 239 70 10. 

DİKKAT 
Bir kitap ve bir konser öneriyorum size. Konser, Işın Karaca'nın. Sesi dünya starlarıyla boy ölçüşebilecek nitelikte, sahnesi de müthiş. Işın Karaca 7 Haziran'da Park Orman'da olacak. Biletler Biletix ve Park Orman gişelerinde. Kaçmaz. Kitaba gelince Değer verdiğim bir meslektaşımdır Kubilay Çelik. Kubilay, ailece yakın olduğum, şu an aramızda olmayan, küçük büyük herkes tarafından sevilen bir starın, Sadri Alışık'ın anılarını yazdı. Kitabın adı 'Veda Değil Merhaba'. Bütün kitapçılarda bulup keyifle okuyabilirsiniz. 




</TEXT>
</DOC>
