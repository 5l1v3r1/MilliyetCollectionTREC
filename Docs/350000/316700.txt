<DOC>
<DOCNO> 316700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/19/son/sondun30.html </URL>
<DATE> 2005/02/19/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Irak'ta Zerkavi'nin örgütünün 2 üst düzey üyesi yakalandı... 
</HEADLINE>
<TEXT>

     Irak'ta El Kaide ile bağlantısı olan Ebu Musab Zerkavi'nin örgütünün 2 üst düzey üyesinin yakalandığı bildirildi. 
     Irak hükümetinden yapılan açıklamada, Bakuba'daki şiddet eylemlerinin ardındaki kişi olan ve ''Kutsal Savaşçıların Prensi'' diye bilinen Haydar Ebu Bevari'nin yakalandığı belirtildi. 
     Irak'ta Zerkavi'nin Musul'daki üst düzey yetkilisi, devrik Devlet Başkanı Saddam Hüseyin'in Baas partisinin eski üyelerinden, ''Ebu Nor'' lakaplı 50 yaşındaki Abdülkadir El Mahmudi'nin de önceki gün ihbar sonucu gözaltına alındığı kaydedildi. 
     Saddam döneminde Irak hava kuvvetlerinde pilot olan El Mahmudi'nin Musul'da kökten dinci bir örgüt kurduğu, ihbar sonucu yardımcılarından Ebu Yunus'un da yakalandığı kaydedildi. 
     
</TEXT>
</DOC>
