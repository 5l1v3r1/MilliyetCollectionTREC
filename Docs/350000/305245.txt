<DOC>
<DOCNO> 305245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/10/son/sontur49.html </URL>
<DATE> 2005/01/10/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Evin köpeğini sucuk salamla besleyerek soygun yaptılar 
</HEADLINE>
<TEXT>

     Edirne Ticaret Borsası Başkanı Mustafa Yardımcı'nın evi, buzdolabından alınan sucuk-salamla bekçi köpeğini besleyerek sakinleştiren hırsız ya da hırsızlar tarafından soyuldu. 
     Edinilen bilgiye göre, Kocasinan Mahallesi 23. Sokak'ta No 4'te Edirne Ticaret Borsası Başkanı Mustafa Yardımcı'nın 55 , evine giren kimliği belirsiz kişi ya da kişiler, evin yatak odasında bulunan 1500 YTL, 4 adet cep telefonu, kredi kartı, eşine ait inci kolye ile bilekliği çalındı. 
     Ekiplerin olay yerinde yaptığı incelemede, iki katlı bahçeli dubleks ev sol tarafında bulunan PVC'den imal edilmiş salon penceresinin zorlanarak girildiğinin belirlendiği, alttan ve üstten iki adet zorlama izinin olduğu belirlendi. 
     Eve giren hırsız ya hırsızların evin bekçi köpeğini, buzdolabından aldıkları sucuk-salamla besleyerek, sakinleştirdikleri ve karnını doyurdukları belirtildi. 
     Bu arada soygunu gerçekleştiren kişilerin parmak izi bırakmaması için lateks eldiven kullandıkları ve imitasyon takı ile gerçek mücevherin ayrımını yapacak kadar profesyonel oldukları öğrenildi. 
     Olayla ilgili soruşturma sürüyor. 
     
</TEXT>
</DOC>
