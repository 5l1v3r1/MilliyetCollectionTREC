<DOC>
<DOCNO> 301691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/28/son/sontur27.html </URL>
<DATE> 2004/12/28/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
İzmirli depremzede "Kaldığımız tesisteki yiyecek stoklarını tüketiyoruz" 
</HEADLINE>
<TEXT>

     Güney Asya'daki depremde Şeysel Adaları'nda tatilde bulunan ve 7 yaşındaki oğluyla birlikte faciadan kurtulan İzmirli Pınar Görücüoğlu, ''Durumumuz iyi. Herhangi bir problemimiz yok'' dedi. 
     AA muhabirinin telefonla görüştüğü Görücüoğlu, dev dalgalardan kaçarak sığındıkları 340 metre yükseklikteki otele ait bungalov tipi evde oğlu Yusuf ve İtalyan aile dostlarıyla kaldıklarını söyledi. Durumlarının iyi olduğunu ve herhangi bir sıkıntı yaşamadıklarını belirten Görücüoğlu, şöyle konuştu 
     ''Kaldığımız tesisteki yiyecek ve içecek stoklarını tüketiyoruz. Otel sahibi bizi aşağıda açık olan bir restorana götürdü. Zaten hasar gören oteller kapalı. Allah'a şükür bir sıkıntımız yok. Uluslararası hava trafiği açık. Ancak biz yaşadığımız korkunç olaylardan sonra havaalanında da problemler yaşamak istemiyoruz.'' 
     
</TEXT>
</DOC>
