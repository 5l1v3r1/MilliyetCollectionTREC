<DOC>
<DOCNO> 310364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/28/son/sontur43.html </URL>
<DATE> 2005/01/28/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Çocuk Köyü'nde cinsel taciz.. Serbest bırakılan teknisyen yine tutuklandı 
</HEADLINE>
<TEXT>

     İzmir'in Urla İlçesi'ndeki Barbaros Çocuk Köyü'nde kalan bazı çocuklara ''cinsel tacizde bulunma'' olayına karıştığı iddiasıyla gözaltına alınan ve dün mahkemece serbest bırakılan teknisyen Cengiz Dilek 35 , Cumhuriyet Savcısı'nın itirazı üzerine tutuklandı. 
     Alınan bilgiye göre, soruşturmayı yürüten Cumhuriyet Savcısı Murat Gök, dün tutuksuz yargılanmak üzere serbest bırakılan Barbaros Çocuk Köyü çalışanlarından Dilek'in tutuklanması istemiyle bir üst mahkemeye itiraz etti. 
     İtirazın kabul edilmesi üzerine, mahkeme, Dilek'in tutuklanmasını kararlaştırdı. 
     Jandarma tarafından gözaltına alınarak adliyeye getirilen Dilek, işlemleri tamamlandıktan sonra cezaevine konuldu. 
     
</TEXT>
</DOC>
