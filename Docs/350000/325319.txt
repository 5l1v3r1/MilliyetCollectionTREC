<DOC>
<DOCNO> 325319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/20/son/sonspo15.html </URL>
<DATE> 2005/03/20/ </DATE>
<TIME> 21.05 </TIME>
<AUTHOR>  </AUTHOR>
<HEADLINE>
Galatasaray, heyecanlandırdı 4 - 2 
</HEADLINE>
<TEXT>

     Birinci Süper Futbol Ligi'nde Galatasaray, Büyükşehir Belediyesi Ankaraspor'u 4-2 yendi. 
     
     İLK YARI 

     3. dakikada Ayhan'ın pasıyla sağdan hızla hareketlenen Ribery'nin, ceza alanına girer girmez yaptığı vuruşta, top yandan auta gitti. 
     4. dakikada Ribery'nin sağdan ortasında, altıpas üzerinde sol ayağıyla şık bir plase vuruş yapan Hakan Şükür, meşin yuvarlağı ağlarla buluşturdu 1-0. 
     26. dakikada yine sağ kanattan Ribery'nin ortaladığı topa bu kez arka direkte boş durumdaki Necati, düzgün bir vuruş yaparak fileleri havalandırdı 2-0. 
     29. dakikada sağdan Musa'nın ortaladığı topu arka direkte Tita kafayla Ümit'in önüne indirdi. Bu oyuncunu sert vuruşunda, top Mondragon'dan dönerken, pozisyonu iyi izleyen Hasan, topu ağlara göndererek farkı 1'e indirdi 2-1. 
     35. dakikada Tomas'ın Tita'yı ceza alanı içinde düşürmesi sonrası kazanılan penaltıyı Büyükşehir Belediyesi Ankaraspor'da Wederson kullandı. Brezilyalı oyuncu, meşin yuvarlağı sağ köşeden ağlara göndererek maçta eşitliği getiren golün sahibi oldu 2-2. 
     40. dakikada hızla Galatasaray savunmasının arkasına sarkan Erman, kaleci Mondragon ile karşı karşıya kaldı. Erman, şut çekmek yerine çalım atmayı tercih edince, Mondragon ayaklarıyla müdahale ederek tehlikeyi önledi ve yetişen savunma topu uzaklaştırdı. 
     Kalan dakikalarda her iki takımın çabaları da gol getirmeyince, ilk yarı 2-2'lik eşitlikle sona erdi. 

     
</TEXT>
</DOC>
