<DOC>
<DOCNO> 341091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/10/spor/bbas.html </URL>
<DATE> 2005/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal pençesi 97-77 
</HEADLINE>
<TEXT>


Siyah - Beyazlılar, Play - Off çeyrek final ilk maçında İzmir temsilcisi Tuborg Pilsener'i Varda - El Amin ikilisiyle çökertti, rakibini 20 sayı farkla devirip seride 1 - 0 öne geçti 

Beşiktaş, Play-Off çeyrek final ilk maçında Tuborg Pilsener'i açık farkla yenip, seride 1 - 0'lık üstünlük sağladı. 
Maça 15 - 2'lik seriyle giren Beşiktaş, rakibinin kötü savunmasını iyi değerlendirdi. Ancak Tuborg, Czmic ile bulduğu sayılarla maçı çevirerek ikinci çeyreğin ortalarında skora denge getirdi, devre 41 - 41 kapandı. 
Üçüncü periyotta İzmir ekibinin hücumdaki hatalarını ve top kayıplarını iyi değerlendiren, Beşiktaş, Varda - El Amin ikilisine Türk oyuncularının da katkısıyla arayı açtı, son çeyreğe 66 - 56 önde girdi. Tuborg'un son on dakikada iyice oyundan düşmesinden de faydalanan Siyah - Beyazlılar, Haluk ve Erkan'ın da skora katkısıyla sahadan 97 - 77 galip ayrıldı. 
İki takım arasındaki ikinci maç çarşamba günü yine Akatlar Salonu'nda saat 19.30'da oynanacak. 

İstatistik 

BEŞİKTAŞ OYUNCU TS 2S 3S SA R 9 El Amin 22 7 9 2 5 2 2 4 6 Bekir 5 1 1 1 1 - - 8 Varda 27 11 18 1 2 2 5 4 7 Haluk 9 3 5 1 3 6 7 Ellis 12 6 6 0 1 - 4 6 Eren 5 2 3 - 1 1 - 5 Murat - - 0 1 - - 5 Nedim - 0 3 - - 3 7 Erkan 9 2 6 - 5 5 5 6 Maher 5 1 2 1 2 - - 5 Umutcan 3 - 1 2 - 1 TOPLAM 97 33 53 7 17 10 13 27 
TUBORG PİLSENER OYUNCU TS 2S 3S SA R 6 Asım 15 7 9 - 1 10 7 5 Hakan 7 2 4 1 5 0 2 2 3 Jensen - - 0 1 - 1 6 Barış 9 4 7 0 1 1 2 1 7 Sanders 19 8 11 1 2 - 8 6 Milicic 10 2 2 1 4 3 3 3 6 Hüseyin 4 2 3 - 0 1 5 7 Czmic 13 3 5 2 4 1 2 4 TOPLAM 77 28 41 5 17 6 20 31 
1.PERİYOT 25 - 14 Beşiktaş , 2.PERİYOT 16 - 27 T.Pilsener , DEVRE 41 - 41, 3.PERİYOT 25 - 15 Beşiktaş , 4.PERİYOT 31 - 21 Beşiktaş , MAÇ SKORU 97 - 77 Beşiktaş 
HAKEMLER Halil Baldemir, Serhat Ünal, Serhat Büker 

Ülker tel çekti 85-69 

Turuncu - Yeşilli takım, çeyrek finalin ilk buluşmasında Türk Telekom'a ikinci periyottan itibaren üstünlüğünü kabul ettirdi, seride 2 - 0'a ulaşarak, yarı finalin eşiğine geldi 


Basketbol Ligi Play - Off çeyrek final turunun ilk maçında Türk Telekomspor'u deviren Ülker, seride durumu 2-0'a taşıdı. İlk çeyreği 26-23 önde geçen Başkent ekibi önünde ikinci periyottan itibaren oyuna ağırlığını koyan Ülker, devreyi 61-54 önde geçti. Sayı duellosu şeklinde geçen son periyotta da skor avantajını iyi kullanan Ülker maçı kazanmasını bildi. 

Maçın karnesi 
HAKEMLER Emin Moğulkoç, Deniz Kıyak, Ali Özyurt 
ÜLKERSPOR Kerem Tunçeri 7 16, Serkan 4 3, Stombergas 8 21, Praskevicius 7 14, Zukauskas 8 19, Vukcevic 6 11, Kerem Gönlüm 7 18, Ersan 4 3, Oğuz 4 
TÜRK TELEKOMSPOR Grays 8 27, Gazi 6 5, Mutlu 6 9, Adem 7 15, Davenport 7 19, Umut 7 18, Serdar 3 , Murat 3 
1. PERİYOT 26-23 T.Telekom , 2. PERİYOT 38-28 Ülker , DEVRE 61-54 Ülker , 3. PERİYOT 24-15 Ülker , MAÇ SKORU 85-69 Ülker 

Efes tur arıyor 

Basketbolda Play - Off çeyrek finalinde Fenerbahçe ile Pınar Karşıyaka, Abdi İpekçi Salonu'nda saat 19.30'da karşı karşıya gelecek. Günün diğer maçında ise Tekelspor ile Efes Pilsen, Haldun Alagaş Salonu'nda saat 18.00'de karşılaşacak. 2-0 önde olan Efes kazanırsa yarı finale çıkacak. 


</TEXT>
</DOC>
