<DOC>
<DOCNO> 321719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/08/yasam/axyas01.html </URL>
<DATE> 2005/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Süt midenizi şişiriyorsa kakao ekleyerek için 
</HEADLINE>
<TEXT>


Her süt içişinizde gaz, şişkinlik gibi sorunlar yaşıyorsanız, bardağınıza yarım çay kaşığı kakao eklemeyi deneyin ve beyaz peynir, tereyağı, dondurmadan uzak durun .. 

TAYLAN KÜMELİ - bir kibrit kutusu lezzet 

Dünya nüfusunun yüzde 70'i süt ve süt içeren yoğurt dışında yiyecekleri mide rahatsızlıklarından dolayı tüketememektedir. Laktoz intoleransı özellikle Afrika, Asya ve Akdeniz ülkelerinde yaşayanlarda görülen sütte bulunan şekerin laktaz enziminin yetersizliği nedeniyle sindirilememesinden kaynaklanan , kişilerde ishal, gaz ve şişkinlik belirtileri yapan genetik bir rahatsızlıktır. 

Ne yapmalısınız 
Sizde laktoz intoleransı olduğundan şüphe ediyorsanız ne yapmalısınız 
2 hafta süresince süt ve süt içeren yiyecekleri tüketmeyin. Hazır yiyecekler tüketiyorsanız etiketini inceleyip içerisinde süt tozu, peyniraltı suyu olup olmadığına bakın. Eğer kendinizi daha iyi hissediyorsanız, şişlik, gaz problemleriniz ortadan kalktıysa süt ve süt içeren yiyeceklerin tüketimini minimuma indirerek 2 - 3 gün belirtileri gözlemleyin. Kan tahlillerinizle ve hidrojen nefes testi ile laktoz intoleransınız teşhis edilecektir. 

Laktoz katkılı diş macunu kullanın 
Laktoz intoleransınız varsa ne yemeli, ne yememelisiniz 
Sütü küçük yudumlar halinde için,Sütü yemeklerinizle tüketin,Light değil, yağlı süt için,Laktozu azaltılmış veya laktaz enzimi ilave edilmiş sütleri tüketebilirsiniz,Keçi ve koyun sütü tüketebilirsiniz,Soya sütü ve yoğurt tüketebilirsiniz, Laktoz içeren diş macunları kullanın,Beyaz peynir, krem peynir, mozzerella peyniri ve dondurma tüketmeyin,Margarin, tereyağı, kaymak, krema kullanmayın,İçerisine süt ve türevlerinin girmiş olduğu kek, çörek, kurabiye ve pastalar yemeyin. 

Laktoz nedir 

Laktoz, inek sütününde bulunan bir şeker türüdür ve bağırsaklarda üretilen laktaz adlı bir enzim tarafından sindirilir. Bazı kişilerde bu enzim eksiktir. Laktaz eksikliği olanlar süt içtiklerinde gaz, şişkinlik, ishal gibi sorunlar yaşar. 

Kakao, mide kramplarını önlüyor 

Beslenme ve diyet uzmanı Prof. Chong Lee 'ye göre, laktoz intoleransı olan kişiler tükettikleri süt içerisine yarım çay kaşığı kadar kakao ilave ederek, gaz ve mide kramplarını önlemektedir. Çalışmalara göre kakao laktaz enzimi salgılanmasını artırmaktadır. 

Haftanın önerisi 

Süt içemeyenler yoğurt yesin... 
Yoğurt, süt ürünlerini tükettikten sonra laktoz intolerans nedeniyle bağırsaklarda gaz problemi yaşayan kişilerde gaz oluşumunu azaltır. Bunun nedeni, yoğurtta bulunan B-galaktosidaz enzimidir. B-galaktosidaz, laktozun sindirimine katkıda bulunur. 

Başka neler yapar 
Bağırsaklarda tehlikeli mikropların çoğalmalarına engel olur. Sindirim sisteminin sağlıklı çalışmasına yardımcı olur. Kan şekerini düzenleyici etkisi bulunmaktadır. Kaymaksız olmalı İshal tedavisine yardımcı olur. Özellikle kolon kanserine karşı koruyucu etkisi bulunmaktadır. Vücuttaki kolesterol miktarının azalmasına yardımcı olur. Gıda zehirlenmelerine karşı koruyucudur. Suyuyla birlikte yenmelidir, süzme yoğurtta B vitamini kalmaz. Kalsiyumun daha fazla emilmesini sağlar ve bağışıklık sistemini güçlendirir. Antibiyotik kullananlar, yararlı bakterilerin korunması amacıyla yoğurt yemelidir. 

Haftanın bilgileri 

Saç dökülmesinin çaresi Biotin 
H vitamini olarak da bilinen Biotin, yağ asitlerinin yapılması ve hücre gelişimi için mutlaka gereklidir. Saç telini güçlendiren ve dökülmeyi önleyen Biotin, cilt sağlığı için de son derece faydalıdır. En çok yumurta sarısı, karaciğer, süt, böbrek ve mayada bulunur. 

Bitter çikolata diş çürüklerini önlüyor 
Çikolata neredeyse her derde deva... Bilim adamlarına göre, çikolatadaki "catechin" adlı antioksidanlar kansere ve kalp hastalıklarına karşı koruma sağlıyor. İnanması zor ama çikolata diş çürüklerini de önleyebiliyor. Sorun yalnızca hangi tür çikolata yiyeceğimizi bilmememiz. Bitter yani acı çikolata doğru tercih... 

Kahvenin aşırısı bağımlılık yapar 
Yüksek tansiyonunuz, kemik sorunlarınız ya da çarpıntılarınız varsa, kahve içerken bir kez daha düşünün. Yoksa rahatça kahvenizi yudumlayabilirsiniz. Ancak yine de ölçüyü kaçırmayın. Yoksa madde bağımlısı olabilirsiniz. 

Mantar yiyerek damarlarınızı koruyabilirsiniz 
Japon bilim adamları, yaptıkları son araştırmalarda mantarlarda bulunan kimyasalların, damarlardaki tehlikeli yağ birikimini aterosklerozis engellediğini ortaya çıkardı. 

Metabolik sendrom riski altındayız 
47 ilde 4 bin 264 kişiyle yapılan araştırmada, bel çevresi kalınlığı, tansiyon yüksekliği, kan şekeri yüksekliği, trigliserid yüksekliği ve iyi kolesterol HDL düşüklüğü faktörlerinin en az 3 tanesinin bir arada olması şeklinde açıklanan Metabolik Sendrom taraması yapıldı. Türkiye'de 20 yaş üstü erişkin nüfusun 1 3'ünün, kalp hastalığı riskini artıran Metabolik Sendrom sorunuyla karşı karşıya olduğu tespit edildi. 

Haftanın besini 
GREYFURT 

Greyfurtta bol C vitamini, kalsiyum, fosfor ve potasyum bulunur. Yarım greyfurt, günlük C vitamini ihtiyacının yüzde 60'ını karşılar. Meyveye ekşi tat veren maddenin, belirli kanser türlerine iyi geldiği düşünülmektedir. Greyfurtta ayrıca kolesterol oranını düşüren Pektin maddesi bulunur. 

Vücutta neler yapar 
İştah açar, hazmı kolaylaştırır. İdrar söktürür, böbrek taşlarının atılmasına yardım eder. Soğuk algınlığına iyi gelir, diş eti kanamasını azaltır.Kanı temizler. Fiziksel ve zihinsel yorgunlukları hafifletir. Sabah aç karnına yendiğinde vücuttaki fazla yağları eritir. 
NOT Greyfurt suyunun kalp, tansiyon, sinüzit, kolesterol gibi hastalıkların tedavisinde kullanılan ilaçlarla beraber kullanımı son derece sakıncalıdır. 


</TEXT>
</DOC>
