<DOC>
<DOCNO> 332688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/son/sontur33.html </URL>
<DATE> 2005/04/12/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Dikkat Yağmur her yerde, havalar 7 derece soğuyacak... 
</HEADLINE>
<TEXT>

     Türkiye, ilkbahar yağmurlarının etkisi altına giriyor. Hafta sonuna kadar tüm yurt yağış alırken, hava sıcaklığı 7 derece azalacak. 
     YARIN Marmara, Batı Karadeniz, Ege ve Eskişehir'de sağanak yağış bekleniyor, yağışlar özellikle Muğla çevresinde etkili olacak. Güneydoğu Anadolu ve Doğu Anadolu'nun batısı az bulutlu, diğer yerler parçalı bulutlu bir gün geçirecek. 
     PERŞEMBE günü yağışlar etki alanını genişletiyor. İç Anadolu, Doğu Akdeniz ve Gaziantep parçalı bulutlu, tüm Türkiye sağanak yağış altında... Ankara-Eskişehir çevresinde akşam saatlerinde sağanak yağmur bekleniyor, yağışlar yine Muğla çevresinde etkili... 
     CUMA günü ise tüm yurt sağanak yağış alıyor. Kıyı Ege, Doğu Anadolu'nun batısı ve Gaziantep çevresi parçalı bulutlu. 

     
</TEXT>
</DOC>
