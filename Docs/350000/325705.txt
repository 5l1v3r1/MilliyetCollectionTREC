<DOC>
<DOCNO> 325705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/22/astro/index.html </URL>
<DATE> 2005/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İkna edici olabiliriz 
</HEADLINE>
<TEXT>


Gün içinde büyük proje ve görüşleri ortaya koyabilme, daha inandırıcı olabilme şansımız var. Sosyal, felsefi ve din konularında kendimizi değişikliklere açık tutabileceğiz. Aşırı gururdan kaçınmak lazım.Koç'lar akıcı enerjileri ile başarıya açıklar. Birikimleri ile ilgili kararları onlara yeni kazançlar sağlayabilecek. Aşk hayatında yeni gelişmeler öne çıkabilecek. Boğa'lar bugün de evleri ile ilgili uğraşların içindeler. İş hayatına yönelik aşırı hayalci kararlardan uzak hareket etmeliler. İkizler sözleri ile etkileyici olabilirler. Yakın çevrelerinde bolca hareket ve iletişim öne çıkarken kardeşlerle ilişkiler önem kazanabilecek. Yengeç'ler para konularında tutumlu olmayı elden bırakmamalı. Yaşadıkları belirsizlikleri unutmadan hareket etmenin faydasını görecekler. Aslan'lar burçlarındaki Ay sayesinde son derece dikkat çekiyorlar. Keyifli beraberlikler ve yeni başlangıçlar onlara heyecan veriyor. Başak'lar aşırı hayalci olmaktan kaçınmalı. Geçmişe ait konular huzurunu kaçırabilir. Terazi'ler pozitif yaklaşımlar sergiliyorlar. Yaratıcılıklarını grup çalışmalarında göstermeleri için uygun fırsatlar var. Bu arada arkadaşların desteğini almak onları mutlu ediyor. Akrep'ler bugün hızlı hareket ediyorlar. Özellikle günlük işlerinde tamamlanması gereken konular göz ardı edilmemeli. Yay'lar olumlu düşünceler içinde olacaklar ve başkalarıyla paylaşmaktan memnunluk duyacaklar. Yabancılarla temaslar bugün de onları fazlasıyla meşgul edebilecek. Oğlak'lar yeni projelerini ortaya koymak isterken ortaklaşa paylaşımlarda net düşünmeliler. Pek çok konuda gerçekçi olmaları onların yararına. Kova'ların kafalarında birçok düşünce var, ancak kendilerini yanıltabilirler. İlişkiler açısından önemli gelişmelerin olabileceği bir gün, bu nedenle duygusal olarak yapıcı olmalılar. Balık'lar bitirmeleri gereken işlerini ciddiye almalılar. Planlı hareket etmeleri gereken konular dışında iş ortamında yardımlaşmaları gerekebilir. 
</TEXT>
</DOC>
