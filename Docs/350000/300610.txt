<DOC>
<DOCNO> 300610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/24/son/sonspo02.html </URL>
<DATE> 2004/12/24/ </DATE>
<TIME> 02.15 </TIME>
<AUTHOR>  </AUTHOR>
<HEADLINE>
Carew'in Barcelona transferi suya düştü 
</HEADLINE>
<TEXT>

     Mehmet ÇİFTÇİ - İSPANYA DHA 

BEŞİKTAŞ'ın Norveçli golcüsü John Carew'in devre arasında hiçbir kulübe satılmayacağı açıklandı. 
     İspanya'da Radyo Marca'ya konuşan Beşiktaş Teknik Direktörü Vicente Del Bosque, Carew'in Beşiktaş futbol tarihinin en pahallı futbolcusu olduğunu hatırlatarak, böyle futbolcuların istenildiği zaman satışa çıkarılmasının kulüp açısından yanlış olacağını savundu. 
     Del Bosque, "Barcelona'nın Carewi istediğini biliyoruz, bunun bazı maddi şartları var, Barça istiyor diye futbolcunuzu satamazsını. Beşiktaş Carew'i alırken her türlü maddi fedakarlığı yaptı. Şimdi de bunun kazancını görmek istiyor. Bana göre Barcelona Beşiktaş'ın istediği parayı ödeyemez" dedi. 
     Kendisi açısından Carew'in transfer konusunun kapandığını vurgulayan Del Bosque, bu oyuncunun sakatlık geçirmesine rağmen devre arasını iyi değerlendirerek ileride takıma çok yararlı olacağına inandığını ifade etti. 

     
</TEXT>
</DOC>
