<DOC>
<DOCNO> 339951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/05/son/sontur17.html </URL>
<DATE> 2005/05/05/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Taksi şoförü bıçaklandı 
</HEADLINE>
<TEXT>

     İzmir’in Karşıyaka İlçesi’nde, bir taksi şoförü, aracına müşteri olarak binen kişi tarafından bıçaklandı. 
     Karşıyaka Örnekköy 1847. sokakta, 35 T 6506 plakalı taksinin şoförü Ahmet Pirli 55 ile Alsancak’tan müşteri olarak aracına binen 2 kişi arasında tartışma çıktı. 
     İstedikleri adrese getirilmediklerini söyleyen yolculardan biri, tartışma sırasında Ahmet Pirli’yi sağ koltuk altından bıçakladı. 
     Karşıyaka Devlet Hastanesi’nde ayakta tedavisi yapılan Pirli’nin sağlık durumunun iyi olduğu, kaçan zanlıların kimliklerinin tespit edilerek yakalanması için çalışma başlatıldığı bildirildi. 
     
     ÇALINAN KAMYONET YANDI 
     Öte yandan, Buca İlçesi Evka-1 hayvan pazarında, 45 KZ 176 plakalı kamyonette çıkan yangın itfaiye ekiplerinin müdahalesiyle söndürüldü. 
     Yapılan araştırmada, kamyonetin Malik Sucu’ya ait olduğu ve Buca’da çalındığı belirlendi. Olayla ilgili soruşturma başlatıldı. 
     
</TEXT>
</DOC>
