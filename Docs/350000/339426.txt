<DOC>
<DOCNO> 339426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/04/spor/spo20.html </URL>
<DATE> 2005/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Haftanın Kare Ası 
</HEADLINE>
<TEXT>


YAKAN TOP Nilay YILMAZ 


Hakem hatalarının süper Süper Lig'imize damgasını vurduğu bir haftayı daha geride bıraktık. Eski MHK Başkanı, yeni hakem yorumcumuz Bülent Yavuz, Serdar Tatlı'nın yönetiminin hakemlere ders olarak verilmesi gerektiğini yazmış, Ümit Aktan ise Yavuz'un tersine Sayın Tatlı'nın maçta dağıldığını dile getirmiş. Ziya Şengül FB yönetimine serzenişte bulunmuş, Ergun Ata da "Kadıköy'den tabii ki çıkılmaz" demiş. İşte bu Haftanın Kare Ası 
Bülent Yavuz Penaltının tekrarı keyfe kederdi - Akşam Avantaj uygulamaları hakemin kalitesini gösterir. Hakem Serdar Tatlı da kalitesine yakışır avantajlar oynattı... Malatya atağında, öyle bir avantaj uygulaması var ki mükemmel, hatta örnek teşkil edecek şekilde. Al kasete, gönder UEFA'ya, hakemlere ders olarak gösterilsin. 
Ümit Aktan Hakan'ın etrafına takım .. Türkiye "İki uzun, bir kontra" oynandığında dağılan defans oyuncuları değil, hep Serdar Tatlı oldu. Bir kez daha Mondragon kadar bile koşmamış olan "en maço tavırlı" hakemimiz, 40-50 metreden düdükler çaldı. Ama artık düdüğün nohudu aşındığından keskin ama detone düdük çaldı, "sevgisiz büyümüş çocuk" görüntülü, "aksi" hakemimiz. 
Ziya Şengül Kazananın hakemi iyidir - Star Kazanınca bizim hakemimiz iyi demek kolay. Çıkıp anlatsana kardeşim, 'Benim hakkım yendi, penaltım verilmedi' desene. Ne ses var, ne serzeniş. Gerekli yerde konuşmasını bilmeyen, hakkını aramasını bilmeyen bir Fenerbahçe Yönetimi. 
Ergun ATA Kadıköy'den tabii ki çıkılmaz - Milliyet Bu saatten sonra "Papila hatalı karar verdi" desek bile ne tesadüftür ki, hepsi Trabzonspor'un aleyhine oldu. Böylece Kadıköy'den neden çıkış olmadığını çok net anladık. Kadıköy'den tabii ki çıkılamaz ... Fenerbahçe'ye şampiyonluk yolunda, "gördüğünü çalan, delikanlı hakem" Cem Papila'ya ve arkadaşlarına da hakemlik yaşamında başarılar. 

Futbol dünyanın adaletsizliğini örtmez, görünür kılar. 
Roman Horak, Wolfgang Reiter 


Haberiniz var mı 

1967'de ABD'de futbolun ilk başladığı zamanlarda bir maçta hakem, hiç kimse hata yapmamasına rağmen mücadeleyi durdurdu. Çünkü söz konusu maç televizyonda yayınlanıyordu ve reklam yayınlanacağı zaman hakeme işaret verilirdi, hakem de oyunu hemen durdururdu. Fakat bu daha sonraları değişti. Top saha çizgisinin dışına çıktığında veya serbest vuruş yapılacağı zaman hakem elindeki kırmızı bayrağı kaldırarak, reklamlar için uygun vakit olduğunu belirten gerekli sinyali verirdi. 



Belki de... 
Bu Aston Villa için belki bir avantaj, belki de bir dezavantaj. 
Osman Sakallıoğlu - NTV 

Hayat şartları abi 
Nerede bizim Beşiktaş maçında o kartları çıkaran hakemimiz abi O da hamur gibi olmuş. 
Erman Toroğlu - Maraton, Lig TV 

Biricik takımımız... 
Sonuçta biz 70 milyonun takımıyız. TMSF'niniz. 
İstanbulsporlu Mehmet Aksu 

Ümit Aktan'la TC Seri no 12 
Çünkü biraz daha devam ederse şu gerçek ortaya çıkacak Cem Papila satırı aldı kıtır kıtır Trabzonspor'u doğruyor. 
Radyo D 

Bilmem, sence 
Maçı kaybeden taraf, karaları bağlamışçasına isyanları oynadı. Fenerbahçe Yönetimi ise kazanınca 'Bizim hakemimiz iyidir' deyip sessizliğe gömüldüler. Acaba niye 
Ziya Şengül - Star 

Ha ha ha 
İlker Yasin Osman bugün nasıl buldun Galatasaray'ı. 
Osman Tamburacı Nasıl bulucam Galatasaray'ı elimizle koymuş gibi buluyoruz. 
3. Devre - Kanal D 

Hı hı, satranç 
Erman Toroğlu Aşağıda teşviğin, meşviğin dışında çok dikkatli olmak lazım. Öyle puanlar öyle yerlerde verilir, öyle yerlerde alınır ki aklın durur. 
Şansal Büyüka Satranç mı hocam, satranç mı 
Maraton, Lig TV 

Olur böyle hatalar 
Hakem Malatya'nın buz gibi golünü vermemiş. Yani Galatasaray'ı Allah değil, Serdar Tatlı kurtarmış. 
Erman Toroğlu - Maraton, Lig TV 



Ordan, burdan, her yerden... 

- Terlikler gerçekten güzel, çok hafif... 
- Fener üretti mi, böyle üretir abi. 
- Fener üretmemiş ki, ben onları Twiggy'den aldım. 
- Olsun Fener onay vermemiş mi 
- Bu terliklerin yanında Beşiktaş'ınki de, Galatasaray'ınki de vardı, aynısı. 
- Olsun Aziz Yıldırım onay vermiştir, onlara da uymak düşmüştür. 
- Sen onu bunu bırak. Fener'e 11 yabancı hakkı vermeliler. 
- Ne 
- Yok, Türkiye'de kaliteli oyuncu yok. Biz 11 yabancıyla oynamalıyız, öyle değil mi 
- 



</TEXT>
</DOC>
