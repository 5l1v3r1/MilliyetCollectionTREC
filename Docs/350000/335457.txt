<DOC>
<DOCNO> 335457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/21/son/sondun07.html </URL>
<DATE> 2005/04/21/ </DATE>
<TIME> 00.30 </TIME>
<AUTHOR>  </AUTHOR>
<HEADLINE>
Tacik muhalif lider, Moskova'da kayıp 
</HEADLINE>
<TEXT>

     Tacikistan'da muhalefetteki Demokratik Parti, Moskova'da Tacik yetkililerin talebiyle tutuklandıktan sonra salıverilen liderleri Mahmadruzi İskenderov'dan haber alınamadığını bildirdi. 
     Demokratik Parti tarafından yapılan açıklamada, İskenderev'un cuma gününden bu yana kayıp olduğu belirtilerek, Rus yetkililer ve uluslararası kuruluşlardan, İskandarov'un bulunmasına yardım etmeleri istendi. 
     Parti Başkan Yardımcısı Rahmetulla Valiyev, İskenderov'un en son Moskova'da cuma günü evinin yakınında komşusu tarafından görüldüğünü söyledi. 
     Tacik yetkililer, hükümeti devirmeye çalışmak ve terörizm suçlamasıyla iadesini istedikleri İskenderov'un yaklaşık 4 ay tutuklu kalmasından sonra 4 Nisan'da salıverilmesi nedeniyle Rus yetkilileri eleştirmişti. 
     Demokratik Parti ise İskenderov hakkındaki suçlamaların, Devlet Başkanı İmamali Rahmanov'un siyasi rakiplerini bertaraf etme çabası olduğunu ileri sürmüştü. 
     İskenderov, 1990'larda ülkedeki 5 yıl süren iç savaş sırasında Moskova yanlısı hükümete karşı savaşmıştı. 
     
</TEXT>
</DOC>
