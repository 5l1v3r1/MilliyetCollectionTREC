<DOC>
<DOCNO> 345540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/25/siyaset/siy09.html </URL>
<DATE> 2005/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakırhan'a CHP tepkisi 
</HEADLINE>
<TEXT>


EZELHAN ÜSTÜNKAYA Ramallah 


AİHM'nin Abdullah Öcalan'ın adil yargılanmadığına ilişkin kararı, Sosyalist Enternasyonal'in gündemine taşındı. DEHAP Genel Başkanı Tuncer Bakırhan'ın Öcalan'dan "Sayın" diye söz etmesi, CHP'de rahatsızlık yarattı. Ramallah'taki toplantıda Bakırhan, Türkiye'nin AB üyeliği yolunda mesafe kat ettiğini belirterek, müzakere tarihi verilmesiyle Avrupa'yla ilişkilerde yeni sürece girildiğini bildirdi. Türkiye'nin dahil olmasıyla genişleyecek AB projesinin sorunsuz yürüyebilmesi için Kürt sorununun çözümünün önem taşıdığını savunan Bakırhan, "Kürt sorununun müzakereler sürecinde çözümü konusunda yapılacak çalışmaların hayati önemi var" dedi. Bakırhan'ın Öcalan'dan "Sayın" diye bahsetmesi, Sosyalist Enternasyonal'in diğer Türk üyesi CHP'de rahatsızlık yarattı. CHP lideri Baykal, Bakırhan'ın sözleriyle ilgili soruları yanıtlamadı. 




</TEXT>
</DOC>
