<DOC>
<DOCNO> 345159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/23/son/sontur49.html </URL>
<DATE> 2005/05/23/ </DATE>
<TIME> 22.45 </TIME>
<AUTHOR>  </AUTHOR>
<HEADLINE>
Sanatçı Tanju Okan anıldı... 
</HEADLINE>
<TEXT>

     Ses sanatçısı Tanju Okan, ölümünün 9. 
     yıldönümünde Urla’da anıldı. 
     Urla Belediye Başkanı Selçuk Karaosmanoğlu ve İzmir’i Sevenler Platformu İZSEV tarafından düzenlenen anma töreni, Urla İskele Mezarlığı’ndaki Tanju Okan’ın kabri başında ve Urla’daki Tanju Okan Parkı’ndaki heykeli önünde gerçekleşti. 
     Karaosmanoğlu, yaptığı konuşmada, Okan’ın sanat ve Urla sevdasını anlatırken, "Okan, Urla’yı tüm sanat çevresine tanıttı, Urla’dan hiç kopamadı. Biz de ondan kopmayacağız ve onu kalbimizde yaşatacağız" dedi. 
     İZSEV Başkanı Sancar Maruflu ise Urla’nın sanatçılara sahip çıktığını, bunlardan birinin de Tanju Okan olduğunu belirterek, Karaosmanoğlu’nu tebrik etti. 
     Töreninin ardından sanatçının adını taşıyan "2004 yılı Tanju Okan Sanata Katkı Ödülleri", Belediye Başkanı Karaosmanoğlu, müzik eğitimcisi Bedri Karadağ, Urla’ya kültür ve sanat merkezi kazandıran Canan-Cengiz Yılmaz çiftine ve sanatçı Sedat Yüce’ye verildi. 
     
</TEXT>
</DOC>
