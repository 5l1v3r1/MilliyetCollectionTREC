<DOC>
<DOCNO> 335887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/22/son/soneko36.html </URL>
<DATE> 2005/04/22/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Kırgızistan'da geçen yıl ülkeye giren yabancı sermayede Türkiye 2'inci 
</HEADLINE>
<TEXT>

     Kırgızistan'a 2004 yılında giren yabancı sermayede Türkiye ikinci sırada yer alıyor. 
     Ülkeye 2004 yılında yabancı sermaye girişi ise önceki yıla göre yüzde 19.5 arttı. 
     Milli İstatistik Komitesi verilerine göre, Kırgızistan'a geçen yıl 175.6 milyon dolarlık yabancı sermaye girişi oldu. Bu rakam, 2003 yılına göre yüzde 19.5'lik artışı ifade ediyor. 
     Kırgızistan'a 2004 yılında gelen yabancı sermayenin 146.6 milyon dolarlık bölümü, Bağımsız Devletler Topluluğu BDT dışı ülkelerden geldi. 
     Bu kategoride, ülkedeki altın tekelini elinde bulunduran Kanadalılar 46.5 milyon dolar ve yüzde 26.5 ile ilk sırada yer alırken, Türkiye 23.1 milyon dolar ve yüzde 13.1 ile ikinci sırada bulunuyor. 
     Listenin ön sırasında bulunan diğer ülkeler ise 14 milyon dolarla ABD yüzde 7.9 , 11.5 milyon dolarla Kıbrıs Rum Kesimi yüzde 6.6 ve 10.5 milyon dolarla İngiltere yüzde 6 . 
     BDT ülkelerinden Kırgızistan'a gelen 29 milyon dolarlık yabancı sermayenin ağırlığını ise 15.6 milyon dolarla Kazakistan ve 11.9 milyon dolarla Rusya'dan gelen sermaye oluşturuyor. 
     Kırgızistan'a 2004'te gelen yabancı sermayenin tercihi ise başkent Bişkek yüzde 38.6 , Issık Göl Eyaleti yüzde 28.5 ve Çuy Eyaleti yüzde 11 oldu. 
     
</TEXT>
</DOC>
