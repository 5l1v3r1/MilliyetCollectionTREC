<DOC>
<DOCNO> 322089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/09/yazar/asik.html </URL>
<DATE> 2005/03/09/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Soykırımlar... 
</HEADLINE>
<TEXT>


Soykırım iddiaları, "Biz onlara bir şey yapmadık, onlar bizi kesti" formülüyle bir yere varmaz. 
1915'te acı olaylar olmuştur. Ama olayların öncesi de vardır. 
AB troykasının Ankara'da yaptığı öneri iyi 
"Konu Birleşmiş Milletler tarafından incelensin." 
Rahmetli Hasan Esat Işık da bu yolu önerirdi. Ancak biraz farklı 
"Tarafsız tarihçilerden kurulu bir heyet bütün soykırım iddialarını incelesin." 
Evet, "bütün" soykırım iddiaları birlikte incelensin. Tezimiz bu olmalı. 

Yasalarımızı AB yasalarına uydurmak zor olmadı... Ama kafalarımızı o yasalara uydurmak biraz zor olacak gibi görünüyor... 
Haldun Ertem 

Özbekistan'dan not... Fransız yazar Jean - Paul Roux'nun "Orta Asya - Tarih ve Uygarlık" isimli kitabından bir bölümü, Ayşe Nil Hanım dikkatlere sunuyor 
"Türklerde kadınların konumu İslamiyetin kabul ettiğinden çok farklıdır. Şamanizm cinsler arasında ayrım yapmaz. Her iki cinsin eğitimi aşağı yukarı aynıdır. Kadın, insan hak ve özgürlükleri içinde özgürlüklerinden yararlanır. Yurtiçinde bir yeri vardır ve yerini bilir. Güzel konuşur, güzel düşünür, kocasına iyi öğütlerde bulunur. Kocası da onu dinler..." 
Ve yurtdışından Nurhan Hanım'ın mektubu 
"Merhabalar... 
Ben 3 yıldır Özbekistan'da bir inşaat firmasında mimar olarak çalışıyorum... 
Bu ülke, her şeyi ile Türkiye'nin 20 sene öncesi koşullarda yaşıyor. Gelin görün, 8 Mart Kadınlar Günü ve 21 Mart Nevruz Bayramı o kadar güzel kutlanıyor ki... 
Bir kere o günler tatil. 8 Mart'ta herkes çevresindeki kadınların bayramını kutluyor, güzel dileklerde bulunuyor ve tanısın tanımasın hepsine çiçekler ve hediyeler veriyor... Yakını olan bütün kadınlar, tıpkı Anneler Günü'nde olduğu gibi ziyeret ediliyor. Kutlamalar o kadar coşkulu ki, açıkçası ben de çok mutlu oluyorum. 
Bir de televizyonda kendi ülkemdeki Kadınlar Günü kutlamalarını ve yaşanan acı olayların görüntülerini izledim. Üzüldüm. Ben bu ülkeye gelmeseydim, 8 Mart günü benim için hiçbir anlam ifade etmeyecekti, sadece tatsız olayların yaşandığı günler olarak aklıma yerleşecekti. Ama burada 8 Mart'ın anlamını daha iyi algıladım. 
Tüm kadınların 8 Mart bayramı kutlu olsun..." 

Polisler şik yetçi "AB uyum yasaları, elimizi kolumuzu bağlıyor." 
Peki bu yasalar neden AB ülkelerinde polislerin elini kolunu bağlamıyor 
Uğur Yılmazer 



</TEXT>
</DOC>
