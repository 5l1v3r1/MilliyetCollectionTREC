<DOC>
<DOCNO> 322278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/09/son/sontur19.html </URL>
<DATE> 2005/03/09/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
İmama 'anons' dayağı 
</HEADLINE>
<TEXT>

     Erdoğan CANKUŞ DHA 

      MUĞLA'nın Fethiye İlçesi Yaka Köyü'nde, Hacılar Mahallesi Camii'nin imamı İsmail Güngör, önceki gece yatsı namazı çıkışında 2 kişi tarafından dövüldü. İmam Güngör, kendisini darp edenlerin, bazı kişilerin yasalara aykırı anonslarını hoperlörden yapmayı reddettiği için dövüldüğünü ileri sürdü. 
     Yaka Köyü Hacılar Mahallesi Camii imamı İsmail Güngör, yatsı namazını kıldırdıktan sonra camiden çıktı. Evine giderken caminin hemen yanında elektrik kesildi ve 2 kişi karanlıkta imam Güngör'ü dövdü. 
     Yüzü kanlar içinde kalan imam, jandarmaya giderek şikayetçi oldu. 2 kişinin karanlıkta kendisini darp ettiğini söyleyen Güngör, "Beni köyde bazı kişiler istemiyor. Benden hoparlörden yasal olmayan anonslar yapmamı istiyorlardı. Ben de bu isteklerini yerine getirmiyordum. Bu durumu çekemediler'' dedi. İsmail Güngör'ün saldırı sonucu kafasında darp izi oluşurken, olayla ilgili soruşturma başlatıldı. 
     Köy halkından Ethem Güzel, imam İsmail Güngör'e yapılan çirkin saldırıyı kınayarak, "Bu davranış hoş değil. Bunu yapan kişileri kınıyorum. Bu davranışlar, bizim köyümüzde görmek istediğimiz olaylar. Köyümüzde ikilik yaratılıyor'' diye konuştu. 
     
</TEXT>
</DOC>
