<DOC>
<DOCNO> 307967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/20/spor/axspo01.html </URL>
<DATE> 2005/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski patrona hediye 1-0 
</HEADLINE>
<TEXT>


Beşiktaş, 100. yılında şampiyonluk yaşadığı Lucescu'nun takımı Shakhtar Donetsk'i hazırlık maçında Tümer'in golüyle devirdi, Ukrayna Ligi lideri karşısındaki futbolu ile olumlu not alan Kartal, Konyaspor kupa maçı öncesi moral buldu 


Okan direğe takıldı 
SİYAH-Beyazlı ekip eski Teknik Direktörü Mircea Lucescu'nun çalıştırdığı Ukrayna Ligi lideri Shakhtar Donetsk'i tek golle geçti. Rakibi karşısında çok üstün bir oyun ortaya koyan ve az sayıda pozisyon veren Kartal, henüz 4. dakikada Tümer'in golüyle 1-0 öne geçti. 30. dakikada Okan'ın vuruşu direkte patladı. Beşiktaş ikinci yarıda etkili futbolunu sürdürmesine rağmen farkı açamadı ancak elde ettiği galibiyetle kupada oynayacağı Konyaspor karşılaşması öncesi moral depoladı. Ligde iki maçını seyircisiz oynayan Kartal'ın dünkü mücadelesini yaklaşık 2 bin taraftar izledi. 

Maçın karnesi 
HAKEMLER Cüneyt Çakır, Cemal Bingül, Harun Taş 
BEŞİKTAŞ Cordoba 6 - Fatih 6 , İbrahim Toraman 6 , Çağdaş 6 , Mustafa Doğan Dk.77 4 İbrahim Üzülmez 6 - Ahmed Hassan 7 Ali Güneş Dk.46 5 , Okan 7 Ahmet Yıldırım Dk.46 4 Suleymanou Dk.67 4 , Tayfur 6 , Tümer 8 İbrahim Akın Dk.57 5 - Carew Berkant Dk.46 5 7 , Veysel 5 Pancu Dk.46 6 
YEDEKLER Ramazan, Juanfran 
SHAKHTAR DONETSK Lastuvka 5 Pletikosa Dk.46 6 - Srna 5 Kulakov Dk.80 , Hübsman 5 Lalatovich Dk.71 4 , Levandovski 6 - Batista 6 Brandao Dk.46 5 , Timoshuk 6 , Dulij 6 Jaroshenko Dk.84 , Pat 6 Florea Dk.57 5 - Pukanich 6 Bercauan Dk.46 5 - Aghahova 6 , Bielik 5 Fomia Dk.77 4 
YEDEKLER Benites, Fedestki 
GOL Tümer Dk.4 

Lucescu'ya çek şoku 

TÜRKİYE'DE görev yaptığı dört sezonda biri Galatasaray diğeri de Beşiktaş'ta olmak üzere 2 şampiyonluk sevinci yaşayan Mircea Lucescu dün gittiği bir bankada büyük şok yaşadı. Rumen hoca kendisine Beşiktaş Kulübü tarafından verilen 150 milyar liralık çekin karşılıksız olduğunu öğrenince yıkıldı. 

Hasret giderdiler 

Shakhtar Donetsk Teknik Direktörü Mircea Lucescu'yu, İstanbul'da konakladıkları otelde Galatasaray'ın eski yöneticileri Ali Dürüst, Burak Elmas ve Abdurrahim Albayrak ziyaret etti. Rumen çalıştırıcı, 2001-2002 sezonunda birlikte çalışıp, şampiyonluk yaşadığı üç yöneticiyle eski günleri andı. 

'Kurtar beni hocam' 

Chelsea'de huzursuz günler geçiren Geremi, Bosque'yi aradı, Beşiktaş'a gelmek istediğini belirtti. Kamerunlu futbolcu öncelikle kiralık düşünülüyor 

SÜLEYMAN HATISARU 

Marca gazetesi yazdı 
GENÇLERBİRLİĞİ'NDEN Real Madrid'e geçen, buradan da Chelsea'ye transfer olan Geremi'nin Beşiktaş'a gelmek istediği ifade edildi. İspanya'da yayınlanan Marca gazetesinin haberinde, Kamerunlu futbolcunun, Real'de birlikte çalıştığı Bosque'yi arayarak, İngiltere'de çok huzursuz olduğunu, "Kurtar beni" diyerek gelmek için yardımını istediği yazıldı. 

Yıllığı 3 milyon Euro 
SİYAH - Beyazlılar'ın, Chelsea Menajeri ile bir görüşme yaparak şartları öğrendiği ifade edildi. İngiliz kulübüne 6 milyon sterline mal olduğu belirtilen oyuncunun, iki yıllık daha sözleşmesinin bulunduğu vurgulandı. Chelsea'de 3 milyon Euro'ya oynayan futbolcunun indirimi kabul ettiği ve ilk etapta kiralık düşünüldüğü belirtildi. 

Manchester devrede 

KAAN BORA 

KARTAL'IN devre arasında göndermeyi düşündüğü Juanfran'a İngiltere Premier Ligi takımlarından Manchester City'nin talip olduğu öğrenildi. İngiliz Daily Mirror gazetesi, Mavi-Beyazlı ekibin Teknik Direktörü Kevin Keegan'ın, Fulham'a giden sol kanat oyuncusu Ben Thatcher'ın yerine İspanyol oyuncuyu düşündüğünü yazdı. Haberde, Manchester City'nin yakında Beşiktaş'a teklifini sunacağı belirtildi. 

'Ne demek Fulya ' 

Arpacı istemedi 
KONYASPOR ile parasal şartlarda anlaşamayıp İstanbul'a dönen Ronaldo'ya Menajer - Kaptan Tayfur Havutçu sahip çıktı, Brezilyalı oyuncu takıma döndü. Brezilyalı, önceki akşam Futbol Koordinatörü Erdil Arpacı ve Menajer - Futbolcu Tayfur Havutçu ile uzun süren bir görüşme yaptı. Toplantıda Tayfur'un Ronaldo'ya destek verdiği öğrenilirken, Arpacı ise Ronaldo'ya adres olarak Fulya'yı gösterdi. 

Bosque kucak açtı 
ARPACI'NIN, Ronaldo'nun Fulya'da çalışması gerektiği yönündeki isteğini duyan Bosque ise, Tayfur gibi Sambacı'ya sahip çıktı. İspanyol çalıştırıcının, "Olmaz öyle şey... Ne demek Fulya... Takımdan çok uzak. Ronaldo sonuçta bizim oyuncumuz" diyerek tepki gösterdiği ve Ümraniye Nevzat Demir Tesisleri'ne çağırdığı ifade edildi. Ronaldo, dün tesislere gelerek özel bir çalışma yaptı. 


</TEXT>
</DOC>
