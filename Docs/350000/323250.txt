<DOC>
<DOCNO> 323250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/12/son/sontur15.html </URL>
<DATE> 2005/03/12/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Tiyatro oyuncusu Peker Açıkalın'a trafik cezası... 
</HEADLINE>
<TEXT>

     Tiyatro oyuncusu Peker Açıkalın'a, ''trafiği tehlikeye düşürecek şekilde araç kullandığı'' gerekçesiyle trafik cezası uygulandı. 
     AA muhabirinin aldığı bilgiye göre, E-5 Karayolu üzerinde 34 VV 2686 plakalı otomobiliyle gece saatlerinde Topkapı yönüne gitmekte olan sanatçı Açıkalın, bu sırada aynı istikamette giden İstanbul Valisi Muammer Güler ile Emniyet Müdürü Celalettin Cerrah'ın makam araçlarının da yer aldığı konvoyun içerisine girmeye çalıştı. 
     Aracın durdurularak inceleme yapılması talimatının verilmesi üzerine trafik ekipleri, Açıkalın'ın otomobilini Haliç Köprüsü'nde durdurdu. 
     Yapılan incelemede, Peker Açıkalın'ın ehliyetinin üzerinde bulunmadığı belirlenirken, otomobili de arandı. 
     ''Ehliyetsiz ve trafiği tehlikeye düşürecek şekilde araç kullandığı'' gerekçesiyle trafik cezası kesilen Açıkalın, daha sonra evine gönderildi. 
     Sanatçı Açıkalın'ın otomobili ise otoparka çekildi. 
     
</TEXT>
</DOC>
