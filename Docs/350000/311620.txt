<DOC>
<DOCNO> 311620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/son/sondun18.html </URL>
<DATE> 2005/02/02/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Almanya'da işsiz sayısı ilk kez 5 milyonu geçti 
</HEADLINE>
<TEXT>

     Almanya'da işsizlerin sayısının Almanya tarihinde ilk kez 5 milyonun üzerine çıktığı bildirildi. 
     Nürnberg kentindeki Federal Çalışma Ajansı'ndan yapılan açılamada, Ocak ayında işsizlerin sayısının geçen yılın Aralık ayına göre 573 bin artarak, 5 milyon 37 bine yükseldiği belirtildi. İşsizlerin sayısının geçen yılın Ocak ayına göre 439 bin 700 arttığı, işsizlik oranının bu yılın Ocak ayında geçen yılın Aralık ayına göre yüzde 11'den yüzde 12,1'e çıktığı kaydedildi. 
     Federal Ekonomi ve Çalışma Bakanı Wolfgang Clement, işsizlerin sayısının yüksek olmasından dolayı panik havası yaratılmaması, ancak işsizliğin azaltılması için çok daha yoğun çaba harcanması gerektiğini söyledi. 
     Federal Çalışma Ajansı Başkanı Frank-Jürgen Weise ise işsizlerin sayısının bu denli yüksek olmasının, ''Hartz IV'' reformuyla sosyal yardım alanların artık istatistiklere dahil olmasından kaynaklandığını belirterek, ''İşsizlerin sayısı artmadı. Sadece istatistiklerin kapsamı genişletildi'' dedi. 
     
</TEXT>
</DOC>
