<DOC>
<DOCNO> 335296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/20/son/sontur47.html </URL>
<DATE> 2005/04/20/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Üzerine TV devrilen çocuk öldü .. 
</HEADLINE>
<TEXT>

     Tuzla'da, 14 aylık bir çocuk, kablosuyla oynadığı televizyonun üzerine devrilmesi sonucu öldü. 
     Alınan bilgiye göre, Güzelyalı Mahallesi İstiklal Caddesi Coşkun Apartmanı'ndaki dairenin bir odasında tek başına oynayan Umut Eren, tekerlekli sehpa üzerinde duran televizyonun fişe takalı kablosuyla oynadı. Kabloyu fişten çıkartan Eren, kablosuna asıldığı televizyonun devrilmesi sonucu altında kaldı. 
     Gürültü üzerine yan odadan çocuğun bulunduğu odaya koşan anne Suna Eren, Umut Eren'i televizyonun altında kanlar içinde buldu. 
     Umut Eren, annesi ve yardım istediği komşuları tarafından önce Pendik Nene Hatun Hastanesi'ne, buradan Kartal Dr. Lütfi Kırdar Eğitim Araştırma Hastanesi'ne götürüldü. Ancak, buradan da yoğun bakım servisinde yer olmadığı gerekçesiyle Acıbadem Hastanesi'ne sevk edilen Umut Eren, bu hastanede yapılan müdahalelere rağmen kurtarılamadı. 
     Eren'in cenazesi, Adli Tıp Kurumu'nda yapılan incelemenin ardından Gaziosmanpaşa Mezarlığı'nda defnedildi. 
     
</TEXT>
</DOC>
