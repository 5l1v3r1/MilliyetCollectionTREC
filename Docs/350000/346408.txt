<DOC>
<DOCNO> 346408 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/27/son/sonsiy29.html </URL>
<DATE> 2005/05/27/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
"Bağ-Kur'la bağı olmamasına rağmen hizmet alan 200 bin kişi var" 
</HEADLINE>
<TEXT>

     Çalışma ve Sosyal Güvenlik Bakanı Murat Başesgioğlu, Türkiye genelinde Bağ-Kur ile hiçbir bağı bulunmadığı halde kurumdan hizmet alan 200 bin kişinin tespit edildiğini bildirdi. 
     Bakan Başesgioğlu, İzmir’de, Çalışma ve Sosyal Güvenlik Bakanlığı Bölge Müdürlüğü ile SSK İl Müdürlüğü ve İş Teftiş Grup Başkanlığı’nı ziyaret ederek, çalışmalar hakkında bilgi aldı. 
     Partisinin İzmir İl Başkanlığı’nı da ziyaret eden Bakan Başesgioğlu, burada İl Başkanı Ali Aşlık ve ilçe başkanlarıyla bir araya geldi. 
     Bakanlığının çalışmaları hakkında partililere bilgi veren Bakan Başesgioğlu, vatandaşın yararına ne varsa onu yapmaya çalıştıklarını, bu kapsamda serbest eczanelerin SSK’lılara açılmasının bile başlı başına büyük hizmet olduğunu söyledi. 
     Bakan Başesgioğlu, sosyal güvenlik kurumlarının mali yapısının iyileştirilmesi için bu kurumları yeniden ele aldıklarını belirterek, "Bağ-Kur’da yapılan tespitlerde Bağ-Kur ile hiçbir bağı bulunmadığı halde hizmet alan 200 bin kişi tespit ettik" dedi. 
     
</TEXT>
</DOC>
