<DOC>
<DOCNO> 314091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/10/son/sondun52.html </URL>
<DATE> 2005/02/10/ </DATE>
<TIME> 22.03 </TIME>
<AUTHOR>  </AUTHOR>
<HEADLINE>
Irak'ta kaçırılan İtalyan gazeteci 48 saat içinde serbest bırakılacak 
</HEADLINE>
<TEXT>

     İtalyan gazeteci Giuliana Sgrena'nın kaçırılmasını üstlenen Irak Cihad örgütü, İtalya Irak'tan çekileceğini 48 saat içinde açıkladığı takdirde, rehineyi serbest bırakacağını bildirdi. 
     Örgüt, bir internet sitesine gönderdiği bildiride, İtalya 48 saat içinde Irak'tan çekileceğini açıkladığı takdirde, gazetecinin serbest bırakılacağını öne sürdü. 
     Doğruluğu henüz kanıtlamayan bildiride, ''İtalyan hükümetine, İtalyan rehine Giuliana Sgrena'nın serbest bırakılmasına şart olarak Irak'tan çekileceğini açıklaması için 48 saat tanıyoruz'' denildi. 
     Sgrena, geçen cuma Bağdat Üniversitesi'nin önünden silahlı kişilerce kaçırılmıştı. Cihad örgütü, daha önce yayımladığı bildiride, gazeteciyi serbest bırakacağını bildirmişti. 
     
</TEXT>
</DOC>
