<DOC>
<DOCNO> 322091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/09/yazar/cemal.html </URL>
<DATE> 2005/03/09/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Resmin bütünü 
</HEADLINE>
<TEXT>


Başbakan Erdoğan'la Dışişleri Bakanı Gül arasında gizli çekişme mi Avrupa Birliği başmüzakerecisinin kimliği konusunda mı uzunca zamandır anlaşamıyorlar 
Olabilir. 
Bu üstü örtülü çekişme belki Erdoğan-Gül ikilisi arasında geçmişten başlayan, geleceğe uzanacağı anlaşılan siyasal rekabetin bir ürünü... 
Bu da olabilir. 
Belki de Abdullah Gül, Devlet Bakanı Ali Babacan'ı bu göreve getirerek, AB ile müzakerelerde Erdoğan ve yakın çevresi tarafından bazen devre dışı bırakılma ihtimalini önlemek istiyor. 
Neden olmasın .. 
Yok yok siyasette... 
Erdoğan'la Gül'ün diplomatik yüz ifadeleriyle, kapalı kapılar arkasında bırakmaya çalıştıkları rekabet değil bugünkü yazımın konusu. 
Başmüzakereci de değil. 
Bu konu elbette önemli. 
Ama daha önemlileri var 
Örneğin Kıbrıs... Burada yalnız Türkiye'nin değil, AB ile Güney Kıbrıs'ın atması gereken adımlar bulunuyor. Bizden beklenen öncelikli adım, Gümrük Birliği Anlaşması'nı Güney Kıbrıs dahil yeni on üyeye genişletmek. Bu konudaki protokolün imzalanması ve onay için gelecek ay TBMM'ye sunulması bekleniyor. 
Bu adım, Güney'in Türkiye tarafından tanınması anlamına gelmiyor. Nihai çözüme kadar bu adımı Türkiye'den kimse beklemesin. 
Peki, Gümrük Birliği adımını Türkiye'nin atmasına karşılık, Güney Kıbrıs kendi üstüne düşeni yapacak mı Yani Kuzey Kıbrıs'a AB yardımı ile doğrudan ticareti serbest bırakan düzenlemelere yeşil ışık yakacak mı Brüksel'de 
Ve AB, bu iki noktada Güney Kıbrıs'a ne kadar bastıracak 
Kritik sorular 
Çünkü, ekim ayında Türkiye'yle AB arasında müzakerelerin başlayıp başlamayacağı bir bakıma Kıbrıs'ta düğümleniyor. Ama şimdilik genel beklenti, 'bir formül'ün bulunacağı ve 3 Ekim'de trenin düdük sesleri arasından istasyondan ayrılacağı yolunda... 
Fakat kimse hayal kurmasın. Bu yolculukta ara istasyonlar hiç eksik olmayacak. Ve buralarda karşımıza yalnız Kıbrıs da çıkmayacak. 
Ermeni sorunu da çıkacak. 
Kürt sorunu da... 
Çünkü, Kıbrıs gibi bu sorunlar da bizim sorunlarımız Bir Ermeni sorunu, bir Kürt sorunu aynı zamanda Türk sorunudeğiller mi Evet öyle. 
Bu yüzden çözüm en başta bizim elimizdedir. 
Ve Türkiye'nin kalkınmasından, modernleşmesinden, demokratik hukuk devleti çıtasını yükseltmesinden geçer bu çözüm. 
Bu çözüm, Türkiye'nin parçalanması değildir. Bu çözüm, Türkiye'nin tarihsel bakımdan istiskal edilmesi değildir. Bu çözüm, Türkiye'nin devlet ve toplum olarak küçük düşürülmesi değildir. 
Bunların hiçbiri olamaz. 
Türkiye, kendi birliği ve bütünlüğü içinde bu sorunları çözecek güce, tarihsel bilinç ve deneyime sahip büyük bir ülkedir. 
Önemli olan özgüvendir. 
Entelektüel hazırlıktır. 
Siyasal kararlılıktır. 
Avrupa Birliği yolculuğunu başarıyla tamamlamak isteyen bir Türkiye'nin her şeyden önce bu gerçeği kafasına koyması ve özgüven içinde ama eleştirel olarak tarihine bakması gerekir. 
Türkiye'nin Avrupa yoluna köstek olmak isteyen yerli ve yabancı 'o kafalar'ın heveslerini kursaklarında bırakmanın başka yolu yok. Avrupa'da ve Türkiye'de yakın geleceğin kamuoyu savaşları bu alanlarda verilecek. 
Siyasal iktidar sahipleri, hükümet acaba resmin bütününü görebilecek bir hazırlığın içinde mi Ya da bu gerçeğin ne kadar bilincindeler .. 



</TEXT>
</DOC>
