<DOC>
<DOCNO> 341670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/son/sonyas04.html </URL>
<DATE> 2005/05/11/ </DATE>
<TIME> 08.30 </TIME>
<AUTHOR>  </AUTHOR>
<HEADLINE>
Orgazm için bir gün tatil 
</HEADLINE>
<TEXT>

     AP - RIO DE JANEIRO 

Brezilya'nın tutucu kuzeydoğu bölgelerinde seks nadiren gazete manşetlerine taşınırdı. Espertantino kasabası sayesinde bu da oldu. 38 bin nüfuslu kasabada, 9 Mayıs 'Orgazm Günü' ve resmi tatil ilan edildi. Belediye başkanı Felipe Santolia, amaçlarının evli çiftler arasında ilişkileri geliştirmek olduğunu söyledi. 
     Aslında bu ücra kasabada yıllardan beri 'Orgazm Günü' kutlanıyordu. 
     Ama cumartesi günü belediye meclisinde oylanıp geçen teklifi Santolia'nin imzalamasıyla 9 Mayıs resmi bir nitelik de kazanmış oldu. Orgazm Günü kutlamaları çerçevesinde kasabada seksologların katıldığı paneller düzenlendi ve Eve Ensler'in Türkiye'de de sahneye konulan 'Vajina Monologları' sahnelendi. "32 yaşında, bek r ve açık görüşlü biriyim" diyen belediye başkanı Santolia, "Bir kadın, sevilmediği zaman bunun tüm hayatını ve çocuklarıyla olan ilişkisini etkilediği bilimsel bir gerçektir" dedi. 

     
</TEXT>
</DOC>
