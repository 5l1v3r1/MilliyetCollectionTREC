<DOC>
<DOCNO> 345770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/25/son/sontur12.html </URL>
<DATE> 2005/05/25/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Eşi kapıyı açmayınca traktörle eve girmeye kalkıştı, bir de dayak yedi 
</HEADLINE>
<TEXT>

     Zafer TOKUŞ Hakan TURHAN ADAPAZARI Sakarya , DHA 

      SAKARYAf'nın Akyazı ilçesi’nin Erdoğdu Köyü'nde, 3 çocuk babası Şükrü Sevinç, geceyarısı eve alkollü olarak gelince karısı eve almadı. Öfkeden çılgına dönen Şükrü Sevinç, traktörle eve girmeye kalkıştı. Traktörle duvarı yıkmaya çalışan öfkeli koca, gürültü üzerine dışarıya çıkan eşi ve çocukları tarafından engellendi. 
     Olay, önceki gece saat 03.30 sıralarında meydana geldi. Alkol bağımlısı olduğu belirtilen 48 yaşındaki Şükrü Sevinç alkollü olarak eve gelince eşi Nuriye Sevinç Yeter artık içtiğin’ diyerek içeri almak istemedi. Bunun üzerine öfkelenen koca evin bahçesinde bulunan 54 DR 083 plakalı traktörü çalıştırarak 2 katlı eve traktörle girmeye kalkıştı. 
     İlk denemesinde, yan taraftan 2 katlı evin duvarını yıkan çılgın koca, gürültüyü duyarak dışarı çıkan eşi Nuriye ve oğlu Serkan Sevim tarafından dövüldü. Daha sonra jandarmaya teslim edildi. 
     Ağzı burnu kan revan içerisinde kalan ve başına da 4 dikiş atılan Şükrü Sevinç, çıkartıldığı mahkemece serbest bırakıldı. 
     
</TEXT>
</DOC>
