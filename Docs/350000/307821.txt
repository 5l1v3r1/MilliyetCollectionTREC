<DOC>
<DOCNO> 307821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/19/son/sonsiy12.html </URL>
<DATE> 2005/01/19/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Dışişleri İran'la diyaloğun devamından yanayız 
</HEADLINE>
<TEXT>

     Dışişleri Bakanlığı sözcüsü Namık Tan, Türkiye'nin İran ile diyaloğun devamından yana olduğunu kaydetti. 
     Tan, haftalık basın toplantısında, İran'ın nükleer proğramı nedeniyle ABD'den gelen tepkilerin hatırlatılması üzerine, ''Türkiye olarak biz İran'la diyaloğun devamından yanayız'' dedi. 
     AB tarafından açılan müzakere sürecinin Türkiye tarafından desteklendiğini ifade eden Tan, buna paralel olarak Uluslararası Atom Enerjisi Ajansı'nın UAEA İran'ın nükleer faaliyetlerine ilişkin kesin kararını bir an önce uluslararası kamuoyuna açıklamasının beklendiğini söyledi. 
     ABD Başkanı George Bush, nükleer silah programı bulundurduğundan şüphelenilen İran açık davranmadığı sürece, bu ülkeye askeri eylem yapmanın masadaki seçeneklerden biri olduğunu kaydetmişti. 
     
</TEXT>
</DOC>
