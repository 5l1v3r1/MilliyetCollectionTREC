<DOC>
<DOCNO> 325250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/20/yazar/theper.html </URL>
<DATE> 2005/03/20/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Büyük hata yapılıyor 
</HEADLINE>
<TEXT>


Salı günü Hürriyet gazetesinde Emin Çölaşan'ın köşesinde bir annenin feryadı vardı. Oğlunun elindeki telefonu almak için oğlunu bıçaklamışlar. Bıçaklanan bölge enfeksiyon kapmış. Genç dört ameliyat geçirmiş, bundan sonra da ameliyatların sürmesi gerekiyormuş. 
Bu anlatılan yaşadığımız korkunç bir dönemin, topluma yansıyan olaylarından biri. Her gün bunun gibi kaç olay meydana geliyor. Buna rağmen yöneticilerimiz ülkedeki asayişten dem vurup övünüyor. Ama bunların bilmem kaç tane korumasının arasına, trafiğin akışı gereği giren biri terörist muamelesi görebiliyor. Öyle bir hal aldı ki koruma görevi sadece mülki amir durumunda olanlara indirgendi, peki ya vatandaş Bıçaklanan gencin annesi isyan ediyor, diyor ki 
"Gaspa eskiden 15 sene hapis cezası veriliyormuş, şimdi ceza 8 yıla indirilmiş, adalet kime hizmet ediyor " diyor. İşte benim bu konuya dönmeme neden olan ifade bu. Acılı anneye yanlış bilgi verilmiş, durum onun bildiğinden daha vahim. Yeni kanunda hırsızlık maddesinde ibare şu "Suçun elde veya üstte taşınan eşyayı çekip almak suretiyle ya da özel beceriyle işlenmesi halinde verilecek ceza üçte bire kadar artırılır." Asıl cezanın alt sınırı üç yıldır, demek ki üçte birini artırırsanız verilecek ceza olacak dört yıl hapis. Nerede kaldı sekiz yıl 
Oysa son mahkeme kararlarında bu suç gasp olarak nitelendirilmekteydi ve verilen ceza on yıl hapisten başlamakta idi. Şayet suç silahlı olarak işlenmişse hapis cezası 15 yıldan başlıyordu. Bugün ise gasp yağma ile nitelikli hırsızlık olarak nitelendirilen ve cezası indirilen kapkaçın tarifini birbirinden ayırmak mümkün değil. Öyleyse sanık bu kavram kargaşasından istifade edecek ve üç yıl hapis cezasıyla kurtulacak. Zaten bunun da bir kısmını yatacak. Böylece adalet sağlanmış, vatandaş korunmuş, toplum huzur bulmuş olacak Benim ümitsizliğimi anlatmaktan dilimde tüy bitti, neticede toplumun geldiği nokta meydanda, bu kadar fahiş hata toplumu nereye götürür bilemiyorum. 



</TEXT>
</DOC>
