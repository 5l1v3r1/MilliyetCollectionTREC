<DOC>
<DOCNO> 337956 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/guncel/gun90.html </URL>
<DATE> 2005/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Anlayan beri gelsin 

Kemal Derviş'in olayı ne, anlayan biri bize de anlatırsa çok sevineceğiz. 
1 2001'de, Sayın Ecevit'in isteğiyle Dünya Bankası'ndaki görevini bırakarak Türkiye'de batma noktasındaki ekonominin başına tek yetkili ve tek umut olarak geçti. 
2 Uzun yıllardan sonra, bir hükümette, hiçbir partiye girmeden, dışarıdan bakan olarak görev yapan, üstelikte bunu 1 hafta gibi kısa bir sürede başararak tahminen rekor kıran ilk kişi oldu. 
3 Dünya yıkılsa aksatmadığı tenisiyle, Amerikalı eşi Catherine'le, yüzünden eksik etmediği gülüşüyle değişik bir imaj çizdi, halkın güvenini kazandı. 
4 1999 ve 2000 depremlerinden sonra Işıkara Hoca'da da olduğu gibi, ağzından çıkacak tek kelime dahi nefesler tutularak dinlendi. Neredeyse kaşının gözünün hareketleri bile yorumlandı. 
5 Birkaç ay içerisinde "Sorunun bu kadar büyük olduğunu tahmin etmiyordum" gibi müthiş bir açıklama yaptı. 
6 Her 3 ayda bir, "Ekonominin düze çıkmasına çok az kaldı, iyileşme 3 ay içinde olacak" dedi ve her 3 ayda bir aynı açıklamayı yapmaya devam etti. Ekonomi düze çıkmadan çekti gitti. 
7 Tüm ülkenin beklentisi doğrultusunda birlikte yeni bir parti kurmak için DSP'den Hüsamettin Özkan ve İsmail Cem'i ayırıp sonra da "Hadi bana bye" diyerek herkesi şaşırttı. 
8 Ülkenin siyasi hayatını kökünden değiştirdi kendisini ABD'den mecburen ve öneri üzerine getiren Ecevit ve DSP'yi siyasi hayattan sildi. Şimdi de istifa ederek CHP'yi bir milletvekili eksik bırakacak. 
9 CHP'den milletvekili seçildi sürekli çalıştığını iddia ettiği memleketi için hangi projeyi ürettiği şu ana kadar anlaşılamadığı gibi, en ufak bir sosyal yardımlaşma projesinin dahi içinde görülmedi. TEGEV yararına 2 SMS attığından dahi emin olunamaz bir hale gelerek, inanılmaz imajını yerle bir etti. 
10 Sessiz sedasız ve etkisiz eleman olarak otururken, birdenbire Birleşmiş Milletler Kalkınma Programı'nın başına seçildi ve BM'nin üçüncü adamı oldu. 

Birisi bize, ya da bizzat Kemal Bey bir açıklama gönderirse çok seviniriz. 
1 Kemal Derviş, geldiğinden gittiğine kadar geçen sürede Türkiye için hangi önemli projeye imza attı 
2 Geldiğinden beri uygulanan IMF'nin acı reçetesinden başka "Aha ben de şunu yaptım" diyebileceği bir şey oldu mu 
3 Yine mi biz birinin değerini bilemedik 
4 İki sene sonra Sayın Derviş yine geri döner mi 
5 Gitmişken BM'yi de dağıtır mı Yanına 2 kişi daha alıp başka bir BM kurmaya kalkar sonra da vazgeçebilir mi 
BM Genel Sekreteri Kofi Annan'ı uyarıyoruz Sayın Ecevit de Sayın Derviş'i aynı sizin gibi kendi çağırmıştı, hatırlatalım dedik. Bu arada, Sayın Baykal'ın ne kadar mutlu olduğunu tahmin ettiğimizi de söylemeden geçemeyeceğiz. 
Sayın Derviş, geldi, dağıttı, gitti mi Yoksa Umarız cevap lütfederler kendileri 

Tarza gel 
"Küpeli bodur .." b b 
</TEXT>
</DOC>
