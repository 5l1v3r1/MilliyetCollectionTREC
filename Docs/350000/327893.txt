<DOC>
<DOCNO> 327893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/28/son/sontur08.html </URL>
<DATE> 2005/03/28/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
'Geride kalmasın' diye eşini de öldürdü 
</HEADLINE>
<TEXT>

     TAYLAN YILDIRIM İzmir DHA 

İzmir'in Konak ilçesinde Binali Peker 30 , kavgalı olduğu bir kişiyi öldürmek için yaptığı planda, "Ben cezaevine düştükten sonra zarar görmesin" diye eşi Arzu Peker'i 24 de öldürdü. 
     Gültepe semtinde fırıncılık yapan Peker, dün 2 yaşındaki oğlu Murat'ı babaannesine bıraktıktan sonra kendi evine döndü. Bir bahane uydurup eşiyle tartışmaya başlayan Peker, silahını çekerek başına yastık dayadığı eşini öldürdü. Daha sonra ödünç aldığı otomobille kavgalı olduğu Ali Tosun'u aramaya başlayan Peker, asıl hedefine Barış Caddesi üzerinde rastladı. Tosun'a ve yanındaki Vedat Aydın'a da kurşun yağdıran Peker olay yerinden kaçtı. Yaralan Aydın hastaneye kaldırılırken, Tosun olay yerinde hayatını kaybetti. Operasyon başlatan polisin kısa sürede yakaladığı Peker, ifadesinde şunları söyledi "Ali Tosun'la daha önceden tartışmıştık. Bana durmadan küfürlü mesajlar gönderiyordu. Onu öldürmenin planını yapmaya başladım. Geride kalıp zarar görmemesi için karımı öldürdüm." 
     
</TEXT>
</DOC>
