<DOC>
<DOCNO> 341147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/10/son/sondun13.html </URL>
<DATE> 2005/05/10/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Cumhurbaşkanlığı için ilk başvuruyu kiremit fabrikasının bekçisi yaptı.. 
</HEADLINE>
<TEXT>

     İran’da bir kiremit fabrikasının bekçisi, gelecek ay yapılacak cumhurbaşkanlığı seçimine adaylık başvurusu yapan ilk kişi oldu. 
     İRNA’nın haberine göre, Ebulkasım Haki, ülkenin orta kesimlerindeki Meybod kasabasından başkente gelerek bugün adaylık başvurusunu yaptı. 
     Haki’nin, adaylık başvurusunun, Anayasayı Koruyucular Konseyi’nce reddedilmesinden endişe ettiği belirtildi. 
     Konsey, 2001 yılındaki seçimde, 814 başvurudan ancak 10’unun adaylığına izin vermişti. 
     Adayların 17 Haziran’da yapılacak seçim için bugün başlayan başvuru süresi cumartesi akşamına kadar devam edecek. 
     
</TEXT>
</DOC>
