<DOC>
<DOCNO> 335656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/21/son/sontur44.html </URL>
<DATE> 2005/04/21/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Çocuklarına döverek hırsızlık yaptıran 2 baba gözaltına alındı 
</HEADLINE>
<TEXT>

     Denizli'de, çocuklarını döverek hırsızlık yaptırdıkları öne sürülen 2 baba gözaltına alındı. 
     Alınan bilgiye göre, polis ekipleri, ihbar üzerine 06 AFU 25 plakalı otomobili Fatih Mahallesi Karakurt yolu üzerinde durdurdu. Otomobilin bagajında, Turgut B. 17 dövülmüş halde bulundu. 
     Bunun üzerine otomobilde bulunan Ali A. 41 , Arif A. 18 ve isminin Emrah K. 18 olduğu bildirilen bir genç ile Yüksel Y. 41 ve oğlu Günay Y. 16 gözaltına alındı. Olay yerinden kaçan Ali A'nın diğer oğlu Rıfat A. 21 da daha sonra yakalandı. 
     Otomobilin bagajındaki Turgut B'nin, Ali A'nın üvey oğlu olduğu tespit edildi. 
     Soruşturmaya genişleten polis, kent genelindeki 10 okulda gerçekleştirilen hırsızlık olaylarının, gözaltına alınan bu kişilerce işlendiğini tespit etti. 
     Turgut B'nin, üvey babası Ali A. tarafından zorla hırsızlık yapmaya zorlandığını, direndiği için dövüldüğünü söylediği öğrenildi. 
     Günay Y'nin de babası Yüksel Y. tarafından dayak zoruyla hırsızlığa yöneltildiği öne sürüldü. 
     Denizli Emniyet Müdürü Muzaffer Erkan, zanlıların, Denizli'ye Gaziantep'ten gelerek hırsızlık olaylarına karıştıklarını söyledi. 
     Erkan, olayla ilgili soruşturmanın sürdürüldüğünü bildirdi. 
     
</TEXT>
</DOC>
