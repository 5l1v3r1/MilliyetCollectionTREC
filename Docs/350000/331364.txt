<DOC>
<DOCNO> 331364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/08/son/sondun11.html </URL>
<DATE> 2005/04/08/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Bush, Talabani'yi kutladı Her zaman yanınızdayız 
</HEADLINE>
<TEXT>

     İhsan DÖRTKARDEŞ DHA 

      IRAK'ta yeni devlet başkanlığına Kürdistan Yurtseverler Birliği lideri Celal Talabani'nin seçilmesi Kuzey Irak'ta bayram havası yaratırken, coşkulu kutlamalarda bulundu. ABD Başkanı George W.Bush, Talabani'ye mesaj ulaştırarak kutladı. Batı Basını, hükümet kurma çalışmalarında tüm sorunların çözüldüğünü en önemli sorunun Kerkük'ün referandum ile çözüleceğini yazarken, Talabani'nin Cumhurbaşkanlığı ile, Saddam Hüseyin'in devrilmesi ardından bölünme tehlikesi yaşayan Irak'ın bütünlüğü korunduğunu savundu. 
     Celal Talabani'ye bağlı Kurd Sat Televizyonu, ABD Başkanı Bush'un, seçimi kazanan Talabani'ye, kutlama mesajı gönderdiğini yayınladı. Bush'un mesajında, Irak'ta yeni dönem başladığı, demokrasinin gelişmesinde önemli adımlar atılacağına inandığı belirtilirken, Washington'un bu sürece yardımcı olacağını ifade ettiği bildirildi. 
     
     SÜNNİLER DE YÖNETİMDE 
     Gazi el Yaver'in cumhurbaşkanı yardımcılığına getirilmesi, yeni Irak yönetiminin üst seviyelerinde Sünniler'in de temsil edileceğini garanti altına aldığı ifade edildi. Sünniler'in seçimleri boykot ederken bunun sonucunda yeni meclisteki 275 sandalyeden sadece 17'sini kazandığı hatırlatıldı. Irak eski hükümetinin dışişleri bakanı olan Kürt müzakereci' Hoşyar Zebari, Yaver'in seçimini ortak payda' olarak nitelendirdi. Zebari, yeni hükümetteki diğer görevler üzerinde de yakında uzlaşma sağlanacağını belirtti. 
     
     BAYRAM HAVASI 
     Kuzey Irak'taki Kürtler'in yeni cumhurbaşkanının seçilmesi ardından Kürtler, sokaklara dökülerek halaylar çekerken, uzun araç konvoyları oluşturdu. Üzerinde Talabani'nin fotoğrafının yer aldığı Kürt bayrakları taşıyan Kürtler, uzun süre trafiğin kilitlenmesine neden oldu. 
     
     SIRA BARZANİ'DE 
     Erbil'deki Kürdistan Parlamentosu'nun önümüzdeki hafta yeni parlementerlerin katılımı ile ilk oturumunu yapacak. Parlamentoda yeni vekiller yemin ederken, başkan, başkan vekili ve parlamento sekreterinin seçimi yapılacak. Parlamentonun daha sonra Irak Kürdistan Demokrat Partisi lideri Mesut Barzani'yi özerk Kürt bölgesi başkanlığına seçmesi bekleniyor. 
     
     BATI'NIN YORUMLARI 
     Batı basını, bir Arap ülkesinde ilk kez bir Kürt liderin devlet başkanlığı seçilmesini ön plana çıkararken, Irak'ın bütünlüğünün korunması şansının arttığını yazdı. Gazetelerdeki yorumlar şöyle 
     Frankfurter Allgemeine Zeitung Almanya Dünya nasıl da değişiyor. Bir Arap ülkesinin yönetimine ilk kez bir Kürt'ün getirildi. Bu gelişme ile, Irak'ın bütünlüğünün korunması şansının arttı. Ankara da bu görüşte. Türkiye'ye göre, Talabani'nin Cumhurbaşkanlığı ile, Saddam Hüseyin'in devrilmesi ardından bölünme tehlikesi yaşayan Irak'ın bütünlüğü korunmuş olacak. Ankara'nın gecikmeksizin gönderdiği tebrik mesajı da bunu gösteriyor. Ancak, Irak'ın önünde h al a büyük zorluklar var. Yeni anayasada İslam'ın rolünün ne olacağı, ya da bazılarının direniş diye tanımlamakta ısrar ettiği terörün nasıl önleneceği gibi. 
     Nouvel Observateur Fransa Irak Meclisi'nin, cumhurbaşkanlığına bir Şii yerine bir Kürt'ü getirmesini akıllıca bir hareket. Bunun, hiçbir grubun Irak'ı tek başına temsil edemeyeceği mesajını içeriyor. Kürtler Saddam Hüseyin döneminde siyasetten tamamen dışlandığı için, şimdi ülke yönetimine bir Kürt'ün getirilmesi Iraklılara biraz garip gelebilir. Kürdistan Yurtsever Birliği lideri Celal Talabani ABD'nin en iyi müttefiklerinden biri olarak biliniyor. Dolayısıyla bu tercih, Kürt liderin hizmetlerinden dolayı ödüllendirildiği izlenimi yaratacaktır. 
     Liberation Fransa Görevi daha çok onursal olmasına karşın Talabani, Irak'ta federal bir rejim benimsenmesi ve Kerkük'ün Kürt bölgesine dahil edilmesi için ağırlığını koyacak. Celal Talabani, Irak'ta demokratik bir seçimden ilk çıkan cumhurbaşkanı oldu. Cumhurbaşkanı olarak görevi daha çok onursaldır. Ancak anayasa görüşmeleri yapıldığında başta federal bir rejimin benimsenmesi ve Kerkük'ün kendi özerk bölgesine bağlanması olmak üzere Kürtler'in taleplerinin kabul edilmesini sağlamak için ağırlığını koyacak. 
     The Guardian Irak nüfusunun sadece yüzde 20'sini temsil eden Kürtler'in cumhurbaşkanlığını elde etmesi, ortaya bir orantısızlık çıkarttı. Yönetimde ağırlık mecliste yüzde 51'lik bir çoğunluğa sahip Şiiler'de olacak. Kürtler ile İslami kurallara ağırlık veren Şiiler arasındaki ilişkiyi dengeye oturtmak zaten yeterince zor olacak. Ancak yeni sistemin işlemesi açısından asıl önemli olan, Saddam Hüseyin'in devrilmesiyle en büyük kayba uğrayan ve Ocak ayındaki seçimleri boykot eden Sünnileri sürece dahil etmek olacak. Önümüzdeki aylarda, anayasanın kaleme alınmasına katkıda bulunmalarını sağlamak, ülkedeki isyanın bastırılması açısından da hayati önem taşıyor. 
     Washington Times ABD Şii, Sünni ve Kürt gruplar arasında bir ulusal birlik hükümeti kurulması konusunda varılan anlaşma, örnek bir demokratik pazarlık. Yeni hükümetin yapısının yanı sıra peşmergeler ve petrol gezisinin paylaşımı konularında da uzlaşmaya varıldı. Kalan en önemli sorun, Kerkük'ün statüsü. Bu da referandumla çözülecek. 
     
</TEXT>
</DOC>
