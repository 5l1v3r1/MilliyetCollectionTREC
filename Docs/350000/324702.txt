<DOC>
<DOCNO> 324702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/18/son/sondun30.html </URL>
<DATE> 2005/03/18/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
11 Eylül'den sonra ABD'de Arapça modası... 
</HEADLINE>
<TEXT>

     Amerikalıların, ''Avrupa merkezciliği'' giderek azalırken, Ortadoğu'ya ve özellikle Arapça'ya ilgileri artmaya başladı. 
     ABD'de 11 Eylül 2001'deki saldırılardan sonra ilginç bir şekilde gözde hale gelen Arapça'yı öğreten öğretmenler tarafından kurulan derneğin Başkanı Gerald Lampe, ''Amerikalıların artık Avrupa kültürüne eskisi gibi ilgi göstermediklerini, Arapça'nınsa yükselişte olduğunu'' söyledi. 
     Yaşayan Diller Derneği'nce yapılan araştırmada, ABD'de 1998 ve 2002 yılları arasında Arapça öğrencilerinin sayısı yüzde 92 arttı. Bu ülkede 1998'de 5 bin 500 kişi Arapça öğrenirken, 2002 yılında bu sayı 10 bin 600'e çıktı. 
     ABD'deki Arapça öğretmenleri, bu sayının da 2002'den bu yana ikiye katlandığını belirtirken, bu durum, ekonomik nedenler ve özellikle Suudi Arabistan'dan gelen intihar eylemcileri tarafından girişilen saldırılar dolayısıyla bilhassa güvenlik sektöründeki Arapça talebinin artışına bağlanıyor. 
     Doğu Virginia'daki William ve Mary Üniversitesi Arap Dili ve Edebiyatı Profesörü John Eisel da, Arapça bilenleri birçok fırsatın beklediğini belirterek, Arapça öğrenenlerin özellikle Amerikan hükümetince istihdam edildiğini kaydetti. 
     Arapça bilenleri istihdam edenler arasında Amerikan Merkezi Haberalma Teşkilatı CIA ve Federal Soruşturma Bürosu'nun FBI da bulunduğu belirten Arapça profesörlerin, Amerikan Savunma Bakanlığı'nın Pentagon da Irak savaşı dolayısıyla kalifiye Arapça çevirmen arayışı içinde bulunduğunu ifade ediyorlar. 
     20 yaşındaki bir Arap Dili ve Edebiyatı öğrencisi Angie de, ''11 Eylül olmasaydı, ben de şimdi muhtemelen arkadaşlarım gibi İspanyolca öğreniyor olacaktım'' diye konuştu. 
     ABD'deki Arapça öğrencilerinin yüzde 73'ü, bu dili profesyonel amaçla kullanabilmek için seçtiklerini belirtiyorlar. 
     
</TEXT>
</DOC>
