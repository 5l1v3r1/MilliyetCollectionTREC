<DOC>
<DOCNO> 332893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/13/son/sondun46.html </URL>
<DATE> 2005/04/13/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
Başbakandan Türkçe açıklama SPD'ye oy verin 
</HEADLINE>
<TEXT>

     Almanya'nın Kuzey Ren Vestfalya Eyaleti Başbakanı Peer Steinbrück, Türkçe olarak yaptığı açıklamayla, Türk kökenli seçmenlerden oy istedi. 
     Steinbrück, Kuzey Ren Vestfalya eyaletinde 22 Mayıs'ta yapılacak Meclis seçimleri öncesinde yayımladığı açıklamada, seçmenlere ''Sevgili vatandaşlarım'' diye hitap etti. 
     Başbakan Steinbrück, ''Kuzey Ren Vestfalya eyaletinde göçmenler ve uyum politikası Almanya genelinde örnek bir politika ve bu böyle devam etmeli. O halde 22 Mayıs'ta oyunuzu kullanın, SPD'yi seçin ve Peer Steinbrück'ün başbakanlığa devam etmesini sağlayın'' ifadelerine yer verdi. 
     Eğitim ve mesleki alanlarda gelecek için yeni proje ve hedeflerin planlandığını ifade eden Steinbrück, Kuzey Ren Vestfalya eyaletinin büyük olduğunu, pilot bölgelerdeki okullarda sosyal uyumu desteklemek amacıyla 3500 öğretmen kadrosu oluşturacaklarını ve göçmen ailelerinin çocuklarına yararlı olacaklarını belirtti. 
     
</TEXT>
</DOC>
