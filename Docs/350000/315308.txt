<DOC>
<DOCNO> 315308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/15/yazar/akyol.html </URL>
<DATE> 2005/02/15/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Şiiler, Sünniler, Kürtler 
</HEADLINE>
<TEXT>


IRAK'TA Sünniler seçimleri boykot etti, 14 milyon seçmenden 8 milyon 500 bini oy kullandı. 
Irak tarihinde ilk defa Şiilerin "iktidar"a gelmesi 'teokrasi'ye yol açacak mı İran'ın bölgede nüfuzu artacak mı Irak'ta yaşanan "seçim" faktörü otokratik rejimlere dayanan bugünkü Ortadoğu dengelerini nasıl etkileyecek 
Sünni boykotu sayesinde ülkenin ikinci büyük siyasi gücü haline gelen Kürtler "Federatif Irak"a sadık kalacak mı "Arap milliyetçiliği" ile "Kürt milliyetçiliği" barış içinde yaşayabilecek mi 
Seçimlerde umulmadık bir yenilgiye uğrayan Türkmenler ne yapacak 
Sünniler hatalarını görüp bundan sonra Irak'ın yeniden inşası sürecine katılacaklar mı, yoksa dışlanarak daha da mı radikalleşecekler 
Irak için, herkes için hayati derecede önemli sorular. 

ŞİİLER ülke nüfusunun yüzde 60'ıdır. Ayetullah Sistani'nin desteklediği "Şii İttifakı" yüzde 48 oy aldı. "Laik Şii" denilen Başbakan Allavi'nin "Irak Listesi"nin oyu ise yüzde 13'tür. 
Seçime katılmayan bir miktar Şii olduğu gibi, bazı ılımlı Sünniler de "laik" Allavi'ye oy verdi. 
Irak Şiiliğinin büyük ruhani önderi Ayetullah Sistani, bir sözü ile "Şii İttifakı"na yüzde 48 oy kazandırmakla ne kadar güçlü olduğunu gösterdi. 
İran doğumlu ve İran vatandaşı Iraklı Ayetullah Sistani, baştan beri Humeyni'nin "velayet-i fakih", yani ulemanın üstün siyasi otoriteye sahip olması doktrinine karşıdır. Onun için Irak Şiiliğinin ruhani liderleri ulemadır ama siyasi liderleri politikacılardır Sistani'ye çok yakın olan nükleer fizikçi Hüseyin El Şehristani gibi... 
Abdülaziz El Hak m'e çok yakın olan maliyeci İbrahim El Caferi gibi... 
Şehristani ve Caferi "Şii İttifakı"nın başbakan adaylarıdır. 

KÜRT meselesi... Iraklı Şiiler teokrasiye yönelirse, Kürtler laiklik adına Batı desteğini alacak. 
Irak'ta Şiiler "velayet-i fakih" doktrinini kabul etmedikleri için, "İran gibi bir teokrasi" yani ayetullahların yönettiği bir devlet kurulmayacak. 
Ayrıca, Şii Araplar İran-Irak savaşında Irak'a sadık kaldılar. "Şii İttifakı" dediğimiz hareketin tam adının "Birleşik Irak İttifakı" olması da, ülke bütünlüğü konusundaki hassasiyetini gösteriyor. Şii liderlerden İbrahim Caferi, Kerkük için "bütün Iraklıların şehri" vurgusunu yapıyor. 
Irak'ta "din adamlarının rejimi" anlamında teokrasi kurulmayacak ama "yasaların İslamın özüne aykırı olmaması" gibi bir kural hem geçici anayasada yer alıyor hem Kürtler de kabul ettiklerini söylüyor. 
Bu ne demek Yorum farkları büyük kavgalar çıkarabilir. 
İktidar için Şiilerin Kürtlerle koalisyon kurmaları da nasıl bir sonuç doğuracağı kestirilemeyen çok ilginç bir tecrübe olacak. 
Devletin üst makamlarının etnik ve din gruplar arasında nasıl bölüşüleceği ve bunun kavga mı, uzlaşma mı getireceği de belli değil. 
Aralık ayında Sünnilerin de katılımıyla ve muhtemelen daha düzgün işlemlerle yapılacak gerçek seçimlerde nasıl bir tablonun ortaya çıkacağını da kimse bilemez. 
Irak'ta tarih yeniden yazılıyor. Hem de 1920'lerde olduğu gibi sil baştan Dikkat... 



</TEXT>
</DOC>
