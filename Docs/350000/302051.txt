<DOC>
<DOCNO> 302051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/30/magazin/yazdud.html </URL>
<DATE> 2004/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Pergola'da muhteşem üçlü 
</HEADLINE>
<TEXT>


Ulus Veysel yenilendi, Caliante'lerde yılbaşı şenliği, Nişantaşı'nın ayrıcalıklı mağazası Damat Tween, Naz, Princess Hotel, AzzuR, Maçka Shu, Banyan, Conrad Monet'de yeni yıl heyecanı... 



Efendim, iki gün kaldı 2004'ü uğurlamamıza. Geçtiğimiz cumartesi ve pazar yeni yılı kutlamanız için mekan önerilerinde bulunmuştum. Bu seçenekleri az bulanlar ya da kesesine uygun görmeyenler için gong, son kez vuruyor. Buyrun kalan mekanlarımızın listesine... 2005 hepinize, hepimize uğur, mutluluk, aşk, bereket, para ve en çok sağlık getirsin. 

Kızkulesi ve Shu Bar Lounch 

Kızkulesi'nin büyüleyici atmosferi, bu özel gecede daha da anlamlı hale geliyor. Grup Leandros'un doyulmaz müziği eşliğinde çok zengin bir mönü var Kızkulesi'nde. Bebe domates ve pesto sos eşliğinde mozzarella peynirinden lakerda, somon füme ve somon havyarı, zencefil turşulu jumbo karides, salatalık içinde kokteyl soslu deniz mahsulleri tartarından sushi maki, soslu kuşkonmazlı enginar ve porchini mantarlı, hindili krep sadece birkaç örnek. Vanilyalı dondurma eşliğinde sunulan çikolatalı özel yılbaşı suflesi de özel tatlı. Kızkulesi Özel Rezerve Kırmızı ve pek çok ünlü markanın kırmızı-beyaz şarap çeşitlerini bulmak mümkün. Ayrıca standart viski ve diğer içecekler dahil kişi başı 175 milyon liradan başlayan fiyatlarla. Telefon numarası 0216 342 47 47. Shu Bar Lounge da yeni yıl özel mönü ve programı ile iddialı. Ünlü şef Mike Norman danışmanlığında hazırlanan eşsiz yılbaşı mönüsünde İtalyan şarküteri çeşitleri, Fransız peynir çeşitleri, deniz mahsulleri risotto, nar taneli limon sorbe ve ıspanakla doldurulmuş Shu bonfile, üç mantarlı ravioli ve bademli çikolata sufle, yerli -yabancı limitsiz içki var. Yemek ve devamında sabahın ilk ışıklarına kadar sürecek program için 250 milyon, sadece yemek için 150 milyon, yemek sonrası programına katılmak için de 150 milyon vermeniz yeterli. Telefon numarası 0212 343 02 82. 

Movenpick İstanbul AzzuR 

AzzuR Restaurant'ta 19.00-03.00 saatleri arasında yaşayacağınız müzik ve yemek ziyafeti ile yeni yıla harika bir başlangıç yapabilirsiniz. Patates yumağında sote edilmiş karidesler, fırınlanmış dana bonfile, tereyağlı patlıcan püresi üzerinde mantar ve taze truff sosla ya da baharatlarla fırınlanmış somon filetosu, çikolatalı mus, kahve ve viskili çikolatayı içeren mönü, kişi başı 145 milyon lira. Yemek sonrası BarAdoX'da alınacak bir içki otelin ikramı. Yeni yılın ilk sabahında AzzuR'da 11.30-15.00 saatleri arasında sunulacak olan brunch ise kişi başı 69 milyon lira. Mövenpick Hotel Yılbaşı Konaklama Paketi ise 30 ve 31 Aralık tarihlerini kapsıyor. Bu özel fırsatta superior odalarda iki kişi konaklama, AzzuR Restaurant'ta açık büfe kahvaltı, otel içindeki aktiviteler 130 dolar. Telefon numarası Buket Oğuz 0212 319 29 29. 

Monet ve Ceylan Hotel 

Monet Restoran'ın, Fransız mutfağının en lezzetli çeşitlerinden hazırladığı geniş mönüsü kişi başı 90 milyon lira. Monet'in şampanyalı brunch'ı ise 35 milyon lira. Telefon numarası 0212 227 30 00. Intercontinental Ceylan Hotel'de 2 gece 3 gün yılbaşı özel konaklama paketi 31 Aralık 2004-2 Ocak 2005 tarihlerini kapsıyor. The Brasserie'de yeni yıl yemeği ve brunch dahil olmak üzere çift kişilik oda fiyatı KDV dahil 399 euro. Ebeveynleriyle aynı odada konaklayan 0-6 yaş arası çocuklar da otelin konuğu. 

Naz ve G by Karaf'da yılbaşı 

Maçka'nın en yüksek tepesinde bulunan Swissotel'in bahçesindeki Naz Turkish Cuisine'de külbastı ve Ali Nazik gibi Türk mutfağının vazgeçilmez tatları mönüye konulmuş. Karışık zeytinyağlı ve meze tabağı ile başlayan, odun fırınında pişmiş fındık lahmacun, peynirli pideyle devam eden mönüde ana yemek fırında patates eşliğinde ızgara kuzu sırtı. Karışık Türk tatlı tabağı ile mönü sona eriyor. Limitsiz yerli içki dahil kişi başı 99 dolar. Türk Sanat Müziği grubu, solist eşliğinde konser, dansöz ve 24.00'den sonra da DJ'lerle renklenecek gece. Telefon numarası 0212 326 11 75 ve 76. En sevdiğim yerlerden biri de sevgili Gül Demirer'in Kuruçeşme-Reina'nın üstünde yer alan G by Karaf'ı. Gül'ün mutfağındaki lezzet dillere destan. Yılbaşı mönüsü de yıkılıyo. Ciğer pateli fener balığı, narenciye ile marine edilmiş levrek, balkabağı ve porçini soslu-bademli ravioli, karidese sarılmış uskumru kebabı, kestaneli ve çikolatalı ılık sufle. Yerli-yabancı içecek limitsiz. Kişi başı 200 milyon lira. Telefon numarası 0212 327 07 07. 

İlk Asya füzyon restoranı Banyan 

Hint böreği 'samoosa', mercimek ve patates masalalı ve kırmızı havyarlı Banyan başlangıç yemekleri. Çıtır yufka içinde Banyan çıtır karides, portakal-chili soslu tavuk şiş 'Satay', fıstık sos, 'tabbouleh', California maki, susamlı California ruloları... Nişantaşı'nın ilk Asya füzyon mutfağı olan Banyan'ın işletmecisi Alper Demirağ. 2005'e zengin mönü ve limitsiz içki ile girmek kişi başı 165 milyon lira. Telefon numarası 0212 219 60 11. 

La Pergola'da değişiklik 

Efendim, güzel arkadaşlarımdan biri de La Pergola'nın patronu Necdet Göral'dır. Necdet uzun süredir La Pergola'da değişiklik peşindeydi. Sonunda kendi kalitesine yakışır iki işletme ortağı buldu Ayfer Toprak ve erkek arkadaşı Cengiz Karavan. Bu üçlünün çok iyi işler başaracağına inanıyorum. Artık 'La Pergola Quinn' diye anılacak olan Zincirlikuyu'daki bu eğlence kompleksinde kafe, restoran, canlı müzik yapan kulüp ve restoran club olacak. Ortaklar ilk sınavı yılbaşı gecesinde verecek. Yeni ismiyle 'La Pergola Queen'in, nar suyu vodkalı yeni yıl kokteyli ile başlayacak mönüsü şöyle Roka ve parmezan peynirli dana eti carpaccio veya alabalık, somon füme, Mersin füme, ıspanaklı ve ricotto peynirli ravioli, limon sorbe, parmezanlı karışık mevsim salatası, fırında patatesle kaplanmış levrek balığı veya portakallı ördek, sarımsak ve biberiye ile marine edilmiş bonfile, özel yılbaşı tatlısı, meyve, yerli içki. Kişi başı 80 milyon. Eğlencede ise DJ Levent Severöz, DJ Jer, kulüp kısmında Gökhan Burhan Şeşen var. Yabancı içki ile kişi başı 120 milyon. Telefon numarası 0212 274 74 99. 

Nişantaşı Damat Tween 

Vaktimiz kısaldı. Hanımlar eşinize, sevgilinize, oğlunuza, hatta kendinize yeni yıl armağanı almak istiyorsanız Nişantaşı Damat Tween'e uğrayın derim. Süleyman Orakçıoğlu bence Türkiye'nin iftihar edeceği birkaç iş adamı arasında. Süleyman yine yaptı yapacağını ve Nişantaşı'nda hayran kaldığım müthiş bir mağaza açtı. 1.500 metrekarelik mağazanın dekorasyonunda tarihi mimari günümüzün modern stiliyle mükemmel olarak harmanlanmış. Marka, yaşam stili yaratan ve az sayıda üretilerek erkek modaseverleri daha da özel kılan koleksiyonlarıyla bence yıkılıyo Nişantaşı mağazası, Damat Tween ADV mağazaları arasında en büyüğü. Üstelik sadece kendi markasını müşterilerine sunan Avrupa'daki en büyük erkek mağazası. Mağazadaki bölümlere göz atalım Display Accessories Farklı temalar, çarpıcı dizaynlar, canlı performanslar, her ay yenilenen etkileyici bir atmosfer. Teatral Yine bir ilk. Artık tüm gözler sizin üzerinizde olacak. Sahneyi başkasıyla paylaşmak istemeyenler için tek ve benzersiz tasarımlar. Star, popüler ve marjinal erkeklere özel ürünler. Tween Kendi moda kimliğini yaratan genç, stil sahibi erkeklere. ADV Rahatlığı şıklıkla birleştiren, spor, elit ve lüks yaşamı seven özgün erkeklere. Damat İş yaşamının yüksek temposuna ayak uydurabilen, klas, kaliteli, kimsede olmayanı tercih eden erkekler için. Damat Tailor Made Hak ettiğiniz ilgi ve özeni yansıtan, size özel bir gardırop. Kişiliğinize, yaşantınıza, hislerinize, vücut yapınıza uygun yüzlerce özgün kumaş çeşidinden isteğinize uygun hazırlanacak olan tasarımlar. Sadece 10 dakika önce arayıp kahvenizi nasıl tercih ettiğinizi belirttiğinizde size sunulan çok özel bir hizmet. Damat De Luxe En özel günler için çok özel kumaşlarla sınırlı sayıda hazırlanan gece giyim koleksiyonu. Modern Art Gallery Yaratıcı tasarımların sergilendiği modern sanat galerisi. Her ay birbirinden değerli sanatçıların eserlerinin hayat bulacağı çok özel bir bölüm. Best of Latest Tasarımlarıyla ön plana çıkan ve yaşamı kolaylaştıran son teknolojik yeniliklerin ilk sunumları. Lounge Lavender Room-Jasmine Room Alışveriş sonrası keyfi için vazgeçemeyeceğiniz özel tasarımlı mekanlar. Şu sıralar burası çok moda. Siz de eksik kalmayın derim. Telefon numarası 0212 343 85 52. 

Ulus Veysel yenilendi 

Kim ne derse desin, erkek kuaföründe rakipsizdir Veysel Şener. Bunu biliyorum, çünkü kadın bölümü de var. Gül Korkmaz, Sevinç, İsa, Veysel... Bütün ekip o kadar profesyonel ve modayı o kadar iyi takip ediyor ki Türkiye'de iş, sanat, sosyete hayatında ne kadar ünlü isim varsa burada. İsimlerini saysam sayfalar almaz. Hatta saygıdeğer patronlarım, Mehmet Ağabey Ağar , Fatih Hocam Terim , Ergun Ağabey Berksoy , Öztarhanlar, Faruk Bayhan, Kenan Doğulu, Emrah, Mehmet Aslantuğ, Süheyl-Behzat Uygur kardeşler, Ali Sayar, Yıldırım Mayruk, İzzet Çapa, İsmail Akkaya, İbrahim Tatlıses... Bence Veysel'in başarısının sırrı, kazandığını mesleğine harcaması. Düşünün Her yıl dekorasyon değiştiriyor. 2005'e girerken Veysel yine dekorasyonu sıfırladı. KA Mimarlık'ın genç ve başarılı iki ismi, Kayhan Poroy ve Abdullah Burnaz muhteşem şıklıkta bir mekan yarattılar. Gidip görün, bana hak vereceksiniz. 

Levent ve Balmumcu Caliante 

Efendim tekstil dünyasının genç patronu sevgili Nadir Ermiş'in ortak olduğu Caliante Balmumcu ve Club Caliante Levent, 2005'e girerken renkli mönü ve showlarıyla sizi görkemli bir eğlenceye davet ediyor. Caliante Balmumcu yemek kulüp olarak hizmet verirken Caliante Levent sadece kulüp seçeneğiyle konuk ağırlayacak. Caliante'de canlı dans perküsyon performansıyla 2005'e girilecek. Caliante Balmumcu yılbaşı yemek mönüsü şöyle Kuşkonmazlı yengeç çorbası safranlı krema köpüğü ile deniz mahsulleri tabağı kırmızı havyar, kaplan karides, somon füme ve lakerda , İtalyan tabağı yabani mantarlı risotto, penne arabiata, fesleğen soslu spagetti , kestane soslu fırınlanmış hindi üzümlü, fıstıklı iç pilav, yılbaşı pastası, limitsiz yerli-yabancı içki, 1 kadeh şampanya. Caliante Balmumcu ve Levent yılbaşı club mönüsü ise Mitite köfte, soyalı piliç, sigara böreği, çerez-meyve, limitsiz yerli-yabancı içki. Telefon numaraları 0212 274 20 45 ve 0212 281 63 73. Evet, bugünlük de bu kadar. Cumartesi günü çok özel bir röportajda buluşmak üzere. Niye mi Yeni yılın ilk hafta sonu tatili olan cumartesi ve pazar, tüm günlük gazetelerde, televizyonlarda hep yeni yıl haberleri olacak. Ben değişik bir konuyla karşınıza çıkayım istedim. Hoş kalın ve hep mutlu, sağlıklı yaşayın. 

Altın Öğütler 
Aşk hiçbir felaketten ders almaz. 
Mevlana 


</TEXT>
</DOC>
