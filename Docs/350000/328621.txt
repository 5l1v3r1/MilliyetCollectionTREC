<DOC>
<DOCNO> 328621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/30/son/sonspo30.html </URL>
<DATE> 2005/03/30/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Fenerbahçe'de Nobre antrenmanı tamamlayamadı... 
</HEADLINE>
<TEXT>

     Fenerbahçe Gaziantepspor ile yapacağı lig maçının hazırlıklarını bugün tek antrenmanla sürdürdü. 
     Teknik direktör Christoph Daum yönetiminde Samandıra Tesisleri'nde gerçekleştirilen ve yaklaşık 1 saat 40 dakika süren antrenmana sarı-lacivertliler istasyon çalışmasıyla başladı. 
     İkili mücadeleye yönelik dar alanda 2'şerli ve daha sonra da 4'erli takımlar halinde maçlar yapan futbolcular, çalışmanın diğer bölümünde taktir ağırlıklı maç yaptı. 
     
     NOBRE ÇALIŞMAYI TAMAMLAYAMADI 
     Sol baldırındaki sakatlığı nedeniyle dün öğleden sonraki antrenmana katılamayan Nobre, bugün de çalışmayı tamamlayamadı. 
     Brezilyalı futbolcu, istasyon çalışması sırasında sakatlığı nüksedince antrenmanın diğer bölümlerine katılmadı. 
     Milli takımlarda bulunan oyuncuların yanısıra bugünkü çalışmaya sakatlıkları nedeniyle tedavileri süren Servet ve Semih de katılmadı. 
     Antrenmanın ardından Serhat bir süre daha şut çalışması yaparken, Önder ve Mehmet ile PAF takımdan bazı oyuncular Roland Koch yönetiminde bir süre daha çalışmayı sürdürdü. 
     Fenerbahçe, milli takımlardan dönecek oyuncuların da katılımıyla Gaziantepspor maçının hazırlıklarını yarın akşam yapacağı antrenmanla sürdürecek. 
     
</TEXT>
</DOC>
