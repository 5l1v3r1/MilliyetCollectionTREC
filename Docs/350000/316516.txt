<DOC>
<DOCNO> 316516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/18/son/sontur11.html </URL>
<DATE> 2005/02/18/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
'Çıldırtan' yasak ilişki mesajları cinayetine 21 yıl 6 ay hapis 
</HEADLINE>
<TEXT>

     Ali Koray UZUN TRABZON, DHA 

      TRABZON'da, cep telefonununu incelediği eşi Nuray Oğuz'un, teyzesinin oğlu Emin Değirmenci ile aşk yaşadığını öğrendikten sonra ikisini de öldüren Önder Oğuz, 21 yıl 6 ay hapis cezasına mahkum edildi. Oğuz'a önce ağırlaştırılmış ömür boyu hapis cezası veren mahkeme heyeti, yasak ilişkiyi ağır tahrik' kabul edip cezada indirim yaptı. 
     Olay, Trabzon'da 30 Mayıs 2003 tarihinde meydana geldı. İddialara göre, gıda pazarlamacılığı yapan 32 yaşındaki Önder Oğuz, Numune Hastanesi Psikiyatri Servisi'nde tedavi gören 6 yıllık eşi ve 2 çocuğunun annesi 23 yaşındaki Nuray Oğuz'u ziyarete gitti. Kendisini aldattığından şüphelendiği eşinin cep telefonunu inceleyen Önder Oğuz, yanında çalışan ve eşinin teyzesinin oğlu olan 23 yaşındaki Emin Değirmenci'den gelen aşk içerikli mesajlar gördü. Eşine ait telefondan Emin Değirmenci'ye Seni çok özledim' diye mesaj çeken Önder Oğuz, kısa süre sonra mesaja Ben de seni çok özledim' yanıtı aldı. Bunun üzerine Önder Oğuz'u yine eşinin telefonundan mesaj çekerek Emin Değirmenci'yi hastaneye çağırdı. 
     
     İKİSİNİ DE ÖLDÜRDÜ 
     Kısa bir süre hastaneden ayrılan Önder Oğuz, döndüğünde, 105 nolu odada tedavi gören eşi Nuray Oğuz ve Emin Değirmenci'yi konuşurken gördü. Emin Değirmenci'ye, "Bu mesajlar nedir Sana iş verdim, evimde misafir ettim. Üstelik eşim senin teyzenin kızı. İlişkiye girmeye utanmadınız mı '' diye sordu. Emin Değirmenci'nin, "Ne olmuş yani'' cevabıyla çılgına dönen Önder Oğuz, yanında bulundurduğu ruhsatsız tabancasını çekerek eşi Nuray Oğuz ve Emin Değirmenci'yi kurşun yağmuruna tutarak öldürdü. Olay sırasında, aynı odada tedavi gören 49 yaşındaki Havva Kabil de seken bir kurşunla yaralandı. Önder Oğuz daha sonra polise teslim oldu. 
     
     İŞTE O MESAJLAR 
     Trabzon Ağır Ceza Mahkemesinde iki kişiyi öldürmek' ve silahla adam yaralamak' suçlarından ömür boyu hapis istemiyle yargılanan Önder Oğuz, bugün son kez hakim karşısına çıktı. Nuray Oğuz ile Emin Değirmenci'nin cep telefonlarındaki mesajların listesi mahkeme heyetince incelendi. Emin Değirmenci'nin Nuray Oğuz'a, Seni çok seviyorum. Aşkım, birtanem. Herşey için teşekkürler', Sen benim biricik aşkımsın, canımsın. Sana aşığım birtanem' ve Nasıl hoşuma gitmez. O anı hiç unutamam. İlk kez bir kadına dokunuyordum. İlk kez biriyle sevişiyordum. Beni çıldırttın' şeklinde çok sayıda mesaj gönderdiği, genç kadının da bu mesajları benzer ifadelerle yanıtladığı belirlendi. 
     Cinayetleri namusunu temizlemek için işlediğini anlatan Önder Oğuz, son savunmasında, "İlişkiye girdiklerini öğrenince şuurumu kaybetmiştim. Emin bana, İlişkiye girdiysek ne olmuş yani' deyince tamamen kontrolden çıktım. Adalete güveniyorum'' dedi. Mahkeme heyeti, Önder Oğuz'u önce ağırlaştırılmış ömür boyu hapis cezasına mahkum etti. Önder Oğuz'un, olaydan önce Emin Değirmenci'ye güvenip iş verdiğini, evinde misafir ettiğini ve bu güven ilişkisini sürdürdüğünü, onun da buna rağmen Nuray Oğuz ile cinsel ilişkiye girdiğini dikkate alan mahkeme heyeti, Önder Oğuz'un yetiştiği sosyal ve kültürel çevrenin yapısı ile kişiliğini de gözönünde bulundurarak cinayetleri ağır tahrik altında işlediğine kanaat getirdi. Duruşmalardaki iyi halini de indirim sebebi sayan heyet, Önder Oğuz'u, 21 yıl 6 ay 10 gün hapis cezasına mahkum etti. 
     
</TEXT>
</DOC>
