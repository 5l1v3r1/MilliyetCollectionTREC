<DOC>
<DOCNO> 325907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/22/son/soneko57.html </URL>
<DATE> 2005/03/22/ </DATE>
<TIME> 19.40 </TIME>
<AUTHOR>  </AUTHOR>
<HEADLINE>
AGSD'den, Türk Bayrağı'na saygısızlığa tepki... 
</HEADLINE>
<TEXT>

     Ankara Giyim Sanayicileri Derneği AGSD , Mersin'deki Nevruz gösterileri sırasında bir grubun Türk Bayrağı'nı yakmak istenmesini protesto etti. 
     AGSD'den yapılan yazılı açıklamada, ''Bugün bayrağımızı alçakça ayaklar altına alanlar aynı yerde kendileri olacaklardır'' denildi. 
     ''DEHAP öncülüğünde düzenlenen Nevruz kutlamalarını fırsat bilen bölücü örgüt yandaşları her zaman olduğu gibi yine provokasyonlarına devam ettiler'' denilen açıklamada Çanakkale'de, Kurtuluş Savaşı'nda, Kıbrıs'ta ve Güneydoğu'da şehitlerin bayrak için canlarını seve seve verdikleri hatırlatıldı. 
     Açıklamada, AGSD'nin Ankara Sanayi Odası'nın ASO başlattığı ''Bayrak As'' kampanyasına destek verdiği de ifade edildi. 
     
</TEXT>
</DOC>
