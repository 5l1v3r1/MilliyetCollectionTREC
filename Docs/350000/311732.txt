<DOC>
<DOCNO> 311732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/son/sonspo16.html </URL>
<DATE> 2005/02/02/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Malatyaspor'un hedefi ilk 5'e girmek 
</HEADLINE>
<TEXT>

     Malatyaspor Kulübü Basın Sözcüsü Doç.Dr.Ramazan Özdemir, ligi ilk 5 takım arasında tamamlamak istediklerini söyledi. 
     Ramazan Özdemir, kulüp binasında düzenlediği basın toplantısında, 5 Şubat Cumartesi günü sahalarında yapacakları Büyükşehir Belediyesi Ankaraspor maçı hazırlıklarını günde çift idman yaparak sürdürdüklerini bildirdi. 
     Geçen hafta deplasmanda yaptıkları maçta çok iyi mücadele etmelerine karşın Beşiktaş'a yenildiklerini ifade eden Özdemir, şöyle konuştu 
     ''Büyükşehir Belediyesi Ankaraspor'u sezonun ilk yarısında deplasmanda yenmiştik. Ancak o skor, bu hafta yapacağımız maça bir ölçü oluşturmaz. Rakibimiz de güçlü bir takım. O nedenle zor bir maç olacak. Sezonun ilk yarısında iç sahada kötkü sonuçlar aldık. Bunu yeniden yaşamamak için ilk maçı kazanmayı çok arzuluyoruz. 
     Ligin en iyi takımları arasında yer almak için mücadele ediyoruz. Yaptığımız transferle eksiklerimizi giderdik. Ligi ilk 5 takım arasında tamamlamak istiyoruz.'' 
     
</TEXT>
</DOC>
