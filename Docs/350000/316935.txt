<DOC>
<DOCNO> 316935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/20/son/sondun33.html </URL>
<DATE> 2005/02/20/ </DATE>
<TIME> 20.59 </TIME>
<AUTHOR>  </AUTHOR>
<HEADLINE>
El Cezire, Zevahiri'nin video kasedini yayınladı... 
</HEADLINE>
<TEXT>

     Merkezi Dubai'de bulunan El Cezire televizyonu, El Kaide örgütünün ''iki numaralı adamı'' Eymen El Zevahiri'nin konuşmasını içeren bir video kaset yayınladı. 
     Kasetteki görüntülerde yerde oturarak konuşma yaptığı görülen Zevahiri, Batı'nın güvenliğinin, ''İslam'a saygı göstermelerine ve Müslümanlara karşı saldırılara son vermelerine'' bağlı olduğunu söyledi. 
     El Kaide'nin saldırılarının durdurulamayacağını belirten Zevahiri, ''yeni haçlı seferinin geçmişte olduğu gibi yenilgiyle son bulacağını'' kaydetti ve ABD'nin Ortadoğu'da reform çağrılarını kınadı. 
     Eymen El Zevahiri, ''Küba'daki Guantanamo üssü, ABD'nin sözde ülkelerimize dayatmaya çalıştığı demokrasi ve reformlar hakkındaki gerçeği gözler önüne seriyor'' dedi ve ''gerçek güvenliğin, İslam ümmetiyle ortaklaşa saygı ve saldırıların durdurulması temelinde sağlanabileceği'' görüşünü savundu. 
     
</TEXT>
</DOC>
