<DOC>
<DOCNO> 330802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/06/son/sonspo26.html </URL>
<DATE> 2005/04/06/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Bütün birimlerini biraraya toplamayı planlayan Federasyon, yer arıyor 
</HEADLINE>
<TEXT>

     Futbol Federasyonu, yeniden yapılanma ve kurumsallaşma projesi çerçevesinde bütün birimlerini biraraya getirmeyi planlıyor. 
     Federasyon Genel Sekreteri Lütfi Arıboğan, A.A muhabirine yaptığı açıklamada, federasyonun bütün birimlerini aynı çatı altında toplamayı düşündüklerini belirterek, ''2 aydır başladığımız yeniden yapılanma ve kurumsallaşma projesinin altında bütün birimleri biraraya toplamayı düşünüyoruz'' dedi. 
     Arıboğan, federasyonun bütün birimlerinin İstanbul'a taşınacağının altını çizerek, Olimpiyat Stadı ve Zincirlikuyu'da bir vakıf binası üzerinde durduklarını, ancak kesinleşmiş bir şeyin söz konusu olmadığını sözlerine ekledi. 
     
</TEXT>
</DOC>
