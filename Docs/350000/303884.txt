<DOC>
<DOCNO> 303884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/06/siyaset/asiy.html </URL>
<DATE> 2005/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
'Pislik temizlenecek hesap sorulacak' 
</HEADLINE>
<TEXT>


Baykal, "Kurultay çağrısının bir genel başkanlık yarışına indirgenmesinden üzüntü duyuyorum" dedi 

ANKARA Mİlliyet 


CHP Genel Başkanı Deniz Baykal, kurultay kararının özünün "pisliğin temizlenmesi" olduğunu belirtti. Baykal, dün yaptığı yazılı açıklamada, genel başkan olarak "pisliğin temizlenmesi, hesap sorulması" için en yetkili organ olan kurultayı olağanüstü toplantıya çağırdığını kaydetti. Baykal şöyle devam etti "CHP bu pisliği temizlemelidir, temizleyecektir. Kurultayımızın öncelikli görevi rüşvetçileri temizlemek olmalıdır, olacaktır. Kurultay çağrısının rüşveti gözlerden gizleyerek bir genel başkanlık yarışına indirgenmesinden üzüntü duyuyorum. Kurultayımız bu ve benzeri rüşvet olaylarını konuşup, tartışıp karara bağlamalıdır. Öncelikli görev budur." 
Baykal'ın açıklaması, "kurultay gündeminde genel başkanlık seçimi olmayacak mı " sorusunu akla getirdi. CHP Genel Başkan Yardımcısı Eşref Erdem, böyle bir şeyin söz konusu olmadığını söyleyerek, "Olağanüstü kurultay seçim gündemli toplanır. Genel başkanlık seçimi de yapılacak" dedi. 
Baykal, olağanüstü kurultaya gitme kararını bildirdiği yazılı açıklamasında da, "Siyasi Partiler Yasası ve CHP tüzüğünün ilgili maddeleri uyarınca genel başkan, Parti Meclisi PM ve Yüksek Disiplin Kurulu YDK seçimlerini gerçekleştirmek üzere ocak içinde kurultayımızı olağanüstü toplantıya çağırma kararını almış bulunuyorum" demişti. 

Baykal hedefte 

İSTANBUL Milliyet 

Baykal ile Sarıgül kavgasında, yazarların genel eğilimi Baykal'ın eleştirisi üzerinde yoğunlaştı. Bazı köşe yazarlarının yorumları şöyle 

Milliyet 
Mehmet. Y. Yılmaz 
"Baykal bu tabloda artık 'yönetemediği' bir partinin genel başkanı olarak görülüyor. Bunun, CHP gibi kendine özgü gelenekleri olan bir siyasi partide kurultay ile sonuçlanması kaçınılmazdı. Ve Baykal bu kararı vererek muhalif hareketler ortaya çıktığından beri belki de en doğru hareketini yapmış oldu." 
Hasan Cemal 
"...Öbür yanda Baykal O da politikasızlığın çukurunda. Hatta debelendiği söylenebilir. Genel başkanlık koltuğunu koruyabilmenin derdine düşmüş durumda. Gerisi umurunda değil. Ne yazık " 

Hürriyet 
Emin Çölaşan 
Baykal kabahati başkalarında aramasın. Kabahat kendilerinde. 
Oktay Ekşi 
"Sarıgül partiden ihraç edilseydi Baykal bu 'rüşvet' olayını aynen bu şekilde açığa çıkartıp partinin olağanüstü kurultayını yine de toplantıya çağıracak mıydı " 

Sabah 
Mehmet Barlas 
"Deniz Baykal'ın geçmişindeki parlak gelecek uğruna, CHP'yi gelecekte iktidara taşıyabilecek kadroları tasfiye etmezler." 
Hıncal Uluç 
"Baykal'ın saldırdıkları, CHP'nin saygın üyeleri.." 

Vatan 
Güngör Mengi 
"Baykal, yenilmeyi hak etmiş olabilir. Ama ceremesini partiye ödetmeye hakkı var mı " 

Dünden Bugüne Tercüman 
Nazlı Ilıcak 
"Mustafa Sarıgül, Baykal sayesinde potansiyel lider haline geldi. " 

Radikal 
Hakkı Devrim 
"Parti başkanı olarak Deniz Baykal'ın başarısızlığı yeni bir şey değil." 

Cumhuriyet 
Orhan Birgit 
"... Ne diyorsunuz Deniz'e düşen Sarıgül'e mi sarılmalıdır " 


</TEXT>
</DOC>
