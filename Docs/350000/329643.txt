<DOC>
<DOCNO> 329643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/02/son/sondun36.html </URL>
<DATE> 2005/04/02/ </DATE>
<TIME> 20.27 </TIME>
<AUTHOR>  </AUTHOR>
<HEADLINE>
Papa şuurunu giderek kaybediyor... 
</HEADLINE>
<TEXT>

     Roma Katolik Kilisesi'nin ruhani lideri Papa İkinci Jean Paul'ün bilincini hızla yitirmekte olduğu öğrenildi. 
     Doktorlar, ''Papa'nın şuurunu giderek kaybettiğini, bilincini yitirme konusunda geri dönüşü olmayan bir sürece girdiğini'' ifade ediyor. 
     Vatikan'ın öğle saatlerinde yaptığı ilk resmi açıklamada Papa'nın bu sabahtan itibaren zaman zaman şuurunu yitirmeye başladığı belirtilmişti. 
     Vatikan'ın konuya ilişkin yapması beklenen ikinci açıklama da ise gecikme yaşanmaya devam ediyor. Uzun bir gecikme sonrasında Vatikan Basın Merkezi, ''Bu konuda yazılı bir açıklama yapılacak'' demişti. 
     Ancak bunun üzerinden de yaklaşık kırk dakikalık bir zaman geçmesine karşın henüz açıklama yapılmadı. 
     
</TEXT>
</DOC>
