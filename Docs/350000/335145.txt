<DOC>
<DOCNO> 335145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/20/son/soneko26.html </URL>
<DATE> 2005/04/20/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Bonus Card, 5 yılda 4.2 milyon kullanıcıya ulaştı... 
</HEADLINE>
<TEXT>

     Bonus Card'ın, kredi kartı pazarına girdiği 2000 yılından bu yana 4.2 milyon kullanıcıya ulaştığı bildirildi. 
     Garanti Bankası'ndan yapılan açıklamada, 5 yaşını dolduran Bonus Card'ın, müşterilerine bugüne kadar toplam 205 milyon YTL bonus kazandırdığı, kart sahiplerinin de bunun 155 milyon YTL'sini harcadıkları bildirildi. 
     Açıklamada, Bonus Card'ın 2000 yılında 180 olan üye işyeri sayısını, 5 yılda 75 bine çıkardığı kaydedildi. 
     Garanti Ödeme Sistemleri Genel Müdürü Mehmet Sezgin de, Bonus Card'ın 5 yıl içerisinde geldiği nokta ve pazarında başlattığı yeniliklerin, sadece Türkiye'de değil, yurt dışında da büyük ilgi gördüğünü belirtti. 
     Hedeflerinin ödeme sistemlerinin nakitin yerini alması olduğunu vurgulayan Sezgin, bunun hem Türkiye'nin kayıtlı ekonomisinin büyümesine, hem de tüketici ve işyerlerine daha fazla değer katmaya yardımcı olacağını kaydetti. 
     Sezgin, ''sadece kredi kartlarında değil, tüm ödeme sistemlerinde pazarın büyüyeceği çok alan var. Biz de Bonus Card'ın yenilikçi yaklaşımını sürdürerek, her zamanki gibi tüketicilere ve üye işyerlerine sunduğumuz faydaları artırarak devam ettireceğiz. 2005 yılı için hedefimiz, pazarda yine en çok tercih edilen marka olmak'' dedi. 
     
</TEXT>
</DOC>
