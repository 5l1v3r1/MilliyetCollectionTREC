<DOC>
<DOCNO> 330043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/04/son/sondun03.html </URL>
<DATE> 2005/04/04/ </DATE>
<TIME> 08.50 </TIME>
<AUTHOR>  </AUTHOR>
<HEADLINE>
İsrailli devlet adamlarının mezarlarına saldırı... 
</HEADLINE>
<TEXT>

     İsrail'de kimliği belirsiz kişiler, 1995'te suikaste kurban giden İzak Rabin'in yanı sıra siyasi siyonizmin kurucusu Theodor Herzl ve 1948'de İsrail devletini ilan eden David Ben Gurion'un mezarlarını da tahrip ettiler. 
     Saldırganlar, İzak Rabin ve eşinin Kudüs'ün Herzl Tepesi üzerindeki asri mezarlıkta bulunan ebedi istirahatgahına siyah boyayla ''Katil köpek'' yazdılar. 
     Aynı mezarlıktaki bir düzine kadar İsrail askerinin mezarlığına da ''Hitler, beyin'' yazan saldırganlar, Theodor Herzl ile David Ben Gurion'un Necef çölündeki Sde Boker çiftliğinde bulunan mezarlarına da ''Hitler'' yazdılar. 
     İsrail Devlet Başkanı Moşe Katsav ile Başbakan Ariel Şaron, mezar saldırılarını şiddetle kınadıklarını açıklarlarken, 24 saat çalışan polis kameraları sayesinde Rabin ve eşinin mezarlarını tahrip eden kişilerin tespit edilebileceği belirtildi. 
     
</TEXT>
</DOC>
