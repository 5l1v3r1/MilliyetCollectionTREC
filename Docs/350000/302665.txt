<DOC>
<DOCNO> 302665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/18/son/sonyas01.html </URL>
<DATE> 2005/12/18/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Bir yastıkta kocamak mı Asla 
</HEADLINE>
<TEXT>

     BBC TÜRKÇE 

      İngiliz Ulusal İstatistik Bürosu'nun yayımladığı rapora göre, ülkede bir milyon kişi aktif cinsel yaşamları olan partnerleriyle aynı evde yaşamıyor. 
     BBC muhabiri Stephen Evans'ın haberine göre, "Günümüz İngilteresi'nde Yaşam Düzeni" adlı raporda, aile yaşamı açısından yeni bir olgunun oluştuğu ve resmi deyişle "ayrı evlerde beraberlik" olarak sınıflandırıldığı belirtiliyor. 
     Verilere göre, bir milyon İngiliz çift, aynı çatı altında yaşamıyor- bu her 10 yetişkinden birine denk düşüyor. 
     İnsanların beraber oldukları halde neden ayrı evlerde yaşadıklarının sebebini henüz bulan yok. 
     Ama istatistikçilere bakılırsa bunun ardında yirminci yüzyılın sonunda boşanma vakalarının hızla artması üzerine insanların temkinli olma davranışı geliştirmesi ve bunun yaygınlaşması olabilir. 
     Örneğin boşanmış bir ebeveyn yeni bir partneri olsa bile çocuklarıyla yaşamayı tercih edebiliyor ya da iş koşulları çiftlerden birinin başka bir kente taşınmasını zorunlu kılabiliyor. 
     Bu nedenle ilişki çiftlerin hareketli bir hayatı oluyor. 
     Bazıları evliliklerden vergi karının yetersiz olduğunu göstererek hükümeti eleştiriyor. 
     Hükümetin istatistik bürosu, şimdi ilişkilerde yaklaşımların neden değiştiğini anlamak için yeni çalışmalar yapmaya hazırlanıyor. 
     Bu belki de ekonominin ilişkiler ve sosyal ilişkiler üzerindeki etkisi de olabilir. 
     Bütün bunlara ek bir gelişme daha var 
     Yeni bir tüketici araştırması, son beş yıl içinde bir zamanlar her İngilizin evinde olan yemek odası, geleneksel yemek masa ve sandalye satışlarında büyük bir düşüş yaşandığını gösteriyor. 
     Televizyon önünde yemek yeme ve bekar hayatı bu tür ev eşyalarını lüzumsuz kılmış durumda. 
     Anlaşılan aile hayatı geçmişte alıştığımızdan biraz daha farklı. 
     
</TEXT>
</DOC>
