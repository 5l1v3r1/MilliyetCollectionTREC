<DOC>
<DOCNO> 348739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/03/son/sonyas07.html </URL>
<DATE> 2005/06/03/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Ünlü güzeller 'hayır' için soyundu 
</HEADLINE>
<TEXT>

     Aralarında Victoria Beckham'ın da bulunduğu birbirinden güzel ünlüler, 'AIDS Vakfı' yararına sadece topuklu ayakkabılarıyla objektiflerin karşısına geçti. 
     Dünyanın en güzel 44 kadını, seksi ve zarif ayakkabı modelleriyle tanınan Vietnam asıllı ünlü tasarımcı Jimmy Choo için, çırılçıplak kamera karşısına geçti. Aralarında Yasmin Le Bon, Iman, Victoria Beckham, Paris ve Nicky Hilton, Kate Moss ve Elle MacPherson'ın da bulunduğu ünlü isimler, Jimmy Choo'nun "4 inches" adlı kitabı için sadece ayakkabılarıyla poz verdi. İçinde birbirinden güzel fotoğrafların bulunduğu kitabın satışından elde edilecek gelir, Elton John'un kurduğu "AIDS Vakfı"na bağışlanacak. Fakat bu para özellikle, kadın hastaların tedavisi için kullanılacak. 
     
</TEXT>
</DOC>
