<DOC>
<DOCNO> 325609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/21/son/sonspo12.html </URL>
<DATE> 2005/03/21/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Chelsea geri sayıma başladı, dev derbide gülen taraf Liverpool 
</HEADLINE>
<TEXT>

     Bu sezon İngiltere ve Avrupa'nın en flaş ekibi Chelsea, açık ara önde götürdüğü Premier Lig'de 30. haftayı da kayıpsız geçti ve ligin bitimine 8 haftaya en yakın rakibinin 11 puan önünde girdi. 
     Stamford Bridge'te Crystal Palace'ı ağırlayan Mourinho'nun öğrencileri, Lampard'la öne geçti ancak ilk yarı bitmeden Crystal'ın golüne engel olamadı. Mavi-beyazlılar ikinci yarıda Joe Cole ve Kezman 2 ile farka gitti. 77 puana ulaşan Chelsea, 66 puanlı en yakın takipçisi Manchester United'ın 11 puan önünde bulunuyor. 
     
     GERRARD GEMİSİNİ KURTARDI 

     İngiltere ve dünyanın en büyük derbilerinden Liverpool-Everton randevusu yine çok heyecanlıydı. Liverpool, ezeli rakibini ilk yarıda bulduğu gollerle devirdi 2-1. 
     Steven Gerard 27'de kırmızı-beyazlıları öne geçirirken, İspanyol Luis Garcia 32'de durumu 2-0 yaptı. Liverpool'un Çek forveti 77'de kırmızı kart görüp takımını 10 kişi bıraktı. Ve Everton Tim Cahill'le 82'de tek golünü buldu... 
     
     BIRMINGHAM DERBİSİ 'MAVİLER'İN 

     Birmingham derbisinde ise Birmingham, Aston Villa’yı 2-0 yendi. Birmingham’ı galibiyete taşıyan goller Heskey ve Gray’den geldi. Aston Villa’da oldukça formsuz olduğu gözlenen kaleci Sorensen yediği hatalı gollerle mağlubiyeti hazırladı. 
     Premier Lig'de toplu sonuçlar şöyle 
     

Blackburn Rovers 0 1 Arsenal Charlton Athletic 1 4 West Bromwich Albien Manchester United 1 0 Fulham Portsmouth 1 1 Newcastle United Tottenham 2 1 Manchester City Bolton Wanderers 1 0 Norwich City Middlesbrough 1 3 Southampton      
</TEXT>
</DOC>
