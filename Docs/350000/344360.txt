<DOC>
<DOCNO> 344360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/20/son/sontur16.html </URL>
<DATE> 2005/05/20/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Başına keserle vurularak öldürüldü 
</HEADLINE>
<TEXT>

     Aksaray’ın Aratol Beldesi’nde, keserle başına vurularak öldürülen bir erkeğe ait ceset bulundu. 
     Edinilen bilgiye göre, Aratol Beldesi çıkışında ayçiçeği tarlasında çapa yapan işçilerin yanına gelen Esrafil Gemici 40 , babasıyla tarlada çalışırken saldırıya uğradıklarını söyleyerek yardım istedi. 
     İşçilerin ihbarı üzerine olay yerine gelerek inceleme yapan jandarma ekipleri, tarlada Kuddusi Gemici’ye 65 ait cesedi buldu. 
     Aksaray Devlet Hastanesi Morgu’na götürülen Gemicinin incelenen cesedinde, baş ve gövdede 25 derin yara ve ezik tespit edildi. 
     Gemici’nin başına keser veya çapa benzeri bir aletle vurulduğu, vücudundaki yaraların ise sivri bir delici cisimle açıldığı belirlendi. 
     Yapılan incelemede Kuddusi Gemici’nin, kendisini darp eden kişi ya da kişilerle bir süre mücadele ettiği anlaşıldı. 
     Üzerinde darp izi bulunmayan ve akli dengesinin yerinde olmadığı bildirilen Esrafil Gemici ise gözaltına alındı. 
     Esrafil Gemici, ifadesinde, babası ile tarlada çalışırken beyaz bir otomobilin geldiğini, araçtan inen iki kişinin babasını darp ederek öldürdüğünü söylediği öğrenildi. 
     Olayla ilgili soruşturmanın sürdürüldüğü bildirildi. 
     
</TEXT>
</DOC>
