<DOC>
<DOCNO> 337268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/yasam/yas08.html </URL>
<DATE> 2005/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Fotoğrafa bakıp teşhis koyuyor 
</HEADLINE>
<TEXT>


DIŞ HABERLER SERVİSİ 

Gözleriyle insanların vücudundaki rahatsızlıkları belirleyebilen Rus Natalia Demkina'nın yeni bir yeteneği daha ortaya çıktı. Japonya'daki Tokyo Üniversitesi'nde çalışan bilim adamlarının incelediği 17 yaşındaki genç kız, insanların fotoğraflarına bakarak da hastalıklarını belirleyebiliyor. 

Lakabı 'Röntgen Kız' 
Araştırma grubunun yöneticisi Prof. Yoshio Machi, genç kızın, pasaportların üzerindeki küçük fotoğraflardan bile kişilerin rahatsızlıklarını bulabildiğini kaydetti. Machi, Demkina'nın yeteneğinin sanılanın aksine gözlerinde olmadığını, genç kızın açıklayamadıkları bir güce sahip olduğunu söyledi. Daha önce İngiliz ve ABD'li bilim adamlarının incelediği Demkina'nın, baktığı 7 kişiden en az 4'ünün hastalığını doğru bildiği belirtilmişti. Basın, Demkina'ya bu yeteneğinden dolayı 'Röntgen Kız' lakabı takmıştı. 



</TEXT>
</DOC>
