<DOC>
<DOCNO> 306911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/16/yazar/guclu.html </URL>
<DATE> 2005/01/16/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
YÖK oyunu seviyor 
</HEADLINE>
<TEXT>


İstanbul Üniversitesi'nde sular bir türlü durulmuyor. Alemdaroğlu'nun görevden alınmasıyla başlayan azil süreci, YÖK'ün son oldubittisiyle yeni bir boyut kazandı. 
Seçimlerde üçüncü sırada yer alan Nur Serter'in liste dışı bırakılıp beşinci sıradaki Yavuz Alangoya'nın Çankaya'ya gönderileceği, günler öncesinden belliydi. Hatta en yakın rakibine iki tur atan Mesut Parlak'ın bile liste dışı bırakılacağı konuşuluyordu. Demek ki bu zor görev, Cumhurbaşkanı Sezer'e havale edildi. 
Eğer iddia edildiği gibi 743 oy alan Mesut Parlak değil de 263 oy alan Yavuz Alangoya rektörlük koltuğuna oturursa, İstanbul Üniversitesi Saddam sonrası Irak'a döner. Ne otorite kalır ne de birlik beraberlik. 
Yavuz Alangoya, normal koşullarda yaş haddi nedeniyle önümüzdeki ay emekliye ayrılacaktı. Tüm planlarını ona göre yapmıştı. Ne kendisinin ne de YÖK'ün böyle bir beklentisi vardı. İşleri karıştıran Tankut Centel oldu. Pasifin de ötesinde silik bir profil sergileyince, seçime bile giremedi. İkinci kez hukukçu bir aday aranınca da Alangoya keşfedildi. Oysa Alangoya hep oradaydı. Dahası YÖK Başkanı Teziç'in 45 yıllık sıra arkadaşıydı... 
Alangoya, Alemdaroğlu görevden alındıktan sonra rektörlüğe atansaydı, 6 aylık vekillik sürecinde kendisini fazlası ile tanıtma olanağı bulurdu. Bu da seçimde kendisine müthiş avantaj sağlardı. Ama YÖK hemen her konuda olduğu gibi bu konuda da taktik hatası yaptı. 
Cumhurbaşkanı Sezer, başka üniversitelerde olduğu gibi İstanbul Üniversitesi'nde de en yüksek oyu alan adayı eleyerek, en az alanlardan birisini rektörlüğe atar mı Atarsa ne olur En iyisi beklemek. Çünkü bu konularda şaşırtmayı seviyor... 

15 yeni üniversite Yeni üniversite açacağız diyenler kervanına, sonunda Başbakan Erdoğan da katıldı. Yakında TBMM'den bu konuda kanun çıkacakmış. YÖK Yasası'nı nasıl değiştirdiler Bunu da bir çırpıda hallederler. 
Erdoğan'ın yükseköğrenim konusundaki danışmanları kim, çok merak ediyorum. Bu konularda ayaküstü konuşulmaması gerektiğini kendisine hatırlatmaları gerekir. 
Yasa çıkarmakla üniversite açılıyor olsaydı, bina, araç gereç ve öğretim kadrosu yokluğu nedeniyle öğrenime başlayamayan yüzlerce enstitü, fakülte ve yüksekokul, şimdiye kadar açılmış olurdu. 
Mevcut üniversitelerin çok büyük sıkıntıları varken, yasal süreçleri tamamlandığı halde eksikler nedeniyle öğretime başlayamayan yüzlerce yükseköğretim kurumu sırada beklerken, yeni üniversiteler açmak, siyasi rant sağlamanın ötesinde hiçbir işe yaramaz. 
YÖK Kanunu ve ÖSS'ye yönelik düzenlemeleri bir başka bahara erteleyen hükümetin, af yasası ve yeni üniversitelerle kamuoyunun tepkisini azaltmaya yönelik bu operasyonu ters teper. YÖK'le bu konuda anlaşmış olması da bir şey ifade etmez. YÖK, üniversiteleri temsil kabiliyetini çoktan yitirdi. Hükümetin yükseköğrenime yönelik olarak bundan sonra atacağı adımlarda YÖK'ten çok Üniversitelerarası Kurul'u dikkate alması, en azından yeni hayal kırıklıklarının önünü keser. 
Rektörlük seçimleri, yeni üniversitelerin açılması ve hantal yapıdakilerin ikiye üçe bölünmesine yönelik tartışmalar, köklü bir üniversite reformunun ne kadar gerekli olduğunu bir kez daha ortaya koydu. Umarız, ideolojik saplantıların, siyasi rantın, anayasal dikdatörlüklerin gölgesinde kalmayan bir hazırlık süreci en kısa sürede başlar. 
Özetin özeti Üniversitesi sancılı bir ülkenin, çağdaş dünyayı yakalaması, zorun da ötesinde imk nsız .. 



</TEXT>
</DOC>
