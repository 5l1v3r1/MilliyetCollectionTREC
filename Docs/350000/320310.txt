<DOC>
<DOCNO> 320310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/son/sondun47.html </URL>
<DATE> 2005/03/03/ </DATE>
<TIME> 22.40 </TIME>
<AUTHOR>  </AUTHOR>
<HEADLINE>
Bush Bin Ladin'e meydan okudu 
</HEADLINE>
<TEXT>

     ABD Başkanı George Bush, El Kaide terör örgütü lideri Usame bin Ladin'in ABD toprağında yeni bir saldırı olasılığının durdurulmasının bugünün ''en büyük meydan okuması'' olduğunu söyledi. 
     Yeni İç Güvenlik Bakanı Michael Chertoff'un yemin töreninde konuşan Bush, bin Ladin'in Irak'taki müttefiki Ebu Musab Zerkavi'den ABD'de saldırı düzenlemesini istediği haberlerini doğruladı. 
     Bush, ''Yakın dönemde, Usame bin Ladin'in terörist Zerkavi'den ABD'de, burada da olmak üzere Irak dışında saldırılar düzenlemesi için bir grup oluşturmasını istediğini öğrendik'' dedi. 
     Bin Ladin'in mesajının El Kaide'nin hala Amerikan topraklarında saldırı düzenlemeyi umut ettiğine yönelik etkili bir hatırlatma olduğunu ifade eden Bush, ''Onu durdurmak, günümüzün en büyük meydan okumasıdır'' diye konuştu. 
     Bush, Zerkavi hakkında da, Irak'taki koalisyon güçleri ile Irak askerlerinin kendisini yakalayacaklarını bilmesi gerektiğini, Zerkavi'yi adalet karşısına çıkarmak ve şebekesini ortadan kaldırmak için gece gündüz çalıştıklarını söyledi. 
     
</TEXT>
</DOC>
