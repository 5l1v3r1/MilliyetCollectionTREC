<DOC>
<DOCNO> 327313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/26/son/sondun29.html </URL>
<DATE> 2005/03/26/ </DATE>
<TIME> 18.35 </TIME>
<AUTHOR>  </AUTHOR>
<HEADLINE>
İKÖ'den Kırgızistan açıklaması... 
</HEADLINE>
<TEXT>

     İslam Konferansı Örgütü İKÖ Genel Sekreteri Ekmeleddin İhsanoğlu, Kırgızistan'da iktidarın devrilmesine ilişkin açıklama yaptı ve durumun hassasiyetle ele alınması gerektiğini bildirdi. 
     Kırgız Cumhuriyeti'nde meydana gelen son gelişmelerden duyulan kaygıya ilişkin değerlendirmede bulunan İKÖ Genel Sekreteri İhsanoğlu, şu hususları belirtti 
     ''İslam dünyasının istikrarlı ve barışçı kalkınma ve refaha hızla ulaşma yönündeki büyük beklentileri göz önüne alındığında, Kırgızistan'daki zorlukların meşruiyet ve hukukun gerekleri çerçevesi içinde, şiddete başvurulmadan, diyalogla ve demokratik yollardan çözüme kavuşturulmasının ve bağımsızlıktan bu yana sağlanan önemli gelişmenin sürdürülerek daha da ileriye götürülebilmesini teminen, kamu düzeninin değerli İKÖ üyesi Kırgızistan'da üstün gelmesinin İKÖ Genel Sekreterliği'nin samimi ümididir.'' 
     
</TEXT>
</DOC>
