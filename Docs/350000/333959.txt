<DOC>
<DOCNO> 333959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/16/son/sondun18.html </URL>
<DATE> 2005/04/16/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
"Rusya casusluk suçlamaları yüzünden Almanya'dan bir diplomatını çekti" 
</HEADLINE>
<TEXT>

     Rusya'nın, casusluk suçlamalarından dolayı Hamburg Başkonsolosluğu'nda görevli Konsolos Alexander Kuzmin'i geri çektiği bildirildi. 
     Alman Der Spiegel dergisinin haberine göre, Alman Silahlı Kuvvetleri'nin bir görevlisiyle gizli görüşmeler yürüten Kuzmin, Alman silah ve modern iletişim sistemlerine ait bazı gizli belgeler karşılığında 10 bin avro ödedi. 
     Alman Silahlı Kuvvetleri'nde görev yapan kişinin, Kuzmin ile ilk buluşmasından sonra durumu Alman istihbarat birimlerine haber verdiği, başlatılan operasyona Amerikan Merkezi Haberalma Teşkilatı'nın CIA da katıldığı belirtildi. 
     Federal Anayasayı Koruma Dairesi Başkanı Heinz Fromm'un Aralık 2004'te Moskova'ya giderek, durumu Devlet Başkanı Vladimir Putin'e bildirdiği, Rusya'nın diplomatik bir krizi önlemek için Kuzmin'i geri çağırdığı ifade edildi. 
     
</TEXT>
</DOC>
