<DOC>
<DOCNO> 312136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/03/son/sontur31.html </URL>
<DATE> 2005/02/03/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Fly Air'den kış indirimi... 
</HEADLINE>
<TEXT>

     Fly Air, erken rezervasyon yaptıranlar için geçerli olan indirimli bilet fiyatını, 7 Şubat-31 Mart 2005 tarihleri arasında bütün rezervasyonlar için uygulayacak. 
     Fly Air'den yapılan yazılı açıklamada, iç hat uçuşlarında erken rezervasyon yaptıranlar için bilet ücretinin 69.5 YTL'den başladığı hatırlatıldı. 
     Açıklamada, bu ücretin, 7 Şubat-31 Mart 2005 tarihleri arasında bütün rezervasyonlar için uygulanacağı bildirildi. 
     Buna göre, İstanbul-Trabzon ve Trabzon-Ankara uçuşlarında bilet fiyatlarının tek yön 69 YTL, gidiş-dönüş 130 YTL olacak. 
     Açıklamada ayrıca, şirketin, 13 Aralık 2004'de İstanbul-Hartum Sudan arasında direkt uçuşlara başladığı belirtilerek, aktarmalı 17 saat süren bu mesafenin 3.5 saate indiği ifade edildi. 
     Her pazartesi gerçekleştirilen İstanbul-Hartum uçuşlarının bilet fiyatlarının vergiler dahil tek yön 270 ABD Doları, gidiş-dönüş 435 ABD Doları olduğu belirtildi. 
     
</TEXT>
</DOC>
