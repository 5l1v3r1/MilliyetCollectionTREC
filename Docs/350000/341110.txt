<DOC>
<DOCNO> 341110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/10/spor/ydilmen.html </URL>
<DATE> 2005/05/10/ </DATE>
<TIME>  </TIME>
<AUTHOR> Rıdvan DİLMEN  </AUTHOR>
<HEADLINE>
Sürpriz Udinese 
</HEADLINE>
<TEXT>



İngiltere Premier Ligi'nde şampiyonluğunu ilan eden Chelsea, Manchester United deplasmanında yenilmez. Bence beraberlik daha ağır basıyor. Arsenal, Şampiyonlar Ligi biletini kovalayan Everton'ı konuk edecek. Ev sahibi son haftalardaki başarılı performansını bu maça da taşıyarak galibiyete ulaşacaktır. 
Belçika Kupası'nda Lierse önünde ilk maçta 1-0'lık üstünlük elde eden Club Brugge rövanşta da rakibine üstünlük sağlayarak final vizesini kapacaktır. 
İtalya Kupası'nda Roma - Udinese maçına dikkat diyorum. Ev sahibi favori gözükse de, Udinese'nin sürpriz yapacağına inanıyorum. Roma büyük bir düşüş içinde. Konuk ekip bunu değerlendirebilir. 
Fransa Kupası'nda ise Monaco sahasında Sedan engelini kolay geçecektir. Banko 1. 
İspanya Kupası'nda Atletico Madrid - Osasuna buluşmasında ilk ihtimal beraberlik diyorum. İki takımın güçleri eşit. Zor bir karşılaşma olacak. 
Avusturya Ligi'nde Avusturya Vienna sahasında Pashing'i konuk edecek. Ev sahibi saha ve seyirci avantajıyla galibiyete daha yakın. 
Rapid Wien de deplasmanda Admira Wacker'i yenebilecek güçte. Banko 2. 



</TEXT>
</DOC>
