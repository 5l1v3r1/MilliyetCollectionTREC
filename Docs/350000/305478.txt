<DOC>
<DOCNO> 305478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/11/son/sonspo01.html </URL>
<DATE> 2005/01/11/ </DATE>
<TIME> 02.05 </TIME>
<AUTHOR>  </AUTHOR>
<HEADLINE>
FISU genel kurul toplantısı... 
</HEADLINE>
<TEXT>

     Devlet Bakanı ve Başbakan Yardımcısı Mehmet Ali Şahin, ''Kış sporlarında, Türkiye'yi ve Erzurum'u dünya gündemine taşıdığımıza inanıyorum'' dedi. 
     Avusturya'nın Innsbruck kentinde yapılan ve 2009 Üniversiteler Kış Oyunları'nın ev sahibinin belirlendiği Uluslararası Üniversite Oyunları Federasyonu FISU toplantısını değerlendiren Bakan Şahin, ''Kısa bir çalışma ile FISU'nun önüne çıktık. Erzurum'u 2009 Üniversiteler Kış Oyunları için çok iyi hazırlamıştık. Ancak organizasyonu alamadık. Mücadelemiz devam edecek. Çok kısa zamanda Erzurum'un kış sporlarının merkezi olacağına ve uluslararası müsabakalara ev sahipliği yapacağına inanıyorum'' diye konuştu. 
     Şahin, şöyle devam etti 
     ''FISU'nun çok demokratik olmayan bir yöntemle bu kararı aldığını, Genel Sekreter Compana'ya ilettim. Bunun bir eksiklik olduğunu ve FISU mevzuatında bir engel varsa bunun değiştirilmesi gerektiğini söyledim. Kendileri içinde demokratik bir yapı oluşmamış, oylama şeffaf ve demokratik değil. Yöntemin değiştirilmesi konusunu kendilerine ilettim.'' 
     
</TEXT>
</DOC>
