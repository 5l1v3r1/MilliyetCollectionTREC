<DOC>
<DOCNO> 333801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/15/son/sontur50.html </URL>
<DATE> 2005/04/15/ </DATE>
<TIME> 18.41 </TIME>
<AUTHOR>  </AUTHOR>
<HEADLINE>
Otomobil, otobüs durağına girdi 1 ölü, 2 yaralı 
</HEADLINE>
<TEXT>

     Bursa'nın merkez Nilüfer İlçesi'nde bir otomobilin vatandaşların beklediği belediye otobüs durağına girmesi sonucu meydana gelen kazada, 1 kişi öldü, 2 kişi yaralandı. 
     Alınan bilgiye göre, sürücüsü henüz belirlenemeyen 16 RJ 522 plakalı otomobil, Beşevler Caddesi'ndeki Karafatma Heykeli'nin bulunduğu kavşakta dönüş yaptıktan sonra, belediye otobüs durağına girdi. 
     Durakta bekleyen Neriman 69 ve gelini Nurdan Özalp 44 ile Uludağ Üniversitesi İşletme Bölümü öğrencisi Selma Saltekin'e çarparak yaralanmalarına neden olan otomobil, durağa da çarptıktan sonra güçlükle durabildi. 
     Kazada, Uludağ Üniversitesi Tıp Fakültesi'ne kaldırılan yaralılardan Neriman Özalp, yapılan müdahalelere rağmen kurtarılamadı. 
     Polis, olaydan sonra otomobili terk ederek olay yerinden kaçtığı bildirilen sürücünün yakalanması için çalışmaların sürdürüldüğünü kaydetti. 
     
</TEXT>
</DOC>
