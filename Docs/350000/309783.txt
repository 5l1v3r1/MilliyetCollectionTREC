<DOC>
<DOCNO> 309783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/27/yasam/yas02.html </URL>
<DATE> 2005/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
2 tren parçaladı 
</HEADLINE>
<TEXT>


ABD'de intihar etmek isteyen kişi, aracını demiryoluna bıraktı. Araca vuran yolcu treni, raydan çıkarak karşı yönden gelen trenle çarpıştı. 10 kişi öldü, 200'den fazla kişi yaralandı 

SEMA EMİROĞLU NEW YORK 

40 ağır yaralı var 
ABD'NİN Los Angeles kentinde intihar girişiminde bulunmak isteyen bir kişinin demiryolu hattına bıraktığı araç, korkunç bir tren kazasına yol açtı. Raylara bırakılmış araca çarparak raydan çıkan tren, ardından başka bir trene çarptı. Yolcu treninde en az 10 kişi öldü, 40'ı ağır 200 kişi de yaralandı. 

Şerif yardımcısı öldü 
GLENDALE kasabasında meydana gelen kazada, güney istikametine giden bir yolcu treni önce demiryolu geçidine park edilmiş araca çarptı, ardından da karşı yönden gelmekte olan bir başka trene yandan çarptıktan sonra, iki tren de raydan çıkarak devrildi. Kazada Los Angeles şerif yardımcısı da öldü. 

Son anda vazgeçti 
ARACI raylara bırakan kişinin, Juan Manuel Alvarez 26 olduğu, ancak son anda intihar etmekten vazgeçerek aracını rayların üzerinde bıraktığı bildirildi. Daha önce de intihar girişiminde bulunduğu belirtilen Alvarez'in, kaza yerinde tutuklandığı ve cinayetle suçlanacağı kaydedildi. 


</TEXT>
</DOC>
