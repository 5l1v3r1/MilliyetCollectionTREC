<DOC>
<DOCNO> 316014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/17/son/sondun07.html </URL>
<DATE> 2005/02/17/ </DATE>
<TIME> 08.25 </TIME>
<AUTHOR>  </AUTHOR>
<HEADLINE>
Amerikalıların düşman listesi... 
</HEADLINE>
<TEXT>

     ABD'de yapılan bir kamuoyu yoklaması, Amerikalıların en tehditkar ülke olarak Kuzey Kore ile Irak'ı gördüklerini ortaya çıkardı. 
     Gallup araştırma kurumunun yaptığı kamuoyu yoklamasına göre, ''ABD'nin en büyük düşmanı kim '' sorusuna cevap veren Amerikalıların yüzde 22'si ''Kuzey Kore'', bir diğer yüzde 22'si ''Irak'' dedi. İran yüzde 14, Çin ise yüzde 10 ile en büyük düşman sıralamasında üçüncü ve dördüncü sırada yer aldılar. 
     ABD'de, 7-10 Şubat tarihleri arasında, 1008 kişinin katılımıyla yapılan anket ayrıca, Amerikalıların, Fransa ve Almanya ile ilişkilerin, Irak'ın işgalinden bu yana gelişme gösterdiği düşüncesinde olduğunu ortaya koydu. 
     2001'de yapılan ankette, Irak yüzde 38 ile en büyük düşman ülke olarak gösterilmiş, Kuzey Kore'yi en büyük tehdit olarak görenlerin oranı ise sadece yüzde 2 olmuştu. 
     
</TEXT>
</DOC>
