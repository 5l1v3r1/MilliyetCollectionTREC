<DOC>
<DOCNO> 310816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/30/son/sontur09.html </URL>
<DATE> 2005/01/30/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Cinayetin ardındaki sır... 
</HEADLINE>
<TEXT>

     Küçükçekmece'de 4 ay önce 15 yaşındaki gencin bıçakla öldürüldüğü olaya ilişkin bir kadın gözaltına alındı. 
     Asayiş Şube Müdürlüğü Cinayet Büro Amirliği'nden alınan bilgiye göre, 4 ay önce Mustafa Toprak'ın 15 Köyiçi mevkiinde bıçakla öldürülmesine ilişkin aranan Esra K. 25 , Şirinevler'de yakalandı. 
     Polisteki sorgusunda, olay gecesi resmi nikahsız eşi Emrah A. ile tartışınca hava almak için dışarı çıktığını belirten K'nın, yolda yürürken el ve sözle tacizde bulunan Mustafa Toprak'ı, korktuğu için yanına aldığı bıçakla yaraladığını söylediği bildirildi. 
     Esra K'nın ifadesinde, eve dönüp olayı Emrah A'ya anlattığı, A'nın olay yerinde yaralı bulduğu Mustafa Toprak'ın hastaneye götürülürken de öldüğünü söylediği kaydedildi. 
     Emrah A'nın o dönemde polise verdiği ifadede, Mustafa Toprak'ı yolda yaralı olarak bulduğunu söylediği belirtildi. 
     Olaydan sonra bir süre il dışına çıkarak saklanmaya çalışan Esra K'nın, daha fazla kaçmak istemediği için İstanbul'a geri döndüğü vurgulandı. 
     Esra K'nın, cinayet işlediğini öğrenen kiracısı 2 gence, bu sırrı kimseye söylememeleri için oturdukları daireyi vaat ettiği ve onlarla birlikte olduğu da öğrenildi. 
     Polisteki işlemleri tamamlanan Esra K, daha sonra adliyeye sevk edildi. 
     
</TEXT>
</DOC>
