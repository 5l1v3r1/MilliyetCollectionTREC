<DOC>
<DOCNO> 304777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/09/guncel/gun90.html </URL>
<DATE> 2005/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Durduk yere... 

Dünyanın en meşhur ateistlerinden Anthony Flew'in "Galiba Tanrı var" anlamına gelen bir açıklamayla keskin bir u dönüşü yapması, dünyayı şaşırttı. Derken, Serdar Turgut "Ben eskiden ateisttim, şimdi değilim" diye açıklama yaptı. Derken derken, Milli Piyango'nun yılbaşında büyük ikramiye kazananların profilleri ortaya çıktı... 
1 15 trilyonu kazanan 4 kişiden biri, emekli işçi ve cebindeki son parayla bilet almış... 
2 Bir diğeri, işsiz... 
3 Bir diğeri de, orta halli bir emekli... 
4 5 trilyonluk ikramiyenin kazananlarından biri, 9 çocuk babası bir işsiz... 
5 Bir diğeri markette asgari ücretli bir işçi... 
6 3 trilyonun 4 ortağından biri, mevsimlik işçi... 
Bu sene, büyük ikramiyelerin dağılımında, her zamankinden daha "yoğun" bir ilahi adalet ve herkesin ortak dileği olan "bana çıkmazsa fakire çıksın hiç değilse"nin kabulü var sanki. Ve her sene olduğu gibi, "Niye ortaya çıkmıyor bu kazananlar" sorusunun aranan cevabı Bu cevap, "ne kadar akraba, eş, dost varsa adamın başına üşüşecek, ben olsam ben de çıkmazdım " gibi görünse de, aslında öyle değil. Bir televizyon programına, büyük ikramiye kazanan bir-iki kişiyi çağırmak isteyen ve ikramiyenin çıktığını öğrendiği anda insanın ne hissettiğini anlatmasını isteyen yapımcılar çok da uzun sürmeyen bir araştırmadan sonra talihlilerden birine ulaşırlar. Ve "kardeşim deli misiniz siz Koruma altındayım, ne televizyona çıkması .." cevabını alırlar. E bu kadar büyük bir paranın peşine, mafyanın kara-para aklama bölümünden arkadaşların takılması gayet doğal bir süreç... Fanus içinde dönen birtakım topların, insanın hayatına durduk yere ummadığı değişik anlamlar katması enteresan da o anlamların insanın hayatında durduk yere köklü değişiklikler yaptırması pek de hoş olmasa gerek... Al işte, adam koruma altına girmiş durduk yere, var mı hala "bana çıkmadı" diye üzülen durduk yere... 

Canlı şov programlarında meydana gelen enteresan olaylar... 

Sahneye ayaklı mikrofon konması, playback yapıldığı bilinmesine rağmen, şarkıcının mikrofonla çılgınlar gibi şov yapması...Şarkıcının kendi şarkısıyla fütursuzca havaya girmesi ama seyircinin konuyla hiç ilgilenmeden tepkisiz duruşu...Şarkıcının arkasındaki diğer konukların şarkıcıyla hiç ilgilenmemeleri, aralarında konuşmalar gülüşmeleri, şakalaşmaları...Seyircinin sıkılarak muhabbet arasında konuşması, uğultunun yayına yansıması...Seyircinin sakız çiğnediği sırada ekrana verilmesi futbolcuların tükürdüğü anlarda yakın görüntülerinin ekrana verilmesinin muadili... Konuşmak isteyen seyircilerin, mikrofonları ağızları hariç her bir yere sallamaları sonucu, kimsenin sesinin duyulmaması, 2 saatlik bir programda defalarca "mikrofonu ağzınıza yakın tutun" lafının tekrarlanması...Evden telefonla yayına bağlananların bir türlü hatta kalamaması, tam "Alo, buyurun bilmem ne hanım bey" dendiğinde "dıt dıt dıt" sesinin gelmesi, sunucunun olayı bozuntuya vermeme çabaları...Yine evden telefonla yayına bağlananların, yıllardır "televizyonunuzun sesini kısın" denmesine rağmen sesi ısrarla kısmamaları ve bu uyarıyla dakikalar kaybedilmesi... 

Sap Saman 
Gülben Ergen'in programında İslamiyet ve astroloji tartışılıyor 
Telefondaki izleyici Sapına kadar kova burcuyum ... 
Zekeriya Beyaz Efendim bu kovanın sapı da mı varmış, anlayamadım... 
Ayşe Özgün Kovanın değil, beyefendinin sapıymış o .. 

Yuvarlama 
Atv Ana Haberde YTL'nin nasıl yuvarlanacağı üzerine bir haberde 
Muhabir Yuvarlama ile aranız nasıl 
Pazar Esnafı Hanım İyi... 
Muhabir En iyi neyi yuvarlarsınız 
Pazar Esnafı Hanım Köfte, mantı, çiğ köfte, içli köfte... 

</TEXT>
</DOC>
