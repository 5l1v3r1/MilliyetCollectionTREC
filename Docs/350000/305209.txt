<DOC>
<DOCNO> 305209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/10/son/sontur13.html </URL>
<DATE> 2005/01/10/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Karaya oturan feribotun yolcuları özel tekneyle Gelibolu'ya getirildi 
</HEADLINE>
<TEXT>

     Gelibolu önlerinde karaya oturan ''Haznedar'' adlı araba vapurundaki yolcular, özel bir firmaya ait tekne ile Gelibolu'ya getirildi. 
     A.A muhabirinin edindiği bilgiye göre, yaklaşık 300 yolcuyla çok sayıda aracın bulunduğu ''Haznedar'' adlı araba vapuru, Çanakkale Boğazı'nda yaşanan yoğun sis nedeniyle Gelibolu Çamlık mevkiinde karaya oturdu. 
     Olayın ardından Gelibolu'dan bölgeye gönderilen özel bir firmaya ait ''NG'' adlı tekne, çoğunluğu öğrenci olan yolcuları alarak Gelibolu'ya getirdi. 
     Yetkililer, sisin yavaş yavaş etkisini kaybettiğini, araba vapurunun Lapseki'den gönderilen ''Çubukçu'' ve Çanakkale'den gelen ''Söndüren 6'' adlı römorkörler yardımıyla Gelibolu'ya çekileceğini bildirdiler. 
     
</TEXT>
</DOC>
