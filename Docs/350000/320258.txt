<DOC>
<DOCNO> 320258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/yazar/sazak.html </URL>
<DATE> 2005/03/03/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Parti, vizyon, lider 
</HEADLINE>
<TEXT>


Meclis'teki 'ikili' yapının daralttığı siyasi alanı genişletmek, 'merkez sol'da iktidar seçeneği oluşturmak üzere başlayan arayışlarda 'lider odaklı' girişimlerin 'yeni parti' düşüncesinin önüne geçtiğini gösteriyor. 
CHP kurultayının ardından Baykal yönetiminin başlattığı örgüt tasfiyeleri parti içi muhalefetin 'olağan kurultay' hesaplarını olumsuz etkiliyor. "CHP'de Baykal diktasına hukuk ve demokrasi yoluyla son verilmesi imk nsız " görüşü seslendiriliyor. Buna karşın ekim kurultayına kadar -zamanında yapılırsa eğer- sabredilmesi ve demokratik yoldan CHP'deki değişimin beklenmesi, 2007 seçimlerine 'Baykalsız gidilmesi' halinde sosyal demokrasinin iktidara geleceğini düşleyenler de var. 
Muhtemelen Baykal'ın kendisi de 1990'larda 'ulusal sol'a yaslanan Ecevit gibi direndikçe, AKP'ye duyulan tepkiler, ABD karşıtlığı ve AB nedeniyle gözlenen 'milliyetçi yükseliş'in CHP'yi iktidara taşıyacağını umut ediyordur. Ancak son dönemde merkez sağ ve solda yükselen 'muhalefet' özleminin AKP ve CHP kaynaklı 'statüko'ya ve 'lider oligarşisi'ne tepki şeklinde belirdiği dikkate alındığında, çözümü mevcut yapılarda aramak güçleşiyor. Yeni partileşmeler, kaçınılmaz olarak gündeme geliyor. 
Türkiye, 1980 askeri rejiminden sonra 'sağın alternatifin sağ' olduğu iki on yılı geride bırakırken, siyasal İslamcı yükselişi 28 Şubat'ta 'postmodern darbe'yle kesme girişimi Tayyip Erdoğan'ı iktidara taşıdı. 
1950'de Menderes'le başlayan, 1965-69'da Demirel'le, 1983-87'de Özal'la devam eden sağda 'tek parti' iktidarları, 'ikinci seçim'in de rahat kazanıldığını gösteriyor. 
AKP iktidarı, yıpranıyor olsa da, 2007'de 'merkez sağ'ın en güçlü iktidar adayıdır. Dolayısıyla seçenek 'sol'dan çıkacaktır. 
CHP'nin tarihsel hatası, muhalefeti 'milliyetçi' eksene kaydırarak, DYP, MHP ile birlikte muhafazak r oylara talip olmaya çalışması, 'sol'dan uzaklaşmasıdır. Oysa, ABD ve AB politikalarıyla sıkışan AKP'nin duraksaması karşısında CHP'nin özellikle 'Avrupa siyaseti'yle öne çıkması beklenirdi. Şimdi bunu solda doğacak yeni partinin yapması beklenecek. 
Ancak soldaki partileşme girişimlerinin henüz bir Türkiye ve dünya vizyonu koymaktan uzak, fazlasıyla kişisel olduğu gözleniyor. Örneğin Celal Doğan, iyi niyetli, 'sol ideolojiye hapsolmamış, merkeze açık' diye tanımladığı tam olgunlaşmamış, kitlesel olmaktan uzak bir partileşme uğraşında gözüküyor. 
Bu girişim tutar mı 
Türkiye, 'muhalefet boşluğu' olsa bile, yeni bir partiyi ateşleyecek siyasal iklime henüz sahip gözükmüyor. Uygun rüzg r çıkana kadar, fikir, ideoloji, kadro ve vizyon konusunda iyi hazırlanmak gerekiyor. 
50. parti olarak İçişleri Bakanlığı kayıtlarına geçmek, yetmez 



</TEXT>
</DOC>
