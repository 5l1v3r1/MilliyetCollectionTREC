<DOC>
<DOCNO> 341442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/yazar/cemal.html </URL>
<DATE> 2005/05/11/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
9. durak KIRKLARELİ 
</HEADLINE>
<TEXT>
'Trakya AKP'ye siyaseten uzak' 
Kırklarelililer, geleneksel olarak CHP'ye yakın durduklarını, AKP'nin burada birinci parti olamayacağını söylüyorlar. Ancak genel görüş, AKP'nin Türkiye'de seçimleri alacağı yönünde 
Hasan Cemal AKP tabanının nabzını tutuyor - 9 
KIRKLARELİ - FOTOĞRAFLAR Yurttaş Tümer 

Siyaseten pek farkı yok Edirne'den Kırklareli'nin. Oynak mı oynak Bir seçimde abat ettiğini, öbür seçimde sandığa gömüyor. Örneğin Ecevit'e 1999'da yüzde 38 veriyor. 2002'de yüzde 3'le yok ediyor. CHP'yi yüzde 12'den, dört yıl sonra yüzde 33'e yükseltiyor. 
2002'de AKP yurt çapında genel seçimleri kazanırken, Kırklareli'nde ancak dördüncü parti oluyor, Edirne'de beşinci parti . 2004 yerel seçimlerindeyse AKP, CHP'nin arkasından ikinciliğe yükseliyor. 
Oylar genellikle merkez sağla sol arasında gidip geliyor. Aşırılara ya da Erbakan Hoca'ya, Milli Görüş geleneğinden gelenlere fazla yüz vermiyor. 
Bu eğilim değişir mi 
AKP, Kırklareli'ni kazanabilir mi 

'2005 durgun başladı' 
Fevzi Çakmak Caddesi. 
Mobilya, halı, beyaz eşya satan büyücek bir mağazaya giriyorum. Genç patronlardan biri 
"Bu şehir, hatta Trakya siyaseten AKP'ye uzak, mesafeli. 2004 verimli yıldı. 2005 durgun başladı. Taksitli araba satışları bizi kesti. Biz bir KOBİ'yiz. Koltuk, mobilya yapıyoruz. 350 kişi çalışıyor. Bu hükümet KOBİ'lere destek olmadı. SSK primleri yüksekti. Kayıt altına almada da adil değiller. Kayseri merkezde fabrikamız var. İşçilerin tamamı sigortalı. İstanbul'da 150 merkeze dağıtım yapan toptancı merkezimiz var. Kırklareli'nde başladığımız için burası özel bizim için..." 
"Nasıl başladınız " 
"Yedi sekiz arkadaş 1996'da bir araya geldik. Mobilyacı, sağlık teknikeri, öğretmen... Kuruluş sermayemiz 300 bin Alman markıydı. Dokuz yılda 7 milyon dolara çıktı öz sermayemiz. Ciro, 20 trilyon yılda. 5 trilyonluk ihracat yapıyoruz, başta Almanya'yla İsrail..." 

CHP geleneği 
Şöyle devam ediyor 
"Her ay 90 milyar SSK ödüyorum. Böylece 350 insanın hırsız, kapkaççı olmasını ya da ümitsizliğe düşmesini önlüyorum. İşte çözüm bu değil mi Düğüm, işsizlik düğümü böyle çözülmeyecek mi " 
Haklısın diyorum. 
Böyle çözülecek aş ve iş sorunu... 
Her duraktaki klasik sorum 
"Yarın seçim olsa..." 
"Kırklareli'nde bir şey değişeceğini sanmıyorum. Gelenek olarak CHP'ye veriliyor. En çok üçüncü olur Ak Parti. Ama Türkiye'yi alır AKP yine. Bu, memnuniyetten değil çaresizlikten olur." 
"Neden öyle " 
"Alternatifsizlikten..." 
"Siz kime verdiniz " 
"AKP'ye. İdeolojik nedenle değil. Tek parti hükümeti, çoğunluk hükümeti olsun diye... Çok başlı koalisyonlardan çok çekti bu ülke..." 

'Tek parti istikrardır' 
Fevzi Çakmak Caddesi'nde bir başka mağaza, konfeksiyoncu. 
Gelinlik, damatlık satıyor. 
Kırşehir'deki kermes çadırına göre çok pahalı. Orada 50 milyondu, burada 200... İşlerin durgunluğundan yakınıyorlar. İkisi de Sivas'tan göç etmiş buralara. Alevi değil, Sünni olduklarını söylüyorlar. 
Ekliyor 
"CHP'li bir aileden geliyoruz." 
Ama biri, abisinin hatırına Yazıcıoğlu'nun Büyük Birlik Partisi'ne vermiş. Diğeri, "MHP'ye attım" diyor. 
Birinin tutumu ilginç 
"Bugün seçim olsa Ak Parti'ye veririm. En azından artık yarın kriz olma ihtimali yok. Tek parti hükümeti, istikrar demek hiç olmazsa... Aslında ben de CHP'den geliyorum, ama Baykal..." 

'AKP burada kazanamaz' 
MHP'ye oy atan araya giriyor 
"Genel seçimlerde AKP Kırklareli'nde kazanamaz. Ama Anadolu'da güç yıkılır, Türkiye'de alır seçimleri..." 
Üçüncü kişi devreye giriyor 
"Millet aç yahu. Nasıl kazanacakmış AKP .. Ama Tayyip'e vermezse kime verecek İşte mesele burada..." 
ANAP'tan söz açılıyor 
"Erkan Mumcu mu Daha düne kadar AK Parti'nin yayığını yayan o değil miydi Şimdi gittin, AKP kötü mü oldu Her yerde bunu sorarlar adama..." 

'Enflasyon korkusu yok' 
Cumhuriyet Caddesi. 
Büyük bir züccaciye dükk nı. 
1985'ten beri bu işi yapıyor. Babası 1951 yılı Bulgaristan muhaciri. Tayyip Erdoğan hükümetini başarılı buluyor. "Bazen ciro yerinde de saysa, buna da şükür" dedikten sonra anlatıyor 
"Küçük esnaf, ufak mağaza sahiplerinin sıkıntısı bizden farklı. Eskisi gibi zam yok artık. Bu nedenle vadeyi açtık. 10 takside kadar uzattık. Şimdi bizde duracağına müşteride dursun diyoruz. 5 bin taksitli müşterimiz var." Şöyle devam ediyor 
"Ben başarılı buluyorum hükümeti. Enflasyon korkusu yok artık. Eskiden mala, dövize giriyorduk. Enflasyonda olmayan parayı harcıyorduk. Ben sıkıntıya razıyım, yeter ki düzelsin ekonomi... Bu nedenle oyum AKP'ye..." 

'Baykal'dan cacık olmaz' 
Caddenin üstünde taburelere çöküyoruz. 
Biri kendisini taş doktoru olarak tanıtıyor. Kırklareli doğumlu. Ankara ve İstanbul'da okumuş, çalışmış bir jeoloji mühendisi. 
CHP'ye kızıyor. 
"Genel seçimde olmasa da yerel seçimde AKP'yi deneyebilir Kırklareli" diyor. Baykal'dan hoşlanmadığını belli ediyor. 
Servisçilik yapan bir otobüs sahibi. Parasızlıktan, işsizlikten yakınıyor. Ama AKP'ye attığını söylüyor. İşler iyi değil diyor. Yarın seçim olsa ne yapacağını bilemiyor. 
İşçi emeklisi. CHP'li. 15 yıl merkez ilçede çalıştığını söylüyor. Baykal'a öfkeli. "Cacık olmaz ondan" diye veryansın ediyor. AKP'ye de şans vermiyor. 

'Muhalefet yok' 
Emekli, eski ANAP'lı 
"Kırklareli hariç genel seçimi yine AKP alır. Ak Parti'nin karşısında muhalefet yok " 
Muhalefet yok 
Alternatif meselesi... 
Köfteci Küçük Mustafa'ya oturuyoruz. Enfes cızbız köfte, beyaz soğanlı hakiki piyaz, yoğurt, birer kadeh de rakı akşam vakti... 
Karşı masada bir grup. 
Biri kendisini zindancı emeklisi diye tanıtıyor. Biri, emekli işçi. Biri, işinden yeni ayrılmış genç bir tekstil işçisi. Akşam vakti, demleniyorlar. 
Biri alıyor sazı eline 
"Memleket gidiyor. Topraklar gidiyor." 
"Seçim olsa, rahmetli Özal gibi bunlar da gider. Özal için de gitmez demişlerdi. Gün doğmadan neler doğar Bu halk yine dirilir." 

'Türkiye'nin kaderi bu' 
Kışkırtıyorum 
"Dedin ki bu halk yine dirilir. Gün doğmadan neler doğar dedin. İyi güzel Ama bir şey demedin. Rüstem Murtaza fevkaladedir, oyumuz onadır demedin. Burada bir karışıklık var." 
Zindancı emeklisi, yani eski gardiyan gülüyor 
"İşte bu doğru abi." 
İşsiz olan genç de doğru diye tepki veriyor önce, "Türkiye'nin kaderi bu " diye ekliyor. 
Gülmeye başlıyorum. 
Bunun üzerine bir anda ikisi birden masalarından kalkıp yanıma geliyorlar. Birer kart çıkartıp önüme pat pat koyuyorlar. 
CHP üyelik kartları... 
"El mahk m, Baykal'a verilecek." 
"Bir türlü verilmiyor ama.." 
"Doğruları söylediği için halk vermiyor oyunu... Medya destek versin önce..." 
Genç tekstil işçisi sonra kulağıma eğiliyor, Baykal'la ilgili olarak partide güçlük olduğunu teslim ediyor. 
Kırklareli böyle. 

Yarınki durak İZMİR 



</TEXT>
</DOC>
