<DOC>
<DOCNO> 323489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/13/son/sontur26.html </URL>
<DATE> 2005/03/13/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Antalya... 5 yıldızlı otelde yangın paniği... 
</HEADLINE>
<TEXT>

     Antalya'da beş yıldızlı bir otelde çıkan yangın, kısa süreli panik yaşanmasına neden oldu. 
     Antalya Fevzi Çakmak Caddesi'nde bulunan beş yıldızlı Talya Otel'de çıkan yangın, otel müşterilerine, personele ve çevre halkına korkulu anlar yaşattı. İtfaiye ekiplerinin, kısa sürede müdahale ederek söndürdüğü yangının, ana bacadaki kurumların tutuşması sonucu çıktığı belirlendi. 
     Bazı odaların dumanla dolması nedeniyle müşterilerin çoğunluğunu yabancı turistlerin oluşturduğu otel boşaltıldı. Söndürme çalışmaları süresince otelin bulunduğu cadde de trafiğe kapatıldı. 
     Yangın, itfaiyenin otel bacaları içerisinde yaptığı soğutma çalışmaları sonucunda yaklaşık 1 saatte söndürüldü. 
     Yangında, ölen ya da yaralanan olmadı. 
     
</TEXT>
</DOC>
