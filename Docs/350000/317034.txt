<DOC>
<DOCNO> 317034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/20/son/sonyas05.html </URL>
<DATE> 2005/02/20/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Sean Connery'nin eski eşi havaalanını birbirine kattı 
</HEADLINE>
<TEXT>

     Beyazperdede İngiliz ajan James Bond'u canlandıran ünlü aktör Sean Connery'nin eski eşi, Avustralya havaalanında elektrikli dış fırçasıyla güvenliği alarma geçirdi. 
     Connery ile 1962-1973 yılları arasında evli olan Diane Cilento, Avustralya Associated Press ajansına yaptığı açıklamada, Brisbane kentinden Cairns kentine gitmek üzere uçağa bindiğinde terminale geri dönmesinin istendiğini kaydetti. 
     Cliento, uçaktan indirildikten sonra güvenlik görevlilerinin ''korkunç bir sesin'' geldiği çantasını açtırdığını ve sesin elektrikli dış fırçasına ait olduğunun anlaşıldığını belirtti. Hiçbir güvenlik görevlisinin, açıncaya kadar çantasının yanına yaklaşmak istemediğini kaydeden Cliento, ''Galiba bomba ya da başka bir şey var diye düşündüler'' dedi. 
     Diane Cliento, sesin kaynağının diş fırçası olduğunun belirlenmesinin ardından rötarlı kalkan uçağa çantasıyla binmesine izin verildiğini söyledi. 
     
</TEXT>
</DOC>
