<DOC>
<DOCNO> 300815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/25/yasam/yas07.html </URL>
<DATE> 2004/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Mutluluk diyeti 
</HEADLINE>
<TEXT>


Beslenme uzmanı Tea Garland, ruh sağlığını dengeleyecek bir diyet programı hazırladı. İşte psikolojik ve bedensel sorunlar, bunların besinlerle çözümleri 

Nevsal Elevli 

Yorgunluk ve enerji azlığı Daha fazla ekmek, makarna, pilav gibi karbonhidratlı besin almalısınız. Günde en az 8 bardak su için. Kepekli ekmek, kuru yemiş, üzerine kabak veya ayçekirdeği, çamfıstığı konmuş yeşil salata, kırmızı et, koyu yeşil renkli sebzeler, kuru fasulye ve mercimek de eksikliği giderecektir. 
Endişe, stres ve öfke Kafein içeren içeceklerden ve alkolden sakının. Günde birkaç porsiyon sebze ve meyve, iki porsiyon et, balık, tavuk gibi protein değeri yüksek yiyecekler, haftada 5 porsiyon tahıllı besin alın, sütlü mamulleri fazla kaçırmayın, az yağlı peynir ve sütü seçin. 
Depresyon Şeker ve kafein içeren yiyecek ve içeceklerden uzak durun. Vücudunuzda demir, B12 vitamini, folik asitin eksik olup olmadığını öğrenin. Bu eksikleri gidermek için peynir, uskumru, somon, morina gibi yağlı balıkla, yumurta, kuru badem, ceviz, kuru fasulye, patates ve balkabağı yiyin. Az az, kısa ve eşit aralıklarla yiyin. 
Unutkanlık ve zihinsel yorgunluk Anti - oksidan ve omega 3 yağlarını içeren besinlere, koyu renkli sebzelere ağırlık verin. Yağlı balık, ceviz, yaş meyve özellikle böğürtlen, limon, greyfurt, avokado , kuru kayısı, domates yoğurt yiyin. Güne büyük bir tabak meyve ile başlayın. Çiğ besinler tüketin soya, susam ve zeytinyağını diğer yağlara tercih edin. 


</TEXT>
</DOC>
