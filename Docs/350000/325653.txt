<DOC>
<DOCNO> 325653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/21/son/sontur25.html </URL>
<DATE> 2005/03/21/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Alaattin Çakıcı hastaneye kaldırıldı 
</HEADLINE>
<TEXT>

     EDİRNE DHA 

Organize suç örgütü lideri Alaattin Çakıcı, yüksek tansiyon ve şeker rahatsızlığı nedeniyle dün Edirne'deki Trakya Üniversitesi Tıp Fakültesi Hastanesi mahkum servisine yatırıldı. 
     Tekirdağ F Tipi Cezaevi'nde tutuklu bulunan Çakıcı, yönetime rahatsız olduğunu belirterek, bir sağlık kurumuna sevkini istedi. Cezaevi yönetimi, yüksek tansiyon ve şeker hastalığı şikayetleri bulunan Çakıcı'nın durumunu cezaevi doktoruna inceletti. Muayeneden sonra Çakıcı'nın daha ileri tetkik ve tedavi için Edirne'ye sevk edilmesine karar verildi. Bunun üzerine dün sabah saatlerinde hazırlanan özel zırhlı araç, Çakıcı'yı geniş güvenlik önlemleri altında cezaevinden alarak Edirne'deki Tıp Fakültesi Hastanesi'ne götürdü. Hastanenin laboratuvarında kan örnekleri alınan ve tetkikleri yapılan Çakıcı'nın yataklı tedavisine karar verildi. 
     
</TEXT>
</DOC>
