<DOC>
<DOCNO> 334366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/18/yazar/akyol.html </URL>
<DATE> 2005/04/18/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Turgut Özal'ı hatırlamak 
</HEADLINE>
<TEXT>


KANAL 6 televizyonunda Özal'ın iki konuşmasını izliyorum. 1981'de İkinci İzmir İktisat Kongresi'nde ve 1992'de Üçüncü İzmir İktisat Kongresi'nde yaptığı konuşmalar... 
İlk İzmir İktisat Kongresi'ni 1923'te Atatürk toplamıştı. Aradan elli üç yıl geçtikten sonra, ikinci ve üçüncü kongreleri toplayan, Özal'dır. 
1981'deki konuşmasında Özal, Osmanlı'dan başlayarak iktisat tarihimizin bir özetini veriyor, asırlarımıza damgasını vuran temeldeki yapısal darboğazlarımıza dikkat çekiyor Altyapı yokluğu, enerji yokluğu ve ihracat döviz yokluğu... 
1981'de bu üç darboğazı aşmak için başlatılmış olan piyasa ekonomisi ve dışa açılma reformlarının on yıllık sonuçlarını 1992 kongresinde anlatıyor, sıçrayan rakamları veriyor ve bir sembol halinde Atatürk Barajı'nı örnek veriyor 
"Atatürk Barajı'nı 4 yıl 2 ay 15 günde tamamladık, hem de tamamen kendi imk nlarımızla, kendi mühendisliğimizle... Geçmişimizde böyle bir şey yok. Bu, tutulan yolun doğruluğunun bir örneğidir." 

1981 kongresinde Özal konuşma metnini k ğıttan okuyor, dinleyicilerin başında devlet başkanı Org. Kenan Evren var... 
1992'de Özal sivil cumhurbaşkanı olarak konuşuyor ve konuşma metnini k ğıttan değil, 'promptır' dediğimiz aletten okuyor. 
Değişimin çarpıcı bir fotoğrafıdır bu. 
Piyasa ekonomisi ve dışa açılma politikaları sayesinde Türk ekonomisinin kazandığı dinamizmi rakamlarla anlatan Özal, "Türkiye'nin büyük devletler arasında yerini alması, onun bir müktesep hakkıdır" diyor Doğru politikalarla bunun "önümüzdeki on, on beş yılda mümkün olacağını" söylüyor. Ama yeni iktidarın popülizminden endişelidir SSK açıklarının büyük sorun olacağı uyarısında bulunuyor mesela... 
Maalesef, Özal'ın hedefleri değil korkuları gerçekleşecek, Türkiye için altın fırsat değerindeki 1990'lar "kayıp yıllar" olacaktır. 
Halbuki Özal bunu o zaman mümkün görüyordu. 

TÜRKİYE 'büyük devletler' arasına gerçekten girebilir mi Özal'a göre "coğrafi konum"u, "nitelikli nüfus"u ve "Sovyetler'in çökmesiyle ortaya çıkan ufuk" sayesinde Türkiye "on, on beş yılda" bunu başarabilir. Ama doğru politikalarla 
"Kitleler çağı sona ermiştir gelişmenin temelinde bireyin dinamizmi vardır... Halkın teşebbüs gücünün önündeki engellerin kaldırılması, piyasa ekonomisi, ekonomide devletin yüzde 30'a kadar küçültülmesi ve dışa açılma şarttır..." 
Daha o zaman, idar adem-i merkeziyetin ekonomik gelişme için de zaruri olduğunu belirten Özal, 14 yıl önce diyor ki 
"Rekabete kapalı sanayiin gelişmesi mümkün omadığı gibi, rekabete kapalı eğitimin ve sağlığın da gelişmesi mümkün değildir... Okullarımızı devletçi zihniyetle yönetilmekten kurtarmalıyız." 
Dankwart Rustov'a göre, Türk modernleşmesinde üç temel devrim var Atatürk'ün Cumhuriyet'i ilanı, İnönü'nün demokrasiye geçiş kararı, Özal'ın Türkiye'yi piyasa ekonomisine geçirmesi... 
Vefatının 12. yıldönümünde Özal'ı saygı ve rahmetle anıyorum. 
Sayın Cumhurbaşkanımız Sezer'in de Dördüncü İzmir İktisat Kongresi'ni toplamasını, kongrede Türk ekonomisine 2020'ler için yeni hedefler belirlenmesini diliyorum. 



</TEXT>
</DOC>
