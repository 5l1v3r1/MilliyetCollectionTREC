<DOC>
<DOCNO> 339429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/04/spor/ygokce.html </URL>
<DATE> 2005/05/04/ </DATE>
<TIME>  </TIME>
<AUTHOR> Atilla GÖKÇE  </AUTHOR>
<HEADLINE>
Pencereden bakınca 
</HEADLINE>
<TEXT>



Fransa'nın dünyaca ünlü spor gazetesi L'Equipe, Türk Sporu'nu özel bir ekle okuyucularına tanıtmış. Türkiye'nin, AB üyeliğindeki en büyük engellerden biri olan Fransız kamuoyuna, en azından spor yoluyla sesimizi duyurmak, değerlerimizi anlatmak, milyon dolarlar harcasanız da o kadar kolay değildir. L'Equipe yöneticilerine ve bu enformasyonda katkısı olduğuna inandığım sevgili meslektaşım Mine Kırıkkanat'a teşekkür borçluyuz. 
L'Equipe, Süreyya Ayhan'dan Taner Sağır'a, Hamza Yerlikaya'dan Atagün Yalçınkaya'ya sporun onur kürsülerinde bayrak dalgalandıran sporcularımızı hak ettikleri biçimde övüyor. Anelka ile Ribbery'nin, Türkiye ve İstanbul'la ilgili övgü dolu sözlerini yayımlıyor. Hepsi de güzel ve gerçek... 
Sporcularımızın, uluslararası platformlarda ülkeye kattıkları değerler açısından sanatçılarımızı ve bilim adamlarımızı geçtiklerini de söyleyebiliriz belki. 
Bu iyimser bakışlara, L'Equipe'nin sergilediği tabloya hiç itirazım olmaz 
Ancak L'Equipe'in anlattıklarının dışında da gerçeklerimiz var bizim. Bir türlü kabul edemediğimiz ya da görüp kabul ettiğimiz, temizleyemediğimiz çirkinliler, kirlilikler, çelişkiler ve tutarsızlıklarımız da var... 

Canınız sıkılmıyor mu 
Bu ülkenin yetiştirdiği en büyük atletizm değeri Süreyya Ayhan'ın içinde bulunduğu durum, hangimizi mutlu ediyor Tanrı aşkına Doping skandalı yüzümüzü kızartmıyor mu Federasyona ve Devlet'e karşı ciddiyetsizliği, umursamazlığı, başka ülkeler adına koşabileceği tehditleri, eşiyle birlikte her sabah yeni bir kriz yaratma enerjileri sizi sinirlendirmiyor mu 
Halterde doping ve taciz skandalları sizleri tedirgin etmedi mi Taner Sağır ve arkadaşlarının podyumda estirdiği madalya fırtınasına hayranlıkla tanık olurken, yüreğinizin gizli bir yerindeki tedirginlikten nasıl kurtuluyorsunuz 
Dünya Kupası üçüncülüğünden sonra futbolunu her hafta bir yenisi tekrarlanan kaoslardan kurtaramamış bir ülkenin vatandaşları olarak canınız sıkılmıyor mu Her hafta hakeminden futbolcusuna kadar en önemli maçlarda oynanan futboldan çok, yanlış kararların ve davranış bozukluklarının tartışıldığı kaç ülke var dünyada 
Bireysel başarılarla övünüp dururken, neredeyse yarım asırdır olimpiyat oyunlarına - ne erkek ne bayan - tek takım gönderemediğimizi, sporun en sosyalleşmiş alanında - takım sporlarında - h l organize olamadığımızı görmezden gelmiyor muyuz 
En önemli olimpik spor dallarında - atletizm, yüzme , cimnastik - h l birbiriyle rekabet edebilen uluslararası standartlarda sporculara sahip olamamak sizleri üzmüyor mu 
Şike, teşvik, şiddet, mafya, doping, rüşvet sözcüklerinin spor gündeminden çıkamadığı, TBMM araştırma komisyonlarında aylardır yüzleşemediğimiz gerçeklerin arandığı bir ortam bizi ne kadar mutlu edebilir 
İki kişi bakıyor pencereden... 
Biri çamurları görüyor. 
Diğeri yıldızları... 
L'Equipe, pencereden bakıp yıldızlarımızı görmüş, teşekkürler... 
Çamurları da biz görmeliyiz... 
Sporumuzu temizlemeliyiz 

Herkesin dikkatine 

Hafta sonunda yaşadığımız ve tanık olduğumuz olaylardan sonra yapılan yorumların da, gösterilen tepkilerin de doğru algılanması, doğru anlaşılması gerekiyor. 
Öncelikle Atay Aktuğ ve Şenol Güneş'in isyanlarındaki haklılık yok sayılamaz. Onlar, futbolun vazgeçilemeyecek temel değerlerine sahip çıkılmasını talep ediyorlar. Bir futbolcu hakemin yüzüne tükürüyor ve bu da rapora yazılmıyorsa, tüm futbol ailesinin yüzüne tükürülüyor demektir. Sorumlular sorumsuz davranırsa, bu ortamın adı kaos olur. 
Öte yandan hakem yanlışından davranış bozukluklarına kadar her türlü eleştiri haklıdır ve yerindedir ammaaa... 
Bu gerçekler, Fenerbahçe'nin liderliğinin hakkını vererek mücadele ettiğini, saha içinde sonucu kendi lehine almak için özveri ve beceriyle oynadığı gerçeğini de asla gölgelememelidir. Fenerbahçe takır takır futbol oynuyor ve şampiyonluğu da hak ediyor.. Hak etmediğini öne süren ya da şampiyonluğu kendilerine yakıştıranlar varsa, buyursunlar... Saha orada... 
Biz onları da alkışlamaya hazırız 

Çelik ve Papila 

Türkiye Süper Ligi'nin yazılmamış bir kuralı, üstü örtülü bir gerçeği var... 
Sistem, üçlü rekabete asla izin vermiyor... 
Ligin son haftalarına girilirken, şampiyon adaylarının sayısı futbol dışı tercihler ve uygulamalarla mutlaka ikiye indirgeniyor... 
İki sezon önce Mutlu Çelik, İzmir'de oynanan Altay - Gençlerbirliği maçında unutulmaz düdükler çalmış, kartları ve kararlarıyla şampiyonluk kulvarında koşan Ersun Yanal'ın ekibini kenara almıştı... Mesaj açık ve netti Şampiyonluk ya da Şampiyonlar Ligi senin ne haddine... Kenara çekil, UEFA Kupası'na katıl ve ötesini unut 
Meydan, Beşiktaş'la Galatasaray'a kalmıştı. 
Cumartesi akşamı Cem Papila'yı tanıyamadım. Fenerbahçe - Trabzonspor maçının hakemi, verdiği inanılmaz kararlarla maçın adil biçimde sonuçlanmasını engelledi. Trabzonspor'u şampiyonluk rekabetinin içinden çıkarıp kenara aldı. Meydan, Fenerbahçe ile Galatasaray'a kaldı. 
Çelik de, Papila da futbolu bilen hakemler... Onca yanlışı üst üste nasıl yaptılar, benim aklım ermedi... 
Ama gördük ki sistem geçerliliğinden asla taviz vermedi 



</TEXT>
</DOC>
