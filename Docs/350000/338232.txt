<DOC>
<DOCNO> 338232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/son/sontur33.html </URL>
<DATE> 2005/04/29/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Yine lise öğrencileri, yine kavga, yine ölüm .. 
</HEADLINE>
<TEXT>

     Osmaniye'de, kız arkadaşını rahatsız ettiği gerekçesiyle tartıştığı genç tarafından bıçaklanan öğrenci öldü, arkadaşı ağır yaralandı. 
     Emniyet Müdürlüğü yetkililerinden alınan bilgiye göre, Atatürk Lisesi öğrencisi Uğur Yanıt 18 4 arkadaşıyla birlikte, dershaneye devam eden kız arkadaşını rahatsız ettiği gerekçesiyle Çukurova Lisesi öğrencisi E.K'nın 17 evinin bulunduğu Alibeyli Mahallesi'ne gitti. 
     Uğur Yanıt ile E.K. arasında burada çıkan tartışmanın kavgaya dönüşmesi üzerine, E.K, sustalı bıçakla Uğur Yanıt ve arkadaşı Ömer Bozdoğan'ı 22 ağır yaraladı. 
     Özel İbni Sina Hastanesi'ne kaldırılan Uğur Yanıt, müdahaleye rağmen kurtarılamadı. Göğsüne bıçak saplanmış halde hastaneye getirilen Ömer Bozdoğan, ameliyat sonrası yoğun bakım servisinde tedavi altına alındı. 
     Olaydan sonra kaçan E.K, polis ekiplerince yakalandı. E.K, emniyetteki ifadesinin ardından sevk edildiği nöbetçi mahkemece tutuklandı. 
     Olaya karıştıkları gerekçesiyle gözaltına alınan Uğur Yanıt'ın arkadaşları Ziya Alaşan 20 Abdullah Doğan 18 ve M.A.A 15 ise tutuksuz yargılanmak üzere serbest bırakıldı. 
     
</TEXT>
</DOC>
