<DOC>
<DOCNO> 321406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/07/yasam/yas15.html </URL>
<DATE> 2005/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>



ANTALYA 

Cenaze taşırken öldü 
Manavgat'tan Bolu'ya cenaze götürmek üzere yola çıkan Emin Yılmaz 49 yönetimindeki ambulans, Manavgat-Akseki karayolunun 56'ncı kilometresinde takla attı. Ambulans şoförü Yılmaz, olay yerinde yaşamını yitirirken, araçta bulunan Faik Yıldız 35 yara almadan kurtuldu. 

ADANA 

Liselilerin maçında bıçak 
DHA 
Adana'da Sinanpaşa Mahallesi'nde, liseli öğrencilerin futbol maçında karşı kaleye giden ve soyadı belirlenemeyen E., arkadaşı C. tarafından düşürüldü. Gol atamadığı için sinirlenen E., C.'ye küfür etti. Tartışma sırasında E., saha kenarına bıraktığı montunun cebinden çıkardığı bıçakla C.'yi sırtından yaraladıktan sonra kaçtı. Lise öğrencisi hastaneye kaldırıldı. 

SAMSUN 

Kızgın babanın intikamı 
MURAT SANDIKÇI DHA 
Üniversiteli 21 yaşındaki Turgay Akın'a, kızına istememesine karşın arkadaşlık teklif etmeyi sürdürmesi üzerine sokak ortasında kurşun yağdırdığı öne sürülen 39 yaşındaki Recep S., ifadesinde, "Kızımı sinema salonunda eliyle taciz etmiş. Şik yet etmek için savcılığa giderken yolda karşıma çıktı. Bıçak çekince ben de ateş ettim" dedi. Recep S. mahkemece tutuklandı. 


</TEXT>
</DOC>
