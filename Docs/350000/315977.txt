<DOC>
<DOCNO> 315977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/17/yasam/yas03.html </URL>
<DATE> 2005/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Gerçek Truva'yı görmek için Türkiye'ye gidin 
</HEADLINE>
<TEXT>


İngiliz gazeteleri, sözleşmişçesine, Türkiye'nin her açıdan inanılmaz bir tatil ülkesi olduğunu yazdı... 


İngiliz Daily Telegraph gazetesi, Türkiye'ye 7 sayfa ayırdı. Turizm sayfasında Türkiye'nin, deniz, dağcılık, doğa, kültürel turlar ve lüks bir tatil için 'mükemmel' olduğunun altını çizen The Sunday Times ise, "Truva'yı Türkiye'de görün, Truva filminden daha da iyi" yorumunu yaptı. 
Kapadokya ve Ürgüp'ün büyülü atmosferine, Bafa Gölü'ne vuran ayın romantizmine ve Nemrut Dağı'nda güneşin doğuşuna yer verilen sayfalarda köy ve kasaba yaşantısına da değinildi. Kültürel dokunun da konu edildiği haberde, Türk insanının misafirperverliği ve sıcakkanlılığı övüldü. 

Hem de ucuz 
Haberde, Türkiye'nin diğer Akdeniz ülkelerinden ucuz olduğu da kaydedildi. Bu arada İstanbul'un İngilizlerin en çok ziyaret ettiği 3. şehir olduğu açıklandı. 





</TEXT>
</DOC>
