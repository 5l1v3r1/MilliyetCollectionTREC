<DOC>
<DOCNO> 323594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/14/son/sondun05.html </URL>
<DATE> 2005/03/14/ </DATE>
<TIME> 00.10 </TIME>
<AUTHOR>  </AUTHOR>
<HEADLINE>
Makedonya'da Türk adaylar kazandı... 
</HEADLINE>
<TEXT>

     Makedonya'da bugün düzenlenen yerel seçimler genelde olaysız geçerken, ilk sonuçlar da alınmaya başlandı. 
     Makedonya'da Türklerin kalesi olarak görülen Merkez Jupa'da, belediye başkanlığını, Türk Demokratik Partisi'nin TDP adayı Nuri Şahin kazandı. 
     TDP Genel Başkanı Dr. Kenan Hasip, Şahin'in seçimi kazanmasından mutlu olduklarını, Plasnitaça'daki adaylarının da zafere ulaşacağı umudunu taşıdıklarını söyledi. 
     Uluslararası gözlemcilerin izlediği bugünkü seçimin, bazı küçük olaylar dışında genelde sakin olduğu belirtildi. İktidardaki Sosyal Demokratların sözcüsü Boris Kondarko, seçimin gidişatını olumlu olarak değerlendirdi. 
     Ülke genelindeki 84 belediye başkanı ve meclis üyelerinin belirleneceği seçimlerde, yaklaşık 400 aday yarışıyor. 
     
     TÜRKLER PLASNİÇA BELEDİYESİNİ DE KAZANDI 

     Makedonya 2005 Yerel seçimlerinde, Makedonya Türk Demokratik Partisi hedefine ulaştı. 
     Bugün yapılan yerel seçimlerde, ''Makedonya için birlikte'' seçim koalisyonunda yer alan Türk Demokratik Partisi TDP , Merkez Jupa'nın ardından, Plasniça Belediyesi'nde de başkanlığı kazandı. 
     ''Makedonya için birlikte'' seçim koalisyonu sözcüsü, düzenlediği basın toplantısında, kendilerine ulaşan son haberlere göre, Plasniça Belediyesi'nde TDP adayının başkanlığı kazandığını belirtti. 
     
</TEXT>
</DOC>
