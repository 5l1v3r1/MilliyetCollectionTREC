<DOC>
<DOCNO> 340126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/06/son/sondun34.html </URL>
<DATE> 2005/05/06/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Yunanistan Türkiye, uluslararası hukuku sistemli ihlal ediyor 
</HEADLINE>
<TEXT>

     Yunanistan Savunma Bakanı Spilyos Spilyotopulos, "Türkiye’nin uluslararası hukuku sistemli biçimde ihlal ettiğini" öne sürdü. 
     Atina Haber Ajansı’nın ANA haberine göre, batı Yunanistan’daki Egion kentinde yapılan bir toplantıya katılan Spilyotopulos, gazetecilerin, Ege’deki "Türk ihlallerine" ilişkin sorularını yanıtladı. 
     "Türkiye bu tahrik edici tavrıyla sistemli ve sürekli bir biçimde uluslararası hukuku ihlal etmektedir" şeklinde konuşan Spilyotopulos, "bu tavır, Türk-Yunan ilişkilerinin iyileşmesine yönelik çabaları ve Türkiye’nin AB yönelimini dinamitlemektedir" dedi. 
     Yunanistan Savunma Bakanı Spilyotopulos, Yunan Silahlı Kuvvetleri’nin 24 saat teyakkuzda olduğunu ve ülkenin ulusal çıkarlarını, uluslararası hukuk çerçevesinde kararlı biçimde koruduğunu da söyledi. 
     
</TEXT>
</DOC>
