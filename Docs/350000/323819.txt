<DOC>
<DOCNO> 323819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/14/son/sonyas05.html </URL>
<DATE> 2005/03/14/ </DATE>
<TIME> 02.21 </TIME>
<AUTHOR>  </AUTHOR>
<HEADLINE>
Fotomontajla kraliçeye yeni imaj 
</HEADLINE>
<TEXT>

     Zafer ATAMER CENEVRE, DHA 

      İNGİLTERE Veliaht Prensi Charles ile 8 Nisan'da evleneceği açıklanan Camilla Parker Bowles, İsviçre'nin saygın gazetelerinden Le Matin tarafından yeni bir yüze kavuşturuldu. 
     Gazetenin genç modelistlerinden Rose Freymond'un yaptığı fotomontajla daha alımlı bir görünüm kazanan gelin adayının bu yeni haline Le Matin gazetesi övgüler yağdırdı. 
     Freymond, Camilla Parker Bowles'un fotoğrafı üzerinde yaptığı değişiklikle kendisine ayrı bir güzellik kattığını söylerken, gazeteye okurlar tarafından yollanan elektronik posta ve faks mesajları da bunu doğrular nitelikteydi. 
     Ancak Prens Charles'ın, müstakbel eşinin yeni görünümü hakkında sorulan sorulara yanıt vermediği belirtildi. 
     
</TEXT>
</DOC>
