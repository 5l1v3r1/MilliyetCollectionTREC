<DOC>
<DOCNO> 328216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/29/son/sonspo20.html </URL>
<DATE> 2005/03/29/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Mourinho, 'çark' etti 
</HEADLINE>
<TEXT>

     Chelsea Menajeri Jose Mourinho, Anders Frisk'in Barcelona Teknik Direktörü Frank Rijkaard ile konuşmasına tanık olmadığını söyledi. 
     Chelsea Menajeri Jose Mourinho kulübü, kendisi ve iki yardımcısı hakkında 31 martta karara bağlanacak disiplin davası öncesi Anders Frisk'in hakemliği bırakma sürecindeki olaylarla ilgili bir açıklama yaptı. 
     Mourinho daha önceki açıklamalarının aksine, Şampiyonlar Ligi maçının devre arasında Barcelona Teknik Direktörü Frank Rijkaard'ın Anders Frisk ile görüştüğüne tanık almadığını belirtti. 
     Portekizli teknik adam "ekibimde çalışanların gördüğü bir olaydı, onlar bana söyledi, ben de onlara inandım" dedi. 
     Takım içinde güven olması gerektiğine değinen Mourinho, ekip arkadaşlarına güvendiğini, bu nedenle UEFA'nın her türlü suçlamasıyla yüzleşebileceğini söyledi. 
     Barcelona'nın Nou Camp'ta Chelsea'yi 2-1 yendiği mücadelenin ardından, Mourınho'nun suçlayıcı açıklamalarına maruz kalan Anders Frisk, ölüm tehditleri aldığı gerekçesiyle hakemliği bırakmıştı. 
     UEFA da bunun üzerine Chelsea, Mourinho ve iki yardımcısı hakkında, Frisk'in hakemliği bırakmasına etki ettikleri gerekçesiyle disiplin davası açmıştı. 
     
</TEXT>
</DOC>
