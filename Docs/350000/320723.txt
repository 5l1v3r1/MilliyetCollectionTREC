<DOC>
<DOCNO> 320723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/04/son/sonsiy22.html </URL>
<DATE> 2005/03/04/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Unakıtan Kaçak rakıda ölümleri ÖTV'yi bağlamak yanlış 
</HEADLINE>
<TEXT>

     Maliye Bakanı Kemal Unakıtan, rakıda kaçak üretimin artmasını ve bundan meydana gelen ölümleri içkideki ÖTV oranına bağlamanın yanlış olacağını söyledi. 
     Başbakan Recep Tayyip Erdoğan'ın Güney Afrika gezisine katılan Unakıtan, gazetecilerin konuya ilişkin sorusu üzerine, Avrupa'da içkide ÖTV oranının daha yüksek olduğunu belirtti. Unakıtan, rakıda kaçak üretimin artmasını ve bundan meydana gelen ölümleri içkideki ÖTV oranına bağlamanın yanlış olacağını kaydetti. 
     ÖTV oranını düşürmeyi düşünüp düşünmediklerinin sorulması üzerine de Unakıtan, ''Aklımızın ucundan bile geçirmiyoruz'' dedi. 
     Maliye Bakanı Unakıtan, kaçağın önlenmesi için çözümün ÖTV'yi düşürmek değil, polisiye tedbirlerin artırılması olduğunu ifade etti. 
     
</TEXT>
</DOC>
