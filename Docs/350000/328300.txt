<DOC>
<DOCNO> 328300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/29/son/sonyas07.html </URL>
<DATE> 2005/03/29/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Terri Schiavo'nun nasıl gömüleceği de tartışma konusu... 
</HEADLINE>
<TEXT>

     NEW YORK, DHA 

      ABD'de 15 yıldır bitkisel hayatta olan, ancak 10 gün önce mahkeme kararıyla yaşam destek ünitesi bağlantısı koparılan Terri Schiavo'nun ölmesi durumunda cenazesine ne yapılacağı yeni bir aile içi tartışmaya neden oldu. Beslenme hortumları çekildikten sonra en fazla 2 hafta yaşayabileceği belirtilen Terri'nin kocası ile anne-babası, 41 yaşındaki hastanın ölüme terk edilip edilmemesi konusunda da anlaşamamış ve son sözü mahkeme söylemişti. 
     
     KOCASI 'YAKALIM' DERKEN, ANNE-BABASI GÖMÜLSÜN İSTİYOR 
     Terri'nin kocası Michael, mahkemede 'ölüm' kararı aldırdığı karısının yakılmasını ve küllerinin Pennsylvania'da gömülmesini istiyor. Terri'nin babası Bobo ve annesi Mary ise karara karşı çıkarak son ana kadar yaşaması için mücadele ettikleri kızlarının Katolik geleneklerine göre Florida'daki evlerinin yakınında toprağa verilmesini talep ediyor. 
     Michael Schiavo'nun avukatı George Felos, yaptığı açıklamada yargıcın Terri'nin yakılmasına ilişkin planları desteklediğini söyledi. 
     
</TEXT>
</DOC>
