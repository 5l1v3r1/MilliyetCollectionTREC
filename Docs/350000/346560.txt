<DOC>
<DOCNO> 346560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/28/guncel/gun01.html </URL>
<DATE> 2005/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kaymakamdan yumruk yedim' 
</HEADLINE>
<TEXT>


Bir öğrencinin gözaltına alındığı şiir dinletisinde bulunan şair İnci, "Öğrenciyi götürün talimatına itiraz edince kaymakam beni yumrukladı" dedi 

YAŞAR ANTER, AHMET BAYRAK Muğla DHA 

N zım Hikmet'in "Vatan Haini" şiirini okuduğu gerekçesiyle gözaltına alınan Milas Anadolu Lisesi öğrencisi Ç.C, Milli Eğitim Müdürlüğü tarafından düzenlenen şiir dinletisinde de sunucu olarak görevlendirildiğini, olaydan sonra görevin kendisinden alındığını söyledi. 
Milaslı Şair Hüseyin Fehmi İnci de olay anında Kaymakam Hulusi Doğan'ın kendisine yumruk attığını iddia etti. Salonda MHP'lilerle İşçi Partililer arasında çıkacak kavgayı önlemek için gözaltı talimatı verdiğini savunan Doğan'ın ise dinletide amatör kamera ve fotoğraf çeken öğretmenlerin kasetlerini toplattırdığı iddia edildi. Ç.C, "Herhangi bir art niyetim veya politik amacım yoktu" dedi. Olaylı geceye konuklarıyla birlikte katılan İnci de şunları anlattı 
"N zım'ın şiirini okuyup dinleti bittiğinde birileri 'provokasyon var' diye bağırıp ortalığı karıştırdı. Kaymakam Hulusi Doğan'ın 'öğrenciyi götürün' talimatı üzerine araya girip buna gerek olmadığını anlatmaya çalıştım. Kaymakam bana yumruk atıp 'Bu iki terbiyesizi içeri alın' diyerek, polislere talimat verdi. Polisler beni değil Ç.'yi götürdü, ancak ben de emniyete gittim. Bu kaymakama inat olsun diye Ankara Üniversitesi Kamu Yönetimi Bölümü'nde öğrenim gören oğlumdan kaymakam olmasını isteyeceğim. Milas böyle bir hareketi hak etmedi." 

Kaymakam N zım'ı severim 

Milas İlçesi Cumhuriyet Başsavcısı Fikret Yılmaz, "Şiir okumadan dolayı gözaltı yoktur" derken, Kaymakam Hulusi Doğan, "Program dışı okunan şiiri sonuna kadar dinleyip alkışladım. Şaşıran okul idarecileri talimatımı sordu, ben de müdahale etmemelerini istedim. Talimat vermedim" diye konuştu. Yılmaz, gözaltının şiirle ilgili olmadığını ifade etti. Şiir okunmadan önce öğrenciler arasında bazı "rahatsız edici" hareketlenmeler olduğunu kaydeden Yılmaz, "Hareketlenmeler şiir okunduktan sonra sürmüş. Velilerin şik yeti üzerine polis müdahale etmiştir" şeklinde konuştu. Yılmaz şöyle devam etti "Savcımızın talimatı üzerine C., bilgisine başvurulmak üzere karakola davet edilmiştir. Suç unsuru görülmediği için serbest bırakıldı." Şiire karşı olmadığını belirten Doğan, "N zım'ın şiirlerini severim. Olay saptırıldı ve gereğinden fazla abartıldı" dedi. 


</TEXT>
</DOC>
