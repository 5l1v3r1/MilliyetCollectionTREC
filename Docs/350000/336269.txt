<DOC>
<DOCNO> 336269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/23/son/sontur19.html </URL>
<DATE> 2005/04/23/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
DİSK Gediz'deki patlamanın sorumlusu hükümetlerdir... 
</HEADLINE>
<TEXT>

     Türkiye Devrimci İşçi Sendikaları Konfederasyonu'ndan DİSK , Kütahya'nın Gediz İlçesi'nde maden ocağında meydana gelen patlamaya ilişkin yapılan açıklamada, ''Bu patlamanın tek sorumlusu, madende gerekli yatırımları yapmayan ve işçi güvenliğini göz ardı ederek işletilmesine izin veren hükümetlerdir'' denildi. 
     DİSK'ten yapılan yazılı açıklamada, maden ocağında meydana gelen grizu patlamasında 18 işçinin hayatını kaybettiği anımsatılarak, şu ifadelere yer verildi 
     ''Özelleştirme kapsamında bulunan maden, Kömür İşletmeleri'ne ait. Bu patlamanın tek sorumlusu ise madende gerekli yatırımları yapmayan ve işçi güvenliğini göz ardı ederek işletilmesine izin veren hükümetlerdir. Özel sektördeki madenleri denetlemeyen, kendi yönetiminde olan madenleri ise satmaya çalışan hükümet yetkililerini derhal göreve çağırıyoruz.'' Açıklamada ayrıca, ''DİSK olarak, hayatını kaybeden emekçi kardeşlerimize tanrıdan rahmet, ailelerine sabır diliyoruz'' denildi. 
     
</TEXT>
</DOC>
