<DOC>
<DOCNO> 341582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/son/sonspo11.html </URL>
<DATE> 2005/05/11/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
NBA'de Spurs, seride 2-0 öne geçti... 
</HEADLINE>
<TEXT>

     ABD Profesyonel Basketbol Ligi NBA play-off çeyrek final maçlarından 2’si bu sabaha karşı yapıldı. 
     Doğu Konferansı’nda San Antonio Spurs, sahasında Seattle Supersonics’i 108-91 yenerek, seride 2-0 öne geçti. Spurs’a galibiyeti getiren en önemli isim, karşılaşmayı 28 sayı, 4 asist ve 2 ribauntla tamamlayan Arjantinli oyun kurucu Emanuel Ginobili oldu. Spurs’da, 25 sayı ve 9 ribauntla oynayan Tim Duncan ile 22 sayı ve 7 asistle maçı tamamlayan Tony Parker, gecenin dikkati çeken diğer oyuncuları oldu. 
     Supersonics’de ise Ray Allen’ın 25 sayı, 5 asist ve 2 ribaunt ile Rashard Lewis’in 22 sayı ve 7 ribaundu takımını yenilmekten kurtaramadı. 
     
     MIAMI’DEN 6 MAÇLIK SERİ 
     Doğu Konferansı’nda ise Miami Heat, sahasında Washington Wizards’ı 108-91’lik skorla geçerek seride durumu 2-0’a getirdi. Miami, bu 
     galibiyetle üstüste 6 maçını kazanmış oldu ve şu ana dekplay-off’ların en iyi performansına imza atmış oldu. Sahaya çıkan ilk 5 oyuncusunun da çift haneli rakamlara ulaştığı maçta Miami Heat’de, karşılaşmayı 31 sayı, 15 asist ve 7 ribauntla "double-double" yaparak tamamlayan Dwyane Wade, gecenin en başarılı ismi oldu. Miami’de Shaquille O’Neal, 16 sayı ve 7 ribaunt, Eddie Jones da 21 sayı ve 3 ribautla galibiyette önemli rol oynadı. Wizards’da ise Antawn Jamison’un 32 sayı ve 5 ribaunt, Gilbert Arenas’ın da 28 sayı ve 5 asisti galibiyete yetmedi. Ligin play-off çeyrek final serisi mücadelesine, TSİ yarın sabaha karşı yapılacak Detroit Pistons-Indiana Pacers 1-0 ve Phoenix Suns-Dallas Mavericks 1-0 maçlarıyla devam edilecek. 
     
</TEXT>
</DOC>
