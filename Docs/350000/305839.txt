<DOC>
<DOCNO> 305839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/12/son/sonspo19.html </URL>
<DATE> 2005/01/12/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Gravesen, Real Madrid yolunda... 
</HEADLINE>
<TEXT>

     İspanya Birinci Futbol Ligi La Liga takımlarından Real Madrid, orta alanını güçlendirmek için transfer arayışlarını sürdürüyor. 
     Lige istediği gibi başlayamayan, ancak son haftalarda aldığı galibiyetlerle ikinciliğe yükselen Real Madrid'in, Everton'da oynayan Danimarkalı Thomas Gravesen'i transfer etmek için görüşmeler yaptığı bildirildi. 
     İspanya'nın günlük spor gazetelerinden Marca, İspanyol kulübü yetkilileriyle Gravesen'in menejerinin transferin ayrıntılarını görüştüğünü belirtirken, Everton ile de toplantının bugün yapılacağını duyurdu. 
     Real Madrid'de yeni spor direktörü Arrigo Sacchi ve teknik direktör Vanderlei Luxemburgo'nun göreve gelmesinden sonra takıma yeni oyuncular kazandırma girişimleri hız kazanmıştı. 
     Gravesen'in transferinin İspanyol kulübüne yaklaşık 4 milyon dolara malolacağı kaydedildi. 
     Öte yandan Real Madrid'in ünlü golcüsü Fernando Morientes'in, İngiltere Premier Ligi takımlarından FC Liverpool'a transferinin bugün tamamlanmasının beklendiği ve bu transfer için İngiliz kulubünün 11.7 milyon dolar ödeyeceği bildirildi. 

     
</TEXT>
</DOC>
