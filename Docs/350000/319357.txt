<DOC>
<DOCNO> 319357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/28/son/sontur13.html </URL>
<DATE> 2005/02/28/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Marmara'da fırtına, deniz ulaşımını olumsuz etkiliyor... 
</HEADLINE>
<TEXT>

     Marmara denizi'nde etkili olan fırtına, deniz ulaşımını olumsuz etkiliyor. 
     AA muhabirinin edindiği bilgiye göre, saatteki hızı 80 kilometreye ulaşan fırtına ve sağanak yağış, Marmara Denizi'nde seyreden 55 yerli ve yabancı bandıralı şilep ve tanker, Çanakkale Boğazı'ndaki olumsuz koşullar nedeniyle Boğaz'dan geçemeyerek, rotalarını Tekirdağ'ın Şarköy İlçesi'ne çevirdi. 
     Şarköy'de geceleyen 40 yerli ve yabancı bandıralı şilep ve tanker de sabah fırtınanın ve yağmurun etkisinin azalmasıyla, demir alarak Çanakkale Boğazı'ndan geçmek üzere rotalarını Gelibolu yönüne çevirdi. 15 gemi ise hava koşullarının daha da düzelmesi için Şarköy'de demirli bekliyor. 
     Şiddetli poyraz ve 3 metreyi aşan dalgalar nedeniyle, Şarköy açıklarında demirlemek zorunda kalan gemilerin personeli de fırtınanın etkisini artırması nedeniyle karaya çıkamayarak, geceyi gemilerinde geçirmek zorunda kaldı. 
     Bu arada, fırtına, Şarköylü balıkçıları da olumsuz etkiledi. Fırtına ve dalgalar yüzünden balıkçı tekneleri balığa çıkamazken, Marmara Denizi'nde balıkta olan tekneler de geri dönerek, Şarköy balıkçı barınağına demirlemek zorunda kaldı. 
     
</TEXT>
</DOC>
