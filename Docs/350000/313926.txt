<DOC>
<DOCNO> 313926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/09/son/sontur42.html </URL>
<DATE> 2005/02/09/ </DATE>
<TIME> 20.54 </TIME>
<AUTHOR>  </AUTHOR>
<HEADLINE>
İzmir'de bıçaklı gasp... 
</HEADLINE>
<TEXT>

     İzmir'de, 2 ayrı gasp olayının zanlısı, tuvalette saklanırken yakalandı. 
     Alınan bilgiye göre, Eşrefpaşa'daki Konak Belediyesi Sosyal Hizmetler Müdürlüğü'ne bağlı anaokulunda öğretmenlik yapan Ayfer Vurgun ile aynı semtte yolda yürüyen Aynur Çisem İleri, polise başvurarak, parktan geçerken kimliği belirsiz bir kişinin boğazlarına bıçak dayayarak cep telefonu ile paralarını gasp ettiğini bildirdi. 
     Asayiş Şube Müdürü Hüseyin Toptaş yönetiminde düzenlenen operasyonda, Gasp Büro Amirliği'ne bağlı ekipler, verilen ifade ve eşkali değerlendirerek zanlı Murat A'yı 26 saklandığı bir evin bahçesindeki tuvalette yakalayarak gözaltına aldı. 
     Cep telefonu ve paraları alınan Vurgun ve İleri, Asayiş Şube Müdürlüğü'nde zanlıyı teşhis etti. 
     Emniyet Müdürlüğü'nde işlemleri tamamlanan zanlı Murat A, sevk edildiği adliyede tutuklanarak cezaevine gönderildi. 
     
</TEXT>
</DOC>
