<DOC>
<DOCNO> 330574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/06/guncel/gun01.html </URL>
<DATE> 2005/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Cudi Dağı'nda büyük operasyon 
</HEADLINE>
<TEXT>


TSK, terör örgütü PKK'ya karşı 2000 yılından bu yana ilk kez, hava destekli 2 tugay ve 2 bin geçici köy korucusuyla operasyon düzenledi 

ANKARA Milliyet 

Türk Silahlı Kuvvetleri'nin, PKK'ya yönelik 31 Mart'ta Şırnak kırsalıyla Cudi ve Gabar dağlarında başlattığı "süpürme operasyonu", 9 teröristin ölü ele geçirilmesinin ardından genişleyerek sürüyor. Türkiye, 2000 ortalarından bu yana ilk kez bu büyüklükte bir harek ta imza atıyor. 
23. Sınır Tümen Komutanı Tümgeneral Ali Karababa'nın komutasındaki operasyona, 6. Piyade İç Güvenlik Tugayı ve Söğütçakır Jandarma Tugayı ile 2 bine yakın geçici köy korucusu katılıyor. 5 gündür devam eden harekat sınır boyuna kaydırıldı. Bölgede 1500 kadar teröristi etkisiz hale getirmek için sürdürülen harek ta, Hava Kuvvetleri Komutanlığı da Diyarbakır'dan kalkan savaş uçaklarıyla destek veriyor. 
Teröristlerin, bir uzman çavuşun şehit olduğu operasyondan kurtulmak için küçük gruplara ayrılarak bölgeye dağıldığı öğrenildi. 
Harek tı Milliyet'e değerlendiren eski 2. Ordu Komutanı Orgeneral Kemal Yavuz, Kara Kuvvetleri Komutanı Yaşar Büyükanıt'ın bir süre önce PKK'nın Türkiye'ye büyük çapta sızma yaptığı yönündeki değerlendirmesini anımsatarak şunları söyledi "Köylerin boşalmış olması ve halkın terör örgütüne bakış açısının değişmiş olmasına rağmen, teröristler yaylalara çıkan halktan lojistik ve istihbarat desteği alma arayışına girer. Harek tı, PKK harekete geçmeden önce güvenlik güçlerinin ön alması olarak değerlendirmek gerekir." 




</TEXT>
</DOC>
