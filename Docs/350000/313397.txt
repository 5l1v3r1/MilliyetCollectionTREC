<DOC>
<DOCNO> 313397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/08/son/sondun15.html </URL>
<DATE> 2005/02/08/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Danimarka'da 8 Türk aday milletvekilliği için yarışıyor 
</HEADLINE>
<TEXT>

     Danimarka'da 3.5 milyon seçmen, 179 üyeli parlamentonun yeni üyelerini belirlemek üzere bugün sandık başına gidiyor. Seçimlerde sekiz Türk aday da yarışıyor. 
     Anders Fogh Rasmussen'in aşırı sağ destekli liberal-sağ koalisyonunun koltuğunu koruması bekleniyor. Danimarka’da seçimlerde partilerin üzerinde durduğu en önemli konular arasında ise yabancı düşmanlığı yer alıyor. Seçimlere 8’i Türk olmak üzere 31 göçmen milletvekili adayı da katılıyor. Danimarka’da oy kullanma hakkına sahip olan göçmenlerin sayısı ise 130 bin civarında bulunuyor. 
     
     Rasmussen aşırı sağla işbirliği yapabilir 
     Rasmussen'in liberal-sağ koalisyonu, seçim sonrası yabancı düşmanı aşırı sağ Danimarka Halk Partisi ile işbirliği yapabileceğini açıklamıştı. Danimarka Halk Partisi de hükümete destek vereceğini, ancak karşılığında ülkede yaşayan yabancıların haklarının sınırlandırılması ve göçmenlerin girişinin zorlaştırılmasını talep ediyor. 
     Seçimde yarışacak Türk adaylar 
     Hüseyin Araç Sosyal Demokrat Parti, Aarhus . 
     Yıldız Akdoğan Sosyal Demokrat Parti, Kopenhag . 
     Niclas Turan Kandemir Sosyal Demokrat Parti, Odense . 
     Hüseyin Taş Merkez Demokrat Parti, Fyn . 
     Nuri Ünlü Merkez Demokrat Parti, Vejle . 
     Emrah Tuncan Merkez Demokrat Parti, Sorö . 
     Özlem Çekiç Sosyalist Halk Partisi, Kopenhag . 
     İmdat Yılmaz Birlik Listesi, Ballerup . 
     
</TEXT>
</DOC>
