<DOC>
<DOCNO> 342864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/16/spor/axspo01.html </URL>
<DATE> 2005/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal yol kesti 1-1 
</HEADLINE>
<TEXT>


Beşiktaş, Çağdaş ile öne geçti. İstanbulspor, Musa Kuş ile ümitlendi. Ancak Sarı - Siyahlı takım, İzmit'teki randevudan üç puan çıkaramayınca büyük kayıp yaşadı, kümede kalma yolunda işini mucizelere bıraktı 


UEFA Kupası'na gidebilmeyi garantilemesinin ardından kalan maçlarına prestij için çıkan Beşiktaş, düşmemek için can havliyle saldıran İstanbulspor karşısında bir puana razı oldu. 
52. dakikada Ronaldo'nun uzun pasında topa Beyhan ile birlikte Çağdaş hareketlendi. Beşiktaşlı futbolcu topu Beyhan'dan söküp, altı pasın sol çaprazında sert vurdu. Topu Oğuz'un kapattığı köşeden filelere gönderdi 0-1. 
59'da aynı dakika içinde oyuna giren Pinto'nun pasıyla buluşan Musa, altı pasa sokuldu. Sert vuruşunda Cordoba'nın müdahalesi yetersiz kaldı 1-1 
68'inci dakikada Musa sağ kanattan götürdüğü topu ceza alanının sol tarafında çıkardı. Defansın arasından kafaya yükselen Bülent'in vuruşunu Cordoba çizgi üstünde yatarak kontrol etti. 

Transfer başlıyor 

Beşiktaş bugün Gençlerbirliği'nden Ali Tandoğan ve Youla ile masaya oturuyor. İki futbolcu da Galatasaray maçının ardından görüşme için İstanbul'da kaldı 

Kartal bugün transfer konusunda ilk somut adımını atacak. Teknik Direktör Rıza Çalımbay'ın prensip anlaşmasına vardığı Gençlerbirliği'nden Ali Tandoğan ile yine Beşiktaş'ın istediği Youla bugün Siyah - Beyazlılar ile görüşecek. 
Galatasaray maçı sonrasında Ankara'ya dönmeyen iki futbolcu da bugün transfer için Beşiktaşlılar ile konuşacak. 
Gençlerbirliği, 2007 yılına kadar sözleşmesi olan Youla için 1 milyon 500 bin Euro isterken, Beşiktaş ise 1 milyon 300 bin Euro'ya kadar çıkmıştı. Ali'nin ise sezon sonunda mukavelesi sona eriyor. 
Bu arada Youssef Safri'yi izlemek üzere İngiltere'ye giden Antrenör Zeki Önatlı ise büyük bir şanssızlık yaşadı. Safri, dünkü maçta sakatlanarak 33. dakikada sahadan ayrılmak zorunda kaldı. Tunuslu oyuncunun takımı Norwich de dün farklı yenilip küme düştü. 

Çalımbay Kazanabilirdik 

Beşiktaş Teknik Direktörü Rıza Çalımbay, "İstanbulspor karşısında biraz dikkatli olabilseydik kazanabilirdik" dedi. Karşılaşmanın, rakip açısından önemine dikkat çeken Çalımbay, "Kazanmak istiyorlardı. Bizim amacımız da 3 puandı. Taraftarımıza üç puanı hediye etmek istiyorduk ama olmadı. Artık kalan maçlarımıza bakacağız" dedi. 

10 gözaltı 

Devre arasında stat dışında bulunan bir grup Kocaelispor ve Beşiktaş taraftarı arasında kavga çıktı. Taraflar birbirlerine önce laf, sonra taş ve şişe attı. Bu arada dışarıdan Beşiktaşlılar'ın bulunduğu tribünlere taş atıldı. Olaylara müdahale eden polis, Kocaelispor taraftarı 10 kişiyi gözaltına aldı. 

Sezer ilk kez sahada 

Beşiktaş alt yapısından A takımına yükselen Sezer dün ilk kez forma şansı buldu. Haftalardır yedek kulübesinde oturmasına rağmen görev yapamayan genç oyuncu, İstanbulspor karşısında bu fırsatı yakaladı. Sezer 10 dakika ağabeyleriyle birlikte mücadele etti. 

Ronaldo'ya özel görev 

Mustafa Doğan'ın cezalı, Ali Güneş'in sakat olması nedeniyle savunmasında bir takım değişikliğe giden Beşiktaş Teknik Direktörü Rıza Çalımbay, Koray'ı son adam olarak görevlendirdi. Ronaldo ise, İstanbulspor'un golcüsü Bülent'i markaj altına aldı. 

YILDIZ TABLOSU 
İSTANBULSPOR 1 Oğuz 6 6 Yalçın 6 98 Saffet 5 2 Pinto Dk.59 5 5 Deniz 5 20 Cem 6 30 Musa 6 61 Emre Dk.88 7 Güven 5 4 Aytekin 5 14 Beyhan 4 22 Musasa Dk. 55 5 79 Bülent 5 10 Alex 7 

YEDEKLER 
35 Mehmet, 11 Serhat, 61 Emre, 74 Nuri, 87 Serdar 

BEŞİKTAŞ 1 Cordoba 6 41 Koray 6 58 İbrahim Toraman 6 5 Ronaldo 6 6 Çağdaş 6 15 Sezer Dk. 81 77 Ahmed Hassan 6 7 Okan 5 20 Tayfun Dk.75 5 3 Tayfur 5 9 Pancu 5 23 Carew 6 11 Tümer 5 50 Veysel Dk. 68 5 

YEDEKLER 
29 Murat, 4 Ahmet Yıldırım, 25 Fatih, 17 İbrahim Kaş 


</TEXT>
</DOC>
