<DOC>
<DOCNO> 317223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/21/son/soneko27.html </URL>
<DATE> 2005/02/21/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
İran ABD'nin suçlamaları, yabancı sermayeyi ürkütmüyor 
</HEADLINE>
<TEXT>

     İran Dışişleri Bakanı Kemal Harrazi, ABD'nin tehditlerinin İran'a gelen yabancı yatırımcıları yıldırmadığını söyledi. 
     Harrazi, resmi bir ziyaret için bulunduğu Hindistan'da yaptığı açıklamada, ABD'nin İran'ın nükleer programına yönelik tekrar tekrar yaptığı suçlamalara rağmen, ülkeye gelen yabancı sermaye miktarının arttığını ifade etti. 
     Harrazi, ABD'nin uyguladığı yaptırımlara rağmen son iki yıl içinde ülkesine 5 milyar ABD Doları'ndan fazla yabancı sermaye girişi olduğunu bildirdi. 
     Harrazi'nin ziyaretinin Hindistan'ı İran doğalgazı almaya ikna etme amacı taşıdığı bildiriliyor. 
     İran doğalgazının Pakistan üzerinden Hindistan'a nakledecek 2.775 kilometrelik doğalgaz projesi uzun süre askıda kaldıktan sonra, Pakistan ile Hindistan arasındaki ilişkilerin görece düzelmesiyle geçen yıl yeniden gündeme gelmişti. 
     
</TEXT>
</DOC>
