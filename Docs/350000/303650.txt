<DOC>
<DOCNO> 303650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/05/son/sondun56.html </URL>
<DATE> 2005/01/05/ </DATE>
<TIME> 20.43 </TIME>
<AUTHOR>  </AUTHOR>
<HEADLINE>
Güney Asya'da 1500 artçı sarsıntı tespit edildi 
</HEADLINE>
<TEXT>

     Nükleer Silah Denemelerinin Kapsamlı Olarak Yasaklanması Anlaşması'nı denetleyen örgütün CTBTO aygıtları tarafından, Güney Asya'daki deprem ve yol açtığı tsunami felaketinden sonraki 48 saat içinde 1500 artçı sarsıntı kaydedildiği bildirildi. 
     Merkezi Viyana'da bulunan örgüt, Endonezya'nın Sumatra adasını vuran 9 büyüklüğündeki depremin ardından 1500 artçı sarsıntının, örgütün Güney Asya'daki 78 istasyonu tarafından tespit edildiği kaydedildi. 
     CTBTO açıklamasında, çoğunluğunda sismik teknolojinin kullanıldığı bu istasyonların, asıl büyük depremi de tespit ettiği belirtilerek, örgüte bağlı Viyana'daki Uluslararası Veri Merkezi'nin 1500 artçı sarsıntıyı kaydettiğini ve ham verileri üye ülkelere incelenmek üzere gönderdiğini bildirildi. 
     Açıklamada, CTBTO'nun depremin yol açtığı dev dalgaları doğrudan tespit etme ya da bu konuda uyarı yayınlama araçları bulunmadığı belirtildi. 
     Nükleer Denemelerinin Kapsamlı Olarak Yasaklanması Anlaşması, Cenevre'de düzenlenen uluslararası bir konferansla hazırlandı ve 1996'da BM Genel Kurulu tarafından kabul edildi. 
     Bütün nükleer silah denemelerini yasaklayan anlaşma, 174 ülke tarafından imzalandı, 120'si tarafından onaylandı. Anlaşmanın yürürlüğe girebilmesi için onayı şart olan 44 ülkeden 11'i henüz anlaşmayı onaylamadı. 
     
</TEXT>
</DOC>
