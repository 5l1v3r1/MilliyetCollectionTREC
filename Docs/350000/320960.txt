<DOC>
<DOCNO> 320960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/05/yasam/yas12.html </URL>
<DATE> 2005/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>



İRLANDA 
Bono'dan 'özel' vasiyet 

KÜLTÜR SANAT SERVİSİ 
U2'nun üyesi Bono, Michka Assayas'ın yazdığı "Bono in Conversation" adlı kitapta, "Cenaze törenim için Bob Dylan ve Pavarotti'nin film müziği yapmasını istiyorum" dedi. Ağlayışlardan ve yas tutmalardan hoşlandığını belirten Bono, "Müzik dediğin iyi olmalı. Bob Dylan'dan 'Death is not the end', Pavarotti'den 'La Traviata' gibi" diye konuştu. 

AMERİKA 
Kobe davadan kurtuldu 

Amerikan basketbolunun yıldızı Kobe Bryant ve kendisini tecavüzle suçlayan kadın, mahkemede anlaşmaya vardı. Colorado Federal Mahkemesi yargıcı da, NBA yıldızı hakkında Ekim 2003'ten bu yana devam eden davanın düştüğünü açıkladı. Colorado'daki bir otelin 19 yaşındaki çalışanı, Bryant'ı 30 Haziran'da otel odasında kendisine tecavüz etmekle suçlamıştı. 

JAPONYA 
Sahibini tanıyan telefon 

DIŞ HABERLER SERVİSİ 
Japon Omron şirketi, sahibini tanıyan cep telefonu üretecek. Üzerinde çalışılan telefonlar, sahiplerinin yüzünü tanıyacak ve telefonun çalınması durumunda bir başkası tarafından kullanılamayacak. Telefon üzerindeki fotoğraf makinesi, sahibinin fotoğrafını hafızasında bulunduracak ve telefonu kullanan kişinin görüntüsüyle kıyasladıktan sonra telefonu devreye sokacak. 

JAPONYA 
Tekno dinolar fuarda... 

DIŞ HABERLER SERVİSİ 
Japonya'nın Aişi kentinde 25 Mart'ta açılacak uluslararası çevre fuarında ziyaretçileri karşılaması planlanan dinozor robotlar, dün Tokyo'da tanıtıldı. Yaklaşık 3.5 metre boyunda ve 1.5 metre yüksekliğindeki robotların parasaurolophus önde ve tyrannosaurus türü dinozorlar olduğu belirtildi. Robot dinozorlar, 1.3 milyon euroya 2 milyon 184 bin YTL mal oldu. 


</TEXT>
</DOC>
