<DOC>
<DOCNO> 306352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/14/spor/ygokberk.html </URL>
<DATE> 2005/01/14/ </DATE>
<TIME>  </TIME>
<AUTHOR> Bilgin GÖKBERK  </AUTHOR>
<HEADLINE>
Baykal da nereden çıktı 
</HEADLINE>
<TEXT>


Aziz Yıldırım yine kazandı... Haluk Ulusuoy'u var dan, yok etmişti. Turgay Demirel'i de neredeyse yok tan var etti... 
Fenerbahçe Kulübü Başkanı futboldan sonra, basketbolun başkanını da seçtirdi. 
12 yıldır yaptıklarım yapacaklarımın teminatıdır diyen Demirel, Aziz Yıldırım'ın teminatı olmasaydı, hiç tahmin etmediği bir yenilgiye uğrayacaktı belkide, Ankara Dedeman'dan bize anlatılanlara göre. 
Fenerbahçe Aziz Yıldırım Efes Tuncay Özilhan 12 yıldır federasyonla emiş kamış kemikleşmiş delege yapısı son anda Malezya'dan cebe konulan Dünya Şampiyonası ve bütün bunlara rağmen son anda Aziz Yıldırım üçlüğüyle 85-82'lik galibiyet... 
Demirel, eski gücünde değil belli ki... 
Aziz Yıldırım bir Fenerbahçe başkanı olarak tabii çok başarılı. 
Bu kadar işinin arasında, bu işleri de iş ediniyor kendisine. 
Ve her yolda mesela Galatasaray'ı ve başkanını ezip geçiyor... 
Galatasaray'ın ilk kongresinde Canaydın'ın seçilmesi için elinden gelen her şeyi yapacağı da kesin. 
Nereden bulacak bir daha böyle bir Galatasaray Başkanını ve yönetimini... 
Futbol, basketbol, kürek mürek ve daha bir sürü federasyonun seçimine etki eden Fenerbahçe Başkanı bir ara da 3-5 gününü keşke CHP Kongresi'ne ayırsa... 
Deniz Bey'i gönderirse, ancak Aziz Bey gönderir de... 

Off offf... 

Bir dünya takımını bir mahalle takımı haline getirmek için gereken bütün özel yeteneklere sahip, 100. Yılı'nı kutlayan 100 yıllık Galatasaray'ın 100. yılındaki bu gelmiş geçmiş en bila kabiliyet yönetim zaten 100 yılda bir gelir demiştim... 
Hani fazla takmayın kafanıza anlamında... 
Hücuma uğradım, hatta tacize, mailler, telefonlar yağdı. 
"Ne 100'ü, 1000 yılda bir bile gelmez böylesi..." 
Mesela UEFA'yı kazanır kazanmaz batan ilk futbol takımı Galatasaray... 
Mesela Dünya üzerinde uzunu olmayan ilk basketbol takımı da Galatasaray... 
Dahası da var da... 

İstek üzerine 

Florya'nın ilahı yine kurban istiyor. Gheorahe Hagi futbolun tam bi bilmemnesi ıcığını - cıcığını biliyor anlamında . 
Florya'daki eski dostlarını hepimizden iyi o tanıyor. 
Ümit Karan'ı kurban vermezse... 
Kendi kurban olacak. 
Bunu en iyi bilen de o... 
Evet o bir I love you Hagi ama... 
Galatasaray tribünlerinin en I love you'su İmparator u Hocam kurban oluruz sana noolur gel diye Florya'ya getirenlerin, Florya'da İlah ve his friends'e nasıl kurban ettiklerini en iyi bilen de o... 
Yani, Auf Wiedersehen Alamancı. 

MEHMET ATALAY 

Malezya'da sanki Demirel'in yanındaydı, Arıboğan'ın sanki hep yanındaydı. Tayyip Bey'in AKP'li yakın arkadaşlarının ve Spordan Sorumlu Devlet Bakanı'nın aralarında sıkıştı kaldı. 
Belli ki sıkıldı da. 
167 oy arasında tek geçersiz oy onunkiydi... 
Tam olur böyle şeyler deyip pas geçmiştik ki... 
Gönlüm birisini tercih etmeye elvermedi demez mi... 
Evet, özrü kabahatinden büyük... 
Evet, cuk diye de oturdu... 
Bitmedi sonrası da var... 
Bu da tam traji komik ve tam Türkiş. 
Atalay önce Arıboğan'a Yüzme Sutopu Senkronize Yüzme ve Atlama Federasyonu'nun Sutopu hariç gerisini teklif etti. 
Sonra Arıboğan tabii kabul etmedi. 
Sonra Yüzme Sutopu Senkronize Yüzme ve Atlama Federasyonu Başkanı Toygarlı, istifa etti. 
Sonra Atalay, Biz Toygarlı'yı sutopunun başına getirecektik dedi. 
Ve ilave etti Toygarlı işi gereği zamanının çoğunu ameliyathanede geçiriyor. Yeni dönemde vakit ayıracağını söylerse tabii onunla da devam ederiz. 
Ve Atalay'dan son bomba... 
Biz seçimlere müdahale etmedik, leke bulaştırmadık, kimseye aday ol, olma demedik... 
Pes vallahi... 
Bu müdahale etmemiş haliyse... 
Bu kimseye aday ol, olma demediği haliyse... 
Evet, şuyuu vukuundan beter... 
Evet, bu da cuk diye oturdu... 

BİR MEKTUP 

Sayın Aziz Yıldırım 
Caddebostan'da kardeşiniz Ali Yıldırım'ın yakınlarının da oturduğu bir apartmanda ikamet ediyorum. 
Mart'ta apartmanımızın yeni yöneticisi seçilecek. Dostluğumuza güvenerek sizden rica etsem, tabii sizin için de uygunsa yeni yöneticimizi bizim seçmemize müsade eder misiniz 
Yok eğer uygun görmüyorsanız, hiç olmazsa kimi destekleyeceğinizi söyleyin de... 
Saygılarımla Bilgin Gökberk... 

Necil Ülgen'den 

CNN Türk Pivot - 9.01.2005 
Aziz Yıldırım - Başkan, Hentbol Federasyonu seçimlerinde şunu bir aday destekleyin. 
Yıldırım Demirören - Başkan sizin hentbol şubeniz bile yok, bari hentbola karışmayın. 
Aziz Yıldırım - Olsun olsun, iyi çocuk o. 

BİLGİN'DEN 
Sonu, monu yok da... 
Yine de sonuna kadar... 
Ya da sona kadar... 
Yapabileceğim birşey de pek yok zaten 
O çok özel biri... 

FENERBAHÇELİLER PİVOT'TA 
Ömer Onan, Damir Mrsic, Rasim Başak ve ben... 
Pazar 15 10 CNN Türk... 

ELLERİNDE MOUSE, KENDİLERİ MOUSE... 

Ekşi sözlükten 
Konuşmayı bile beceremeyen adamın yükselişi şeklinde kendi hayatını anlatan bir kitap çıkarmasını beklediğim kişi. 
peperuhi 26.12.04 - 18 31 

Ben kendisinde daha çok pili bitmiş ve güneş panelinden de yeterli ışığı alamayan texas instruments hesap makinesi tandensi sezmekteyim. İşlemleri doğru dürüst yapamıyor, ekranda abuk sabuk karakterler gösteriyor vs vs... 
my jekyll doesnt hide 28.12.04 08 33 

Hem de sabahın 8'inde neler yazmış neler... 
Vah my jekyll doesnt hide vah .. 
Ben 13.01.05 - 15 11 

Kendisine kafa ayarı kaymış commodore demekten kendini alamadığım köşe yazarı 
kornish 27.01.04 - 20 02 

kornish bi sevgili bulsana kendine, oyalanırsın... 
Ben 13.01.05 - 15 15 

SERİ İLANLAR 
Pazartesi - Çarşamba 09.30 - 10.00 Radyo D'de 
Cuma'ları ise Milliyet'teyiz Başka şubemiz yoktur. 
İmza Köyün Delisi 




</TEXT>
</DOC>
