<DOC>
<DOCNO> 313717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/09/son/sondun06.html </URL>
<DATE> 2005/02/09/ </DATE>
<TIME> 07.00 </TIME>
<AUTHOR>  </AUTHOR>
<HEADLINE>
Danimarka'da seçimleri resmen Rasmussen'in koalisyonu kazandı 
</HEADLINE>
<TEXT>

     Danimarka'da dün yapılan genel seçimleri Başbakan Anders Fogh Rasmussen'in liberal-muhafazakar koalisyonun kazandığı resmen açıklandı. 
     İçişleri Bakanlığı'nın açıkladığı resmi sonuçlara göre, iktidardaki liberallerle muhafazakarlar ve onları destekleyen aşırı sağcı Popüler Halk Partisi PHP 95 sandalye kazanarak, Meclis'te çoğunluğu muhafaza etti. 
     Eski Meclis'te, koalisyon ortakları ve müttefikleri PHP'nin 94 sandalyesi vardı. Meclis'te çoğunluk için 90 oy gerekiyordu. 
     Oyların yüzde 52,6'sını alan koalisyon, 2001'deki seçimlerde oyların yüzde 52,3'ünü almıştı. 
     Resmi sonuçlara göre, sosyal-demokrat muhalefet ise Meclis'te 80 sandalye kazandı. 2001 seçimlerinde oyların yüzde 43,1'ini alan sosyal-demokrat muhalefet bu seçimde oyların yüzde 44,5'ini aldı. 
     Muhalefet Lideri Mogens Lykketoft 59 resmi sonuçların açıklanmasından birkaç saat önce seçim yenilgisini kabul etmişti. 
     
</TEXT>
</DOC>
