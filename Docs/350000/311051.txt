<DOC>
<DOCNO> 311051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/31/son/sonspo10.html </URL>
<DATE> 2005/01/31/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Büyükler turladı, Tugay 90 dakika, Fulham şokta 
</HEADLINE>
<TEXT>

     İngiltere'de Federasyon Kupası dördüncü tur maçları yapıldı. Yer aldığı bütün cephelerde kayıpsız yoluna devam eden Chelsea, Birmingham City'i 2-0 mağlup ederek kupa dışına itti. Mavi-beyazlıların golleri Huth ve John Terry'den. 
     Arsenal, ikinci lig takımlarından Wolverhampton Wanderers'ı 2-0'lık skorla geçti. 'Gunners'ın sayılarını 'te penaltıdan Vieira ve 82'de Ljunberg kaydetti. 
     
     Rooney farkı 

     Sahasında güçlü Middlesbrough ile oynayan Manchester United, genç yıldızı Rooney'nin arka arkaya attığı gollerle farklı kazandı 3-0. 
     Kırmızı-şeytanlar O'Shea ile ilk yarıyı 1-0 üstün kapadı, ikinci yarıda Rooney iki gol birden atarak şov yaptı. 
     Tugay Kerimoğlu'nun 90 dakika forma giydiği maçta da Blackburn, Colchester'ı 3-0 mağlup etti. 
     
     Fulham şokta 

     2.Lig temsilcilerinden Derby Country’nin konuğu olan Fulham, zayıf rakibini mağlup edemedi ve işi rövanşa bıraktı. Siyah-Beyazlılar, Tudgay’ın golüyle yenik duruma düşmesine karşın John’la skoru eşitledi. 
     Greame Souness'ın çalıştırdığı Newcastle United da, Coventry City'yi 3-1'lik skorla geçti. Siyah-Beyazlılar'ı galibiyete taşıyan goller 37'de Shearer, 42'de Ameobi ve 52'de Babayaro'dan gelirken, Coventry'nin tek sayısını 45'te Adebola kaydetti. 
     Diğer sonuçlar Southampton-Portsmouth 2-1, Brentford-Hartlepool 0-0, Burnley-Bournemouth 2-0, Charlton-Yeovil 3-2, Derby County-Fulham 1-1, Everton-Sunderland 3-0, Nottingham Forest-Peterbrough 1-0, Reading-Leciester 1-2, West Bromwich-Tottenham 1-1, West Ham-Sheffield United 1-1, Oldham Athletic-Bolton Wanderers 0-1. 
     Berabere biten maçların tekrarı oynanacak. 

     
</TEXT>
</DOC>
