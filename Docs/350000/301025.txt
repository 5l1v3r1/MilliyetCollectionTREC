<DOC>
<DOCNO> 301025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/26/yasam/yas02.html </URL>
<DATE> 2004/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Dürüst olan kazanır 
</HEADLINE>
<TEXT>


Türkiye'de 'Çırak' adıyla yayımlanıp, en girişimci genci seçecek yarışmayı sunmayı kabul eden ünlü iş adamı Tuncay Özilhan'ın, 15 milyar maaş isteyenlere önerisi, özetle bu 

EYLEM TÜRK 

Kanal D'de yayımlanacak 'Çırak' adlı yarışma programının sunuculuğunu üstlenen Anadolu Grubu İcra Kurulu Başkanı Tuncay Özilhan, gençlere yol göstermek için bu teklifi kabul ettiğini söyledi. 
Özilhan, "Uzun zamandır teklif geliyordu. Önce 'hayır' dedim. Ama sonra Türk gencinin bu tip yol gösterici insan ve programlara ihtiyacı olduğunu düşünerek kabul ettim" dedi. 
Programa katılan gençlere iş dünyasında başarılı olmanın yollarını, girişimci olmak için neler gerektiğini ve bunun etik kurallarını anlatacağını belirten Özilhan şöyle devam etti "Onlara en büyük tavsiyem, dürüstlük ve çok çalışmak. Başarılı gencimiz bir yıl Anadolu Grubu'nda çalışacak. Başarısını sürdürürse bizimle devam edecek, çünkü Türk iş dünyasının başarılı gençlere ihtiyacı var." 
Yarışma elemeleri ocakta başlayacak. Başarılı 8'i kadın, 8'i erkek 16 yarışmacı, marttan itibaren 15 hafta sürecek yarışmaya katılacak. Her hafta 1 kişinin eleneceği yarışmanın ödülü ise, 15 milyar lira maaşla Anadolu Grubu'nda 1 yıl çalışmak.. 




</TEXT>
</DOC>
