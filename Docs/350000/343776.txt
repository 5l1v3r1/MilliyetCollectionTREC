<DOC>
<DOCNO> 343776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/18/son/sontur29.html </URL>
<DATE> 2005/05/18/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Eskişehir Valisi, olaylı maç için Ordu Valisi'ni suçladı 
</HEADLINE>
<TEXT>

     Eyüp KELEBEK DHA 

ESKİŞEHİR Valisi Kadir Çalışıcı geçtiğimiz hafta oyanan Orduspor-Eskişehirspor maçına ilişkin görüşlerini açıklarken, Ordu’da yaşananlar devlete hiç yakışmadı. Ordu’nun vali, belediye başkanı ve devleti yönetenlerine teessüflerimi iletiyorum. Yaşananlar hiç devlete yakışmadı" dedi. 
     Orduspor maçının devre arasında eli bıçaklı bir taraftarın sahaya girdiğini belirten Vali Kadir Çalışıcı, Eskişehirsporlu futbolcuların da soyunma odasına giderken saldırıya uğradıklarını söyledi. Vali Çalışıcı, Ordu’da yaşananan olaylara üzüldüğünü anlatırken, şöyle devam etti 
     Eskişehirspor yöneticilerinden ziyade Ordu’da devleti yönetenlere bir çift sözüm var Devlet bu değil. Devlet bu kadar küçük düşürülmez. Devlet düzeni, hukuku, asayişi, emniyeti ve can güvenliğini sağlar. Devlet maçın sahada oynanması için gerekli ortamı sağlamalıydı. Saha dışı baskı, taciz, tecavüzlerle başarılı olunursa böyle şampiyonluklar ve başarılar kalıcı olmaz. Şampiyonluğa gölge düşer. Bunlar çirkin olaylardır. Ordu’nun vali, belediye başkanı ve devleti yönetenlerine teessüflerimi iletiyorum. Yaşananlar hiç devlete yakışmadı." 
     
     BİLEKLERİ YETİYORSA SAHADA YENSİNLER" 

     Sezonun ilk yarısında karşılaştıkları Orduspor’u Eskişehir’de en iyi biçimde karşıladıkları belirten Vali Kadir Çalışıcı, konuk takıma baskı kurularak maç kazanılamayacağını anlattı. Vali Çalışıcı, Bilekleri, yürekleri yetiyorsa Eskişehirspor’u sahada yensinler. Eskişehirspor’u sahada yenemiyorlar. Alavere- daleverelerle yenmeye çalışıyorlar. Bileklerinin hakkıyla yensinler. Alevere- dalevere ile misafir takıma baskı ile maç kazanmaz. Biz, Orduspor’u ligin ilk yarısında böyle karşılamadık. İzzeti ikramda bulunduk. Hiç incitmedi" diye konuştu. 
     Eskişehir Valisi Kadir Çalışıcı, Futbol Federasyonu’nun Ordu’da yaşanan olaylara karşı duyarlı olmasını ve sağduyulu davranmasını istedi. Vali Çalışıcı, aksi halde diğer takımlarının da bunu yapacağını savunurken, şöyle devam etti 
     Bu da futbol anarşisine yol açar. Federasyon bunları ağır şekilde cezalandırmalı. Eskişehirspor’un 3-0 hükmen yenik sayılması yolunda verilecek karar kötü örnek oluşturur, stadlarda terör daha da artar. Federasyon bu fırsatı vermemelidir. Ordu’nun ağır şekilde cezalandırılması gerekir. Maç Ordu’nun aklanması için tarafsız sahada Eskişehirspor 2-1 öndeyken ikinci yarıdan yeniden oynatılmalıdır. Bizi 3-0 galip saysınlar demiyorum. Bu Eskişehirspor’a yakışmaz. Ama, Orduspor da sahaya çıksın, yüreği yetiyorsa bizi yensin. Ordu’da yaşanının adı terördür. Korkutarak ve terörle sonuç almak isteyen bir zihniyet var karşımızda. Bu zihniyetin gömülmesi lazım" dedi. 
     
     EMNİYET, DESTEK İSTEYEBİLİRDİ 

     Orduspor-Eskişehirspor maçını Enerji ve Tabii Kaynaklar Bakanı Hilmi Güler’in de izlediğini hatırlatan Eskişehir Valisi Kadir Çalışıcı maçta güvenlik önlemlerinin çok yetersiz olduğunu söyledi. Ordu Emniyet Müdürü’nün konuşmalarını televizyonlardan izlediğini anlatan Vali Çalışıcı, şöyle konuştu 
     Müdür beyin konuşmasından anladığım kadarıyla Ordu’da güvelik önlemi diye bir şeyin yokmuş. Emniyet Müdürü, polisleri stadyum dışına önlem için dizdiğini, stad içerisinde bu nedenle personelinin azaldığını söylüyor. Böyle önemli bir maçta senin gücün yetersizse Ankara’dan destek isteseydin. Devlet aciz olur mu Ortada bir kumpas var. Eskişehirspor yönetiminin İçişleri Bakanlığı’na suç duyurusunda bulunması lazım." 

     
</TEXT>
</DOC>
