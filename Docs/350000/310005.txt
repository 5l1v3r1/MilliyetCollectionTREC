<DOC>
<DOCNO> 310005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/27/son/sontur29.html </URL>
<DATE> 2005/01/27/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Bodrum'da fırtına .. 
</HEADLINE>
<TEXT>

     Bodrum ve çevresinde fırtına etkili oldu. 
     İlçede şiddetli rüzgar nedeniyle, bazı işyerlerinin tabelaları yerinden sökülürken, bazı ağaçların da dalları kırıldı. 
     Katamaran Disko ve Yettigari İşletmesi mevkiinde dalgalar, zaman zaman geniş su birikintileri oluşturdu. 
     Yaklaşık 12 metre boyundaki dalgalar balıkçılara zor anlar yaşattı. Bazı beldelerde küçük sandallar, önlem alınamadığından dolayı hasar gördü. Sahildeki, çok sayıda ahşap iskelenin bir çoğu parçalandı. 
     Rüzgarın hızı saatte 80 kilometreyi aşarken çatılardaki TV uydu antenleri ve güneş enerji sistemleri hasar gördü. 
     Bu arada sık sık telefon hatlarında arızalar da meydana geldi. Bodrum merkezde elektrikler kesilmezken, civar köylerde enerji kesintisi yaşandı. 
     Yetkililer, rüzgarın etkisini kaybetmesinin ardından, 2 gün süreyle aralıklarla yağış beklendiğini ifade ettiler. 
     Meteoroloji yetkilileri, denizcilerin ve denize açılacakları dikkatli olmaları konusunda uyardılar. 
     
</TEXT>
</DOC>
