<DOC>
<DOCNO> 314575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/12/ekonomi/eko08.html </URL>
<DATE> 2005/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Moody's, Türkiye'nin TL notunu yükseltti 
</HEADLINE>
<TEXT>



Uluslararası derecelendirme kuruluşu Moody's, Türkiye'nin 2001'den bu yana ekonomide sağladığı ilerleme ve AB faktörünü dikkate alarak kredi notunu "durağandan" "olumluya" çevirdi. Kredi notunu artırırken iç borcunun çevrilmesinde iyileşmeyi de göz önünde tutarak, Türk devletinin lira cinsinden araçlarının notunu B1'den B2'ye çıkarttı. Moody's, açıklamasında "Ağır bir borç yükü ve büyük bir cari açığının Türkiye için kırılganlık kaynakları olmaya devam ettiği" belirtildi. Moody's'in açıklamasında şöyle denildi "Türk hükümetinin, kalıcı ekonomik istikrarı sağlamak için zor yapısal ayarlamalarını yerine getirmesi, AB özlemlerini gerçekleştirmek için de, tam üyeliğin garantisi olmadan, sancılı siyasi tavizleri vermesi gerekiyor." 
Moody's'in açıklamasından sonra borsada alımların yoğunlaşmasıyla hisse senetleri yüzde 1.57 prim yaparken, endeks 27.736 puana yükseldi. Dolar serbest piyasada 1.3250'ye, euro ise 1.7030'a geriledi. 


</TEXT>
</DOC>
