<DOC>
<DOCNO> 341625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/son/sontur17.html </URL>
<DATE> 2005/05/11/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Köprüden işerken dereye düşüp öldü .. 
</HEADLINE>
<TEXT>

     Aydın ARSLANYILMAZ DHA 

      ZONGULDAK'ın Elvanpazarcık Beldesi’nde yaya geçişini sağlayan ahşap köprüden işerken dengesini kaybedip dereye düşen aşırı alkollü 54 yaşındaki Emin Bıçakçı, başını taşa çarptı, yaklaşık 1 metre derinliğindeki suda boğularak can verdi. 
     Dün akşam 21.00 sıralarında Karaçanak Orman Deposu Mevkii'nde arkadaşlarıyla birlikte içki içen Emin Bıçakçı, işemek için yakında bulunan derenin üzerindeki yaya geçişini sağlayan ahşap köprüye çıktı. İşerken dengesini kaybeden Bıçakçı dereye düştü. Arkadaşlarının yardımıyla yaklaşık 1 metre derinliğindeki dereden çıkarılan Bıçakçı, Zonguldak Atatürk Devlet Hastanesi’ne kaldırıldı. Aşırı su yutan Bıçakçı tüm çabalara karşın kurtarılamadı. Bıçakçı'nın yapılan otopsisinde, dereye düştüğü sırada başını taşa çarptığı ve suda boğularak öldüğü saptandı. Olayla ilgili soruşturmanın sürdürüldüğü bildirildi. 
     
</TEXT>
</DOC>
