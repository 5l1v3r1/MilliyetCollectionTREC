<DOC>
<DOCNO> 301208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/27/son/sondun08.html </URL>
<DATE> 2004/12/27/ </DATE>
<TIME> 07.20 </TIME>
<AUTHOR>  </AUTHOR>
<HEADLINE>
Taylan'da depremde ölenlerin sayısı 431... 
</HEADLINE>
<TEXT>

     Taylandlı yetkililer, Güney Asya'da etkili olan 8.9 büyüklüğündeki deprem nedeniyle oluşan gelgit dalgaları sonucu şimdiye kadar aralarında turistlerin de bulunduğu 431 kişinin öldüğünü, 4100'den fazla kişinin yaralandığını bildirdiler. 
     Taylandlı yetkililerin hayatlarını kaybeden turistlerin sayısı hakkında bir açıklamada bulunmamasına karşın yerel basında çıkan haberler, ölenlerin büyük bir kısmının Batılı ve Asyalı tatilciler olduğunu gösterdi. 
     Başkent Bangkok'da açıklamada bulunan Halk Sağlığı Bakanlığı üst düzey yetkilisi Riphat Yingseri, ülkenin güneyindeki 8 eyaleti vuran gelgit felaketinde şimdiye 431 kişinin öldüğünün 4100'den fazla kişinin yaralandığının belirlendiğini belirtti. 
     Tayland basınında çıkan haberlerde deprem nedeniyle kendisinden haber alınamayan, yaralanan ve ölen yabancıların Güney Kore, Japonya, Hong Kong, İngiltere, Danimarka, Avustralya, Malezya, Meksika, Rusya, İsveç, Şili ve ABD vatandaşlarından oluştuğu kaydedildi. 
     
</TEXT>
</DOC>
