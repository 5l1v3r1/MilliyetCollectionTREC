<DOC>
<DOCNO> 325611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/21/son/sonspo14.html </URL>
<DATE> 2005/03/21/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Barcelona ve Chelsea açık ara, Bayern ile Milan averajla lider... 
</HEADLINE>
<TEXT>

     Avrupa futbolunun önemli temsilcileri arasında yer alan İspanya, İtalya, Almanya ve İngiltere liglerinde mücadeleler sürüyor. 
     İspanya Birinci Futbol Ligi'nde La Liga Barcelona, İtalya Serie A'da AC Milan ve İngiltere Premier Ligi'nde Chelsea liderliklerini sürdürürken, Almanya Bundesliga'da Bayern Münih bir hafta aradan sonra yeniden liderlik koltuğunu devraldı. 
     İspanya La Liga'da açık ara farkla liderliğini sürdüren Barcelona, deplasmanda Deportivo La Coruna'yı 1-0 yenmeyi başardı. Liderin en yakın takipçisi Real Madrid ise sahasında Malaga'yı aynı skorla geçti. 
     
     İTALYA 

     İtalya Serie A'da lider AC Milan averajla liderliğini sürdürdü. 
     AC Milan, deplasmanda ligin güçlü takımlarından AS Roma'yı 2-0'la geçmeyi başardı. 
     Liderin yakın takipçisi Juventus, sahasında Reggina'yı 1-0 yendi. 
     Inter ise sahasında Fiorentina'ya 3-2'lik üstünlük sağladı. 
     
     ALMANYA 

     Almanya Bundesliga'da geçen hafta liderliği Schalke 04'e kaptıran Bayern Münih, 1 hafta aradan sonra yeniden liderliği devraldı. 
     Bayern Münih, sahasında Hansa Rostock'u 3-1 yenerek puanını 'e çıkardı. Schalke 04 ise lider olarak çıktığı ligin zayıf takımı FSV Mainz karşısında 2-1 yenildi ve ikinciliğe düştü. 
     Yıldıray Baştürk'ün takımı Hertha Berlin, Arminia Bielefeld'i 3-1'le geçerken, milli futbolcu oynadığı oyun ve attığı golle göz doldurdu. 
     
     İNGİLTERE 

     İngiltere Premier Ligi'nde Chelsea, Şampiyonlar Ligi'nden sonra ligde de iddiasını sürdürdü ve şampiyonluk yolunda bir engeli daha aştı. 
     Chelsea, sahasında Crystal Palace'ı 4-1'lik skorla geçmeyi başardı. Lig ikincisi Manchester United ise Fulham'ı 1-0 yendi. Tugay Kerimoğlu'nun takımı Blackburn Rovers, Arsenal'e 1-0 yenildi. 

     
</TEXT>
</DOC>
