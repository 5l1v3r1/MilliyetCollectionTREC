<DOC>
<DOCNO> 337979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/spor/bnba.html </URL>
<DATE> 2005/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Miami ikiledi 
</HEADLINE>
<TEXT>



NBA'de Doğu Konferansı çeyrek final serisinde, konferans birincisi Miami Heat, New Jersey Nets'i ikinci maçta da 104 - 87 yenerek seride durumu 2 - 0 yaptı. 
Miami'nin tecrübeli yıldızı Alonzo Mourning 21 sayı, 9 ribaundluk performansıyla sezonun en iyi performansını sergilerken, Miami'nin galibiyetinde en büyük pay sahibi oldu. 
New Jersey'de ise Hırvat pivot Nenad Krstic 27 sayı, 8 ribaund ile oynamasına karşın sonucu değiştiremedi. 

Diğer sonuçlar 
Seattle - Sacramento 105 - 93 

Hidayet Türkoğlu yola çıktı 

Milli basketbolcumuz, takımı Orlando Magic'in play - off'a kalamaması üzerine sezonu kapattı. Hidayet, bugün öğle üzeri Frankfurt üzerinden uçakla İstanbul'a gelecek. Bu sezon, 6 yıllık kontrat imzaladığı Orlando Magic formasını giymeye başlayan, ancak elinden sakatlandıktan sonra formasından uzak kalan Hidayet, 36 galibiyet, 46 yenilgiyle play - off dışında kalan takımında, oynadığı maçlarda 26.2 dakika süre aldı ve 14 sayı, 3.5 ribaunt, 2.3 asist ortalaması tutturdu. Yıldız oyuncumuz, sezonun en iyi altıncı adamlarından biri olarak gösterildi. 


</TEXT>
</DOC>
