<DOC>
<DOCNO> 318624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/25/son/sontur12.html </URL>
<DATE> 2005/02/25/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Okuldan kaçıp uyudu, akrep soktu 
</HEADLINE>
<TEXT>

     Alev GÜRSOY DHA 

      TOKAT'ta, okula gitmeyip, arkadaşlarıyla birlikte oyun oynadığı barakada uyuyup kalan 13 yaşındaki Fatih Kaya'yı akrep soktu. Kaya, hastanede tedavi altına alınırken, baba Mehmet Kaya, "Umarım bu ona iyi bir ders olur, bir daha okuldan kaçmaz. Cezasını ben vermeden akrepler vermiş'' dedi. 
     Tokat İlköğretim Okulu 8'inci sınıf öğrencisi Fatih Kaya, matematik öğretmeninin yapacağı sözlü sınavdan kaçmak için, 3 arkadaşıyla anlaşıp okula gitmedi. Okulun önününde buluşan arkadaşlar, her zaman top ve misket oynadıkları barakaya gitti. Arkadaşları top oynarken, uykusu gelen Fatih Kaya, yere serdiği ceketinin üzerine yatıp uyumaya başladı. Bu sırada akreplerin soktuğu Fatih, çığlık atarak uyandı. 
     Yakınları tarafından Tokat Devlet Hastanesi'ne kaldırılan Kaya'nın, akrepler tarafından sol elinin üç yerinden ve kalçasından ısırıldığı belirlendi. Fatih Kaya, yapılan ilk müdahalenin ardından Sivas'taki Sultan 1'inci İzzettin Keykavus Devlet Hastanesi'ne sevkedilen Fatih'in sağlık durumunun iyi olduğu belirtildi. 
     Fatih'in babası Mehmet Kaya, oğlunun durumuna hem şaşırıp hem de üzüldüğünü belirterek, "Umarım bu ona iyi bir ders olur, bir daha okuldan kaçmaz. Cezasını ben vermeden akrepler vermiş'' dedi. 
     
</TEXT>
</DOC>
