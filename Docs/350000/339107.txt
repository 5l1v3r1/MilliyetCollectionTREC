<DOC>
<DOCNO> 339107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/03/yasam/yas03.html </URL>
<DATE> 2005/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
9 kurban için 600 bin YTL 
</HEADLINE>
<TEXT>


TCDD, hızlandırılmış tren kazasında ölen 9 kişiye 600 bin YTL tazminat ödedi. Sırada 12 kişi var 

GÜLÇİN ÜSTÜN Ankara 

TCDD, Pamukova'da meydana gelen hızlandırılmış tren kazasında yaşamını yitiren 9 vatandaşın yakınlarına, bugüne kadar toplam 600 bin YTL tazminat ödedi. Kaza gecesi kızı İrem Candan'ın fotoğrafını Başbakan Recep Tayyip Erdoğan'a göstererek yardım isteyen Berrin Candan'a da 50 bin YTL tazminat teklif edildi. 

3 aile cevap vermedi 
Sakarya Pamukova'da 22 Temmuz'da meydana gelen tren kazasında hayatını kaybeden 40 vatandaştan 21'inin yakınları, tazminat alabilmek için TCDD Genel Müdürlüğü'ne başvurdu. Bunlardan 9'u TCDD'nin belirlediği tazminat miktarını kabul ederken, 5 kişinin yakınları teklif edilen tazminata itiraz ederek dava açtı. Tazminat miktarları bildirilen 3 kişinin yakınlarından henüz cevap alınamazken, 4 kişinin ailesi gerekli evrakı tamamlamadığı için tazminat hesaplaması yapılamadı. 

150 bin YTL'si manevi 
TCDD, ölenlerin yakınlarına 450 bin 149 YTL'si maddi, 150 bin YTL'si manevi olmak üzere toplam 600 bin YTL tazminat ödedi. 
Ahmet Kaya Yenen'in ailesine 39 bin YTL, Gülnihal Günay'ın ailesine 51 bin YTL ödeme teklif edildi. Kazada yaşamını yitiren 18 Mart Üniversitesi öğrencisi İrem Candan 21 için önerilen 50 bin YTL tazminat teklifine, ailesi henüz yanıt vermedi. 
Anne Berrin Candan, kaza akşamı kızının resmini Erdoğan'a gösterip bulunması için yardım istemiş, ancak İrem'in cenazesi Bozüyük SSK Hastanesi'nde bulunmuştu. Erdoğan da, aileye taziye ziyaretine gitmişti. 

TCCD'nin ödediği tazminat miktarları şöyle İSİM MADDİ MANEVİ TOPLAM YTL Refik Ağır 122 bin 928 20 bin 142 bin 928 Halil Gültekin 70 bin 741 17 bin 87 bin 741 Serap Sarıköse 16 bin 908. 7 bin 23 bin 908 Selçuk Sarıköse 25 bin 660 7 bin 32 bin 660 Ercan Keklikçi 47 bin 724 38 bin 85 bin 724 Ümit Şengönül 37 bin 602 16 bin 53 bin 602 Coşkun Ertürk 36 bin 532 12 bin 500 49 bin 032 Nevzat Çay 33 bin 529 8 bin 500 42 bin 29 Muhammet Arifoğlu 58 bin 5220 24 bin 500 83 bin 22 TOPLAM 450 bin 149 150 bin 600 bin 649 


</TEXT>
</DOC>
