<DOC>
<DOCNO> 342605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/14/son/sontur26.html </URL>
<DATE> 2005/05/14/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Marmaris'te korkutan patlama 
</HEADLINE>
<TEXT>

     Marmaris Yat Limanı’ndaki bir kafenin mutfak bölümünde, tüpgaz patlaması sonucu 1’i ağır 3 kişi yaralandı. 
     Alınan bilgiye göre, Marmaris Yat Limanı’ndaki bir kafenin bodrum katında yer alan ve kullanılmayan mutfak bölümündeki tüpgaz, henüz belirlenemeyen nedenle patladı. Patlama sonucu 3 işçi yaralandı. 
     Polis çevrede güvenlik tedbirleri alırken, Marmaris İtfaiye ekipleri, yangını büyümeden söndürdü. Marmaris İlçe Emniyet Müdürü İhsan Ezer de söndürme çalışmalarını olay yerinde takip etti. 
     Patlamada ağır yaralanan işçi Mehmet Sancar 19 , kaldırıldığı Marmaris Devlet Hastanesi’nden, Muğla Devlet Hastanesi’ne sevk edildi. 
     Hafif yaralanan diğer 2 işçi, ayakta tedavi edildi. 
     Olayla ilgili soruşturma başlatıldığı belirtildi. 
     
</TEXT>
</DOC>
