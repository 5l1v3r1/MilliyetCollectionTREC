<DOC>
<DOCNO> 300353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/23/son/sontur45.html </URL>
<DATE> 2004/12/23/ </DATE>
<TIME> 19.53 </TIME>
<AUTHOR>  </AUTHOR>
<HEADLINE>
Zorla çek tahsilatı yapmaya çalışlan 3 kişi gözaltına alındı 
</HEADLINE>
<TEXT>

     Muğla'nın Milas İlçesi'ne bağlı Boğaziçi Köyü'nde, zorla çek tahsilatı yapmak isteyen 3 kişi gözaltına alındı. 
     Alınan bilgiye göre, inşaat işiyle uğraşan Hüseyin Çoban, Milas İlçe Jandarma Komutanlığı'na başvurarak, İzmir'de ''çek-senet tahsilatı'' yaptığını iddia ettiği bir grubun, kendisinden tahsilat yapmak için süre tanıdıklarını söyledi. 
     Bunun üzerine, köyde önlem alan jandarma ekipleri, 35 T 5691 plakalı taksiyle köye gelen zanlılar Erhan Ö 48 , Taner E 28 ve Kadir K'yı 56 takibe aldı. 
     Ekipler, bu kişilerin köydeki bir lokantada Hüseyin Çoban ile buluşması üzerine, buraya operasyon düzenledi. 
     Gözaltına alınan 3 kişinin üzerlerinde ve araçlarında yapılan aramada, 1 kuru sıkı tabanca ele geçirildi. 
     Zanlıların, ifadelerinde, İzmir'de hurdacılık yapan ve ''Mardinli Zeki'' olarak tanınan Zeki K'nın 52 Çoban'dan alacağı olduğunu söyleyerek, kendilerini bu kişinin yanına gönderdiğini öne sürdükleri bildirildi. 
     Yetkililer, soruşturmanın çok yönlü sürdüğünü ve Zeki K. ile olayla ilgisi bulunan bazı kişilerin yakalanması için operasyonların devam ettiğini kaydetti. 
     
</TEXT>
</DOC>
