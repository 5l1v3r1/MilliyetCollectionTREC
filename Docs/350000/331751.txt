<DOC>
<DOCNO> 331751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/09/son/sonsiy03.html </URL>
<DATE> 2005/04/09/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Gümrük müsteşarına rüşvet şikayeti 
</HEADLINE>
<TEXT>

     Ayşegül KÜTÜK EDİRNE, DHA 

KAPIKULE Gümrük Kapısı'na incelemelerde bulunmak üzere gelen Gümrük Müsteşar Vekili Rıza Tuna Turagay'ın yanına giderek sorunlarını anlatan TIR sürücüsü Mehmet Terlemez, gümrüklerdeki rüşvet olaylarından yakındı. Rüşvet kalkmadığı sürece hiçbir şeyin değişmeyeceğini söyleyen Terlemez'e Müsteşar Vekili Turagay, Bu olmaz, şu olmaz deniyor. Herkes de olmaz dediği şeyi yapıyor. Ben sana telefonumu vereyim. Beni arayıp böyle bir şey oldu diye anlattığında, üstüne gitmezsem namerdim'' dedi. 
     Gümrük Müsteşar Vekili Rıza Tuna Turagay, incelemelerde bulunmak üzere Kapıkule Gümrük Kapısı'na geldi. Sorunları yerinde tespit etmek amacıyla geldiğini söyleyen Müsteşar Vekili Turagay, Vali Nusret Miroğlu, Kapıkule Mülki İdare Amiri Cengizhan Aksoy, Edirne Gümrükleri ve Muhafaza Başmüdürü İbrahim Halil Ekinci'den sorunlarla ilgili bilgi aldı. Kapıkule Gümrük Kapısı'nda personel sıkıntısının bulunduğunu söyleyen Müsteşar Vekili Turagay, Öncelikle girişten çıkış noktasına kadar incelemelerde bulunduk. Mevzuat dahilinde ne yapılacağına bakacağız. Personel ihtiyacı var. Bu sistemi nasıl AB sistemine adapte edebiliriz ona bakacağız'' diye konuştu. 
     Turagay daha sonra yürüyerek TIR giriş çıkış işlemlerinin yapıldığı Hudut kapısına geldi. Bu sırada gümrük muhafaza görevlilerini gören Müsteşar Vekili Turagay, bir süre sohbet etti. Gazetecilerin, görevlilerin kıyafetlerinin insanlara itici geldiğini söylemesi üzerine Turagay, Kıyafeti Genel Müdürlük karar vermiş getirmiş. Bir de bunlarla mı uğraşalım. Tek tek kıyafetlere bakacak halde değilim'' dedi. 
     Gümrük Müsteşar Vekili Rıza Tuna Turagay, ardından TIR Gümrük Müdürlüğü'ne geçti. Bina içindeki duvarda asılı olan Tır Gümrük Müdürlüğü'ne her türlü şikayet ve isteklerinizi iletebilirsiniz' yazısının altında bulunan telefon numarasını cep telefonuna kaydetti. 
     TIR ŞÖFÖRÜNÜN RÜŞVET ŞİKAYETİ Tır Gümrük Müdürlüğü'nden çıkışta Gümrük Müsteşar Vekili Turagay'ı gören TIR sürücüleri, yanına giderek sorunlarını anlattı. TIR sürücüsü Mehmet Terlemez, Müsteşar Vekili Turagay'a, Rüşvet olayı kalkmadığı sürece bir taş üstüne bir taş dahi yapılamaz. Hani balık baştan kokar derler ya'' dedi. Bunun üzerine Terlemez'in sözünü kesen Müsteşar Vekili Turagay şu yanıtı verdi 
     Sen bize de söylüyorsun o zaman. Şunu açık ve net söylüyorum. Bu olmaz, şu olmaz deniyor. Herkes de olmaz dediği şeyi yapıyor. Niye bunları söylemiyorsun bana Ben sana telefonumu vereyim. Beni arayıp böyle bir şey oldu diye anlattığında üstüne gitmezsem namerdim.'' TIR sürücüsü Terlemez, Ondan eminiz. Biz dürüst insanlarla beraberiz. Ben 25 yıllık şoförüm. Biz koşuyoruz ama bürokratlarımız koşmuyor. Bütün bürokratlara sesleniyorum. Birazcık da bizim için çalışın'' dedi. Bunun üzerine Müsteşar Vekili Turagay, Bir dakika, şimdi ben de bürokratım'' diye yanıt verdikten sonra sorunlarla ilgileneceğini belirtti. 
     Müsteşar Vekili Turagay, daha sonra X-Ray taramasının yapıldığı bölümde görevlilerden bilgi aldı. Turagay burada bir TIR'ın nasıl X-Ray cihazında tarandığını izledi. Kapıkule Tren Garı'na da giden Müsteşar Vekili Turagay yetkililerden bilgi aldı. 
     
</TEXT>
</DOC>
