<DOC>
<DOCNO> 342377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/14/ekonomi/eko08.html </URL>
<DATE> 2005/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
'Avea, Telekom'a engel olmaz' 
</HEADLINE>
<TEXT>



Ulaştırma Bakanı Binali Yıldırım, Bakanlığı ile ilgili incelemelerde bulunmak ve MÜSİAD'ın Genel İdare Kurulu GİK toplantısına katılmak üzere geldiği Şanlıurfa'da, Telekom'un özelleştirilmesiyle ilgili açıklamalarda bulundu. Yıldırım, "Avea'nın, Türk Telekom'un özelleştirilmesinde veya değerinde herhangi bir azalma yönünde katkısı söz konusu değildir. Avea ile ilgili herhangi bir yönetim problemi de yoktur. Esas olan, Telekom'dur. Avea, Telekom'un küçük bir iştirakidir. Her ne şekilde ve kim alırsa alsın aynı şekilde bu iştirakle çalışmaya devam eder" dedi. 
GAP Uluslararası Havaalanı'nın birinci derecede önem verdikleri konular arasında yer aldığını ve yüzde 86'lık bölümünün tamamlandığını söyleyen Yıldırım, "Tümünün bu yıl içinde tamamlanması için çalışmaları hızlandıracağız" diye konuştu. 


</TEXT>
</DOC>
