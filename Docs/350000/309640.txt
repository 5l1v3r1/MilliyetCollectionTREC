<DOC>
<DOCNO> 309640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/26/son/sontur14.html </URL>
<DATE> 2005/01/26/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Öğretmenlik için başvurular başladı... İşte şartlar... 
</HEADLINE>
<TEXT>

     Milli Eğitim Bakanlığı'nın MEB alacağı 10 bin öğretmen kadrosu için başvurular bugün başladı. 
     MEB, 10 bin kadroya, ilk atama, açıktan ve açıktan ilk atama yoluyla öğretmen alacak. İlk atama yoluyla atanacaklar için 9 bin 800, açıktan ve açıktan ilk atama yoluyla atanacaklara da 200 kişilik kadro ayrıldı. 
     Açılan kadrolara başvuracak öğretmen adaylarının öğretmenlik için 2003 ve 2004'te yapılan KPSS'ye girmiş ve öğretmenlik alımı yapılacak alanın taban puanı veya üzerinde puan almış olmaları gerekiyor. 
     Başvurular internetten gerçekleştirilecek. Öğretmenlik İçin Atama Kılavuzu ve başvuru formu, bakanlığın internet sitesinde http personel.meb.gov.tr bugün saat 10.00'dan itibaren yayınlanacak. Kılavuzda belirtilen koşulları taşıyan adaylar 9 Şubat Çarşamba gününe kadar başvurabilecekler. 
     Adaylar internetteki formu doldurarak, kendilerine en yakın başvuru bürolarında başvurularını resmi hale getirecekler. Resmi onay 81 ilin milli eğitim müdürlüklerinde yapılacak. Ankara ve İstanbul'da merkez ilçe milli eğitim müdürlüklerine de resmi onay için başvuru yapılabilecek. Başvurulardan ücret alınmayacak. 
     
</TEXT>
</DOC>
