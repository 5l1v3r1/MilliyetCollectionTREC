<DOC>
<DOCNO> 349003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/05/ekonomi/eko04.html </URL>
<DATE> 2005/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Endeks yeniden çıkışta destek 25.000 seviyesinde 
</HEADLINE>
<TEXT>


Enflasyonda düşüşün sürmesiyle, çarşamba günü yapılacak Para Kurulu Toplantısı piyasalar tarafından yakından izlenecek 

Zeynep Candan Aktaş 

Fransa'dan gelen 'hayır'a rağmen haftaya alıcılı başlayan endeks, hacimdeki artış eğilimiyle çıkışını sürdürerek 26.134'ü test etti. Haftanın en düşüğü 24.138 olurken kapanış en yükseğe yakın seviyeden 26.051'den gerçekleşti. Çarşamba günü Hollanda'dan ezici bir çoğunlukla gelen 'hayır' oyları da endeksin hızını kesemedi. Hazine'nin 15 yıl vadeli tahvil ihracını bugüne kadarki en düşük orandan kupon faizi yüzde 7 gerçekleştirmesi ve 'hayır' oylarının daha çok AB'nin sorgulanmasına dönüşmesi, pariteye rağmen dolarda düşüşün sürmesine neden oldu. Ortak para birimi olan eurodan çıkılmasına dönük taleplerin seslendirilmesi uluslararası piyasalarda euronun dolar karşısında değer kaybetmesine neden oldu. Parite 1.228 seviyelerinde. Buna karşın iç piyasada 1.34'e kadar düşen dolara Merkez Bankası alım yönünde müdahale etti. Haftanın son günü açıklanan enflasyon oranlarının da beklenildiği gibi düşüş eğilimini sürdürmesi Tüfe binde 9.2 Üfe binde 2 gelecek hafta gözlerin Merkez Bankası'na çevrilmesine neden olacak. Önümüzdeki hafta olumlu beklentilerle endeksteki hareketin 26.500 - 27.000 aralığına doğru devam etmesi beklenebilir. Ancak sert gelişen atak ve 27.000'in üstündeki güçlü tarihi zirve direnci nedeniyle bu seviyenin geçilme olasılığı zayıf. Bu hafta için önemli olan, endeksin olası k r realizasyonlarında 25.000 seviyelerindeki 20 ve 50 günlük ortalamaların üstünde kalabilmesidir. 25.000 aşağı yönde kırılmadıkça 28.400'lerdeki tarihi zirveye doğru atak devam edebilir. Endekste destekler 25.300 ve 25.000'de iken dirençler 26.500 ve 27.000 seviyelerinde bulunuyor. 
Bol kazançlı haftalar dileğiyle. 


</TEXT>
</DOC>
