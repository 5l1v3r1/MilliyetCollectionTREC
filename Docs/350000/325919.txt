<DOC>
<DOCNO> 325919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/22/son/sonsiy10.html </URL>
<DATE> 2005/03/22/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
22. yasama döneminde 6 bin 809 soru önergesi verildi 
</HEADLINE>
<TEXT>

     TBMM Başkanlığı'na 22. Yasama Dönemi'nde bin 508 sözlü, 5 bin 301 yazılı olmak üzere 6 bin 809 soru önergesi sunuldu. Önergelerden 4 bin 640'ına cevap verildi. 
     AA muhabirinin TBMM Başkanlığı'nın internet sitesinden derlediği bilgilere göre, CHP'li milletvekilleri başta olmak üzere DYP, AK Parti ve bağımsız milletvekilleri tarafından 22. Yasama Dönemi'nde TBMM Başkanlığı'na çeşitli konularda sorular yöneltildi. 
     TBMM Başkanı Bülent Arınç, Başbakan Recep Tayyip Erdoğan ve bakanların cevaplandırması istemiyle sunulan önergelerin büyük çoğunluğu cevaplandırılırken, diğer sorular da cevaplandırılmak üzere işleme alındı. 
     Başbakan Erdoğan'a 177'si sözlü, bin 65'i yazılı olmak üzere bin 242 soru önergesi yöneltilirken, bunlardan 34 sözlü, 655 yazılı olmak üzere 689 önerge cevaplandırıldı. 
     
     EN FAZLA SORU BAKAN GÜÇLÜ'YE 
     Başbakan Erdoğan'dan sonra en fazla soru yöneltilen bakan ise Tarım ve Köyişleri Bakanı Sami Güçlü oldu. Bakan Güçlü'ye 155'i sözlü, 363'ü yazılı olmak üzere 518 soru yöneltildi. Güçlü, 56'sı sözlü, 344'ü yazılı toplam 400 önergeyi cevaplandırdı. 
     En az soru önergesi ise Milli Savunma Bakanı Vecdi Gönül'e yöneltildi. Bakan Gönül'e yöneltilen 5 sözlü, 42 yazılı sorudan 37 yazılı soru cevaplandırıldı. 
     Erkan Mumcu'nun istifasıyla boşalan Kültür ve Turizm Bakanlığı'na atanan Atilla Koç'a 2 sözlü, 5 yazılı toplam 7 soru yöneltildi. Koç ise bunların sadece birini cevapladı. 
     
     TBMM BAŞKANI ARINÇ'A DA SORULDU 
     Hükümet üyeleri dışında TBMM Başkanı Bülent Arınç'a da sorular yöneltildi. 
     Arınç'ın cevaplandırması istemiyle TBMM Başkanlığı'na sunulan 6'sı sözlü, 79'u yazılı 85 soru önergesinden, 5'i sözlü, 62'si yazılı olmak üzere 67 soru önergesine cevap verildi. 
     
     SORU REKORTMENİ CHP'Lİ BALOĞLU... 
     CHP Antalya Milletvekili Feridun Fikret Baloğlu en fazla soru yöneten milletvekili oldu. CHP'li Baloğlu 229 soru önergesi verirken, DYP Denizli Milletvekili Ümmet Kandoğan 181, CHP Antalya Milletvekili Nail Kamacı 166, CHP Ardahan Milletvekili Ensar Öğüt 155, CHP Adana Milletvekili Gaye Erbatur ise 134 soru önergesi sundu. 
     
     YÖNELTİLEN SORUNLARIN BAKANLARA GÖRE DAĞILIMI 
     Başbakan Recep Tayyip Erdoğan'a, 177 sözlü, 1065 yazılı olmak üzere 1242 soru önergesi verildi. Bu önergelerden 34 sözlü, 655 yazılı olmak üzere 689'u cevaplandırıldı. 
     Devlet Bakanı ve Başbakan Yardımcısı Abdüllatif Şener, 29 sözlü, 169 yazılı toplam 198 önergeden, 9 sözlü, 138 yazılı 147'si cevaplandı. 
     Devlet Bakanı ve Başbakan Yardımcısı Mehmet Ali Şahin, 28 sözlü, 124 yazılı toplam 152 önergeden, 17 sözlü, 112 yazılı olmak üzere 129 önergeyi cevaplandırdı. 
     Devlet Bakanı Beşir Atalay, 24 sözlü, 112 yazılı 136 önergeden, 4 sözlü, 107 yazılı 111 önergeyi cevapladı. 
     Devlet Bakanı Mehmet Aydın, 15 sözlü, 50 yazılı 65 önergeden, 4 sözlü, 43 yazılı 47 önerge cevapladı. 
     Devlet Bakanı Ali Babacan, 40 sözlü, 135 yazılı 175 önergeden, 21 sözlü, 66 yazılı 87 önerge cevapladı. 
     Devlet Bakanı Güldal Akşit, 22 sözlü, 64 yazılı 86 önergeden, 3 sözlü 57 yazılı 60 önerge cevapladı. 
     Devlet Bakanı Kürşad Tüzmen, 13 sözlü, 67 yazılı 80 önergeden 65 yazılı önergeyi cevapladı. 
     Adalet Bakanı Cemil Çiçek, 30 sözlü, 154 yazılı 184 önergeden, 26 sözlü, 136 yazılı 162 önerge cevapladı. 
     Milli Savunma Bakanı Mehmet Vecdi Gönül, 5 soru, 42 yazılı 47 önergeden, 33 yazılı önergeyi cevapladı. 
     İçişleri Bakanı Abdülkadir Aksu, 70 sözlü, 4 yazılı 523 önergeden, 19 sözlü, 286 yazılı 305 önergeyi cevapladı. 
     Dışişleri Bakanı ve Başbakan Yardımcısı Abdullah Gül, 79 sözlü, 212 yazılı, 291 önerge verildi. Bunlardan 35 sözlü, 133 yazılı önerge cevaplandırıldı. 
     Maliye Bakanı Kemal Unakıtan, 99 sözlü, 343 yazılı 442 önergeden, 92 sözlü, 259 yazılı 351 önergeyi cevaplandırdı. 
     Milli Eğitim Bakanı Hüseyin Çelik, 90 sözlü, 333 yazılı 423 önergeden, 36 sözlü, 2 yazılı 289 önerge cevapladı. 
     Bayındırlık ve İskan Bakanı Zeki Ergezen, 89 sözlü, 218 yazılı 307 önergeden, sözlü, 206 yazılı 259 önerge cevapladı. 
     Sağlık Bakanı Recep Akdağ, 103 sözlü, 252 yazılı 355 önergenin 51 sözlü, 177 yazılı 228 önergesini cevapladı. 
     Ulaştırma Bakanı Binali Yıldırım, 64 sözlü, 182 yazılı 246 önergeden 21 sözlü, 155 yazılı 176 önergeyi cevapladı. 
     Tarım ve Köyişleri Bakanı Sami Güçlü, 155 sözlü, 363 yazılı 518 önergeden, 56 sözlü, 344 yazılı 400 önerge cevapladı. 
     Çalışma ve Sosyal Güvenlik Bakanı Murat Başesgioğlu, 75 sözlü, 1 yazılı 228 önergenin, 40 sözlü, 132 yazılı 172 önergeye cevap verdi. 
     Sanayi ve Ticaret Bakanı Ali Coşkun, 44 sözlü, 86 yazılı 130 önergeden 21 sözlü, 83 yazılı 104 önerge cevapladı. 
     Enerji ve Tabii Kaynaklar Bakanı Hilmi Güler, 119 sözlü 318 yazılı 437 önergeden, 52 sözlü 224 yazılı 276 önerge cevapladı. 
     Eski Kültür ve Turizm Bakanı Erkan Mumcu'ya yöneltilen 81 sözlü, 192 yazılı 273 sorudan 28 sözlü 157 yazılı olmak üzere 185 soru yanıtlandı. 
     Kültür ve Turizm Bakanı Atilla Koç, 2 sözlü 5 yazılı 7 önergeden sadece 1 yazılı önergeyi cevapladı. 
     Çevre ve Orman Bakanı Osman Pepe ise kendisine yöneltilen 49 sözlü, 130 yazılı 179 soru önergesinden, 5 sözlü, 120 yazılı olmak üzere 125 önergeyi cevaplandırdı. 
     
</TEXT>
</DOC>
