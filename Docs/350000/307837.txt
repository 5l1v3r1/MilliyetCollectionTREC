<DOC>
<DOCNO> 307837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/19/son/sonspo07.html </URL>
<DATE> 2005/01/19/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Hidayet, Pistons'a salonu dar etti .. 
</HEADLINE>
<TEXT>

     NBA'deki gururumuz Hidayet Türkoğlu son haftalardaki başarılı performansını sürdürerek takımı Orlando Magic'in son şampiyon Detroit Pistons'ı 103-101 mağlup etmesinde çok önemli bir rol oynadı. 
     
     SEZONUN EN İYİ HİDO'SU 

     Rakip potaya tam 29 sayı gönderen Hido, 38 dakika sahada kaldığı maçta, üçlük atışlarda 3'te 3, ikiliklerde 15'te 7, serbest atışlarda 7'de 6 isabet ile oynadı. Hido, istatistiklerine 6 ribaunt, 2 asist, bir de top çalma ekledi. 
     Hidayet 29 sayıyla bu sezonun en yüksek rakamına ulaşırken, Steve Francis de 32 sayı, 12 ribaunt, 6 asist ile gecenin bir başka yıldızı oldu. 
     
     PRINCE BU AKŞAM UYUYAMAYACAĞIM 

     Maç boyunca Hido'yu savunmaya çalışan Pistons'ın genç yıldızı Taysaun Prince ise maçtan sonra ilginç açıklamalarda bulundu. Geçen yılın NBA finalinde Kobe Bryant'a yaptığı mükemmel savunmayla adını ligin en iyileri arasına yazdıran Prince, Hido'nun sayılarına engel olamamaktan ötürü çok üzgündü. Prince, "Bu yenilginin nedeni benim. Bu ligde oynamaya başladığımdan bu yana Hido'nun bu gece yaptıklarını kimsenin yapmasına izin vermedim. Sorumluluğu alıyorum. Bu gece uyuyamayacağım" diye konuştu. 
     
</TEXT>
</DOC>
