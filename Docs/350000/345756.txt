<DOC>
<DOCNO> 345756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/25/son/sonspo60.html </URL>
<DATE> 2005/05/25/ </DATE>
<TIME> 23.55 </TIME>
<AUTHOR>  </AUTHOR>
<HEADLINE>
Milan 5-Liverpool 6 Liverpool Şampiyonlar Ligi Şampiyonu 
</HEADLINE>
<TEXT>

     Avrupa Şampiyonlar Ligi’nde 2004-2005 sezonunun şampiyonu, normal süresi ve uzatma bölümü 3-3 sonuçlanan karşılaşmada, penaltı atışları sonunda İtalya’nın AC Milan takımını 6-5 yenen İngiliz ekibi Liverpool oldu. 
     Karşılaşmaya henüz ilk dakika dolmadan kaptanı Maldini’nin attığı golle adeta 1-0 önde başlayan AC Milan, golün rahatlığıyla ilk 45 dakikada rakibine oranla daha kontrollü bir oyun ortaya koydu. İlk 45 dakika boyunca topa daha çok sahip olan İtalyan ekibi, devrenin sonlarına doğru Crespo ile bulduğu gollerle bir anda 3-0 öne geçti ve şampiyonluk için büyük avantaj yakaladı. 
     Liverpool ise, kalesinde gördüğü şok golle başladığı maçın ilk yarısında gol pozisyonu üretmekte zorlandı. Forvet hattında çoğalamayan İngiliz temsilcisi, devrenin sonlarına doğru kalesinde gördüğü 2. ve 3. golle de şampiyonluk umutlarını oldukça zora soktu. 
     1. dakikada Pirlo’nun sağdan kullandığı serbest atışta, penaltı 
     noktası önünde Maldini, şık bir voleyle topu kaleci Dudek’in sağından ağlara göndererek, AC Milan’ı 1-0 öne geçirdi. 
     4. dakikada sağdan Xabi Alonso’nun yapılan ortada ceza alanı 
     içinde topa iyi yükselen Hyypia’nın kafa vuruşunda top kaleci Dudek’te kaldı. 
     14. dakikada Seedorf’un sağdan kullandığı korner atışında ceza 
     yayında Crespo, topu kafayla kaleye gönderdi. Çizgi üzerinde Luis Garcia topu kafayla uzaklaştırdı. Dönen toptan Stam yararlanamadı. 
     29. dakikada Kaka’nın ara pasında soldan ceza alanına giren 
     Shevchenko’nun plase vuruşunda meşin yuvarlak uzak kale direği dibinden ağlara giderken, bu gol ofsayt gerekçesiyle geçerli sayılmadı. 
     32. dakikada Pirlo’nun orta sahadan uzun pasında topla ceza alanı 
     içinde buluşan Shevchenko’dan önce kaleci Dudek topa sahip oldu. 
     35. dakikada sağdan Gerrard’ın ortaladığı topu önce Riise, 
     ardından Baros kafayla içeri çevirdi. Luis Garcia’nın vuruşunda top yandan auta çıktı. 
     38. dakikada Luis Garcia ile gelişen Liverpool atağında ceza alanı 
     içinde yerde kalan Maldini topu uzaklaştırdı. Liverpoollu oyuncular bu pozisyonda topun Maldini’nin eline çarptığı gerekçesiyle penaltı itirazında bulundu. 
     39. dakikada gelişen ani AC Milan ataında İtalyan takımı farkı 
     2’ye çıkaran golü attı. Bu dakikada AC Milan Kaka ile hızlı atağa 
     kalktı. Bu oyuncu ceza sahası önünde pasını sağda uygun durumdaki Shevchenko’ya gönderdi. Ukraynalı oyuncu bekletmeden Crespo’yu gördü. 
     Arjantinli oyuncu da yerden bir vuruşla 2. kez Liverpool ağlarını havalandırdı 2-0 43. dakikada kendi sahasından gönderdiği uzun pasla Kaka, Liverpool savunmasının arkasında Crespo’yu topla buluşturdu. Bu oyuncu kaleciyle karşı karşıya kaldığı pozisyonda takımını 3-0 öne geçiren golü attı ve ilk yarı 3-0 AC Milan’ın üstünlüğüyle kapandı. 
     
     İlk Yarı Skoru Milan3 Liverpool 0 

     İkinci yarıya hızlı başlayan Liverpool, 7 dakika içinde bulduğu 3 golle 60. dakikada zoru başararak 3-3’lük eşitliği yakaladı. Oyunun kotrolünü ele geçiren Liverpool, özellikle kanatlardan ataklarını artırmasına rağmen, AC Milan savunmasını normal sürede tekrar aşmayı başaramadı. Uzatma dakikalarında da varlık gösteremeyen Liverpool, penaltı atışlarında kupaya uzanmasını bildi. 
     AC Milan ise ilk yarıdaki skor avantajıyla başladığı ikinci yarıda kalesinde üst üste gördüğü gollerle adete şok oldu. İtalyan temsilcisi rakibini durdurmakta zorlanırken, ilk yarıdaki avantajını koruyamadı. 
     Artan Liverpool atakları karşısında kalesine adeta duvar ören İtalyan ekibi, Shevchenko ve Kaka’yla yakaladığı fırsatları değerlendiremeyince normal sürede 3-3’lük skora razı olmak zorunda kaldı. Ancak penaltı atışlarında oldukça kötü bir performans sergileyen İtalyan ekibi 7. şampiyonluğu elinden kaçırdı. 
     50. dakikada Xabi Alonso’nun yaklaşık 35 metreden sert vuruşunda 
     top, yan direğin hemen dibinden az farkla auta gitti. 
     52. dakikada Hyypia’nın Kaka’yı ceza sahası önünde düşürmesiyle 
     kazanılan serbet vuruşta AC Milan önemli bir fırsat yakaladı. 
     Pirlo’nun dokunduğu ve Seedorf’un durduğu topa Shevchenko çok sert vururken, Dudek uzanarak topu çeldi ve defans tehlikeyi uzaklaştırdı. 
     54. dakikada Finnan’ın sol çaprazdan kale içine ortasında, Gerard 
     penaltı noktası üzerinde şık bir kafa vuruşuyla topu filelere gönderdi 3-1 56. dakikada ceza alanı önünden Smicer’in yerden sert vuruşunda, kale direğinin hemen dibinde Dida’nın müdahalesine rağmen meşin yuvarlak ağlarla buluştu ve Liverpool farkı 1’e indirmeyi başardı 3-2 60. dakikada Gattuso’nun Gerrard’ı ceza sahası içinde düşürmesi sonucu kazanılan penaltıyı Liverpool’da Xabi Alonso kullandı. Bu oyuncunun yerden sağ köşeye gönderdiği topu kaleci Dida çıkarırken, kendi pozisyonun takip eden Xabi Alonso ikinci vuruşunda topu ağlara göndererek 3-3’lük eşitliği sağladı. 
     62. dakikada Liverpool savunmasını uzaklaştıramadığı topa ceza 
     alanı dışında Seedorf sert vurdu. Yerden giden top autla sonuçlandı. 
     63. dakikada Riise’nin ceza alanı dışından çok sert şutunda kaleci 
     Dida, topa iki hamlede sahip olabildi. 
     70. dakikada soldan gelişen AC Milan atağında, Kaka’nın kaleye 
     parelel gönderdiği topa Crespo vuramadı. Arka direkte Shevchenko’nu yerden kaleye gönderdiği topu, Traore çizgi üzerinde kornere çelerek önemli bir tehlikeyi önledi. 
     80. dakikada Shevchenko şık çalımlara ceza alanına girerken, 
     pasını sağda müsait durumdaki Crespo’ya çıkardı. Arjantinli oyuncunun altı pasa gönderdiği topa Kaka dokundu ancak yatarak ayak koyan Carragher tehlikeyi önledi. 
     89. dakikada AC Milan’ın sağdan kullandığı korner vuruşunda ceza 
     sahası içinde önce Stam’ın, ardından da Kaka’nın yakın mesafeden kafa vuruşunda top yandan auta gitti. 
     Kalan dakikalarda her iki takımın da çabaları gol getirmeyince, karşılaşmanın normal süresi 3-3’lük eşitlikle sonuçlandı. 
     
     UZATMA DAKİKALARI 

     101. dakikada Serginho’nun soldan yaptığı ortada, arka direkte 
     müsait durumda Tomasson’un topa müdahalesi kötü olunca, AC Milan önemli bir fırsatı değerlendiremedi. 
     118. dakikada soldan Serginho’nun ortasında, altı pas içinde 
     Shevchenko’un kafa şutunu Dudek çevirirken, pozisyonun devamında kalenin hemen dibinden Shevchenko’nun ikinci vuruşunda ise meşin yuvarlmak yine Dudek’in müdahalesiyle kornere gitti ve Liverpool kalesi önemli bir tehlikeyi bertaraf etmeyi başardı. 
     Mücadelinin uzatma dakikalarında da her iki taraf eşitliği bozamadı ve kupanın sahibini belirlemek için penaltı vuruşlarına geçildi. 
     
     PENALTI ATIŞLARI 

     Penaltı atışlarına çok kötü başlayan AC Milan, Serginho ile Pirlo’nun ayağından ilk iki penaltıyı kaçırırken, Liverpool ise ilk iki penaltısını Hamann ve Cisse ile gole çevirerek büyük avantaj yakaladı. Ardından 3. ve 4. penaltıyı İtalyan ekibinde Tomasson ile Kaka gole çevirirken, Liverpool’da Riise’nin kaçırdığı üçüncü penaltı AC Milan için yeniden ümidin başlangıcı oldu. Smicer’in 4. penaltıyı ağlarla buluşturması sonrası AC Milan’da Ukraynalı yıldız Shevchenko da penaltı vuruşunda topu Dudek’e teslim edince, Liverpool 5. 
     penaltıyı kullanmaya gerek kalmadan 6-5’lik skorla Avrupa Şampiyonlar Ligi’nde 2004-2005 sezonunun şampiyonu olmayı başardı. 
     
     Penaltı Atışları 

     

İlk penaltı Milan 3 İlk penaltı Liverpool 4 - - - İkinci penaltı Milan 3 İkinci penaltı Liverpool 5 - - - Üçüncü penaltı Milan 4 Üçüncü penaltı Liverpool 5 - - - Dördüncü penaltı Milan 5 Dördüncü penaltı Liverpool 6      
     Maç Sonucu Milan 5 - Liverpool 6 

     

     

Stat Atatürk Olimpiyat Hakemler Manuel Enrique Mejuto Gonzalez xx, Oscar Martinez Samaniego xxx, Clemente Ayete Plou xx İspanya AC Milan Dida xx, Cafu xx, Stam xx, Nesta xx, Maldini xx, Gattusoxx Dk. 112 Rui Costa x , Pirlo xxx, Kaka xxx, Seedorf xx Dk. 85Serginho xx , Shevchenko xx, Crespo xxx Dk. 85 Tomasson x Liverpool Dudek xxx, Finnan xx Dk. 46 Hamann xx , Carragher xx,Hyypia xx, Traore xx, Luis Garcia xxx, Xabi Alonso xxx, Gerrard xxx,Riise xx, Kewell x Dk. 23 Smicer xx , Baros xx Dk. 85 Cisse x Goller Dk. 1 Maldini, Dk. 39 ve 43 Crespo, Dk. 54 Gerrard, Dk. 56 Smicer, Dk. 60 Xabi Alonso Sarı Kartlar Dk. 76 Carragher, Dk. 81 Baros Liverpool      
</TEXT>
</DOC>
