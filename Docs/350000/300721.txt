<DOC>
<DOCNO> 300721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/24/son/sonyas05.html </URL>
<DATE> 2004/12/24/ </DATE>
<TIME> 02.31 </TIME>
<AUTHOR>  </AUTHOR>
<HEADLINE>
Semra Hanım'a şarkılı protesto 
</HEADLINE>
<TEXT>

     Cesur SERT DHA 

TELEVİZYONDA izlenme rekorları kıran Gelinim olur musun ' yarışmasının asabi kaynanası Semra Hanım, şarkılarla protesto edildi. Tayfun Uzun, Ercan Taşdemir, Erdinç Taşdemir, Okan Taşdemir, Yaşar Mete ve İdris Uğurçınar'dan oluşan Şık Leke' müzik grubu, söz ve müziği Teoman Dalcı'ya ait Mıncıklama' adlı şarkılarını, Semra Hanım'a uyarladı. Şarkılarını Mıncıklama Semra Hanım' olarak yorumlayan grup üyelerinden Tayfun Uzun, "Semra Hanım'ın halkımızın beynini mıncıklamasını, meşgul etmesini protesto etmek istedik'' dedi. 
     İzmir'in en yoğun bölgelerinden Alsancak Kıbrıs Şehitleri'nde ellerindeki pankartlarla, şarkılarını Mıncıklama Semra Hanım' olarak yorumlayan Şık Leke Grubu, vatandaşlardan ilgi gördü. Grup, şarkılarına eşlik edenlere albümlerini hediye etti. Grubun solistlerinden Tayfun Uzun, "Ülkemizde bu kadar sorun varken, izlenme oranlarıyla AB Zirvesi'ni bile geride bırakan Semra Hanım'ın halkımızın beynini mıncıklamasını, meşgul etmesini protesto etmek istedik. Vatandaşlardan gördüğümüz destek de bizi mutlu etti'' dedi. Şık Leke Grubu Mıncıklama Semra Hanım' şarkısını gün boyu caddenin değişik noktalarında seslendirdi. 
     
</TEXT>
</DOC>
