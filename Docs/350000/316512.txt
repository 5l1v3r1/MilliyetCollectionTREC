<DOC>
<DOCNO> 316512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/18/son/sontur07.html </URL>
<DATE> 2005/02/18/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Tankerin dikiz aynasına çarpan TIR, yan yatarak devrildi 
</HEADLINE>
<TEXT>

     İzmir'in konak İlçesi'nde, tankerin dikiz aynasına çarpan TIR, yan yatarak devrildi. 
     AA muhabirinin aldığı bilgiye göre, Zeki Sayrım, kullandığı 35 HUK 80 plakalı TIR ile Gaziemir'den Bornova yönünde hareket halindeyken, aynı yönde gitmekte olan Hüsnü Şen'in yönetimindeki 34 VA 6573 plakalı tankerin, yerin kaygan olması sonucu sol dikiz aynası ve kapısına çarptı. 
     sürücünün denetiminden çıkan TIR, 5402. sokak girişinde devrilerek yan yattı. Kaza sırasında herhangi bir can kaybı ve yaralanma olmadı. 
     TIR'ın devrildiği sokak başında 59 numaralı evde oturan Ülkü Çınar 60 ile karısı Leyla Çınar 50 ,''Büyük bir gürültü duyduk. Dışarı çıktığımızda evimizin önünde koca kamyonu gördük. Ağaç, TIR'ın evimizin yıkılmasını önledi. Ağaç olmasaydı şimdi hayatta olmayabilirdik. Olay sırasında, evde bulunan 3 çocuğumuz uyuyordu. Verilmiş sadakamız varmış'' şeklinde konuştular. 
     Kazayla ilgili soruşturmanın sürdürüldüğü kaydedildi. 
     
</TEXT>
</DOC>
