<DOC>
<DOCNO> 326729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/24/son/sonspo39.html </URL>
<DATE> 2005/03/24/ </DATE>
<TIME> 21.29 </TIME>
<AUTHOR>  </AUTHOR>
<HEADLINE>
A Milli Takımı hazırlıklarını sürdürdü... 
</HEADLINE>
<TEXT>

     A Milli Futbol Takımı, 18. Dünya Kupası Eleme Grubu'nda 26 Mart Cumartesi günü Arnavutluk ve 30 Mart Çarşamba günü Gürcistan ile yapacağı maçların hazırlıklarını sürdürdü. 
     A Milliler, Teknik Direktör Ersun Yanal yönetiminde BJK İnönü Stadı'nda çalıştı. Akşam basına kapalı gerçekleştirilen antrenman taktik ağırlıklı geçti. 
     Antrenmana tüm oyuncular katılırken, Kürşat çalışmayı düz koşuyla tamamladı. 
     A Milli Takım, yarın akşam yapacağı antrenmanla Arnavutluk maçı için hazırlıklarını tamamlayacak. 
     Bu arada, Milli Takımlar Teknik Direktörü Ersun Yanal, menajer Can Çobanoğlu ile futbolcular Bülent Korkmaz, Necati Ateş, Fatih Tekke ve Tuncay Şanlı, antrenman sonrası Sabah Gazetesi'nin ''Yılın Sporcuları Ödül Töreni''ne katılmak üzere Lütfi Kırdar Uluslararası Kongre ve Sergi Sarayı'na gitti. 
     
</TEXT>
</DOC>
