<DOC>
<DOCNO> 311637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/son/sondun36.html </URL>
<DATE> 2005/02/02/ </DATE>
<TIME> 19.07 </TIME>
<AUTHOR>  </AUTHOR>
<HEADLINE>
Rusya'da iç çatışmalarda asker kullanılacak... 
</HEADLINE>
<TEXT>

     Rus parlamentosunun alt kanadı Duma, iç çatışmalarda asker kullanılmasına izin veren bir kararı onayladı. 
     Rus İnterfaks ajansı, Duma'nın kabul ettiği kararda Rus savunma yasasının silahlı kuvvetler ve Savunma Bakanlığı fonlarının iç çatışmalarda kullanılmasına izin verecek şekilde değiştirildiğini duyurdu. 
     Değişikliğin Kuzey Osetya'nın Beslan kasabasında çoğunluğu çocuk 330'den fazla kişinin öldüğü terörist eylemden sonra gündeme gelen değişiklikler çerçevesinde olduğu kaydedildi. 
     Yeni yasa, savunma fonlarının terörle mücadele operasyonlarında kullanılacak personel ve araç için kullanılabilecek. 
     Bazı Komünist parti yetkilileri ordunun yanlış amaçlar için kullanılabileceği gerekçesiyle yasanın ertelenmesini istedi. 
     Çeçenistan'da yaşananların savaş olmadığını göstermek için buradaki operasyonların yetkisini İçişleri Bakanlığı'na devretmiş olan Rusya, bu karardan sonra Çeçenistan'a Rus askerini tekrar gönderebilecek. 
     
</TEXT>
</DOC>
