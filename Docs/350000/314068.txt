<DOC>
<DOCNO> 314068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/10/son/sondun29.html </URL>
<DATE> 2005/02/10/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Hatemi ABD'ye meydan okudu 
</HEADLINE>
<TEXT>

     İran'da 1979 yılındaki İslam Devrimi'nin 26. yıldönümü başkent Tahran ve ülkenin diğer kesimlerinde bugün düzenlenen törenlerle kutlandı. 
     Cumhurbaşkanı Muhammed Hatemi, başkent Tahran'ın güneyinde Azadi Meydanı'ndaki törende yaptığı konuşmada, İran halkının savaş, zorbalık ve şiddeti istemediğini söyleyerek, ''Ancak dünya da şunu bilmelidir ki İran halkı hiçbir saldırıya tahammül göstermeyecektir'' dedi. 
     İran'ın, İslam Devrimi çatısı altında çeşitliliği, eleştiriyi ve değişik düşüncelere sahip olma hakkını kabul ettiğini belirten Hatemi, ''Bir saldırı ya da tehdit durumunda İran halkı yekpare olacaktır. İran'ın topraklarına saldırıldığı takdirde bu ülkeyi onlara cehenneme çeviririz'' diye konuştu. 
     Amerikalı yetkililerin son zamanlarda İran halkına ve rejimine hakaret dolu açıklamalar yaptığını belirten Hatemi, şöyle devam etti 
     ''Bu açıklamalar ABD'nin izlediği radikal politikaların başarısızlığını örtbas etmek için yapılıyor. Amerikalı yeni muhafazakarlar yenilgiye uğradıkları için psikolojik savaş amacı güden açıklamalar yapıyorlar. Yenilgileri arttıkça hakaret dolu açıklamaları da artıyor.'' Hatemi, İran'ın nükleer programını sürdürmekte kararlı olduğunu, nükleer teknolojiyi kendi çalışmalarıyla elde ettikleri için başkalarının istemesiyle bu faaliyetlerine son vermelerinin imkansız olduğunu kaydetti. 
     İran'ın uranyum zenginleştirme faaliyetlerini iyi niyetini göstermek için gönüllü olarak askıya aldığını söyleyen Hatemi, ''İran, Uluslararası Atom Enerjisi Ajansı UAEA , AB ve uluslararası toplumdan işbirliği yapmasını bekliyor, böylece bir uzlaşma çerçevesinde yolumuza devam edelim'' dedi. 
     Tahran'da kar yağışı ve soğuğa rağmen Azadi Meydanı'nda yapılan törene on binlerce kişinin yanı sıra üst düzey devlet adamları, askerler, milletvekilleri, savaş gazileri, Besicler gönüllü milisler , öğretmenler, öğrenciler ve dini azınlıklar katıldı. 
     Törene katılanlar, Ayetullah Ruhullah Humeyni, Dini Lider Ayetulllah Ali Hamaney ve Hatemi'nin fotoğraflarını taşıdılar ve ''Amerika'ya Ölüm'', ''İsrail'e Ölüm'', ''İngiltere'ye Ölüm'' sloganları attılar. 
     Törende, ''Düzenbaz ABD bir numaralı düşmanımızdır'', ''Devrimin yıldönümü herkese kutlu olsun'', ''Bugün İslam ile yeniden buluşmanın günüdür'' ve ''İran Körfezi her zaman İran Körfezi olarak kalacaktır'' yazılı pankartlar taşındı. 
     Humeyni'nin 1979'da 15 yıl sürgünden sonra 1 Şubat'ta İran'a dönüşüyle başlayan İslam Devrimi, 11 Şubat'ta zafere ulaştı. 
     İran'da kullanılan Hicri Şemsi takvimi nedeniyle bu yılki anma törenleri bir gün önce yapıldı. 
     
     'ABD VE İSRAİL'E ÖLÜM' SLOGANLARI 

     İran'da 1979 yılındaki İslam Devrimi'nin 26. yıldönümü başkent Tahran ve ülkenin diğer kesimlerinde bugün düzenlenen törenlerle kutlandı. 
     Cumhurbaşkanı Muhammed Hatemi, başkent Tahran'ın güneyinde Azadi Meydanı'ndaki törende yaptığı konuşmada, İran halkının savaş, zorbalık ve şiddeti istemediğini söyleyerek, ''Ancak dünya da şunu bilmelidir ki İran halkı hiçbir saldırıya tahammül göstermeyecektir'' dedi. 
     İran'ın, İslam Devrimi çatısı altında çeşitliliği, eleştiriyi ve değişik düşüncelere sahip olma hakkını kabul ettiğini belirten Hatemi, ''Bir saldırı ya da tehdit durumunda İran halkı yekpare olacaktır. İran'ın topraklarına saldırıldığı takdirde bu ülkeyi onlara cehenneme çeviririz'' diye konuştu. 
     Amerikalı yetkililerin son zamanlarda İran halkına ve rejimine hakaret dolu açıklamalar yaptığını belirten Hatemi, şöyle devam etti 
     ''Bu açıklamalar ABD'nin izlediği radikal politikaların başarısızlığını örtbas etmek için yapılıyor. Amerikalı yeni muhafazakarlar yenilgiye uğradıkları için psikolojik savaş amacı güden açıklamalar yapıyorlar. Yenilgileri arttıkça hakaret dolu açıklamaları da artıyor.'' Hatemi, İran'ın nükleer programını sürdürmekte kararlı olduğunu, nükleer teknolojiyi kendi çalışmalarıyla elde ettikleri için başkalarının istemesiyle bu faaliyetlerine son vermelerinin imkansız olduğunu kaydetti. 
     İran'ın uranyum zenginleştirme faaliyetlerini iyi niyetini göstermek için gönüllü olarak askıya aldığını söyleyen Hatemi, ''İran, Uluslararası Atom Enerjisi Ajansı UAEA , AB ve uluslararası toplumdan işbirliği yapmasını bekliyor, böylece bir uzlaşma çerçevesinde yolumuza devam edelim'' dedi. 
     Tahran'da kar yağışı ve soğuğa rağmen Azadi Meydanı'nda yapılan törene on binlerce kişinin yanı sıra üst düzey devlet adamları, askerler, milletvekilleri, savaş gazileri, Besicler gönüllü milisler , öğretmenler, öğrenciler ve dini azınlıklar katıldı. 
     Törene katılanlar, Ayetullah Ruhullah Humeyni, Dini Lider Ayetulllah Ali Hamaney ve Hatemi'nin fotoğraflarını taşıdılar ve ''Amerika'ya Ölüm'', ''İsrail'e Ölüm'', ''İngiltere'ye Ölüm'' sloganları attılar. 
     Törende, ''Düzenbaz ABD bir numaralı düşmanımızdır'', ''Devrimin yıldönümü herkese kutlu olsun'', ''Bugün İslam ile yeniden buluşmanın günüdür'' ve ''İran Körfezi her zaman İran Körfezi olarak kalacaktır'' yazılı pankartlar taşındı. 
     Humeyni'nin 1979'da 15 yıl sürgünden sonra 1 Şubat'ta İran'a dönüşüyle başlayan İslam Devrimi, 11 Şubat'ta zafere ulaştı. 
     İran'da kullanılan Hicri Şemsi takvimi nedeniyle bu yılki anma törenleri bir gün önce yapıldı. 
     
</TEXT>
</DOC>
