<DOC>
<DOCNO> 328814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/31/yazar/asik.html </URL>
<DATE> 2005/03/31/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Yeni Cefa Yasası 
</HEADLINE>
<TEXT>


Yeni Ceza Yasası yarın yürürlüğe giriyor. Ceza Hukuku Profesörü Köksal Bayraktar'ın geçenlerde Milliyet'te konferans verirken belirttiği gibi... Bu yasada belirtilen yaklaşık 300 suçun 30'u basınla ilgili. Medya mensuplarına 23 ayrı suçtan hapis cezası öngörülüyor. Cezalar 20 yıla kadar uzuyor. 
Hiçbir demokratik ülkede benzeri olmayan bu yasanın amacı açık Medyayı ceza korkusu içine hapsetmek. Korkmayanları bizzat hapsetmek... 
Adalet Bakanı Cemil Çiçek, konuyla ilgili yumuşatıcı sözler sarf ediyor. Başbakan Erdoğan ise hiç oralı değil. Basın Konseyi'nin randevu talebini reddettiği gibi, karikatürle savaşını sürdürüyor. Belli ki basını bu yasa ile susturma hevesi içinde. Dokunulmazlık sayesinde yargıdan kurtulanlar, TCY ile de basına karşı dokunulmazlık kazanacakları umudundalar. 
Kamuoyunda genel kanı, bu yasanın en çok hükümeti eleştiren yazarların elini kolunu bağlayacağı yolunda. Oysa yasa bizatihi halkın haber alma hakkını kısıtlıyor. Yalnız gazetecilerin değil, gazetelerin de elini kolunu bağlıyor. Yerel basını tam bir deli gömleği içine hapsediyor. 
Bu yasa düzeltilir mi Hiç sanmıyoruz. İnişe geçmiş bulunan AKP iktidarının böyle bir yasaya çok ihtiyacı var. Acaba yasa onlara umdukları yararı sağlar mı Onu da hiç sanmıyoruz. Bir iktidarın iniş sürecini sansür de durduramaz. 

Sahte rakı, sahte sigara, sahte bal, sahte et derken... 
Şimdi de sahte profesör çıktı... 
Haldun Ertem 

Rumlar niye ısrarcı AKP hükümeti, Kıbrıs Rum Yönetimi'ni Ankara Anlaşması kapsamına alacak protokolü kabul etti. Kıbrıs Rumları anlaşmaya "Kıbrıs Cumhuriyeti" adıyla taraf oluyorsa da, Ankara bu anlaşmanın "Kıbrıs'ı tanıma" anlamına gelmediğini söylüyor. Ancak bunu anlaşmanın altına bir şerh koyarak belirtemiyor. Çünkü AB buna izin vermiyor. CHP'li Onur Öymen soruyor 
- Biz bu anlaşmayı Avusturya, İsveç ve Finlandiya ile 10 yıl imzalamadık. Kimse bizi sıkıştırmadı. Şimdi sıkıştırıyorlar. Eğer ucunda tanıma yoksa, birşey elde etmeyeceklerse Rumlar neden sıkıştırıyor 
İşte size 10 puanlık bir soru daha... 

Kültür Bilincini Geliştirme Vakfı, "Yılın Kütüphanecisi" ödülünü 35 yıldır İstanbul Arkeoloji Müzelerie Kütüphanesi'ne emek veren Havva Koç'a verdi. 
Biz de kutluyoruz. 

Emniyet açıklaması İstanbul Emniyet Müdürlüğü, İstanbul Gümüşsuyu'nda korsan otoparkçıların icraatı sürdürdüğü haberimiz üzerine bir açıklama gönderdi... 
Buna göre... Emniyet Müdürlüğü, İstanbul'da parkomatlı park yeri olabilecek 204 adet cadde ve sokak belirlemiş. Bunları Anakent Belediyesi'ne bildirmiş. 
Gümüşsuyu Mete ve İnönü caddelerinde korsan otoparkçılık yapan şahıslarla ilgili olarak da Beyoğlu İlçe Emniyet Amirliği harekete geçmiş. Bölgede korsan otoparkçılık yaptığı saptanan 12 şahıs hakkında yasal işlem yapılmış. 

AKP'nin adaleti... Zeytinburnu'ndan çok imzalı bir dilekçe geliyor... İmzalar haksızlığa uğrayan bir başhekim için... 
SSK'ye bağlı Kazlıçeşme Polikliniği'nin Başhekimi Dr. Alper Özel, şubat ayında bir resmi yazı alıyor. Yazıda başhekimlikten alındığı, aynı poliklinikte hekimliğe atandığı bildiriliyor. 
Alper Özel 8 yıldır başhekim. İlçede çok seviliyor. O kadar ki futbolcu Emre onun hatırına polikliniğe 35 bin dolarlık bir göz ünitesi, futbolcu Arif 12 bin dolarlık kan sayım cihazı bağışlamış. 
8 yılda 4 hükümet, 8 bakan değişiyor. 
Başhekim tek bir soruşturma geçirmiyor. Tek hatası görülmemiş. 
Ama yine de görevden alınıyor. Yerine polikliniğin Diş Hekimi Zeliha Yiğenoğlu atanıyor. 
Zeliha Hanım'ın özelliği mi AKP Genel Başkan Yardımcısı Murat Mercan ile kardeş çocuğu olması... Yanlışımız varsa Sayın Mercan lütfen bildirsin, düzeltelim. 
Alper Özel başhekimlikten alınınca yıllık izin hakkını kullanıyor. Bu hafta başında göreve geliyor. Ne görsün İkinci bir atama kararı gelmiş, bu defa da yine gerekçesiz olarak Küçükçekmece Polikliniği'ne atanmıştır. 
Anlaşılan yeni Başhekim onunla çalışmak istemiyor. 
Olay küçük gibi görünüyor. Ama ülkeyi yöneten zihniyeti sergilemesi açısından önemli. Her gün bu tür pek çok atama yapılmakta. 
Bu zihniyet, ne liyakat, ne uzmanlık, ne adalet, ne hakkaniyet gözetiyor. 
Bu zihniyet ülkeyi ikiye ayırıyor. Bizden olanlar, bizden olmayanlar. 
Ve son sürat devletin bütün kadrolarını kendi yandaşlarıyla dolduruyor. 
Kendinden olmayanları aşağılamakta veya mağdur etmekte beis görmüyor. 
Bu böyle mi gidecek Dürüst insanlar bu haksızlıklara karşı yutkunup susacak mı Zeytinburnu halkı susmamış. Sevdiği Başhekim'e sahip çıkıyor. 

Temiz bankacılık Bankalar şubelerinin dış cephesine ATM cihazı yerleştiriyor. Cihazdan çıkan fişlerin atılabileceği bir kutu yerleştirmek ise akıllarına gelmiyor. Okurumuz, bu konuda titiz davranan Akbank'ı kutluyor. 
Diğerlerini de çevreye saygılı bankacılık yapmaya davet ediyor. 



</TEXT>
</DOC>
