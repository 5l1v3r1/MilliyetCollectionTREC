<DOC>
<DOCNO> 306978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/16/son/sonspo15.html </URL>
<DATE> 2005/01/16/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Beşiktaş - Ülkerspor maçından notlar... 
</HEADLINE>
<TEXT>

     Türkiye Basketbol Ligi'nde Beşiktaş ile Ülkerspor arasında yapılan derbi maç, skor levhasının arızalanması nedeniyle 1.5 saat geç başladı. 
     Karşılaşmayı naklen yayınlayacak televizyon kuruluşunun portatif kamerayı takma çalışmaları nedeniyle skor levhası bozuldu. 
     Skor tabelası tamir edilemediği için Abdi İpekçi Spor Salonu'ndan seyyar bir skor levhası getirildi. Maçın başlama saatinden yaklaşık 1 saat sonra Zeytinburnu'ndan BJK Akatlar Spor ve Kültür Kompleksi'ne getirilen skor tabelası takıldıktan sonra karşılaşma oynanabildi. 
     Isınmak için sahaya çıkan iki takım oyuncuları, arıza nedeniyle soyunma odasına geri dönmek zorunda kaldı. 
     Maçın başlamasını bekleyen taraftarlar, dans gösterileri ve Beşiktaş Cimnastik Takımı'nın şovlarıyla coştu. 
     Salonda merdivenlerin boş bırakılması yönünde anonslar yapılırken, aksi takdirde maçın başlamayacağı duyuruldu. 
     
     SALON DOLDU 
     Derbi maça Beşiktaşlı taraftarların ilgisi büyük olurken, salon tamamıyla doldu. 
     Maçı yaklaşık 3 bin taraftar izledi. Kapasiteyi aşacağı için çok sayıda taraftar da salona alınmadı. 
     Karşılaşmayı Beşiktaş Kulübü Başkanı Yıldırım Demirören, bazı yönetim kurulu üyeleri ile futbolcu Tümer Metin de izledi. 
     
</TEXT>
</DOC>
