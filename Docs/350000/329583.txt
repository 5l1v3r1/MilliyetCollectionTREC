<DOC>
<DOCNO> 329583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/02/yasam/axyas01.html </URL>
<DATE> 2005/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Riski yüzde 65 düşürebilirsiniz 
</HEADLINE>
<TEXT>


Sigarayı bırakıp doğru beslenmek kanser riskini yüzde 65 düşürüyor. Spor ve aşk bu sonucu destekliyor 

Ayşegül Aydoğan 

Sağlık Bakanlığı bu yılki Kanser Haftası'nda sigara kullanmayıp yeterli süt içerek, bol sebze ve meyve yiyerek kanser riskinin azaltılacağını vurguluyor. Türkiye'de yılda 120 - 150 bin kişinin kansere yakalandığını, bunlardan her yıl yüz bininin hayatını kaybettiğini vurgulayan Sağlık Bakanlığı Kanserle Savaş Dairesi Başkanı Prof. Dr. Murat Tuncer, "Hayatınızda sigara ve alkol yoksa korkmayın, kanserden büyük oranda korunuyorsunuz" diyor. Prof. Tuncer, Kanser Haftası nedeniyle sorularımızı yanıtladı... 

Sıcak çay tehlikeli mi 
Türkiye için birinci risk faktörü ne 
Sigaradan yılda 200 bin kişi ölüyor. 

Türkiye'ye özgü kanser riskini artıran faktörler var mı 
Örneğin Güneydoğu ve Doğu Andadolu'da mide ve yemek borusu kanserleri dünya ortalamasının çok üstünde. Bunun nedeni henüz belli değil ama etin ve sıcak çayın çok tüketimi, peynir gibi küflü yiyeceklerin üzerinde duruluyor. Ateşte pişirilen etin, sindirim sistemi kanserlerinin oluşumunda da önemli rolü var. 

Yüksek gerilim hatları ve cep telefonları kansere yol açar mı 
Elektromanyetik alanlar kanserojen kabul ediliyor. Bu konuda Enerji Bakanlığı'yla ortak yeni bir proje geliştiriyoruz. Yüksek gerilim hatlarının geçtiği yerlerde yerleşim olmayacak. Cep telefonlarının özellikle ergenlerde lenfoma ve beyin tömürlerine yol açtığı yönünde araştırmalar var. Cep telefonuyla mümkünse kulaklık kullanılarak konuşulmalı. 

Nelerden uzak durmalı 
Küfsüz peynirler tüketilmeli. Özellikle çocuklarda beyaz peynirden başlamak lazım. Kesinlikle fast foodlar, gazlı içecekler, salam, sosis gibi katkı maddeli koruyuculu etlerin tüketilmesi önerilmiyor. Ancak buna sucuk ve pastırma dahil değil. 

Aşk önemli bir kalkan 
Peki alkol 
Alkol, kanser riskini artıran önemli maddelerden biri olarak gösteriliyor. İzin verilen miktar, haftada 2 gün 50 - 100 mililitre arasında. 

Egzersizin rolü nedir 
Haftada 4 gün, 35 dakika yürüyüş kanseri önler. 

Yaşam tarzını değiştirerek neler kazanabiliriz 
Hayata motive olmak kanseri engellemekte çok etkili. Sinemaya konsere gitmek, sanatla ilgilenmek, doğayla hayvanlarla ilgilenmek gibi... En önemlisi de şık olmak. 

Çocuğunuza kızarmış patates yedirmeyin 

Nişastalı yiyeceklerin 180 derecenin üzerindeki sıcaklıkta fırınlanmasıyla ortaya çıkan akrilamit, hem piyasadaki hem de evde pişirilen yüksek nişastalı kek, kurabiye ve bisküvilerde bulunuyor. Piyasadaki en yüksek akrilamit içeren yiyecekler kızartma patatesler. Kesinlikle çocuklara önermiyoruz. Kızartma yağları defalarca kullanıldığından ciddi oranlarda kanserojen yağ asitleri oluşuyor. 

Emzirmek hem anneyi hem bebeği koruyor 

6 aya kadar sadece anne sütü vermek, çocukta kansere yakalanma riskini 3 kat azaltıyor. Anne de meme kanserinden korunmuş oluyor.Hamile kadınlarda inorganik saç boyaları kullanmak, çocukta lösemi ve lenfomaları artırıyor.Gebe kadının ağır kozmetik kullanmaması, bebeğin çocukluk çağı kanserlerine yakalanmaması için önem taşıyor.Sigara dumanından uzak durun, pasif içici olmayın. Pasif içici annelerin sütünde dioksin Ukrayna devlet başkanını zehirleyen toksin tespit ediliyor. Badana, cila, yağlı boya gibi kimyasal kokulardan uzak durulmalı. 

Ne yemek lazım 

Lahana, havuç, pırasa, ıspanak, brokoli, salatalık, soya fasulyesi gibi sebzeler. Antioksidanlar C ve E vitamini, Betakaroten, selenyum, çinko, polifenol ve doymamış yağlar soya, zeytinyağı, mısırözü, ayçiçeği, bir tür balık yağı olan omega3 .Kalsiyum içeren gıdalar, posalı - lifli besinler. 

Bunları sakın unutmayın 
Mangal keyfi riskli 

Mangalın kömürlerinden gelen duman ve alevler, kanserojen maddelerin oluşumuna yol açar. Aşırı protein alımı meme, rahim, bağırsak, pankreas ve böbrek tümörlerinin gelişimini kolaylaştırır. Bu nedenle sürekli kırmızı et yiyen kişilerin kanser olma riski, ayda bir kez kırmızı et yiyenlere göre 2.5 kat fazla. Yağlı et ve et ürünleri yerine balık, tavuk, hindi eti veya kuru baklagilleri tercih edin. Kızartma yerine haşlama, fırınlama, buharda pişirme yöntemlerini tercih edin. Mutlaka kızartmanız gerekiyorsa 150 derecenin altında ve az yağla pişirin. Her gün sebze ve meyve yiyin. Hayvansal yağlar yerine, bitkisel yağları kullanın. Günlük tuz tüketimini azaltın bir çay kaşığı yeterli . Az şekerli besinleri tüketin. Fast food olarak adlandırılan ayaküstü yemek yeme alışkanlığı, kalın bağırsak kanserine yol açar. 

</TEXT>
</DOC>
