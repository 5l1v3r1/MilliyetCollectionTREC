<DOC>
<DOCNO> 337378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/son/soneko40.html </URL>
<DATE> 2005/04/27/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
TBB'den "Çocukları Kazalardan Koruma" Eğitimi... 
</HEADLINE>
<TEXT>

     Türkiye Bankalar Birliği’nin TBB , ülkemizdeki bebek ölümlerinin ve sakat kalmaların önüne geçmeyi hedefleyerek 2003 yılında başlattığı "Türkiye’nin Geleceği İçin Çocuklara Sağlıklı Bir Gelecek" kampanyasının eğitim ayağında yer alan "Çocukları Kazalardan Koruma" semineri, 29 Nisan Cuma günü 14 00 17 00 saatleri arasında Kadıköy Belediyesi’nin ev sahipliğinde Barış Manço Kültür Merkezi’nde ücretsiz olarak gerçekleştirilecek. 
     Tüm dünyada olduğu gibi ülkemizde de yaralanmaların ve zehirlenmelerin, çocuklarda ölüme yol açan nedenlerin başında yer aldığı bilinciyle hayata geçirilen Çocukları Kazalardan Korumaö programı çerçevesinde, ailelere çocukları risklerden korumanın yolları konusunda ücretsiz eğitim desteği verilecek. Eğitimlerde çocuklarımızın sağlığını evde, arabada, okulda tehdit eden en büyük tehlikelere, yaralanmalara ve zehirlenmelere karşı alınabilecek önlemler ve bu kazalarla karşı karşıya kalındığında uygulanması gereken ilkyardım kuralları anlatılacak. 
     Çocuk Acil Tıp ve Yoğun Bakım Derneği uzmanları tarafından verilecek eğitim, 3 saat süren bir programdan oluşuyor ve maket bebek üzerinde, uygulamalı olarak işlenecek. 
     
Çocukları Kazalardan Koruma Eğitimi Programı 
Tarih 29 Nisan 2005, Cuma 
Saat 14 00 17 00 
Yer Kadıköy Barış Manço Kültür Merkezi 

Eğitim İçeriği 
Bebek Güvenliği 
Ev Güvenliği 
Araç ve Yol Güvenliği 
Zehirlenmelerden Korunma 
Su Güvenliği ve Boğulmalardan Korunma 
     
</TEXT>
</DOC>
