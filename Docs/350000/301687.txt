<DOC>
<DOCNO> 301687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/28/son/sontur23.html </URL>
<DATE> 2004/12/28/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Çocukları evde bırakıp alışverişe gittiler, çıkan yangında 2 çocuk öldü 
</HEADLINE>
<TEXT>

     Gaziantep'te bir evde çıkan yangında iki çocuk hayatını kaybetti. 
     Alınan bilgiye göre, Ulaş Mahallesi'nde Gülümser Özsakabaşı ve imam nikahıyla birlikte yaşadığı Metin Özsakabaşı, çocukları 6 aylık Hatice, 3 yaşındaki Aleyna ve 4 yaşındaki Kadir'i evde bırakarak, evlerinin yakınındaki markete alışveriş yapmaya gitti. 
     Çocukların evde yalnızken sobayla oynaması sonucu yangın çıktı. Beşikte uyuyan 6 aylık Hatice Özsakabaşı yanarak öldü. Hatice Özsakabaşı'nın cesedi Gaziantep Devlet Hastanesi morguna kaldırıldı. 
     Yangında ağır yaralanan Aleyna Özsakabaşı da kaldırıldığı Gaziantep Çocuk Hastanesi'nde hayatını kaybetti. Anne ve baba ikinci çocuklarını da kaybetmenin şokuyla hastanede sinir krizi geçirdi. 
     Yaralanan Kadir Özsakabaşı'nın durumunun iyi olduğu bildirildi. 
     
</TEXT>
</DOC>
