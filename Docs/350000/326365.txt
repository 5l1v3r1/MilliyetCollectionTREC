<DOC>
<DOCNO> 326365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/23/son/sonspo38.html </URL>
<DATE> 2005/03/23/ </DATE>
<TIME> 21.54 </TIME>
<AUTHOR>  </AUTHOR>
<HEADLINE>
Özel maçta Galatasaray, IFK Göteborg'u 4 - 1 yendi 
</HEADLINE>
<TEXT>

     Galatasaray, İsveç'in IFK Göteborg takımıyla yaptığı özel maçı 4-1 kazandı. 
     
     İLK YARI 

     9. dakikada orta sahadan aldığı pasla sağ çaprazda kaleciyle karşı karşıya kalan Selakoviç'in şutunda, Aykut topu son anda ön direk dibinde kornere çeldi. 
     25. dakikada Arif'ten aldığı pasla sol çaprazdan hızla IFK Göteborg ceza sahasına giren Hasan Kabze, arka direkte müsait durumdaki Hasan Şaş'a pasını gönderdi. Bu futbolcu da boş kaleye topu göndererek skoru 1-0 yaptı. 
     27. dakikada sağ kanattan Hasan Şaş'ın pasıyla hareketlenen Arda'nın ortasında, Cafercan şık bir vuruşla ağları havalandırdı 2-0 
     31. dakikada Hasan Şaş'ın soldan ceza sahası dışına orta olarak kullandığı korner atışında, Volkan topun gelişine sert vurdu, top savunma oyuncularına da çarparak ağlarla buluştu 3-0 
     
     İKİNCİ YARI 

     58. dakikada sağdan Smegerk'in yaptığı ortada, iyi yükselen Selakoviç kafayı vurdu. Kalenin boş olduğu pozisyonda top önce defansta Uğur'a, sonra Selakoviç'e çarparak auta çıktı. 
     73. dakikada Özgürcan'ın pasında topla ceza yayı üzerinde buluşan Mülayim'in yerden sert şutunda, meşin yuvarlak kale direğinin hemen dibinden auta gitti. 
     79. dakikada Smegerk'in sağdan kullandığı korner atışında, ceza sahası içinde iyi yükselen Ljeh kafa vuruşuyla meşin yuvarlağı ağlara gönderdi 3-1 
     90. dakikada sağdan çalımlarla ileri çıkan Mülayim'in ortasında, ceza sahası içinde topla Özgürcan buluştu. Genç futbolcu meşin yuvarlağı düzelttikten sonra kaleci Andersson'un sağından ağlarla buluşturdu 4-1 
     Karşılaşma bu skorla sona erdi. 

     
</TEXT>
</DOC>
