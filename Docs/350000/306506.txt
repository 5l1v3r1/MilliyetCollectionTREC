<DOC>
<DOCNO> 306506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/14/son/sonspo13.html </URL>
<DATE> 2005/01/14/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Hakan Şükür, dünyanın faal golcüleri arasında 7. sırada yeralıyor 
</HEADLINE>
<TEXT>

     Galatasaray'ın deneyimli futbolcusu Hakan Şükür, dünyanın faal golcüleri arasında 7. sırada bulunuyor. 
     Uluslararası Futbol Tarihi ve İstatistikleri Federasyonu'nun IFFHS , halen aktif olarak futbol oynayan oyuncuların sadece ulusal birinci lig maçlarında attığı goller baz alınarak yaptığı değerlendirmede Hakan Şükür, kendisine ilk sıralarda yer buldu. 
     Hakan Şükür, Türkiye ve Avrupa macerası sırasında toplam 436 lig maçına çıkarken, bu karşılaşmalarda 227 kez fileleri havalandırdı. 
     1971 doğumlu Hakan Şükür, 1988 yılından itibaren Türkiye'de Sakaryaspor, Bursaspor ve Galatasaray formaları altında toplam 383 lig maçına çıkarken, 214 gol attı. Hakan, Avrupa macerası sırasında ise Torino, Inter, Parma ve Blackburn Rovers takımlarının formalarını giydi. 
     
     TANIDIK İSİMLER 

     Brezilyalı Romario'nun 573 maçta 463 golle ilk sırada yer aldığı listede tanıdık isimler yer aldı. 
     Bir dönem Trabzonspor forması da giyen ve halen İskoçya Ligi takımlarından Glasgow Rangers'ta oynayan Gürcü Shota Arveladze, 359 maçta 224 golle 8. sırada yer buldu. 
     Fenerbahçe'nin Hollandalı futbolcusu Petrus Ferdinandus Johannes van Hooijdonk Pierre van Hooijdonk ise 310 maçta 213 golle 12. sırayı aldı. 
     
     YAŞAYAN EFSANELER 

     Faal futbolcular içinde, sadece ulusal birinci lig maçlarında attıkları goller baz alınarak yapılan değerlendirmede, 31 Aralık 2004 tarihi itibariyle ilk 12 sırada yer alan oyuncular, şu anda oynadıkları takımlar ve gol sayıları şöyle 
     

Futbolcu Takımı Ülkesi Maç Gol Romario de Souza Farias Fluminense Brezilya 573 463 Jose Saturnino Cardozo Toluca Paraguay 432 306 Alan Shearer Newcastle United İngiltere 513 270 Stephane Chapuisat Young Boys İsviçre 495 235 Gabriel Omar Batistuta Al-Arabi Arjantin 415 233 Ivan Rene Valenciano Deportivo Olmedo Kolombiya 417 233 HAKAN ŞÜKÜR GALATASARAY TÜRKİYE 436 227 Shota Arveladze Glasgow Rangers Gürcistan 359 224 Henrik Larsson Barcelona İsveç 357 219 Sonny Anderson da Silva Al-Rayyan Brezilya 437 216 J. Francisco Borgetti Dorados Sinaloa Meksika 362 214 Pierre van Hooijdonk Fenerbahçe Hollanda 310 213      

     
</TEXT>
</DOC>
