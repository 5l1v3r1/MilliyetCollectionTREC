<DOC>
<DOCNO> 304931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/09/son/sontur14.html </URL>
<DATE> 2005/01/09/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Gebze'de oto hırsızlığı yapan 7 kişi tutuklandı... 
</HEADLINE>
<TEXT>

     Kocaeli'nin Gebze İlçesi'nde, çaldıkları otomobillerin motor ve şasi numaralarını değiştirdikten sonra sattıkları iddia edilen 7 kişi, çıkarıldıkları mahkemece tutuklandı. 
     Kaçakçılık ve Organize Suçlar Grup Amirliği ekiplerinin İstanbul ve Gebze'de yaptıkları operasyonlarda, ilçede son 3 ayda meydana gelen oto hırsızlığı olaylarına karıştığı belirlenen Turgut K, Ahmet Malkoç 37 , Doğan Koyun 32 , Özcan Şener 45 , Arif Özkan 32 , Cafer Bişken 34 , Barbaros 46 ve Namık Karaman 45 ile çalıntı otomobillerden birini satın alan Kemal A. gözaltına alındı. 
     Emniyetteki sorgulamalarının ardından adliyeye sevk edilen sanıklardan Kemal A, savcılıktaki ifadesinin ardından serbest bırakıldı. 
     ''Cürüm işlemek için teşekkül oluşturmak'', ''Teşekküle üye olmak ve suç işlemek'', ''Plaka ve evrakta sahtecilik'' suçlarından mahkemeye sevk edilen sanıklardan Turgut K. tutuksuz yargılanmak üzere serbest kalırken, olaya karışan diğer sanıklar tutuklanarak, cezaevine konuldu. 
     Bu arada, yakalandığında, üzerinde ''Nihat Kuş'' adına düzenlenmiş sahte kimlik bulunan Özcan Şener'in, kesinleşmiş 5 yıl 2 ay hapis cezası olduğu, Namık Karaman dışındaki tüm sanıkların da çeşitli suçlardan sabıkalarının bulunduğu belirlendi. 
     Öte yandan, polis yetkilileri, oto hırsızlığı olaylarına karıştığı belirlenen 8 kişinin daha arandığını bildirdiler. 
     
</TEXT>
</DOC>
