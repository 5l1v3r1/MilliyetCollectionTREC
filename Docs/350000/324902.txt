<DOC>
<DOCNO> 324902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/18/son/sontur52.html </URL>
<DATE> 2005/03/18/ </DATE>
<TIME> 18.37 </TIME>
<AUTHOR>  </AUTHOR>
<HEADLINE>
Balkondan sarkınca annelerinin öldüğü ortaya çıktı 
</HEADLINE>
<TEXT>

     Bursa'nın merkez Osmangazi İlçesi'nde, evlerinin penceresinden sarkan iki çocuğun, kendilerini uyaran vatandaşlara ''Annemiz banyodan çıkmıyor'' demeleri üzerine, genç kadının şofbenden sızan karbonmonoksit gazından zehirlenerek öldüğü ortaya çıktı. 
     Alınan bilgiye göre, Gülbahçe Mahallesi Kırçiçeği Sokak'ta yaşayan 3 çocuk annesi Hatice Büyüközer 30 , küçük çocukları Berfin 5 ve Salih'in 3 salonda oynadığı sırada banyoya girdi. 
     Annelerinin banyoda olduğu sırada iki kardeş, pencereden sarkınca, evin karşısındaki kahvehanede oturan vatandaşlar tarafından uyarıldılar. 
     Küçük Berfin, kendilerini sarkmamaları için uyaran ve annelerini soran vatandaşlara, banyoya giren annelerinin uzun süredir çıkmadığını, kendisine seslenmelerine rağmen yanıt alamadıklarını söylediler. Bunun üzerine vatandaşlar, çocukların pencereden uzattıkları anahtarı alarak kapıyı açıp eve girdiler. 
     Banyoda genç kadının cesediyle karşılaşan vatandaşların ihbarı üzerine olay yerine giden 112 Acil Servis ekipleri, Hatice Büyüközer'in şofbenden sızan karbonmonoksit gazından zehirlenerek öldüğünü belirledi. 
     Büyüközer'in cesedi Bursa Adli Tıp Kurumu morguna kaldırıldığı, olayla ilgili soruşturmanın devam ettiği bildirildi. 
     Bu arada, olay sırasında Büyüközer'in eşi Mahmut Büyüközer'in görevde, 8 yaşındaki kızı Betül'ün ise okulda olduğu öğrenildi. 
     
</TEXT>
</DOC>
