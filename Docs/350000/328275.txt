<DOC>
<DOCNO> 328275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/29/son/sontur46.html </URL>
<DATE> 2005/03/29/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Velayeti babasında olan kızını silah zoruyla kaçırdı 
</HEADLINE>
<TEXT>

     Samsun'da velayeti babasında olan kızını iki kişiyle birlikte eski eşinin evinden silah zoruyla kaçırdığı iddia edilen kadın yakalandı. 
     Alınan bilgiye göre, yaklaşık 1.5 ay önce iki kişiyle birlikte boşandığı eşinin Fevzi Çakmak Mahallesi'ndeki evine giderek burada bulunan kızı Ecem A'yı 5 silah zoruyla kaçırdığı iddia edilen Selma B, kızıyla bir otomobilden indiği sırada yakalandı. 
     Samsun Emniyet Müdürlüğü Cinayet ve Gasp Bürosu ekiplerinin yaklaşık 1.5 aydan bu yana sürdürdüğü çalışmalar sonucu Sinop'tan Samsun'a gelişinde yakalanan zanlıyla birlikte olaya karıştığı gerekçesiyle aranan Türkay T'nin de gözaltına alındığı bildirildi. 
     Olayla ilgili soruşturmanın sürdürüldüğünü belirten yetkililer, kaçırılan küçük kızın babası Bülent A'ya teslim edileceğini söylediler. 
     
</TEXT>
</DOC>
