<DOC>
<DOCNO> 302845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/02/son/sontur29.html </URL>
<DATE> 2005/01/02/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Kaleci maçta ölümden döndü... 
</HEADLINE>
<TEXT>

     Bolu'da oynanan Türkiye Amatör Ligi maçında rakibiyle girdiği ikili mücadelede başından darbe alan kaleci, beyin travması geçirdi. 
     AA muhabirinin aldığı bilgiye göre, Karaçayır Mahallesi'ndeki sahada, Bolu Belediyespor ile Aladağspor karşılaştı. 
     Maç sırasında Aladağspor kalecisi Ahmet Kurt, kaleye atak yapan Bolu Belediyesporlu oyuncuyla çarpıştı. 
     Başından darbe alarak bayılan Kurt, olay yerine gelen 112 Acil Yardım ekiplerince Abant İzzet Baysal Hastanesi'ne kaldırıldı. 
     Yapılan kontrollerde beyin travması geçirdiği belirlenen Kurt'un, müşahede altına alındığı öğrenildi. 
     Futbolcular ve seyirciler, maç sırasında sahada ambulans bulundurulmamasına tepki gösterdi. 
     
</TEXT>
</DOC>
