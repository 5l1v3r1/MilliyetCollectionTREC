<DOC>
<DOCNO> 300735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/24/son/sonyas19.html </URL>
<DATE> 2004/12/24/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
2004'ün en çok kazanan ünlüleri... 
</HEADLINE>
<TEXT>

     Hollywood'un pek çok ünlü yıldızı, geride bırakmaya hazırlandığımız 2004 boyunca büyük kazançlar elde etti. Forbes dergisi yazarı Peter Kafka, sadece ''İsa'nın Çilesi-Passion of the Christ'' filmiyle 200 milyon dolar kazanan ünlü aktör Mel Gibson'ın 2004'ün en zengin yıldızı olduğunu açıkladı. 
     Kafka, ''Entertainment Tonight'' programında Hollywood'da ''züğürdün çenesini yoran'' ünlü isimleri ve kazanç durumlarını yorumladı. 
     Mel Gibson'ın uzak ara Hollywood'un en çok kazanan yıldızı olduğunu belirten Kafka, ''Mel Gibson, Hollywood'un bu yılki en kazançlı ismi. En büyük rakipleri televizyon sunucusu Oprah Winfrey ve yönetmen Steven Spielberg. Ama o hiç şüphesiz en önde. Gelecek yıllarda da öyle olursa şaşmamalı'' dedi. 
     ''İsa'nın Çilesi'' filminin 200 milyon doların üzerinde gişe geliri elde ettiğini ifade eden Kafka, bu gelirin yurtdışı gösterimleri, DVD ve VCD satışlarıyla katlandığını kaydetti. 
     

     
</TEXT>
</DOC>
