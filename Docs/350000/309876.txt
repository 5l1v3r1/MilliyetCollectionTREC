<DOC>
<DOCNO> 309876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/27/son/soneko15.html </URL>
<DATE> 2005/01/27/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Doğan Holding Türk Dış Ticaret Bankası ile ilgili görüşmeler sürüyor 
</HEADLINE>
<TEXT>

     Doğan Şirketler Grubu Holding A.Ş, iştiraklerinden Türk Dış Ticaret Bankası ile ilgili işbirliği, ortaklık ve hisse devri gibi olasılıkların araştırılmasının sürdüğünü bildirdi. 
     Doğan Şirketler Grubu'ndan Borsa'ya gönderilen açıklamada, şirket iştiraklerinden Türk Dış Ticaret Bankası ile ilgili olarak basında muhtelif haberler çıktığı kaydedilerek, bu bağlamda daha önceki özel durum açıklamasında belirtildiği üzere, bankacılık sektöründeki uluslararası ve yerel gelişmeler çerçevesinde, işbirliği, ortaklık ve hisse devri gibi çeşitli olasılıkların araştırılmasına karar verildiği anımsatıldı. 
     Açıklamada, bu araştırmaların sürdüğü ifade edilerek, özel durum açıklaması gerektirecek bir gelişmenin söz konusu olmadığı bildirildi. 
     
</TEXT>
</DOC>
