<DOC>
<DOCNO> 302831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/02/son/sontur15.html </URL>
<DATE> 2005/01/02/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Elbistan'daki kazada 2 Jandarma uzman çavuş öldü... 
</HEADLINE>
<TEXT>

     Kahramanmaraş'ın Elbistan İlçesi'nde meydana gelen trafik kazasında 2 jandarma uzman çavuş öldü, 2 jandarma uzman çavuş yaralandı. 
     Edinilen bilgiye göre, Afşin İlçe Jandarma Komutanlığı'nda görev yapan Jandarma Uzman Çavuş Ertan Demirbaş yönetimindeki 46 D 0599 plakalı özel otomobil, İlçe girişindeki Battal Köprüsü üzerinde, yoldan çıkıp Ceyhan Nehri'ne düştü. 
     Kazada, Jandarma Uzman Çavuş Ertan Demirbaş 23 ve Jandarma Uzman Çavuş Bilal Çakar 24 , olay yerinde öldü. Yaralanan Jandarma Uzman Çavuş Hüseyin Ertaç Karaca 22 ve Serkan Yılmaz 22 , Elbistan Devlet Hastanesi'nde tedavi altına alındı. 
     Yetkililer, yaralıların hayati tehlikelerinin bulunmadığını, kazada ölen Demirbaş'ın cenazesinin Bingöl, Çakar'ın cenazesinin ise Ankara'ya gönderildiğini, kazayla ilgili soruşturmanın sürdürüldüğünü bildirdiler. 
     
</TEXT>
</DOC>
