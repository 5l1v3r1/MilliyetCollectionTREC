<DOC>
<DOCNO> 314858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/13/son/sondun13.html </URL>
<DATE> 2005/02/13/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Camilla'nın yüzüğü, Charles'ın anneannesine ait 
</HEADLINE>
<TEXT>

     Hilal YILMAZ LONDRA, DHA 

İNGİLTERE Kraliyet tahtının veliahtı Galler Prensi Charles'ın uzatmalı aşkı Camilla Parker'a taktığı nişan yüzüğünün, İngiltere Kraliçesi Elizabeth'in annesine ait olduğu belirtildi. Yüzüğün Kral 6'ncı George tarafından, hamileliği sırasında kraliçanin annesine hediye edildiğini öne süren The Sun' gazetesi, Kraliçe Elizabeth'in, annesine ait olan bu yüzüğü Camilla'ya takmasının oğlu Charles'la yapacağı evliliği onayladığını gösteren bir işaret olduğunu yazdı. Camilla'nın 8 karatlık nişan yüzüğünün 500 bin sterlin değerinde olduğu belirtildi. 
     İngiltere'nin en çok satan tabloit gazetesi The Sun' bugünkü haberinde İngiliz bir elmas uzmanının görüşlerine de yer verdi. Buna göre, Fransız stili yüzüğün 1925 yılında Londra'da yapıldığı ancak çok değerli olmasa da gösterişli bir parça olduğu belirtildi. Kraliyet'e yakın kaynaklardan alınan bilgilere göre, Prens Charles'ın anneanesiyle çok yakın olduğu ancak, Camilla ile ilişkisini hiç bir zaman tasvip etmediği kaydedildi. 
     35 yıllık aşkın ardından evlenmeye karar veren 56 yaşındaki Prens Charles ile 57 yaşındaki Camilla Bowles'ın un nişan kutlamasını 14 Şubat Sevgililer Günü'nde yapacağı belirtildi. Çiftin hafta sonunu Highgrove'daki evlerinde başbaşa geçireceği ve 8 Nisan'daki düğün için planlar yapacağı açıklandı. 
     Galler Prensi Charlesile Camilla Parker'ın evliliği üzerine yaptığı anketi de açıklayan The Sun gazetesi, halkın yüzde 73'ünün bu evliliğe karşı olduğunu yazdı. İngilizler'in Camilla'nın kraliçe' unvanı almasına karşı olduğunu hatırlatan gazete, düğünün ardından Bowles'un Cornwall Düşesi' unvanının yanı sıra Kralın eşi' olarak anılacağını vurguladı. 
     
</TEXT>
</DOC>
