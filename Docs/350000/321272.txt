<DOC>
<DOCNO> 321272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/06/son/sonspo07.html </URL>
<DATE> 2005/03/06/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Milan 90'da kurtuldu, Juventus Roma'yı yıktı 
</HEADLINE>
<TEXT>

     İtalya Serie A'da nefes kesen bir liderlik yarışına giren Milan ve Juventus, bu haftayı da 3 puanla geçti. Lider Milan Atalanta deplasmanında son dakikada attığı golle galibiyete uzanırken, haftanın en önemli randevusunda Juventus Roma'yı sahasında devirmeyi başardı. 
     Aynı puanda bulunduğu Juventus'un Roma deplasmanına çıktığı haftada sonuncu sıradaki Atalanta'ya konuk olan Milan, Pirlo'ya duacı... 
     Kırmızı-siyahlılar, Ambrosini ile 71. dakikada öne geçtikten 2 dakika sonra kalelerinde golü gördü ve karşılaşma 90. dakikaya kadar beraberlikle geldi. Son dakikada Pirlo, Atalanta filelerini havalandırırken Milan'ı da liderlik koltuğnuda tutmuş oldu. 
     
     JUVENTUS TAKİPTE 

     Roma Olimpiyat Stadı'ndaki dev maçta 2. sıradaki Juventus, Roma'yı 2-1 yendi. Uzun yıllar Roma'yı çalıştıran Fabio Capello'nun eski takımına karşı yeni ekibi Juventus'u sahaya sürdüğü maçta, siyah-beyazlıların gollerini Fabio Cannavaro ve Del Piero penaltı kaydetti. Roma'nın tek sayısına Cassano imza attı. 
     Serie A'da 27. hafta bugün oynanacak maçlarla tamamlanıyor. İşte program 
     

16 00 Fiorentina-Reggina 16 00 Inter-Lecce 16 00 Messina-Lazio 16 00 Parma-Cagliari 16 00 Sampdoria-Chievo 16 00 Siena-Brescia 16 00 Udinese-Bologna 21 30 Livorno-Palermo      
</TEXT>
</DOC>
