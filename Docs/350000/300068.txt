<DOC>
<DOCNO> 300068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/23/ekonomi/eko08.html </URL>
<DATE> 2004/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Siyasi partilere ve sendikalara faiz vergisi 
</HEADLINE>
<TEXT>


NEDİM ŞENER 

Yeni vergi yasası değişiklikleri paketinde, Türkiye'de ilk kez siyasi parti, sendika ve TOBB gibi meslek kuruluşlarının faiz gelirlerinden de vergi alınması öngörülüyor. 
Maliye Bakanlığı'nın 16 Aralık'ta Meclis'e gönderdiği ve yarın da Plan ve Bütçe Komisyonu'nda ele alınacak olan 'Vergi Kanunları'nın Yeni Türk Lirası'na Uyumu ile Bazı Kanunlarda Değişiklik Yapılması Hakkındaki Kanun Tasarısı'nın 30'uncu maddesinin 5'inci fıkrasına göre, 2006'dan itibaren her türlü faiz gelirleri, repo gelirleri ve borsa kazançlarının kaynağından yüzde 15 stopaja tabi olacağı hükme bağlandı. Bundan önce de birçok alanda faiz gelirleri stopaja tabi tutulurken, 193 sayılı Gelir Vergisi Kanunu'nun 94'üncü maddesinde siyasi partiler, sendikalar, meslek kuruluşları, meslek odaları, kamuya yararlı vakıflar ve dernekler vergiden istisna tutuluyordu. 
Yeni tasarıya göre ise bu kuruluşlar 2005 yılında elde edilecek faiz kazançları için 2006 yılında da yüzde 15 vergi ödeyecekler. 

CHP'den tepki 
CHP Mersin Milletvekili Mustafa Özyürek, tasarıya tepki göstererek, "Siyasi partiler, sendikalar, vakıflar k r amacı gütmez. Gelirlerinden vergi alınması son derece adaletsiz. Tasarı görüşülürken tepkimizi sert bir biçimde ortaya koyacağız" dedi. 




</TEXT>
</DOC>
