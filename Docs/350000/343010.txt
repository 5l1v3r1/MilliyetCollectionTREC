<DOC>
<DOCNO> 343010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/16/son/sonspo09.html </URL>
<DATE> 2005/05/16/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Kral’ın isyanı var .. 
</HEADLINE>
<TEXT>

     Oyundan alınmasına sinirlenen Hakan Şükür, Hagi’ye sert tepki verdi. Neden Neden diye bağıran Şükür, kaptanlık pazubandını yere attı. 
     
     Tek pozisyonu yok 

     Fenerbahçe’yle oynanan kupa finalinde attığı iki golle 5-1’lik zaferin baş mimarlarından olan Hakan Şükür, Gençlerbirliği maçı öncesi de Cim Bom’un gol yollarındaki en büyük silahıydı. Ancak işler iyi gitmeyince Kral’ın performansı da tüm takım arkadaşları gibi düştü. İkinci yarıda Gençlerbirliği daha da kapanınca, Hakan, istediği pozisyonları bulmakta zorlandı ve Ankara ekibinin savunma bloğunun arasında kaybolup gitti. 
     
     Kulübeye gitmedi 

     Tribünlerin gol beklediği dakikalarda ise Ali Sami Yen’deki herkesi şok eden bir gelişme yaşandı. 72. dakikada havaya kalkan oyuncu değişikliği tabelasında Hakan Şükür’ün 9 numaralı forması yazıyordu. O anda olanlar oldu. Yerini Cafercan’a bırakan Hakan Şükür, Hagi’ye, Neden Neden ö diye bağırdıktan sonra kaptanlık pazubandını fırlattı. Golcü oyuncu, kulübe yerine maçın geri kalan bölümlerini kale arkasından izledi. 
     
</TEXT>
</DOC>
