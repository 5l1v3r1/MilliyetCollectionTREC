<DOC>
<DOCNO> 309155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/25/son/sondun43.html </URL>
<DATE> 2005/01/25/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
Papadopulos DİSİ, Ankara'ya resmi görüş iletmeyecek 
</HEADLINE>
<TEXT>

     Kıbrıs Rum yönetimi lideri Tasos Papadopulos, Rum ana muhalefet Demokratik Seferberlik Partisi DİSİ Başkanı Nikos Anastasiadis'in Ankara'ya yapacağı ziyaretle ilgili olarak, ''Anastasiadis'in, Ankara'daki temaslarında Rum hükümetinin resmi görüşünü iletmeyeceğini'' söyledi. 
     Rum radyosunun haberine göre, Papadopulos, Atina'ya hareketinden önce Larnaka Havaalanı'nda yaptığı açıklamada, ''Anastasiadis ile bir görüşme yaparak kendisine hükümetin resmi tutumunu iletmiş olsaydım çok yararlı olacaktı, ancak Türkiye'deki ziyareti sırasında neyi nasıl söyleyeceği kendisine kalmıştır'' dedi. 
     Rum basını, DİSİ'nin, AK Parti'nin daveti üzerine Ankara'ya yapacağı ziyarete DİSİ Başkanı Nikos Anastasiadis'in de katılacağını yazmıştı. 
     
</TEXT>
</DOC>
