<DOC>
<DOCNO> 340075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/06/yazar/akyol.html </URL>
<DATE> 2005/05/06/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Blair, ekonomi, sağ ve sol 
</HEADLINE>
<TEXT>


İNGİLİZ seçimlerini Tony Blair kazandı Muhafazak r Margareth Thatcher'dan sonra, üst üste üç seçim kazanan ikinci lider, İşçi Partisi lideri Tony Blair'dir. İngiliz çocuklarını Irak savaşına göndermesine rağmen 
Kraliyet Başsavcısı'nın savaştan önce bu savaşın "gayri meşru" olduğuna dair yazdığı raporun tam seçim arifesinde kamuoyuna açıklanmış olmasına rağmen 
Neden kazandı öyleyse 
Evet, karşısında o kadar karizmatik bir rakip yoktu falan... Ama asıl sebep bu değil. Sekiz yıllık iktidarın ve savaşın getirdiği yıpranmaya rağmen seçimi kazanmasının temel sebebi, "ekonomi"dir 
Hatta en 'kapitalist' İngiliz işadamları bile bildiri yayımlayarak "oyların İşçi liderine verilmesini" istedi. 

THATCHER, 1979'da iktidara geldi ve İngiliz ekonomisinin ayak bağları olan sendikaların tahakkümünü ve İngiliz KİT'lerini kırdı. Bu tonlarca yükten kurtulan İngiliz ekonomisi canlandı ve Thatcher üs üste üç seçim kazandı 
Thatcher'dan sonra yine Muhafazak r John Major seçimleri kazandığı için, İşçi Partisi dört dönemdir seçim yenilgisine uğruyordu. 
Solun bir iç reform geçirmesi gerektiği belliydi artık. Genç Tony Blair, İşçi Parti içinde "sendikaların tahakkümünü" kıran, solu piyasa ekonomisine açan lider olarak bu iç reformu başardı, partisini "merkeze çekti" ve 1997 seçimlerinde yüzde 43 oyla, Avam Kamarası'ndaki sandalyelerin yüzde 60'ını kazanarak iktidara geldi. 
2001 seçimlerinde yüzde 41 oy aldı. Dünkü seçimlerde yüzde 33 oy alarak yine tek başına iktidara gelmesi bekleniyordu. 
Dar bölge sistemi sebebiyle İngiltere'de yüzde 30'lu oylarla tek başına iktidara gelmek mümkündür ve kimse yadırgamaz bunu. 

EKONOMİ alanında Blair, kendi deyimiyle "Thatcher'ın sosyal politikalarına karşı ama Thatcher öncesine dönmeyi asla düşünmeyen" bir politika izledi. Özelleştirmelerden vazgeçmedi, piyasa ekonomisini ve AB ile ekonomik entegrasyon politikalarını kararlılıkla uyguladı. 
Thatcher'dan farkı neydi Sağlık, konut ve sosyal yardım gibi politikalara daha bir önem verdi bazı kamu hizmetlerinde özelleştirme ve özerkleştirme gibi yollarla verimliliği artırdı. 
Piyasanın canlılığını sürdürdü. 
Yoksulluk sınırı altında yaşayanların sayısı 2 milyon azaldı İşsizlik, son 30 yılın en düşük düzeyine indi. Ama yoksulluğun alanı bu şekilde daralırken, derinliği arttı Yüzde 10'luk "en yoksul kesim"in milli gelirdeki payı daha da küçülerek yüzde 3.3'e düştü 
İşte çağımızda sağın da solun da çözemediği sorun bu Ekonomik büyüme ile daha çok sayıda insan refaha ulaşıyor ama "yoksulluk" alanı daralmakla beraber derinleşiyor. 
Robert Reich, "The Works of Nations" adlı kitabında çağımızın bu çözümü bulunamamış problemini çok iyi anlatır Çağımızda verimlilik artışı muazzam bir refah yaratıyor ama bu artışı sağlayanlar belli sayıdaki çalışanlardır. Öbür yanda, vasıfsız ve "verimsiz" insanların istihdam edilmesini engelleyen de bu "verimlilik"tir Böylece çağımız refahla birlikte, hiçbir ekonomik 'klasman'da yer bulamayan bir "underclass" sınıfını üretiyor Tam çaresi de bilinmiyor. 
Şimdilik bilinen, bu yoksulluk alanını daraltarak refahı büyütmek seçim kazanmak için de yetiyor... 
Blair bu sayede kazandı seçimleri. 



</TEXT>
</DOC>
