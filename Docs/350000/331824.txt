<DOC>
<DOCNO> 331824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/09/son/sonyas03.html </URL>
<DATE> 2005/04/09/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Elektronik müziğin güçlü temsilcisi Moby çocukluğunu anlattı... 
</HEADLINE>
<TEXT>

     Elektronik müziğin güçlü temsilcisi Moby 39 , çocukluğunda çektiği yoksulluğun, kendisini ikinci sınıf vatandaşmış gibi hissetmesine neden olduğunu söyledi. 
     Moby, Associated Press ile yaptığı söyleşide, ABD'nin Connecticut eyaletinde geçen çocukluğunu, şöyle anlattı 
     ''İndirim kuponlarıyla süpermarkete gidip, yiyecek yerine annesine sigara almaya çalışan herhangi biri neden bahsettiğimi bilir. Utandırıcıdır. Aslında insanların seni fark etmesini istemezsin. Çünkü seni fark ettiklerinde, ne kadar yetersiz olduğunu göreceklerinden korkarsın.'' İşkolik olmasını yoksulluk korkusuna bağlayan Moby, 10 yıldır hiç tatil yapmadığını belirterek, ''Çalışmayı bıraktığınızda, sahip olduğunuz her şey elinizden alınacakmış gibi hissedersiniz'' diye konuştu. 
     Son albümü Hotel'i geçen ay çıkaran ve iki yıl önce İstanbul'a gelen Moby, hala evinde lambaların kapalı olup olmadığını kontrol ettiğini ve meyve suyuyla suyu karıştırdığını belirterek, ''Bu çok üzücü ama sulandırılmamış meyve suyu içemiyorum. İçtiğimiz her şey, daha uzun süre gitsin diye sulandırılırdı'' dedi. 
     
</TEXT>
</DOC>
