<DOC>
<DOCNO> 339454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/04/yazar/gunes.html </URL>
<DATE> 2005/05/04/ </DATE>
<TIME>  </TIME>
<AUTHOR> Hurşit GÜNEŞ  </AUTHOR>
<HEADLINE>
İşsizliği tartışıyoruz Artıyor mu, azalıyor mu 
</HEADLINE>
<TEXT>


Geçen hafta aylık düzende işsizlik verisi için DİE yeni bir seri açıklamaya başladı. Bu seriler üç aylık verilerin ortalaması biçiminde açıklanıyor. Böylece bir ölçüde aylık istatistiki gürültülerden arınmış oluyor. Daha önce böylesi bir veri açıklanmadığı için, DİE Başkanı bunun geçmiş verilerle karşılaştırılmaması ve işsizliğin arttığı sonucuna varılmaması gerektiğini belirtti. İşsizlik azaldı mı, arttı mı 
İşsizliğin 2004 yılında ciddi biçimde azalmadığı malum. Oransal olarak son açıklanan rakamın umut veren yönleri olsa da yüksek büyümeye rağmen h l hızlı olan bir işsizliğin azalmayışı önemli. 
İşsiz sayısı 2004 yılında işsiz sayısı 2003 yılına göre çok az düşse de, kriz öncesi yıllara göre h l çok yüksek. 2004 yılının son çeyreğiyle 2003 yılının son çeyreğinde işsiz sayısı hemen aynı. Son açıklanan veri de 2004 yılının ilk çeyreğine göre biraz düşmesine rağmen, 2004 sonunun verisine göre daha yüksek. Gerçi, son beş yıldır hep ilk çeyrek rakamları önceki yıl sonuna göre daha fazla oluyor. 
İşsizlik Oranı Oransal olarak açıklanan son işsizlik rakamı geçtiğimiz iki yılın ilk çeyreğine göre daha düşük Ancak kriz öncesine göre çok yüksek. Geçen yılın ilk çeyreği ile karşılaştırırsak, düşüşün de yüzde 1'den az olduğu gözlenir. 
Sivil istihdam sayısı 20 milyon 800 bin kişi olan istihdam sayısı krizden bu yana en yüksek rakam. Bu artış özellikle 2003 yılında başlamıştı ve işgücü arzındaki artışa rağmen bu gelişme önemliydi. Üstelik 2004 yılının son çeyreğindeki istihdam sayısı 2003'ün son çeyreğinden fazla oldu. İlk çeyreklerde istihdamının düşük olduğunu belirttik. Buna rağmen 1 milyonu aşan bir düşüşü de görmezden gelmek mümkün değil. 
Konu önemli. Tartışmamız ve bu soruna çözümler üretmemiz gerekiyor. Şu anda bir IMF programı uygulanıyor. IMF uluslararası bir örgüt olarak, geleneksel olarak ödemeler dengesi sorunları yaşayan, son yıllarda da borç krizine giren ülkelere yardım eli uzatır. İşsizlik sorunu IMF'nin gündeminde pek olmaz. Ancak bu gerçek, o ülkelerin uzmanlarının bu konuyla ilgilenmesine engel değildir 



</TEXT>
</DOC>
