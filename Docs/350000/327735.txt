<DOC>
<DOCNO> 327735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/28/son/sondun29.html </URL>
<DATE> 2005/03/28/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Ordudan ayrılmak isteyen ABD askeri mahkemeye verildi 
</HEADLINE>
<TEXT>

     Ordudan ayrılmak isteyen bir Amerikan askeri, emirlere itaat etmemek suçlamasıyla mahkemeye verildi. 
     Almanya'daki bir askeri üste mahkemesi bugün başlayan jeneratör tamir uzmanı Blake Lemoine, suçlu bulunması halinde 1 yıla kadar hapis cezasına çarptırılacak. 
     Irak'ta bir yıl askerlik yaptıktan sonra Almanya'daki üsse gönderilen Lemoine, geçen hafta savaş karşıtları tarafından düzenlenen basın toplantısında askerlikten ayrılmak istemesinin gerekçelerini açıklamıştı. 
     Bir sinir krizi sırasında askerlikten ayrılmaya karar verdiğini belirten Lemoine, ayrıca ''resmen görevlendirilmiş pagan bir rahip olduğu için inançları gereği askerlik yapamayacağını'' da ileri sürmüştü. 
     
     IRAKLIYI ÖLDÜREN TANK KOMUTANINA DAVA 
     Bu arada Irak'ta Şii lideri Mukteda El Sadr için çalışan bir kişiyi yaralı haldeyken öldürmekle suçlanan Amerikalı tank komutanı hakkındaki dava başladı. 
     Yüzbaşı Rogelio Maylunt, bugün Almanya'daki üste başlayan mahkemede suçsuz olduğunu ileri sürdü. 
     Adam öldürmek kastıyla saldırıdan yargılanan Amerikalı yüzbaşıya, suçlu bulunması halinde 20 yıla kadar hapis cezası verilebilecek. 
     
</TEXT>
</DOC>
