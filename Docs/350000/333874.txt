<DOC>
<DOCNO> 333874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/16/siyaset/siy05.html </URL>
<DATE> 2005/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Torpilli 'nakil' soruşturması 
</HEADLINE>
<TEXT>


Erzurum'da Ortaöğretim Şube Müdürü, AKP'li ilçe başkanının oğlunu, evinin yakınındaki liseye naklettiği için kınama cezası aldı 

Erzurum DHA 


Erzurum Milli Eğitim Müdürlüğü Ortaöğretim Şube Müdürü Orhan Kesemen, AKP Merkez İlçe Başkanı Recep Küçükoğlu'nun oğlu M.'yi usulsüz olarak evinin yakınındaki Anadolu Lisesi'ne naklettiği gerekçesiyle 'kınama cezası'na çarptırıldı. 
Nakil için yapılan ihbar üzerine Erzurum Valiliği soruşturma başlattı. Milli Eğitim müfettişleri de, Başbakan Erdoğan'ın asker arkadaşı olan Ahmet Er'in Milli Eğitim Müdürlüğü görevini vek leten yürüttüğü dönemde yapılan nakille ilgili soruşturma sonunda, Kesemen'i 'kınama cezası'yla cezalandırdı. Erzurum Valiliği de, Kesemen hakkında suç duyurusunda bulundu. Kesemen ise, "Öğrenci nakil dilekçesine kalp rahatsızlığı olduğu yolundaki heyet raporunu eklemişti. Baskı ile kesinlikle ilgisi yok" dedi. Küçükoğlu da, "Oğlumun kalp rahatsızlığı var. Siyasi kimliğimi kullanmadım" diye konuştu. 


</TEXT>
</DOC>
