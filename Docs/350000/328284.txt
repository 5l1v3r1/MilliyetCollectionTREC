<DOC>
<DOCNO> 328284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/29/son/sontur55.html </URL>
<DATE> 2005/03/29/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Kırgızistan'da okuyan öğrencilere para göndermede kolaylık... 
</HEADLINE>
<TEXT>

     Kırgızistan'da okuyan öğrencilerin aileleri, çocukları için, Türkiye'deki HSBC ve MNG bankalarına 15 Mayıs'a kadar komisyon ödemeden para yatırabilecekler. 
     Dışişleri Bakanlığı'ndan yapılan duyuruda, öğrenci ailelerinden gelen talepler doğrultusunda, Kırgızistan'a para transferinde kolaylık sağlanması amacıyla, Bişkek'teki Türkiye Büyükelçiliği yetkililerinin Demir Kırgız International Bank yetkilileriyle temaslarda bulunulduğu belirtildi. 
     Duyuruda, bu temasların sonucunda, ailelere, 15 Mayıs'a kadar Türkiye'deki HSBC ve MNG bankalarına çocuklarının isimlerini vererek komisyon ödemeden para yatırabilmeleri imkanı sağlandığı kaydedildi. 
     Söz konusu hesap numaraları şöyle sıralanıyor 
     -HSBC için Demir Kırgız International Bank'ın ''HSBC TR IX 345 023-786'' numaralı Amerikan Doları hesabı. 
     -MNG Bank için Demir Kırgız International Bank'ın ''MNGBTRİS 64604-3''' numaralı Amerikan Doları hesabı. 
     
</TEXT>
</DOC>
