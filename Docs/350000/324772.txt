<DOC>
<DOCNO> 324772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/18/son/soneko48.html </URL>
<DATE> 2005/03/18/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Hazine gelecek hafta 3 ihale düzenleyecek... 
</HEADLINE>
<TEXT>

     Hazine gelecek hafta, biri bono diğerleri tahvil olmak üzere, 3 ihale birden gerçekleştirecek. 
     Hazine Müsteşarlığı'ndan yapılan açıklamaya göre, Hazine haftanın ilk ihalesini 21 Mart Pazartesi günü, 6 ayda bir değişken ödemeli YTL cinsinden Devlet Tahvili olarak yapacak. 
     Söz konusu ihalede satılacak kağıtlar, 23 Mart 2005 tarihinde ihraç edilirken geri ödemesi 17 Şubat 2010 olarak belirlendi. 
     Tahvilin 24 Ağustos 2005 tarihinde yapılacak kupon ödemesi 23 Şubat 2005 ihraç tarihli 6 ay vadeli referans bono ihalesi sonucunda yüzde 10,02 yüzde 8,52 yüzde 1,50 olarak tespit edildi. 
     
     SALI GÜNÜ İKİ İHALE VAR 
     Hazine 22 Mart Salı günü ise 231 gün vadeli YTL cinsinden iskontolu Hazine Bonosu ile 5 gün vadeli YTL cinsinden iskontolu Devlet Tahvili ihalesi yapacak. 
     231 gün vadeli YTL cinsinden iskontolu Hazine Bonosu ihalesinde satılacak kağıtların geri ödemesi 9 Kasım 2005, 5 gün vadeli YTL cinsinden iskontolu Devlet Tahvilinin geri ödemesi 27 Eylül 2006 olarak belirlendi. 
     Her iki ihalede satılacak kağıtların ihracı, 23 Mart Çarşamba günü yapılacak. 
     Bu arada Hazine gelecek hafta, Mart ayının en büyük iç borç geri ödemesi olan 4 milyar 728 milyon YTL'si piyasaya olmak üzere, toplam 6 milyar 541 milyon YTL ödeme yerine getirecek. 
     
</TEXT>
</DOC>
