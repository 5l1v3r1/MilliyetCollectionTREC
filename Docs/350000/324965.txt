<DOC>
<DOCNO> 324965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/19/siyaset/axsiy02.html </URL>
<DATE> 2005/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Lokman Bey çıldırmayın 
</HEADLINE>
<TEXT>


Engelliler lehine düzenlemeyi engelleyen AKP'li milletvekillerine kızan Lokman Ayva'ya Erdoğan, "Aman böyle şeylere çıldırmayın" dedi 

ABDULLAH KARAKUŞ Ankara 


Engelliler lehine yaptırdığı düzenlemenin partisinin önergesiyle değiştirilmesine tepki gösteren görme engelli AKP İstanbul Milletvekili Lokman Ayva, Başbakan Recep Tayyip Erdoğan'a, "Ben Yalova kaymakamı mıyım Beni bu konuma düşürmeyin" dedi. 
MKYK'de, TBMM'de bir gün önce yaşadığı hayal kırıklığını Erdoğan'a anlatan Ayva, şunları söyledi "Milletvekili olarak etkinliğimiz olmayacak mı Bu nasıl iş O gece yaşadıklarım karşısında çıldırıyorum. Çıkıp yasayla ilgili teşekkür ediyorum, arkamdan hemen değişiklik yapılıyor. Böyle şey mi olur Söz almaya çalıştım. Meclis Başkan Vekili Sadık Yakut, Genel Kurul'u erken kapattı. Bu büyük yanlışı lütfen düzelttirin." 
Ayva'ya hak veren Erdoğan da, "Aman Lokman Bey, böyle şeylere çıldırmayın, gereken yapılır. Hemen talimat veriyorum, tekrir-i müzakere ile konu düzeltilir. Siz merak etmeyin. Her zaman engelli vatandaşlarımızın yanında oldum" diye konuştu. 
Ayva'yı sakinleştirmek ve havayı yumuşatmak isteyen MKYK üyeleri, "Yalova artık valilik oldu" diye espri yaptı. Erdoğan, isteklerinin yer aldığı, "Bu konuda utanmak istemiyorum" yazılı bilgi notunu MKYK üyelerine dağıtan Ayva'ya, "İnşallah biz sizi utandırmamak için gerekeni yapacağız" dedi. 


</TEXT>
</DOC>
