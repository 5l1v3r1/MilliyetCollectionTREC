<DOC>
<DOCNO> 331349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/08/yazar/tamer.html </URL>
<DATE> 2005/04/08/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
İngilizler Papa için bile bahis oynuyor 
</HEADLINE>
<TEXT>

LONDRA 

İngilizler bir alem Londra'ya her geldiğimde şaşıracak bir şey mutlaka bulurum. İngiliz basınını Türkiye'deyken de izlemeye çalışırım, ama Londra'dayken durum değişiyor tabii. 
Otelde ya da kafede karşınıza Daily Telegraph, Daily Mail gibi İstanbul'da görmediğim gazeteler de önüme çıkabiliyor. Örneğin Papa'nın öldüğünün hemen ertesi günü The Sunday Telegraph'da tıpkı at yarışı tahminleri gibi bir tablo vardı. Önce şaka zannettim, ama değil Seçilme şansı olan kardinaller, konunun uzmanı tarafından sıralanmış 

Kardinale bahis 
70 yaşındaki İtalyan kardinal Dionigi Tettamanzi 5 - 272 yaşındaki Nijeryalı kardinal Francis Arinze 11 - 462 yaşındaki Honduraslı kardinal Oscar Rodriguez Maradiaga 4 - 177 yaşındaki Alman kardinal Joseph Ratzinger 7 - 170 yaşındaki Brezilyalı kardinal Claudio Hummes 12 - 163 yaşındaki İtalyan kardinal Angelo Scola 12 - 159 yaşındaki Avusturyalı kardinal Christoph Schönborn 12 - 170 yaşındaki İtalyan kardinal Giovanni Battista Re 16 - 172 yaşındaki Belçikalı kardinal Gotfried Danneels 20 - 169 yaşındaki Portekizli kardinal Jose de Cruz Policargo 25 - 1 

At yarışı gibi 
İngilizlere özgü olan bu her konudaki bahis işi, son yıllarda internet sayesinde uluslararası bir boyut kazandı. Bizdeki İddaa da bunun uzantısı. Teletekslerde artık hangi konularda bahis oynayabileceğinizi görebiliyorsunuz ve yurtdışında geçerli bir kredi kartınız varsa, William Hills ya da Ladbrokes gibi bahis oynatan şirketin internet sitesine girip oynayabiliyorsunuz. 
Benim bu Papa - bahis işi çok garibime gitti. Adetim olmadığı halde ve Brezilya Devlet Başkanı Lula de Silva'ya duyduğum sempati nedeniyle Brezilyalı kardinale 2 sterlin yatırayım dedim. Asistanım Özlem Ertem de Papa - bahis oynama fikrini pek beğendi ve tercihini Nijeryalı kardinalden yana koydu. Sırf Vatikan'da Afrikalı bir Papa görmek istediği için, yoksa telefonun İstanbul'daki ucunda Nijeryalı kardinalin seçilme şansının daha yüksek olduğunu da bilmiyordu, bana karşı bahsi kazanmak gibi bir niyeti de yoktu 

En çok Katolik nüfus 
Ancak ikimizin de hevesi kursağında kaldı. Henüz bahis açılmamış. Herhalde cenaze töreninin yapılmasından sonra açılacak. Zaten daha zaman var. Yeni Papa'nın seçim süreci 18 nisanda başlayacak ve 1 ay sürecek. Tıpkı yarışacak atlar gibi hangi Papa adayının kaç verdiğini, şansının günden güne nasıl değiştiğini artık internet üzerinden takip edeceğiz. Ben Brezilyalı kardinalde kararlıyım. Hem dünyada en fazla katoliğin yaşadığı ülke de Brezilya. Papalık onların hakkı, ama 1'e 12 verdiğine göre şimdilik seçilme şansı fazla yüksek görünmüyor. En çok katolik nüfusa sahip ikinci ülke Meksika, üçüncüsü Filipinler. Ama onların adayları bile yok. 

Kimin lideri önde 
İngiliz kamuoyunda Papa II. Jean Paul'ün katafalkının önünden kaç kişinin geçeceği de merak konusu oldu. Günlük raporlar verildi. 
Uçakla, otobüsle, gemi ve tekneyle, trenle, otomobille, hatta yaya olarak Vatikan'a akın eden milyonlarca insan, açık ara Çinli lider Mao Çe Tung'a ait rekora yaklaşılamasa da, aşağıdaki sıralamayı muhtemelen değiştirecek 
Mao Çe Tung 120 milyon kişiPapa I. Jean Paul 750 bin kişiEva Peron 600 bin kişiWinston Churchill 300 bin kişiİngiltere Kraliçesi Elizabeth'in annesi 200 bin kişiRonald Reagan 100 bin kişiJ. F. Kennedy 50 bin kişi 



</TEXT>
</DOC>
