<DOC>
<DOCNO> 309286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/25/son/sontur17.html </URL>
<DATE> 2005/01/25/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Yozgat, 21. yüzyılın ilk güneş tutulmasına hazırlanıyor 
</HEADLINE>
<TEXT>

     Yozgat'ta, 21. yüzyılın ilk güneş tutulması, Antik Pteria kentinin bulunduğu Kerkenes Dağı'nda gerçekleştirilecek etkinliklerle izlenecek. 
     Yozgat Vali Yardımcısı İzzettin Sevgili, AA muhabirine yaptığı açıklamada, Med'ler ile Pers'ler arasında uzun yıllar süren savaşların, M.Ö. 28 Mayıs 585 yılındaki güneş tutulmasıyla sona erdiğini söyledi. 
     Barışın ardından Med Kralı Astyages'in Antik Pteria Kenti'ni kurduğunu belirten Sevgili, antik kentin bulunduğu Kerkenes Dağı'nın barışı simgelediğini ifade etti Bu yüzyılın ilk güneş tutulmasının 29 Mart'ta gerçekleşeceğini belirten Sevgili, ''Kerkenes Dağı'nda bazı etkinlikler organize edeceğiz. Zira Kerkenes Dağı'nda güneşin doğuşu ve batışı çok farklı ve net takip edilebilmektedir'' dedi. 
     Güneş tutulmasıyla savaşın sona erdiği Kerkenes Dağı'nın, bu doğa olayını izlemek için en uygun yerlerden biri olduğunu ifade eden Vali Yardımcısı Sevgili, düzenleyecekleri etkinliklere yüksek katılım beklediklerini kaydetti. 
     
</TEXT>
</DOC>
