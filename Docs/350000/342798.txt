<DOC>
<DOCNO> 342798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/15/son/sonspo22.html </URL>
<DATE> 2005/05/15/ </DATE>
<TIME> 21.10 </TIME>
<AUTHOR>  </AUTHOR>
<HEADLINE>
İstanbulspor Beşiktaş'tan 1 puanı kopardı 1-1 
</HEADLINE>
<TEXT>

     Birinci Süper Futbol Ligi’nde İstanbulspor ile Beşiktaş arasında, İstanbulspor’un cezası nedeniyle İzmit’te yapılan karşılaşma 1-1 sona erdi. 
     İstanbulspor’un cezası nedeniyle İzmit’te yapılan maçın ilk yarısı iki takımın karşılıklı ataklarıyla geçti. 
     6. dakikada Tümer’in pasıyla topla buluşan Carew, ceza alanına 
     girdi. Carew, kaleci Oğuz ile karşı karşıya kalmasına rağmen vurmakta gecikince, Oğuz defansın yardımıyla topu uzaklaştırdı. 16. dakikada Güven’in pasıyla topla buluşan Alex’in uzaktan sert şutunda, meşin yuvarlak yandan auta çıktı. 22. dakikada Okan’ın ceza alanının sol tarafına gönderdiği topta, Carew uygun durumda meşin yuvarlağa dokunamayınca, Oğuz ayaklarıyla tehlikeyi uzaklaştırdı. 38. dakikada Alex’in pasıyla topla buluşan Bülent’in, kaleciyle karşı karşıya kaldığı pozisyonda yaptığı vuruşta, Cordoba meşin yuvarlağı korner çeldi. 43. dakikada İbrahim Toraman’ın pasını alan Tümer, ceza alanına girer girmez sert vurdu. Savunmadan seken meşin yuvarlak, kaleci Oğuz’da kaldı. Karşılaşmanın ilk yarısı 0-0 berabere tamamlandı. 
     
     İKİNCİ YARI 

     53. dakikada Ronaldo’nun uzun pasında Beyhan topu ayağından 
     sektirince topla buluşan Çağdaş, topu kaptı ve ceza alanına girdi. 
     Oğuz’un kaleden uzaklaşmasından yararlanan Çağdaş’ın vuruşunda top, filelere gitti 1-0. 
     59. dakikada Pinko’nun pasında topla ceza alanında buluşan Musa, 
     yerden sert ve düzgün vurarak skoru eşitledi 1-1. 
     75. dakikada Carew’in sağ taraftan gönderdiği topla buluşan 
     Veysel, uygun durumda yükseldi ve kafa vuruşunda top auta çıktı. 
     Maçta başka gol olmayınca maç 1-1’lik eşitlikle sona erdi. 
     MAÇIN KÜNYESİ 
     

İSTANBULSPOR 1 - BEŞİKTAŞ 1 Stat İzmit İsmetpaşa Hakemler Oktay Demiray xx, Muhittin Gürses xx, Cem Satman xx İstanbulspor Oğuz xx, Aytekin xx, Deniz Uygar xx, Yalçın xx, Güven xx, Alex xx, Cem xx, Beyhan x Dk. 55 Musasa xx , Musa xx Dk. 88 Emre , Bülent xx, Saffet x Dk. 58 Pinko x Beşiktaş Cordoba xx, Koray xx, İbrahim Toraman xx, Ronaldo xx, Çağdaş xxx Dk. 80 Sezer , Tayfur xx, Okan xx Dk. Tayfun x , Ahmed Hassan xx, Pancu xx, Carew xx, Tümer xx Dk. 60 Veysel x Goller Dk. 53 Çağdaş, Dk. 59 Musa Sarı Kartlar Dk. 36 Carew, Dk. 87 İbrahim Toraman Beşiktaş , Dk. 66 Aytekin İstanbulspor      
</TEXT>
</DOC>
