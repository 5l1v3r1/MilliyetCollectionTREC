<DOC>
<DOCNO> 334008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/16/son/sonspo01.html </URL>
<DATE> 2005/04/16/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Yunan rezaleti .. 
</HEADLINE>
<TEXT>

     
     SOFİA ANGELİDİS-DHA 


     Yunan basını Panathinaikos - Efes Pilsen maçına geniş yer ayırdı. Gazeteler, Panathinaikos taraftarını göklere çıkarırken, Türkçe küfürlü başlıklar attılar. Ethnos Gazetesi, "20 bin Panathinaikos taraftarı Türkler'e son derece güzel davrandı" diye yazdı. 
     
     Büyük terbiyesizlik 

     Yunanistan’ın başkenti Atina’da yapılan Euroleague Çeyrek Final 3. maçı sonrası komşu basını zafer naraları attı. Yunanistan’ın en eski spor gazetesi olan ve Panathinaikos’un adeta basın sözcülüğünü yapan Atlethico Iho, Türkçe olarak A... S..tik" başlığını atıp seviyesizliğini gösterirken, milli basketbolcu Papanikolaou, bu gazeteye verdiği demeçte, Biz yolumuza devam ediyoruz. Türk takımı gitsin kendi liginde oynasınö dedi. 
     
     Taraftara övgü 

     Ta Nea Gazetesi, Panathinaikos takımı için, Mağlup edilemezö yorumunda bulunurken, Sportday, Üzerlerine bastık", Goal News, Panathinaikos kabadayıdır" başlıklarını kullandı. Aynı gazetede çıkan haberde kaptan Alvertis, Efes’e dersini verdik, seyircimiz muhteşemdi. Moskova’ya kupayı almak için gidiyoruz" açıklamasında bulundu. Gazeteler 20 bin Panathinaikos taraftarının son derece medeni davrandığını da dile getirdi. 
     
     Düzenimiz bozuldu’ 

     Efes Pilsen coachu Oktay Mahmuti, Panathinaikos ile Atina’da oynadıkları iki maçta yaşadıkları sıkıntıların adeta kopyalanmışö olduğunu söyledi. Her iki karşılaşmada da Efes Pilsen’in yaşadığı en büyük problemin faul sorunuö olduğuna dikkati çeken Mahmuti, Uzun oyuncularımız ilk dakikalarda ikişer, üçer faule yükselince bütün oyun düzenimiz altüst oldu. Durum böyle olunca savunmamız da, hücumumuz da aksadı. Gerek tribün baskısı, gerek hakemlerin oyuncularımıza kolay faul çalması, iki maçta da belimizi büken en önemli unsurlardıö dedi. Sezon boyunca başarılı bir performans gösterdiklerini, takımının çok iyi mücadele ettiğine de değinen Mahmuti, Sporda yenmek de var, yenilmek de. Biz her maçımızı kazanmak için oynadık. Oyuncularımla gurur duyuyorumö diye konuştu. 
     
     Türklüğümle gurur duyuyorum’ 

     Efes Pilsen’in Euroleague çeyrek finalinde elendiği Yunanistan’ın Panathinaikos takımının Türk yıldızı İbrahim Kutluay, Türk basınında kendisi hakkında çıkan haberlere isyan etti. Atina’da oynanan her iki maçta da yapıcı dostluğa gölge düşmemesi için elinden geleni yaptığını söyleyen İbrahim, Ben Türk’üm ve benden daha milliyetçi kimse olamaz. Vatanım için herşeyi yaparım. Ama bu sadece bir spor müsabakası ve ben de Panathinaikos forması giyiyorum. Takımımın başarısı için mücadele etmemden de doğal birşey olamazö dedi. İbo, komşu basınında çıkan, Yunanistan vatandaşı olacak" haberlerini de yalanladı. 
     
     Yunanistan spor yazarlarından tepki 

     Yunanistan Spor Yazarları Derneği Başkanı Iannis Theodorokoupulos, olaya çok üzüldüğünü belirterek, Bu kadar seviyesizce bir ifade kullanılması hepimizi çok üzdü. Spor Yazarları Derneği olarak bu konuda üzerimize düşen her şeyi yapacağız ve Athlitiki İhi gazetesine tepkimizi göstereceğiz’ dedi. 
     Kathimerini gazetesinin spor yazarı Iannis Koukoulas’da, Athlitiki İhi gazetesinin çirkin tavrı için Serserilik bu’ yorumunu yaptı. Koukoulas, Buna benzer lafları bir sporcu veya yönetici söylediği zaman ayıp etti’ diyoruz. Bir gazetenin böyle bir şey yapmaya hakkı yoktur. Bunun adı resmen serseriliktir. Şiddetle kınıyoruz’ diye konuştu. 
     Maça geniş yer ayıran Kathimerini gazetesi, Panathinaikos’un Efes Pilsen karşısındaki güzel oyunuyla Final Four’da da başarılı olacağının sinyallerini verdiğini belirterek Moskova’da da güzel olacak’ başlığını attı. Ethnos gazetesi ise, 20 bin Panathinaikos taraftarı son derece centilmence davrandı. Ancak, İstanbul’dan alınan bir basketbol topu yüzünden oyuncular arasında kavga çıktı. Bazı taraftarlar, sahaya girip Efes Pilsenli oyuncuları tartaklamaya çalıştı. İbrahim Kutluay’ın müdahalesiyle olaylar hemen son buldu’ diye yazdı. 
     
     TSYD'DEN YUNAN GAZETESİNE KINAMA 

     Türkiye Spor Yazarları Derneği TSYD , Efes Pilsen'in ULEB Erkekler Avrupa Ligi çeyrek final serisinde Yunanistan'ın Panathinaikos takımıyla deplasmanda yaptığı 3. ve son maç sonrası yaşanan olaylar ve Yunan gazetesi Athlitiki Icho'nun küfür içeren başlığını kınadı. 
     Yunanistan Spor Yazarları Derneği'ne dün bir kınama mektubu göndererek yaşananlardan duyduğu üzüntüyü dile getiren TSYD, bu tür çirkin yayınların 2 ülke dostluğunu zedelemeye yönelik olduğunu belirterek, dernekten adı geçen gazeteyle ilgili gerekli tepkiyi bir an önce göstermesini istedi. 
     TSYD'nin ayrıca, konuyu Dünya Spor Yazarları Birliği AIPS nezdinde de protesto edeceği ifade edildi. 

     
</TEXT>
</DOC>
