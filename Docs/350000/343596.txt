<DOC>
<DOCNO> 343596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/18/son/sondun16.html </URL>
<DATE> 2005/05/18/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Rusya ve Venezüella, ABD'yi kızdıran silah anlaşmasını imzaladı 
</HEADLINE>
<TEXT>

     Rusya ile Venezüella, otomatik silah alımıyla ilgili anlaşmaya Moskova’da imza attı. 
     ITAR-Tass, Venezülla’nın Rusya’dan 100 bin otomatik silah alımını resmileştiren anlaşmanın, Venezüella Savunma Bakanı Jorge Garcia ile Rusya’nın Rosoboronexport silah firmasının bölge müdürü Serfey Ladigin arasında parafe edildiğini duyurdu. 
     ABD, anlaşmaya, Venezüella’nın silahları Kolombiya’daki asilere aktarabileceği endişesiyle karşı çıkıyordu. ABD ile dünyanın en büyük 5. petrol ihracaatçısı Venezüella arasındaki ilişkiler, soğuk bir 
     dönem geçiriyor. 
     Venezüella Devlet Başkanı Hugo Chavez, Washington yönetiminin kendisini öldürme ve ülkesinde yönetimi devirme planları yaptığını iddia ediyor. Güney Amerika’nın sosyalistler tarafından yönetilen 7 ülkesinden biri olan Venezüella, askeri yapılanma çabaları çerçevesinde Brezilya’dan savaş uçağı almayı planlıyor. 
     
</TEXT>
</DOC>
