<DOC>
<DOCNO> 339084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/03/spor/spo00.html </URL>
<DATE> 2005/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Çifte standart ve yöneticiler 
</HEADLINE>
<TEXT>


Hata ve çifte standart meselelerinin yalnızca hakemler söz konusu olduğunda gündeme gelmesi niye Sadece kendi canları yandığında avaz avaz bağıran yöneticilerin standartları tek mi sizce 

TAMER BAĞLAN 


Gelecek sezon Fenerbahçe'yle Galatasaray'ın Şampiyonlar Ligi'ne, Trabzonspor'la Beşiktaş'ın ise UEFA Kupası'na katılacağı belli. Artık, ilk iki ve sonrasının nasıl sıralanacağı önemli. 
Bu haftaki sonuçlardan sonra, birinci ve üçüncü sıranın şimdiki sahipleri avantajlı görünse de bu yerler için, Galatasaray'ın 100. yıl inadı ve Beşiktaş'ın Çalımbay'lı çıkışı gözardı edilmemeli. İkinci Lig yolunda ise, Sebatspor'un peşine ilk olarak İstanbulspor takılacak gibi. Sonuncu yolcu da, Ankaragücü, Diyarbakırspor, Sakaryaspor ve Kayserispor'dan biri... 
Neyse, fazla kalmadı bu çok bilinmeyenli denklemlerin çözülmesine.. Ve her ne kadar birçok sonuç hakemlere bağlanıp ortam gerilse de, geride kalanlara oranla bu sezonun 'sütten çıkma ak kaşık' olduğu da biline... 
Peki, şu 'hata' ve 'çifte standart' meselelerinin yalnızca hakemler söz konusu olduğunda gündeme gelmesi niye Sadece kendi canları yandığında avaz avaz bağıran yöneticilerin hataları ve çifte standartları yok mu sizce 
Sezon boyunca hakem hatalarından en fazla etkilenen Sakaryaspor, İstanbulspor ve Sebatspor için ağıt yakan bir yönetici duydunuz mu bu sene Trabzonspor maçında oyunun 10 dakika durmasına neden olan olaylardan sonra bile Diyarbakırspor'un sahasının kapatılmayışının ve bunun kimse tarafından gündeme getirilmeyişinin sebebi ne 
Türk futbolunu yöneten iki büyük kulüp başkanının, önemli derbiler öncesi yapmacık bile olsa, dostluk mesajı vermemesi sezonun en büyük hatası, kolay lokmaları rahat yutan ilkeli kulüp yöneticilerinin bu konuda sadece yutkunması ise, çifte standart değil de ne 

Haftanın takımı 

ANKARAGÜCÜ 
Haftalardır süren suskunluğunu Diyarbakırspor önünde bozdu, kötü gidişi durdurdu. İstekli ve arzulu futbolunun karşılığını dört golle buldu. Başkent ekibi aldığı kritik galibiyetle hem korkulu rüya görmekten şimdilik kurtuldu, hem de gelecek haftalar öncesi taraftarlarına ve camiaya güven mesajları sundu. 

Haftanın hocası 

Adnan Şentürk Ankaragücü 
Yılmaz Vural'ın ayrılmasından sonra zor bir göreve soyundu. Henüz ikinci sınavında ne kadar doğru bir tercih olduğunu kanıtladı. 15 günlük kısa bir sürede Ankaragücü'nü özlenen kimliğine kavuşturdu. Futbolcularıyla müthiş bir güven köprüsü kurdu. Sahaya sürdüğü on bir, yerinde değişiklikler, galibiyette önemli rol oynadı, kısacası aslan payını kaptı. 

Haftanın hakemi 

İsmet Arzuman Ç.Rizespor - Beşiktaş 
Hakem hatalarının doruk noktasına tırmandığı 30. haftada Rizespor-Beşiktaş maçındaki yönetimiyle tam not aldı. Pozisyonlara yakınlığı, standart kararları ve yerinde kullandığı kartları en önemli artılarıydı. Futbolcularla diyaloglarında da sevecen tavırları gözden kaçmadı. 

Haftanın portresi 

Hakan Şükür Galatasaray 
Galatasaray'ın adeta kalesi. O düşmeden Aslan'ı teslim almak zor gibi. Hafta içinde geçirdiği sakatlığı Malatya'da yine sahaya yansıtmadı, acısını içine attı, muhteşem futbolunun karşılığını klas bir golle aldı. Bitmek tükenmek bilmeyen enerjisi, asistleri, arkadaşlarıyla yardımlaşması haftanın kahramanı olması için yetti de arttı. 

Haftanın karması 

Murat Şahin Beşiktaş 
Mesut Sakarya 
Hakan Kutlu A.Gücü 
Ali Turan Kayseri 
Sertan G.Birliği 
Lazarov G.Antep 
Alex F.Bahçe 
Erman Ankara 
Evren A.Gücü 
Fatih Trabzon 
Hakan G.Saray 

Gol krallığı Futbolcu Takım Maç Gol Fatih Tekke Trabzonspor 30 25 Alex de Souza Fenerbahçe 27 23 Hakan Şükür Galatasaray 30 18 Marcio Nobre Fenerbahçe 29 16 Silvinho Jaba Ankaraspor 28 15 

Gol pası Futbolcu Takım Maç Gol Pası Alex de Souza Fenerbahçe 27 13 İbrahim Yattara Trabzonspor 24 10 Fatih Tekke Trabzonspor 30 10 Timuçin Beyazıt Denizlispor 25 9 

Altın eldiven Futbolcu Takım Maç Gol Rüştü Reçber Fenerbahçe 26 16 Aly Mondragon Galatasaray 30 21 Michael Petkovic Trabzonspor 25 21 Kenan Hasagiç Gaziantepspor 21 28 Zdravko Zdravkov Ç.Rizespor 29 29 Soulemanou H. Denizlispor 28 29 

Kart cezalıları 

KIRMIZI 
Yusuf Ankaraspor 

SARI 
Ogün Akçaabat , Pancu, Ahmed Hassan, Koray Beşiktaş , Luciano Fenerbahçe , Orhan Galatasaray , Erkan Gençlerbirliği , Abdullah İstanbul , Ömer, Baliç Konya , Petkov Samsun , Tolga Trabzon 




</TEXT>
</DOC>
