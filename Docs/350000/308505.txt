<DOC>
<DOCNO> 308505 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/22/son/sontur29.html </URL>
<DATE> 2005/01/22/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Kartalkaya'da yüzde 100 doluluk oranına ulaşıldı... 
</HEADLINE>
<TEXT>

     Kar kalınlığının 90 santimetreye ulaştığı Kartalkaya kayak merkezinde bulunan oteller yüzde 100 doluluk oranına ulaştı. 
     Türkiye'nin önemli kayak merkezlerinden Bolu-Kartalkaya'da tatil yapan tatilciler aralıksız yağan kara aldırmadan pistlerde kayarak, kar ve tatilin keyfini çıkartıyorlar. 
     Kartalkaya'da bulunan Grand Kartal Otel Genel Müdürü Halit Ergül, bugün başlayan kar yağışı sonrasında kar kalınlığının 1 metreye yaşlaştığını belirterek, ''Kurban Bayramı ve Yarı Yıl tatili nedeniyle yüzde 100 doluluk oranına ulaştık. Bayram tatili süresince otelimizde boş yer yok. Bugün başlayan kar yağışına rağmen pistlerde kayak yapılıyor'' dedi. 
     
     ARAÇ PARK EDECEK YER KALMADI 
     Kartalkaya kayak merkezinde tatil yapan vatandaşlara günü birlik kayak için gelen tatilcilerde eklenince, kayak merkezinde bulunan otellerin otoparklarında boş yer kalmadı. Tatilciler araçlarının yol kenarına park etmek zorunda kaldılar. 
     Tatil için kayak merkezine gelen çocuklar ise gün boyu pistlerde kayarak yarıyıl tatilinin keyfini çıkartıyorlar. 
     
</TEXT>
</DOC>
