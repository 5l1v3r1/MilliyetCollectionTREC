<DOC>
<DOCNO> 325142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/20/astro/index.html </URL>
<DATE> 2005/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Koç burcu mitolojileri 
</HEADLINE>
<TEXT>

Koç ilkbaharın başlangıcına işaret eder. Isınmaya başlayan hava, dallarda bahar çiçekleri insana yaşam enerjisinin geri döndüğünü göstermeye yeter bile. Koç öncü, ateş elementinden bir burçtur 


İlk burç olarak Koç bu dünyaya asılmak, kendine bir yer açmak zorundadır. Balık burcunun sonsuza kavuşan itilimlerinin ardından yepyeni bir döngüye girmiş olduk. Koç ilkbaharın başlangıcına işaret eder. Isınmaya başlayan hava, dallarda bahar çiçekleri insana yaşamın geri döndüğünü göstermeye yeter bile. Koç öncü, ateş elementinden bir burçtur. Öncü kalitesi ona kendi başına hareket edebilme arzusu getirir ve bu yüzden çoğu zaman Koçlar "biz" yerine "ben" demeye eğilimlidir. Ancak yıllar içerisinde olgunlaşan Koçlar daha sık "biz" demeye başlar. 
Klasik mitolojide tanrıça Athena bu burçla ilişkilendirilir. Athena savaş tanrıçasıdır ancak arzuları üzerinde kontrol sahibi olabilme gücüne de sahiptir. Romalılar ona Minerva adını vermişti. Zeus'un Metis'ten olma kızıdır. Mitolojik hikayelerde Athena devlerle savaşır ve yılan saçlı Gorgon'la birlikte korku, çatışma, kuvvet ve amaç ifade eden heykellerle bir arada betimlenir. Homeros'un "Odyssey" destanında, Odysseus'un Ithaka'ya geri dönmesine yardımcı olur. Calypso'yu da Odysseus'u serbest bırakması için ikna eder. Astrolojik haritasında Güneş burcu Koç'un yanı sıra Balık burcunda da gezegenleri olan pek çok Koç kadını çevrelerinde şiddet gösteren kişiler tarafından kötüye kullanıldıklarından şikayet edebilirler. Balık'ın hassas ve pasif yapısı ile Koç'un cesur ve meydan okuyan yönü bir aradadır ve bu yüzden bu kişiler tıpkı tanrıça Athena gibi kendi arzularını, duyarlılıkları daha fazla ayırt etmek ve bunların farkına varmak durumundadır. 

Haritalarında su elementi eksik kadınlar aşırı rekabetçi, çoğu zaman da yıkıcıdır 

Doğası gereği ateş elementini daha çok taşıyan Koçların haritalarında eğer diğer elementler belirgin ölçüde eksik kalmış ise, genelde bu durum ikili ilişkilerde daha fazla zorlanmaya işaret eder. Özellikle haritalarında su elementi eksik olan kadınlar kendi dişil enerjileri ile, anneleri ile bir araya gelmekte zorlanabilirler. Bu kişiler aşırı rekabetçi, çoğu zaman yıkıcı ama ardından aşırı hassas ve çok kolay ağlayan bir tavır sergileyebilirler. Görüşmelerimde haritasında su elementi eksikliği olan pek çok kadın çok duygusal olduğunu söyler ancak bu duygusallıktan çok aşırı hassasiyet ve su elementini kullanma yönündeki beceriksizlikler, problemler olarak gözükür. 
Kuşkusuz Koç'la ilişkili diğer bir kahraman Savaş Tanrısı Ares'tir. Romalılar ona Mars adını verdiler. Yunanlılar Ares'i pek sevmez ve korkarlardı ancak Romalılar askeri başarıyı çok daha fazla onurlandıran bir uygarlık oldukları için Mars'a daha yakın durmuşlardı. Ares, Zeus'un Hera'dan olan oğludur ve 12 Olimpos tanrısından birisidir. Truva savaşında Truvalıların tarafını daha fazla tutmuş ama kendini adadığı amacın haklılığını çok fazla sorgulamamıştır. 
Koç burcunun cesareti ve enerjisi, Savaş Tanrısı Ares'le Mars doğrudan ilişkilidir ancak pek çok Koç çoğu zaman neden savaş ettiğini unutabilir ya da sırf heyecan ve riske girmek adına yıkıcı da davranma eğilimi gösterebilir. Ares'in çocukları Deimos ve Phobos'tur Terör ve Korku . Pek çok mitolojik hikayede Ares hep savaş sahnesindedir ancak kimi zaman Athena ya da Herakles gibi diğer figürler onun yıkıcılığına set çekmiştir. Bu arada Ares'in pek çok aşk hikayesini de unutmamak gerekir. Afrodit'le Venüs olan beraberliği pek çok hikayeye konu olur. Zira Ares fiziksel aşkı ve tutkuyu açıklar. Koç burcu da aşkta spontan, maceracı ve çoğu zaman risk alan bir görünüm sergiler. 
</TEXT>
</DOC>
