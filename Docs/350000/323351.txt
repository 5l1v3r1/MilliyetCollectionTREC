<DOC>
<DOCNO> 323351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/13/spor/ydilmen.html </URL>
<DATE> 2005/03/13/ </DATE>
<TIME>  </TIME>
<AUTHOR> Rıdvan DİLMEN  </AUTHOR>
<HEADLINE>
Hakan'ın partneri 
</HEADLINE>
<TEXT>



Ne olur, ne olmaz diye Olimpiyat Stadı'na erken gittim. Her yönüyle Şampiyonlar Ligi'ne tamamen hazır olduğunu gördüm. Yetkilileri kutlamak lazım. Tabii Şampiyonlar Ligi kışın oynansa yanmışdık yaa... Neyse... Burada sadece futbol değil, herhangi bir spor sadece yaz aylarında mümkün olabilir. 
Maça gelince İstanbulspor kaptanı Saffet maç öncesi oyunu çok güzel yorumladı. "İlk 15 dakika bizim için çok önemli" dedi. Çünkü Galatasaray özellikle ilk dakikalarda baskı kurup, sonuca giden bir takımdı. Saffet'in korktuğu başına geldi 7. dakikada Galatasaray öne geçti. Ayhan'ın pasında, rüzg rı arkasına alarak oynayan İstanbulspor, o rüzg rın kurbanı oldu. Mehmet ve Cem anlaşmazlığında top öldü, Hasan Kabze golü yaptı. 

Arzulu oynadı 
Galatasaray takımı şampiyonluğa oynayan bir takım kadar arzulu iken, İstanbulspor düşmemeye oynayan bir takım gibi arzulu değildi. Galatasaray çok rahat pas yaptı, çok rahat pozisyon buldu. Buna karşılık İstanbulspor pres eksikliğinin faturasını üç golle ödedi. 
Hakan Şükür'ün yanında oynayan daima kazanır. Kenarlardan gelen toplarda Hakan'ın her koşusu partnerine avantaj sağlıyor. Daha önceki haftalarda Necati, dün de Hasan Kabze. Yani Hakan Şükür'ü sadece gol atan adam olarak görmemek lazım. Galatasaray için çok kolay olan maçta kafalarda kalan tek soru işareti, Bülent girene kadar savunmasının göbeğinin küçücük bir pres karşısında dahi zorlanmasıydı. 
Hakem Selçuk Dereli hakikaten mükemmel bir maç yönetti. Avantajları iyi oynattı. Pozisyonlara hep yakındı. 



</TEXT>
</DOC>
