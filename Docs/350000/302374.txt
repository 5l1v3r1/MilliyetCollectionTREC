<DOC>
<DOCNO> 302374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/01/yasam/yas03.html </URL>
<DATE> 2004/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Gülmek alerjiye iyi geliyormuş... 
</HEADLINE>
<TEXT>

   Gülmenin bağışıklık sistemini güçlendirdiği, kan dolaşımını düzelttiği biliniyordu. Ancak Japonya'da yapılan araştırma, alerjik reaksiyonları azalttığını ortaya çıkardı 
      
   Bağışıklık sistemini güçlendiriyor 
   ATALARIMIZ boşuna 'bir kahkaha bir kalem pirzolaya eşittir' dememiş. Gülmenin ruhsal sağlığımız üzerine iyileştirici etkileri eskiden beri biliniyor. Araştırmalara göre gülmek, bağışıklık sistemini güçlendiriyor. Kan dolaşımını düzeltiyor. Kan basıncını düşürüp kalbi kuvvetlendiriyor. Hatta çok gülen gençlerin nezle ve üst solunum yolları infeksiyonlarına daha dirençli oldukları da kanıtlanan bilgilerden... 
   
   Mutluluk hormonu artıyor 
   ARAŞTIRMALAR komik roman okuyan kişilerin beyinlerindeki 'nucleus accumbens' bölgesi aktif hale geliyor ve mutluluk duygusunu ayarlayan dopamin hormonu bu bölgede artıyor. Ancak, Japonya'da yapılan bir araştırmaya kadar gülmenin alerjik hastalıklara olan etkileri bilinmiyordu. Araştırma 21 - 58 yaşlarında ev tozu, kedi ve polenlere alerjisi olan 26 egzemalı hastada yapıldı. 
   
   Her filmin etkisi aynı değil 
   ARAŞTIRMAYLA ilgili bilgi veren Prof. Dr. Ahmet Rasim Küçükusta, şunları söyledi "Hastaların deri testleri yapılarak alerjenlere gösterdikleri reaksiyonlar ölçüldü. Sonra bu kişilere 87 dakika süren komedi videosu Charlie Chaplin'in Modern Zamanlar gösterildi. Hastaların testleri tekrar değerlendirildi ve alerjik reaksiyonların ileri derecede azalmış olduğu saptandı. Hava durumu videosunun ise böyle bir etkisi olmadı." 
   
   
</TEXT>
</DOC>
