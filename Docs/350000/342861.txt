<DOC>
<DOCNO> 342861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/16/siyaset/siy04.html </URL>
<DATE> 2005/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
'Türk-Ermeni sınırı açılmalı' 
</HEADLINE>
<TEXT>


UTKU ÇAKIRÖZER Varşova 


Ermenistan Dışişleri Bakanı Vartan Oskanyan, Türkiye ile ilişkilerinin normalleşmesiyle birlikte, soykırım iddialarını araştırmak için hazır olacaklarını söyledi. Kurulacak hükümetlerarası komisyondan beklentilerinin, sınırların açılması olduğunu ifade eden Oskanyan, "Komisyon, normalleşmeyi ele alacaksa 6 ay bekleyebiliriz. Ama sonunda Türkiye - Ermenistan sınırı mutlaka açılmalı" dedi. Başbakan Erdoğan ile Ermenistan Cumhurbaşkanı Koçaryan'ın bugün Varşova'da gerçekleşmesi beklenen buluşmaları öncesinde Milliyet'e konuşan Oskanyan, sorulara şu yanıtları verdi 
- Erdoğan ve Koçaryan arasındaki mektup değişiminde farklı öneriler geldi. Tarihçiler Komisyonu mu Hükümetlerarası Komisyon mu öncelikli 
Belki her ikisi. Normalleşme için hükümetlerarası komisyon olursa, bunun alt komisyonunda da tarihçiler bir araya gelebilir. Ama ilişkilerin normalleşmesi için, sınırın açılması gerekli. 
-Mektupta 'önkoşulsuz oturalım' diyorsunuz. Sınırlar 'önkoşul' değil mi 
Öyle algılanmamalı. Çünkü, sınırların açılmadığı bir ilişki normal olamaz. Kıbrıs ve Ege problemlerine rağmen Türkiye ile Yunanistan arasında her türlü ilişki yürüyor. Türkiye'nin Ermenistan ile sınırını kapalı tutması, dünyadaki en marjinal durumdur. 



</TEXT>
</DOC>
