<DOC>
<DOCNO> 321912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/08/son/sonspo29.html </URL>
<DATE> 2005/03/08/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Fenerbahçe'nin eski golcüsü Moldovan yeniden yeşil sahalarda... 
</HEADLINE>
<TEXT>

     Fenerbahçe'nin eski golcüsü Viorel Moldovan, futbolu bıraktığını açıklamasının üzerinden 1 ay geçmeden yeni bir takımla anlaştı. 
     İsveç'in Servette takımında oynayan ancak kulübün iflas etmesi üzerine futbolu bıraktığını açıklayan Moldovan'ın, Romanya Birinci Lig takımlarından Politehnica Timisoara ile anlaşmaya vardığı bildirildi. 
     32 yaşındaki Rumen futbolcu, Servette Kulübü'nün iflasının ardından gelen teklifi değerlendirmeye almadığını, ancak zaman içinde düşünerek böyle bir karar verdiğini söyledi. 
     1998 yılında Fenerbahçe'ye transfer olan Moldovan, yaptığı açıklamada, ''Önümüzdeki 6 ay içinde Politehnica Timisoara forması giyeceğim. Servette'nin iflası beni çok etkilemişti. Kendimi iyi hissederken, futbolu bırakmayı düşünemem'' dedi. 
     
</TEXT>
</DOC>
