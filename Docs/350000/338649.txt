<DOC>
<DOCNO> 338649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/01/son/sondun17.html </URL>
<DATE> 2005/05/01/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Dünya 1 Mayıs'ı kutladı... 
</HEADLINE>
<TEXT>

     Dünyada 1 Mayıs, çeşitli ülkelerde düzenlenen gösteriler ve işçilerin hak talepleriyle kutlanıyor. 
     İspanya'nın başkenti Madrid'in merkezinde düzenleyen yürüyüşe katılan ülkenin başlıca sendikaları, ''daha fazla iş ve sosyal güvence'' istediler. 
     Filipinler'in başkenti Manila'da yaklaşık 10 bin kişi toplandı. Binlerce polis ve asker, göstericilerin Başkanlık Sarayı yönünde olası yürüyüşünü engellemek üzere önlem aldı. 
     Bangladeş'te de binlerci işçi, hükümetin ücretlere bir alt sınır getirmesini ve çalışanların güvenlik koşullarının iyileştirilmesini istedi. Başkent Dakka'da toplanan 5 bin dolayında kişi, dans edip şarkı söyleyerek gösteri yaptı ve hükümetten taleplerini dile getirdi. 
     Pakistan'ın Lahore kentinde toplanan 2 bin kişi, kırmızı bayraklar taşıyarak, trafiği durdurdular ve lastikleri ateşe verdiler. 
     Endonezya'daki kutlamalarda binlerce işçi, daha iyi çalışma koşulları talebinde bulundu ve 1 Mayıs'ın tatil günü ilan edilmesini istedi. 
     Kamboçya'da, belediyenin şiddet olaylarını önlemek için 1 Mayıs yürüyüşünü yasakladığı başkent Phnom Penh'de, geçen yıl öldürülen bir sendika başkanı için tören düzenlendi. 
     Serbest Ticaret İşçi Sendikası Başkanı Chea Munny, meslektaşlarıyla birlikte, sendika başkanı Chea Vichea, kardeşi ve eski başkanın öldürüldüğü yerde toplandı. 120 dolayında sendikalı, Vichea'ya saygı için suikastın düzenlendiği yerde tütsüler yaktı. 
     Ülkesinde işçi hakları ve daha yüksek ücret için yorulmadan çalışan Chea Vichea, 22 Ocak 2004'te vurularak öldürülmüştü. 
     
</TEXT>
</DOC>
