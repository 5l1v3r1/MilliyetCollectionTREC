<DOC>
<DOCNO> 316161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/17/son/sonspo38.html </URL>
<DATE> 2005/02/17/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
İşte geçen yıl en çok kazanan takımlar... M. United zirvede 
</HEADLINE>
<TEXT>

     Dünyanın yıllık bazda en fazla gelir elde eden 20 kulübü açıklandı. 
     Merkezi İngiltere'nin başkenti Londra'da bulunan Deloitte Touche adlı şirketin her yıl düzenli olarak yaptığı araştırmaya göre geçen sezonun en fazla gelir elde eden kulübü İngiltere'den Manchester United oldu. 
     2003-2004 sezonunda kazandığı toplam 322 milyon dolarlık geliriyle dünya sıralamasında bir numara olan Manchester United, bir önceki sezonda da en çok kazanan kulüptü. 
     İspanya'nın dünyaca ünlü Real Madrid Kulübü'nün yaklaşık 294 milyon dolarlık geliriyle ikinci olduğu sıralamada, İtalya'dan AC Milan 276.7 milyon dolarlık geliriyle üçüncülüğe yerleşti. 
     Rus işadamı Roman Abramoviç'in satın alması üzerine gelirlerinde büyük artış kaydeden FC Chelsea Kulübü, geçen yıl 10. sıradan katıldığı listede bu yıl 4. sıraya yükseldi. 
     Dünyanın en fazla gelir elde eden 20 futbol kulübünün tamamını Avrupalı takımlar oluştururken, İngiltere ise listeye 8 takım sokmayı başardı. 
     5 İtalyan kulübünün yer aldığı listede 2 İspanyol, 2 Alman, 2 İskoç ve 1 Fransız takım, geçen yıl elde ettikleri gelirle sıralamaya girmeyi hakettiler. 
     Geçen yıl dünyada en fazla gelir elde eden kulüpler ve gelirleri şöyle 
     1-Manchester United 322.4 milyon dolar. 
     2-Real Madrid 293.8 milyon. 
     3-AC Milan 276.7 milyon. 
     4-Chelsea 270.1 milyon. 
     5-Juventus 267.7 milyon. 
     6-Arsenal 216.2 milyon. 
     7-Barcelona 210.5 milyon. 
     8-Inter Milan 207.4 milyon. 
     9-Bayern Münih 207 milyon. 
     10-Liverpool 173.5 milyon. 
     11-Newcastle United 170.1 milyon. 
     12-AS Roma 135.4 milyon. 
     13-Celtic 129.8 milyon. 
     14-Tottenham 124.6 milyon. 
     15-Lazio 123.7 milyon. 
     16-Manchester City 116.4 milyon. 
     17-Schalke 04 113.8 milyon. 
     18-Marsilya 109.6 milyon. 
     19-Glasgow Rangers 107.3 milyon. 
     20-Aston Villa 105.1 milyon. 
     
</TEXT>
</DOC>
