<DOC>
<DOCNO> 323784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/14/son/sontur29.html </URL>
<DATE> 2005/03/14/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
SEKA'nın devrine protesto... 
</HEADLINE>
<TEXT>

     İzmit SEKA İşçileriyle Dayanışma Platformu, SEKA İzmit İşletmesi'nin Kocaeli Büyükşehir Belediyesi'ne devredilmesini protesto etti. 
     Belediye İş Hanı önünde toplanan platform üyesi bir grup, hükümet aleyhine slogan attı. Daha sonra platform adına açıklama yapan Yasemin Beşer, SEKA işçilerinin sürdürdüğü direnişin ''sendika ağalarının geri adım atmasıyla sona erdirildiğini'' ileri sürdü. 
     SEKA işçilerinin üretimi sürdürme, işlerini ve sosyal haklarını koruma taleplerinin hiçe sayıldığını savunan Beşer, şunları söyledi 
     ''SEKA, belediyeye devir adı altında tasfiye edilmektedir. Belediyeye yerleştirilecek işçiler, çok değil 8-12 ay sonra yine işsiz kalacaktır. Kendi işçilerine zor maaş veren belediye, SEKA işçisine nasıl maaş ödeyecek SEKA meselesi bitmiş değildir. Çünkü SEKA'daki direniş, 724 işçinin meselesi değildir, emperyalizme bağımlılığın bitirilmesi meselesidir. Artık direniş TEKEL, Telekom, PETKİM, TÜPRAŞ ve liman işçilerinin devraldığı bir bayraktır.'' Açıklamanın ardından, platform üyeleri, vatandaşlara SEKA ile ilgili broşür dağıttı. 
     
</TEXT>
</DOC>
