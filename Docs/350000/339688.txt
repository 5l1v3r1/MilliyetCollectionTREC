<DOC>
<DOCNO> 339688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/04/son/sonyas02.html </URL>
<DATE> 2005/05/04/ </DATE>
<TIME> 07.20 </TIME>
<AUTHOR>  </AUTHOR>
<HEADLINE>
Britney'in hamilelik testi de satıldı 
</HEADLINE>
<TEXT>

     Nafiz ALBAYRAK BOSTON, DHA 

ÇİĞNEYİP attığı sakızlar bile internet sitelerinde yüzlerce dolara alıcı bulan pop müzik yıldızı Britney Spears'in, hamilelik testini gerçekleştirdiği idrarı’ da satıldı. 
     The New Hot adlı Kanada Radyo İstasyonu, Los Angeles'ta, eşi Kevin Federline ile kaldığı otel odasının çöp kutusundan alınan ve pozitif sonuç gösterdiği öne sürülen Spears'e ait prediktörü, sanal alışveriş sitesi e-Bay'de satılığa çıkardı. Britney'in hamile olduğunu gösteren bir miktar idrarın da bulunduğu prediktörü, gazino sitesi Golden Palace satın aldı. Golden Palace yetkilileri, Britney'in idrarı için kaç para ödediklerini açıklamaktan kaçınırken, elde edilen gelirin kanserle mücadele eden hayır kurumlarına bağışlanacağı belirtildi. 
     İnternet gazinosu Golden Palace, daha önce de üstünde Hazreti İsa'nın resmi görülen bir tavayı 102 bin, Meryem Ana'nın resmi görülen bir peynirli sandviçi de 28 bin dolar ödeyerek satın almıştı. 
     Geçtiğimiz haftalarda kendi resmi sitesinden hamile olduğunu açıklayan Britney Spears'in, çiğnediği iddia edilen sakızlar da e-Bay sitesinde satışa çıkarılmış ve yüzlerce dolar karşılığında alıcı bulmuştu. 

     
</TEXT>
</DOC>
