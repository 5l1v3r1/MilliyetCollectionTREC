<DOC>
<DOCNO> 338946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/02/son/sonspo32.html </URL>
<DATE> 2005/05/02/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Eroğlu Bulgaristan'da güreşemedim, ama Macaristan'da telafi ederim 
</HEADLINE>
<TEXT>

     Dünya ve Avrupa Şampiyonu milli güreşçi Şeref Eroğlu, "Bulgaristan’da güreşemedim, ama bunu Macaristan’da telafi ederim" dedi. 
     Eroğlu, AA muhabirine yaptığı açıklamada, Avrupa Şampiyonası’nda güreşemediğini hatırlatarak, iyi bir hazırlık yaparak Eylül 2005’te Macaristan’da yapılacak Dünya Şampiyonası’nda altın madalya kazanmayı hedeflediğini söyledi. 
     Bulgaristan’da yapılan Avrupa Şampiyonası’na hastalığı nedeniyle katılamadığını belirten Eroğlu, şöyle konuştu 
     "Bulgaristan’da yapılan şampiyonada, müsabakalara katılamamış olmakla birlikte kampa katılarak çalışmalarımı sürdürdüm. Bende sporcu anemi hastalığı var. Bu nedenle dinlenmekle belki hazır hale geliriz diye Bulgaristan’a götürüldüm. Ancak, son anda yöneticilerimiz beni riske etmek istemedikleri için güreşemedim. 
     Ancak, çalışmalarımı sürdürüyorum. Amacım, Macaristan’da başarılı olup Türkiye’ye altın madalya ile dönebilmek. Çalışmalarımı sürdürüyorum." 2008’de yapılacak olan Pekin Olimpiyatları’na kadar güreşe devam 
     edeceğini kaydeden Eroğlu, şöyle devam etti 
     "2008 yılına kadar daha önümüzde bir çok şampiyona var. Şu ana kadar 6 Avrupa şampiyonluğum var. Ülkeme, madalya kazandırmaya devam etmek istiyorum. Güreşe başladığım günden beri hep çıtayı yüksek tuttum. Yine kendime büyük bir hedef koydum. Güreşe devam edip, 2008 yılında Pekin’de yapılacak olimpiyatlarda altın madalya kazanmak istiyorum." 
     
</TEXT>
</DOC>
