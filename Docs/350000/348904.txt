<DOC>
<DOCNO> 348904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/04/son/sonsiy05.html </URL>
<DATE> 2005/06/04/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
"Sigara öldürür" uyarısı, paketin yarısını kaplayacak 
</HEADLINE>
<TEXT>

     Gelecek yıl başından tarihinden itibaren piyasa sürülecek sigara paketleri ve grup ambalajlarının üzerinde, "Sigara Tütün içmek öldürür" ve "Sigara Tütün içmek size ve çevrenizdekilere ciddi zararlar verir" gibi genel uyarıların her birinin, yüzde 47.5 ile yüzde 52.5 arasında yani paketin yarısına yakın bir oranda yazılması zorunlu olacak. 
     Tütün, Tütün Mamülleri ve Alkollü İçkiler Piyasası Düzenleme Kurumu TAPDK , tütün mamüllerinin zararlarından korumaya yönelik üretim şekline, etiketlenmesine ve denetlenmesine ilişkin teknik detayları belirledi. Resmi Gazete’de yayımlanan kurul kararına göre, 1 Ocak 2006 tarihinden itibaren piyasaya sürülecek tütün mamüllerinin, ek şeffaf ambalajları hariç olmak üzere birim paketleri üzerinde, tanımlama ve izlenebilirliği sağlamak amacıyla, üretim yeri ile asgari ay ve yıl olarak üretim zamanını belirleyecek kodlama veya benzeri bir işaretleme yapılacak. Ayrıca yine aynı tarihten itibaren piyasa sürülecek tütün mamülü paket ve grupman ambalajları üzerinde, "Sigara Tütün içmek öldürür" ve "Sigara Tütün içmek size ve çevrenizdekilere ciddi zararlar verir" gibi genel uyarıların her biri yüzde 47.5 ile yüzde 52.5 oranlarında arasında görünecek. Ek uyarıların her biri 
     ise yüzde 5 ile yüzde 9 oranları arasında yer alacak. 
     Üretici firmalar, marka ve çeşit bazında tütün mamülleri üretiminde kullanılan tüm girdileri ve miktarları gösterir bir listeyi yıllık olarak Tütün, Tütün Mamülleri ve Alkollü İçkiler Piyasası Düzenleme Kurumu’na bildirecek. İlk bildirim ise 31 Aralık 2005 tarihine kadar verilecek. 
     Firmalar, tütün mamülünün üretiminde kullanılan ürünlerin dış ambalajları hariç olmak üzere sigara kağıdı, uç kağıdı, filtre, yapıştırıcı gibi sarf malzemeleri ve tüm katkıları ayrıntılı olarak listeleyecek. Firmalar ayrıca, ürün birleşenlerinin mevcut olan yakılarak tüketilen tütün mamüllerindeki yanmış ve yanmamış hallerine ilişkin verileri ve sağlık üzerindeki özel etkilerini, yakılarak tüketilmeyen tütün mamüllerinde ise yanmamış hallerine ilişkin verileri ve sağlık üzerindeki özel etkilerini, bileşenin veya diğer bileşenlerden herhangi biri ile etkileşiminin sağlık üzerindeki özel etkileri, bağımlılık yapıcı özellikleri ve toksikolojik verileri de listeleyecek. 
     Önümüzdeki yıl başından itibaren piyasa sürülecek tütün mamüllerinin ambalajları üzerinde, belirli bir tütün mamülünün diğerlerine göre daha az zararlı olduğunu ima eden hafif, yumuşak, düşük katranlı, hoş içimli gibi ibareler ile bunların yabancı dillerdeki karşılıkları ve diğer metin, isim, ticari marka, mecaz veya işaretler kullanılamayacak. 
     Piyasaya sürülecek mamülün birim paketinin herhangi bir yüzeyinde "TAPDK izniyle üretilmiştir" ibaresi de yer alacak. 
     
</TEXT>
</DOC>
