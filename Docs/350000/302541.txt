<DOC>
<DOCNO> 302541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/18/yazar/pulur.html </URL>
<DATE> 2005/12/18/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Her fıkrada kıssa da vardır, hisse de... 
</HEADLINE>
<TEXT>


HEP şik yet, hep şik yet... 
Dün de böyleydi, yarın da böyle olacak... 
Osmanlı devrinde Edirne Valisi olan Hacı İzzet Paşa'ya bir heyet gelmiş, halkın şik yetlerini anlatmış, belediye meclisi üyelerinden yakınmışlar... 
Paşa, şik yetleri dinledikten sonra, "Aklıma Nasreddin Hoca'dan bir fıkra geldi " demiş 
"Hoca, bir gün eşeğiyle tarlaya gidiyormuş, eşek yol boyunca durmuş, gördüğü gübreyi koklamış. Hoca eşeğin kokladığı gübreleri torbaya atmış, akşam ahıra gelince, torbadakileri çıkarıp eşeğin önüne koymuş, eşek başını çevirince de kızmış 
- Koklaya koklaya bir saatlik yolu iki saate çıkardın... Ben de, bunları beğendin diye toplayıp getirdim, şimdi yemiyorsun... O halde niye kokladın " 
Vali Paşa, anlattıktan sonra gelenlere dönmüş 
"Bu adamları da siz seçtiniz, şimdi bana gelip şik yet ediyorsunuz " 

İKİNCİ Cihan Savaşı bitmiş, İngiltere savaşı kazananlar arasında ama ekonomi berbat, halk sıkıntıda. İlk seçimde Başbakan Churchill'in partisi kaybetmiş, İşçi Partisi kazanmış. Başbakan Attlee, Maliye Bakanlığı'na Cripps'i getirecek, ama onun şartı var 
"Başbakan dahil, hiçbir bakan benim onayım olmadan bir kuruş harcamayacak." 
Başbakan bunu da kabul etmiş... 

BUNUN üzerine Maliye Bakanı, programını hazırlar ve evden çıkar, yolda trafik tıkanır, Bakan parlamentoya zor yetişecektir, şoför durmadan korna çalar, polis gelir, şoför polise durumu anlatır. Sayın Bakan'ın parlamentoya yetişmesi ve programını açıklaması gerekmektedir... 
Polis arabanın penceresinden uzanır, Bakan'ı saygıyla selamladıktan sonra şöyle der 
"Sayın Bakan, parlamentoda kabul ettiğiniz yasaları bizim uygulamamıza izin vereceğinizi umarım " 
Bakan sesini çıkarmaz, polis Bakan'a geçiş üstünlüğü vermemiştir. 
Bakan parlamentoya geç yetişir, elindeki kocaman çantayı gösterir, içinde mali programı olduğunu, bunu okuyacağını belirtir ve "Muhalefet dahil herkes evet derse, bakanlığı kabul edeceğimi söyleyecektim" der, sabah başına gelenleri anlatır ve sözünü bağlar 
"Ama o polisin ve benzerlerinin bulunduğu bir ülkede görevler şarta bağlanmaz, hiç şartım yok, eğer Maliye Bakanlığı'nı bana vermekte kararlıysanız, kabule hazırım " 
Parlamentonun Maliye Bakanı'nı kabul ettiğini yazmaya gerek var mı 

19. yüzyılda yaşamış halk şairi Ruhsati diyor ki 
"Bir vakte erdi ki bizim günümüz 
Yiğit belli değil, mert belli değil 
Herkes yarasına derman arıyor 
Dava belli değil, dert belli değil 

Fark eyledik ahir vaktin yettiğin 
Merhamet çekilip göğe gittiğin 
Gücü yeten soyar, gücü yettiğin 
Koyun belli değil, kurt belli değil" 

ARADAN 150 yıl geçmiş, değişen bir şey var mı 
Var Artık yiğit de belli, mert de belli koyun da belli, kurt da belli... 
Diyeceksiniz, "Belli de ne oluyor " 
O da doğru ya 



</TEXT>
</DOC>
