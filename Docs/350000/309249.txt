<DOC>
<DOCNO> 309249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/25/son/sonspo10.html </URL>
<DATE> 2005/01/25/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Pierre'e antrenörlük teklifi 
</HEADLINE>
<TEXT>

     Hooijdonk'tan futbolu bıraktıktan sonra da yararlanmak isteyen yöneticiler, kendisine idari koordinatör veya teknik adam olmasını önerecek. 
     
     Hizmetini sürdürmeli’ 
     Geçen sezon attığı gollerle Fenerbahçe’nin şampiyonluğunda büyük emeği bulunan Pierre van Hooijdonk, yapılan teklifi kabul ederse, önümüzdeki yıldan itibaren hizmetlerini teknik adam olarak sürdürecek. Önümüzdeki sezon futbolu bırakması beklenen yıldız oyuncunun, futbolculuğu dışında hizmete devam etmesini düşünen Başkan Aziz Yıldırım ve yöneticiler, Daum’un da görüşünü alıp, Hooijdonk’u antrenörlük kursuna göndermeyi kararlaştırdı. Bu teklif, önümüzdeki hafta golcü oyuncuya iletilecek. 
     
     Öneriye sıcak bakıyor 
     Holl ndalı yıldızın takım arkadaşlarıyla ilişkisi, seyirciyle kurduğu bağ nedeniyle çok faydalı olabileceğini düşünen yöneticiler, kendisinden idari koordinatör veya teknik adam olarak yararlanmak amacında. Pazartesi günü Türkiye’ye dönmesi beklenen tecrübeli futbolcunun da Fenerbahçe’de antrenörlük yapmaya sıcak baktığı belirlendi. Ancak teknik direktör Daum’un, futbolculuğu sırasında sıkıntı yaşadığı Hooijdonk ile birlikte çalışmaya yanaşmayacağı ileri sürüldü. 
     
</TEXT>
</DOC>
