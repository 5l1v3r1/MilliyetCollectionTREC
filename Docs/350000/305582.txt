<DOC>
<DOCNO> 305582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/11/son/sonyas01.html </URL>
<DATE> 2005/01/11/ </DATE>
<TIME> 02.03 </TIME>
<AUTHOR>  </AUTHOR>
<HEADLINE>
Otomobil dünyasının kalbi Los Angeles'ta atıyor 
</HEADLINE>
<TEXT>

     Alper NAKRİ - LOS ANGELES DHA 

      ABD'nin Los Angeles kenti dünyanın en büyük otomobil fuarlarından LA Auto Show'a ev sahipliği yapıyor. Otomotiv devleri, 7-16 Ocak tarihlerin arasında düzenlenen fuarda en yeni modellerini görücüye çıkardı. Yeni modellerin yanı sıra konsept otomobillerin de yer aldığı fuar ziyaretçileri adeta büyüledi. 
     Türkiye'de de büyük ilgiyle karşılanan Porsche GT LA, LA Auto Show'da en çok ziyaretçi çeken otomobillerin başında geliyor. Mercedes'in yüksek fiyatıyla dikkat çeken lüks otomobili Maybach ziyaretçileri kendisine hayran bırakırken Spyker'ın el yapımı arabaları iç tasarımı ve kaliteli işçiliğiyle göz doldurdu. 
     
     LEGO'DAN VOLVO CİP 
     LA Auto Show'daki en ilginç sürpriz ise oyuncak devi Lego'nun cipiydi. Volvo'nun tamemen lego parçalarından yapılan yeni xc90 serisi cipi tam 3 haftada tasarlanmış. Cipin yapımı ise 5 kişinin 2 aylık emeği sonucu gerçekleşmiş. Toplam 201 bin 455 parça legodan oluşan cipi tek bir insan ancak 1 yılda tamamlayabiliyor. 
     
</TEXT>
</DOC>
