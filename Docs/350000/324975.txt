<DOC>
<DOCNO> 324975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/19/spor/axspo03.html </URL>
<DATE> 2005/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslan isyan etti 
</HEADLINE>
<TEXT>


Galatasaray Futbol Şube Sorumluları'ndan Fatih Gökşen, Song'un cezasının indirilmemesine ateş püskürdü. Gökşen, "Fenerbahçe şampiyonluğa gidiyor da biz uzaya mı gidiyoruz " dedi 

ERHAN TELLİ 


'Ne yapmak istiyorlar ' 
SARI - Kırmızılı takımın Kamerunlu yıldızı Song'a verilen 2 maçlık cezanın Tahkim Kurulu tarafından onanması, Galatasaray yönetimini ayağa kaldırdı. Futbol Şube Sorumluları'ndan Fatih Gökşen, verilen cezaya değil, haksızlığa isyan ettiklerini belirterek, "Ne yapmak istiyorlar anlamadık. Beşiktaş itiraz ediyor, Carew'in cezası düşüyor. Biz itiraz ediyoruz, aynen onanıyor" dedi. 

'Kediyi bile yazdı' 
GÖKŞEN, herkese eşit davranılmadığını da dile getirdi. Galatasaraylı yönetici şunları söyledi "Bir başka maçta kırmızı kart gören bir oyuncu sahanın içinden geçiyor, ancak bunlar görülmüyor. Beşiktaş maçında da yanımda oturan gözlemci önümüzden geçen kediyi bile not alarak beni çok şaşırttı. Fenerbahçe şampiyonluğa gidiyor da biz uzaya mı gidiyoruz Anadolu takımları da aynı sorunları yaşıyor." 

Şehitler ölmez 

GALATASARAY Yönetimi, 18 Mart Çanakkale Savaşları yıldönümü nedeniyle Galatasaray Lisesi'nde bir anma töreni düzenledi. Törene Başkan Özhan Canaydın'ın yanısıra yönetim kurulu üyeleri tam kadro katıldı. Canaydın, "O günlerin tekrar yaşanmamasını istiyoruz. Barış kalıcı olmalı" dedi. 

Sıkıntı solda 

ANKARASPOR maçı öncesi Galatasaray'da defansif sorunlar can sıkıyor. Hagi, Song'un boşluğunu Bülent ile doldurmaya hazırlanırken, sol kanata çözüm arıyor. Sakatlığı devam eden Orhan dünkü çalışmaya katılmadı. Yıldız futbolcunun durumu maç günü netleşecek. 

Rüzg r gibi geçti 

GALATASARAY Kulübü'nün büyük uğraşlar sonrasında Olimpiyat Stadı'na taktırdığı rüzg r panellerinin sökülme işlemi dün başladı. UEFA, Şampiyonlar Ligi Finali öncesinde yaptığı son kontrollerde panellerin hayati tehlike yarattığını bildirmiş ve kaldırılmasını istemişti. Stat yetkilileri bundan sonra maçların rüzg r paneli kullanılmadan oynanacağını açıkladı. 


</TEXT>
</DOC>
