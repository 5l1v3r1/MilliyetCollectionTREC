<DOC>
<DOCNO> 320417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/son/sonspo33.html </URL>
<DATE> 2005/03/03/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
İngiliz futbolculara hapis cezası 
</HEADLINE>
<TEXT>

     İngiltere Premier Ligi takımlarından Manchester United'in yedek oyuncusu Mads Timm ve eski oyuncusu Callum Flanagan, hapis cezasına çarptırıldı. 
     Manchester Unitedlı oyuncuların antrenman sonrasında arabalarıyla yarış yaparken trafik kazasına neden oldukları gerekçesiyle hapis cezasına çarptırıldığı kaydedildi. 
     20 yaşındaki Timm ve 19 yaşındaki Flanagan'ın antrenman çıkışı yaptıkları yarış sırasında kaza yaptıklarının belirlenmesi üzerine yerel mahkeme Timm'e 12, Flanagan'a ise 8 ay hapis cezası verdi ve ehliyetlerine 3 yıl el koydu. 
     Olay sonrası kulüple ilişkisini kesen Flanagan, yarış sırasında aracının kontrolünü kaybederek karşı yönden gelen aracın altına girmiş ve araç içinde bulunan sürücü ile 17 yaşındaki bir kişi yaralanmıştı. 
     İngiltere'de bu hafta içinde 2. kez futbolculara trafik kazasına neden olmaktan hapis cezası veriliyor. 
     Daha önce de Arsenal'in Birmingham City'e kiralık olarak verdiği Jermaine Pennant, alkollü araç kullanmaktan ve kazaya neden olmaktan suçlu bulunarak hapis cezasına çarptırılmıştı. 
     
</TEXT>
</DOC>
