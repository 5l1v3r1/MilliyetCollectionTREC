<DOC>
<DOCNO> 341745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/spor/spo04.html </URL>
<DATE> 2005/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
'Fenerbahçe ile uğraşma' 
</HEADLINE>
<TEXT>



Trabzonspor Teknik Direktörü Şenol Güneş, yerel bir televizyon kanalında ilginç açıklamalar yaptı. Fenerbahçe Başkanı Aziz Yıldırım ile geçen günlerde bir araya geldiğini ifade eden Güneş, "Bana, 'Hep Fenerbahçe ile uğraşıyorsun. Anelka hakkında yorum yapıyorsun. Kendi işini yap, bizi bırak' diye sitem etti" diye konuştu. 
Güneş, "Gelecek yıl, sadece futbol oynamayacağız" sözüyle neyi kastettiği sorusuna ise şu yanıtı verdi "Daum bir maçtan sonra, Hakem o penaltıyı vermek zorundaydı dedi. Kimse, Daum'un ne demek istediğini araştırmadı, sormadı. Benim sözlerim neden araştırılıyor Ne demek istediğimi, gelecek yıl söyleyeceğim." 

Trabzon'da yeni isim Fabio 

Petkoviç ile yolları ayırma kararı alan Trabzonspor, Brezilya'nın Cruzeiro takımında görev yapan 25 yaşındaki file bekçisi Deivison Lopez Fabio'yu listesine aldı. 1.89 boyundaki kaleci için Sambacılar ile her konuda anlaşıldığı, yapılan görüşmelerde küçük pürüzlerin kaldığı ifade edildi. 



</TEXT>
</DOC>
