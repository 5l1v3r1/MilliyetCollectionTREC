<DOC>
<DOCNO> 312533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/04/son/sonyas15.html </URL>
<DATE> 2005/02/04/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Pasfik'in dibinde bilinmeyen tek hücreli organizmalar bulundu 
</HEADLINE>
<TEXT>

     Pasifik Okyanusu'nun en derin bölgesinde, çoğu şimdiye kadar bilinmeyen tek hücreli organizmalar bulundu. 
     Science dergisinin son sayısındaki makaleye göre, Japon araştırmacılar, Guam adasının güneybatısında 10 bin 896 metre derinlikteki Challenger çukurundan aldıkları çökelti numunesinin içinde mikro organizmalar olduğunu tespit etti. 
     Şizuaza Üniversitesi uzmanları, deniz yüzeyine yakın yerlerde bol miktarda bulunan bu tür planktonların sert kabuğa sahip olduğunu, Challenger çukurunda buldukları organizmaların kabuklarının ise yumuşak olduğunu belirttiler. 
     DNA analizlerinin, bu mikro organizmaların 500-600 milyon yıl önce yaşayan bir organizmanın ''torunları'' olduğunu gösterdi. Uzmanlara göre, daha sonraları o atadan karmaşık organizmalar gelişti. 
     Challenger çukurunda basıncın, okyanus yüzeyindekinin 1100 katı olduğu belirtildi. 
     
</TEXT>
</DOC>
