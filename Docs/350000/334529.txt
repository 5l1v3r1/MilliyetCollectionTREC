<DOC>
<DOCNO> 334529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/18/son/sonspo32.html </URL>
<DATE> 2005/04/18/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Fenerbahçe'de kombine kart satışlarına başlandı... 
</HEADLINE>
<TEXT>

     Fenerbahçe Kulübü, FB Şükrü Saracoğlu Stadı'nın maraton alt tribünü için, gelecek sezonun kombine kart satışlarına başladı. 
     Kulübün resmi internet sitesinde yapılan açıklamaya göre, kombine kart satışı stadın maraton tribün altındaki VIP girişinde, taraftarlar için hazırlanan bölümde yapılacak. 
     Geçen sezon kombine satışında yaşanan sıkıntıların bu yıl tekrarlanmaması amacıyla bu sezon erken tarihte kombine satışına başlanıldığı bildirildi. 
     Kombine kartı bulunan taraftarlara eski yerlerini alma konusunda tanınan öncelik hakkının 9 Mayıs 2005 tarihinde saat 17.00'de sona ereceği, kartını yenilemeyen taraftarların yerlerinin satışa çıkarılacağı kaydedildi. 
     Maraton alt tribün kombine kartlarının 2 bin YTL ile 5 bin YTL arasından satıldığı, maraton üst tribün biletlerinin ise 20 Nisan Çarşamba günü satışa çıkarılacağı öğrenildi. 
     
</TEXT>
</DOC>
