<DOC>
<DOCNO> 310697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/30/yazar/bila.html </URL>
<DATE> 2005/01/30/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Durup düşünmek... 
</HEADLINE>
<TEXT>


Kurultaydaki dünkü manzarayı gördükten sonra CHP'lilerin durup düşünmesi gerekiyor... 
Kendilerine sormaları gereken ilk soru şu 
"Neler oluyor bize " 
"Bu CHP kurultayı mıydı " sorusuna "evet" yanıtı vermek, CHP'liler için üzüntüden de öte acı vermiş olmalı... 
Havada fikirlerin değil yumrukların, sandalyelerin, pet şişelerin uçuştuğu bir CHP kurultayı. 
Divan başkanına yumruk atmaya çalışan bir CHP milletvekili... 
Belediye başkanını yumruklayan bir CHP genel başkan adayı... 
Bu görüntüler CHP'ye yakışmadı... 
Liderlik iddiası böyle taşınmaz. Liderlik, fikir adamı olmayı ve ona uygun davranmayı gerektirir. Her koşulda sinirlerine h kim olabilen, fevri hareket etmeyen ve kaba güce başvurmayan bir tutum ve duruş gerektirir. Aksine böyle davranmaya eğilimli yandaşlarını uyarmak, onları yatıştırmak görevini ve sorumluluğunu yükler. Tahrik ve teşvik etmeyi değil... 
Bu açıdan Sarıgül ve yandaşlarının iyi bir sınav verdikleri söylenemez. 
Sarıgül ve arkadaşlarının hatası, kurultay salonuna girişlerinde başladı. Sarıgül, salona genel başkan adayı olmanın gerektirdiği ağırlık, nezaket ve saygıyla girmeliydi. Siyasi nezaket gereği Genel Başkanı Deniz Baykal'ın yanına gitmeli, tokalaşmalı ve başarı dilemeliydi. Baykal, böyle nazik bir davranışı karşılıksız bırakamazdı. Kurultay yarışı böyle başlamalıydı. 
Sarıgül ve arkadaşları, kurultay salonunun düzenlenişine, yandaşlarının salona alınmamış olmasına itirazlarını, kaba güç göstererek değil, kürsüden eleştirerek, canlı yayınlardan seslenerek yapsalardı, belki daha etkili olurdu. 
Kurultay manzaraları, Baykal'ın da durup düşünmesini gerektiriyor. 
CHP'de bu görüntüleri yeşerten iklim nasıl doğdu CHP bu duruma neden ve nasıl düştü CHP, merkezinde rüşvet iddiaları olan bir kurultaya neden ve nasıl sürüklendi Bu süreçte liderliğinin ve yönetiminin sorumluluğu neydi Nerede, hangi yanlışlar yapıldı 
Baykal ve arkadaşlarının, bu soruların yanıtlarını bulmaları gerekiyor. 
Kurultay görüntüleri, CHP lideri için, lider adayları için, CHP'liler için "durup düşünmek zamanı" olduğunu kanıtladı. 



</TEXT>
</DOC>
