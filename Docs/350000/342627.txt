<DOC>
<DOCNO> 342627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/15/astro/index.html </URL>
<DATE> 2005/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayalindeki sen 
</HEADLINE>
<TEXT>

Sizin hayallerinizde neler saklı Astrolojide yedi sayısı bize iç dünyamız hakkında bizim bile farkında olamadığımız şeylerin sırrını açıklıyor 


Hepimiz kendimiz kadar gerçek, hayalimizdeki bir benle daha yaşarız. Bu olmak istediğimiz şey, sürekli olarak varmak istediğimiz bir liman gibidir. Düşüncesi bile bizi heyecanlandırır hatta yaratıcı kılar. Ondan ilham alırız, o düşünceyle kendimizi izlediğimiz filmdeki oyuncu ya da romandaki kahraman yerine koyabiliriz. 
Size daha farklı bir oluş seviyesinden, yedi sayısının getirdiği rezonanstan söz ediyorum. Evrendeki her şey bir titreşimden oluştuğuna göre, astrolojik haritamızın da farklı titreşimleri olduğunu söyleyebiliriz. Hatırlarsanız daha önce size mutluluk kaynaklarımız ve dokuz sayısından, dokuzuncu harmonikten söz etmiştim. Hem matematikçi hem mistik Pisagor'dan bu yana insanoğlu, sayıların sadece yalın bir biçimde var olmadıklarını, kozmosun bir parçası olarak insan bilincinde de içrek esoterik anlamlar taşıdıklarını anladı. Bir sayısı var oluşu, birliği, yaratıcıyı, eril güçleri iki sayısı dişiyi, kutuplaşmayı üç uyumu, huzuru dört temelleri ve bilinçlenmeyi açıklar. Beş insanın sayısıdır, aklın ve zihinsel ifadenin gücünü, yetenekleri yansıtır. Altı iki kere üçtür. Yedi sayısına gelince önemli bir aşamaya ulaşırız. Zira bu sayı pek çok kültürde ve inanışta kutsal özellikler gösterir. Yedi dört elementin ve üç niteliğin toplamıdır. Bu yüzden var oluşun tüm aşamalarını kendi içerisinde barındırır. Modern gezegenlerin bulunmasına kadar yedi astronomik güç bilinirdi. Yahudilerin tören şamdanı Menorah'ın yedi kolu vardır. İslamda Allah cenneti ve dünyayı yedi katlı yaratmıştır. Hac sırasında Kabe çevresinde tavaf yedi kez yapılmak zorundadır. Akademisyen Annemarie Schimmel, "Sayıların Gizemi" adlı kitabında daha pek çok detay ortaya koyuyor. 

Semboller, sayılar ve şifreler bizi çevreliyor 

Astrolojik yorum açısından yedi sayısı, bir titreşim olarak somut olanın değil örneğin dört sayısı hayalimizdeki gerçeğin yansımasıdır. Eğer astrolojik haritamızdaki gezegenlerin konumunu yedi sayısı ile çarparsak, kısaca yedinci harmoniğini alırsak, aralarında oluşan yeni ilişkiyi kişinin aslında var olmayan ama kişinin hayalinde ulaşmaya çalıştığı enerjiler olarak görebiliriz. İşte örnekler G.W. Bush'un yedinci harmonik haritasında Güneş ve Satürn arasında keskin bir kare açıya tanık oluruz. Hem Güneş hem de Satürn astrolojide baba arketipine, otorite figürlerine karşılık gelirler. Kare açı Bush'un bir bakıma babasının yolunda çok çaba sarf ettiğini açıkça gösteriyor ve böylece hayali gerçekleştirme kare açı, somutlaştırma, dört sayısı yoluna gittiğini söylüyor. Bill Gates'in yedinci harmonik haritasında karşı karşıya duran Jüpiter zenginlik, genişleme, öğrenme ilkesi ve Uranüs yenilik, orijinalite, buluşçuluk Gates'in zenginlik yolunda sürekli yenilik yapma eksikliğini ve ihtiyacını vurguluyor. Artık mistik konularda usta bir yazar olan Shirley MacLaine'nin yedinci harmonik haritasında Ay ve Merkür arasındaki kare açı yine hayal gücü ve duygusal tatmini Ay sözler, yazılar ve zihinsel ifade ile Merkür bir araya getirmeye çalıştığını, bu yönde ilham aldığını gösteriyor. Prenses Diana'nın yedinci harmonik haritasında ise yan yana duran Güneş ve Mars, Diana'nın hayalinde erkek tipi için çekildiği enerjiyi anlatıyor. Zira Mars genç erkek enerjisi ve Güneş kadının haritasında kocanın evrensel göstergesidir. 
Gördüğünüz gibi hayatımız sayılarla gizli bir biçimde örülmüş durumda. Bizler tüm bunlardan bihaber yaşayaduralım, hayat gizli yollardan ilerliyor. Semboller, sayılar ve şifreler bizi çevreliyor. 


</TEXT>
</DOC>
