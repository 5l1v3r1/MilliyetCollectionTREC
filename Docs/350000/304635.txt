<DOC>
<DOCNO> 304635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/08/son/sondun31.html </URL>
<DATE> 2005/01/08/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Sarkozy ve Merkel Türkiye'nin AB'ye alınmaması yönündeki fikrimiz özdeş 
</HEADLINE>
<TEXT>

     Fransa'da iktidardaki Halk Hareketi Birliği'nin UMP lideri Nicolas Sarkozy ve Almanya'da muhalefette bulunan Hıristiyan Demokrat Birlik CDU partisinin lideri Angela Merkel, ''Türkiye'nin AB'ye alınmaması yönündeki fikirlerinin özdeş olduğunu'' açıkladılar. 
     Almanya'nın Kiel kentinde düzenlenen CDU parti meclisi toplantısına katılan Sarkozy, daha sonra yapılan basın toplantısında, Türkiye'ye tam üyelik yerine ayrıcalıklı ortaklık verilmesi konusu ile ilgili olarak, ''Angela Merkel ile görüşümüz tamamen özdeş'' dedi. 
     Merkel de ''Bu konuda fikirlerimiz tamamen aynı. Kaygılarımız, AB'ye giren Doğu Avrupa ülkeleri için de geçerli'' ifadesini kullandı. 
     İki lider, AB konusundaki tutumlarında görüş birliği içinde olduklarını gösteren ortak bir bildiriyi de imzaladılar. 
     
</TEXT>
</DOC>
