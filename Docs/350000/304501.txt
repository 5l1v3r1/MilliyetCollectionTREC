<DOC>
<DOCNO> 304501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/07/son/sonyas10.html </URL>
<DATE> 2005/01/07/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Bodrum'da turistler Ocak ortasında denize girdi 
</HEADLINE>
<TEXT>

     Yaşar ANTER DHA 

YENİ yıl tatilini geçirmek üzere Almanya ve Avusturya'dan Bodrum'a gelen turistler, güneşli ve sıcak hava ile karşılaşınca, kış ortasında yaz keyfi yaşadı. Deniz havasına hazırlıksız yakalanınca çarşıdan mayo ve bikini almak zorunda kalan turistler, kendilerini cennette gibi hissetklerini söyledi. 
     Bodrum'un Yalı Beldesi'ndeki Sea Garden Tatil Köyü'ne gelen 150 yabancı turist yazdan kalma günlerin keyfini yaşadı. Bodrum'da son iki günde öğle saatlerinde hava sıcaklığı 22 dereceye kadar yükselirken 19 derece olan denizsuyu sıcaklığı da turistleri cezbetti. Tatil köyü sahilinde yaklaşık 4 saat boyunca güneşlenen, denize giren Alman ve Avusturyalı turistler, Temmuz ayında olduğu gibi rahat hareket etti. Sea Garden Tatil Köyü Halkla İlişkiler Temsilcisi Tomurcuk Gökşin, şöyle dedi 
     "Almanya ve Avusturya'dan gelen turistler burada 25 dereceye kadar varan hava sıcaklığı ile karşılaşınca ne yapacaklarını şaşırdı. Mayo ve bikinilerini getirmeyen turistler, Bodrum çarşısından bol bol mayo ve bikini alışverişi yaptı. Yağmurlu havaların ardından iki haftalığına Bodrum gelenler kış ortasında yaz aylarının keyfini yaşadılar. Turistler adeta cennete geldiklerini söylüyorlar.'' 
     
</TEXT>
</DOC>
