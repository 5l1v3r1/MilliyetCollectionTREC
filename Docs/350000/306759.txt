<DOC>
<DOCNO> 306759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/15/son/sonsiy07.html </URL>
<DATE> 2005/01/15/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Baykal, 8 bölge toplantısına katılacak... 
</HEADLINE>
<TEXT>

     CHP'de olağanüstü kongre yaklaşırken, Genel Başkan Deniz Baykal, 8 bölge toplantısına katılacak. 
     CHP'den yapılan açıklamaya göre, olağanüstü kurultay çağrısı yapan Baykal, yarın Ankara'da yapılacak bölge toplantısına katılacak. Çankaya Belediyesi Çağdaş Sanatlar Merkezi'ndeki toplantıda, CHP'nin Ankara, Kırıkkale, Çankırı, Karabük, Bartın, Zonguldak, Eskişehir yöneticileri, milletvekilleri ve delegeler hazır bulunacak. 
     Baykal, 17 Ocak Pazartesi günü Diyarbakır'da, Batman, Siirt, Şırnak, Mardin, Van, Hakkari, Elazığ, Bingöl, Muş, Tunceli, Şanlıurfa, Malatya, Adıyaman ve Bitlis delegeleriyle biraraya gelecek. 
     Aynı gün Adana'ya geçecek olan Baykal, Mersin, Hatay, Osmaniye, Kahramanmaraş, Gaziantep, Kilis ve Karaman delegeleriyle bir toplantı yapacak. 
     Deniz Baykal, 18 Ocak Salı günü Erzurum ve Nevşehir'de bölge illerinin delgeleriyle yapacağı toplantıları bayram sonrası da sürdürecek. 23 Ocak Pazar günü İzmir'de ve Denizli'de toplantılar yapacak olan Baykal, kurultay öncesi son toplantısını Samsun'da gerçekleştirecek. 
     
</TEXT>
</DOC>
