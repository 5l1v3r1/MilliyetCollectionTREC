<DOC>
<DOCNO> 338463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/30/son/sonspo19.html </URL>
<DATE> 2005/04/30/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Akçaabat Sebatspor 0 - Gençlerbirliği 5 maç bitti 
</HEADLINE>
<TEXT>

     Birinci Süper Futbol Ligi'nde Gençlerbirliği, deplasmanda Akçaabat Sebatspor'u 5-0 yendi. 
     11. dakikada Gtari'nin pasıyla ceza alanına giren Sertan'ın vuruşunda, kaleci Osman meşin yuvarlağı ayağıyla çelerek iki hamlede kontrol etti. 
     22. dakikada Youla, ceza alanında Hakan'dan kaptığı topu Sertan'a aktardı. Bu futbolcunun vuruşunda, meşin yuvarlak kaleci Osman'ın sağından direğe çarparak filelere gitti 1-0. 
     25. dakikada Sertan'ın soldan pasıyla ceza alanında topla buluşan Youla'nın vuruşunda, meşin yuvarlak kaleci Osman'ın sağından filelerle buluştu 2-0. 
     44. dakikada köşe vuruşundan gelen topu ceza alanı içinde Muhammed kafayla Yusuf'a aktardı. Bu futbolcunun şutunda, meşin yuvarlak kaleci Ömer'de kaldı ve ilk yarı Gençlerbirliği'nin 2-0 üstünlüğüyle sona erdi. 
     
     İKİNCİ YARI 

     51. dakikada ceza alanı içinde Youla'nın pasıyla topla buluşan Sertan'ın vuruşunda, meşin yuvarlak filelere gitti 3-0. 
     57. dakikada Selahattin'in ceza alanı dışından çektiği sert şutta, meşin yuvarlak kalenin sağından auta çıktı. 
     63. dakikada Gtari'nin ceza alanı dışı sağ çaprazından çektiği sert şutta, meşin yuvarlak kaleci Osman'ın solundan filelerle buluştu 4-0. 
     65. dakikada Erhan'ın ceza alanı dışından çektiği sert şutta, kaleci Osman topu çelmeyi başardı. 
     68. dakikada Anderson, Sertan'ı ceza alanında düşürünce maçın hakemi Oktay Demiray penaltı noktasını gösterdi. Gtari'nin kullandığı penaltı atışında, kaleci Osman topu kontrol etti. 
     77. dakikada Erhan'ın şutunda, kaleci Osman topu kornere çelmeyi başardı. 
     78. dakikada Ekrem'in soldan pasında ceza alanı içinde uygun durumda topla buluşan Selahattin'in vuruşunda, meşin yuvarlak auta gitti. 
     88. dakikada Akçaabat Sebatspor yarı alanından aldığı topla çağ çaprazdan ceza alanına giren Sertan'ın şutunda, meşin yuvarlak kaleci Osman'ın sağından filelerle buluştu 5-0. 
     Bundan sonraki dakikalarda başka gol olmadı ve karşılaşma Gençlerbirliği'nin 5-0 üstünlüğüyle sona erdi. 
     
</TEXT>
</DOC>
