<DOC>
<DOCNO> 318012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/23/son/sontur33.html </URL>
<DATE> 2005/02/23/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Kırmızıda duran minibüs yolcusunu vurdular .. 
</HEADLINE>
<TEXT>

     Hatay'ın merkez ilçesi Antakya'da kırmızı ışıkta bekleyen yolcu minibüsünde bulunan kişiye, tabancayla ateş edildi. Omzundan yaralanan minibüs yolcusu tedavi altına alındı. 
     Edinilen bilgiye göre, Çekmece Beldesi'nden Antakya'ya doğru gelen Semir Bostancı yönetimindeki 31 M 0129 plakalı yolcu minibüsü, Antakya Spor Salonu civarındaki Armutlu ışıklarında beklerken aracın ön koltuğunda oturan M. Ali Ateş'e 36 Mahmut Ö. tarafından tabancayla ateş açıldı. M. Ali Ateş, sağ omzundan yaralanırken, saldırgan yaya olarak olay yerinden kaçtı. 
     Daha sonra Özel Doğu Akdeniz Hastanesi'ne kaldırılan yaralı Ateş, ameliyata alındı. Olayın şokunu halen üzerinden atamadığı görülen minibüs sürücüsü Semir Bostancı, ''Yeşil ışığın yanmasını bekliyordum. Işığı kontrol ederken bir gürültü oldu ve ön tarafta oturan şahıs benim yanıma doğru yığıldı. Birden ne olduğunu anlayamadım. Bir şahsın koşarak kaçtığını gördüm'' dedi. 
     Yetkililer, yaralının ifadesi doğrultusunda zanlı Mahmut Ö'nün arandığını bildirdiler. 
     
</TEXT>
</DOC>
