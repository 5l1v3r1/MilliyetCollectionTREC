<DOC>
<DOCNO> 312458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/04/son/sontur01.html </URL>
<DATE> 2005/02/04/ </DATE>
<TIME> 02.02 </TIME>
<AUTHOR>  </AUTHOR>
<HEADLINE>
Emine Erdoğan, AK Partili kadınlarla bir araya geldi... 
</HEADLINE>
<TEXT>

     Başbakan Recep Tayyip Erdoğan'ın eşi Emine Erdoğan, AK Parti İzmir İl Kadın Kolları Başkanlığı'nın düzenlediği yemekte partili kadınlarla bir araya geldi. 
     Karaca Otel'deki yemekte AK Parti İzmir milletvekillerinin eşleri Elmas Ensari, Ayşe Karaman, Meral Katmerci ile AK Parti İzmir İl Kadın Kolları Başkanı Gülsüm Satoğlu ve İl Başkanı Ali Aşlık'ın eşi Ayşe Aşlık ile aynı masada oturan Emine Erdoğan, partililerle fotoğraf çektirdi. 
     Faslı Musiki grubu eşliğinde yenilen yemekten sonra katılımcılar şarkı söyledi. Emine Erdoğan, ''Beraber Yürüdük Biz Bu Yollarda'' şarkısına eşlik etti. 
     Emine Erdoğan, şef garson Şamil Akşit'i masasına çağırarak yemekler için teşekkür ederken, yemekte verilen ıspanaklı krepin tarifini istedi. 
     
</TEXT>
</DOC>
