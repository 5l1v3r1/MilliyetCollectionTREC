<DOC>
<DOCNO> 344622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/21/son/sonspo35.html </URL>
<DATE> 2005/05/21/ </DATE>
<TIME> 19.20 </TIME>
<AUTHOR>  </AUTHOR>
<HEADLINE>
Almanya 1. Ligi sona erdi... Bayern München Lig Şampiyonu oldu... 
</HEADLINE>
<TEXT>

     Almanya Birinci Futbol Ligi Bundesliga , bugün oynanan 34. hafta karşılaşmalarıyla sona ererken, Bayern München lig şampiyonu oldu. 
     Bayern München’e kendi sahasında 3-1 yenilen VfB Stuttgart, Şampiyonlar Ligi ümidini kaybederken, milli futbolcu Hamit Altıntop’un takımı FC Schalke 04, deplasmanda SC Freiburg’u 3-2 yenerek Şampiyonlar Ligi’nde oynamaya hak kazandı. 
     Milli futbolcu Yıldıray Baştürk’ün takımı Hertha BSC Berlin ise kendi sahasında Hannover 96 ile 0-0 berabere kalarak UEFA Kupası’na katılmaya hak kazandı. UEFA kupasında ayrıca Bayer Leverkusen de mücadele edecek. 
     1. FC Kaiserslautern’de oynayan milli futbolcu Halil Altıntop ise 
     takımının kendi sahasında Werder Bremen’e 2-1 yenildiği karşılaşmada 1 gol atmasına rağmen yenilgiye engel olamadı. Bundesliga’da Bayern München, 77 puanla şampiyon olurken, FC Schalke 04, 63 puanla ikinci oldu. 1. FC Kaiserslautern’i deplasmanda 2-1 yenen Werder Bremen, 59 puanla 3., Hertha BSC Berlin 58 puanla 4., VfB Stuttgart da yine 58 puanla 5. sırada yer aldı. Ligde 35 puanla 16. olan VfL Bochum, 30 puanla 17. olan Hansa Rostock ve 18 puanla 18. olan SC Freiburg küme düşen takımlar oldu. Gol krallığını 24 golle Marek Mintal 1. FC Nürnberg kazandı. Bugün oynanan karşılaşmalar sonunda alınan sonuçlar şöyle 1. FC Kaiserslautern - Werder Bremen 1-2 1. FC Nürnberg - FSV Mainz 05 1-2 VfB Stuttgart - Bayern München 1-3 Hamburger SV - VfL Bochum 0-1 Hertha BSC Berlin - Hannover 96 0-0 Bayer Leverkusen - Borussia Mönchengladbach 5-1 Arminia Bielefeld - VfL Wolfsburg 1-2 Borussia Dortmund - Hansa Rostock 2-1 SC Freiburg - FC Schalke 04 2-3 
     
</TEXT>
</DOC>
