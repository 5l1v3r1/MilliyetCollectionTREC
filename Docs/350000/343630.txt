<DOC>
<DOCNO> 343630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/18/son/soneko04.html </URL>
<DATE> 2005/05/18/ </DATE>
<TIME> 08.45 </TIME>
<AUTHOR>  </AUTHOR>
<HEADLINE>
Akaryakıta on günde ikinci indirim 
</HEADLINE>
<TEXT>

     Uluslararası piyasalarda petroldeki düşüş sürecinin devamı, yurtiçindeki fiyatlara da olumlu yansıdı. 
     Benzinin rafineri çıkış fiyatındaki yüzde 4.8 oranındaki indirimin ardından, pompa fiyatları bugünden geçerli litrede 2-3 YKr, bir başka deyişle 20-30 bin lira ucuzladı. 
     TÜPRAŞ’ın benzinde rafineri çıkış fiyatları düşürmesi, pompa fiyatlarına yüzde 0.8 ile yüzde 1.2 oranında yansıdı. 
     İndirim sonrası Ankara ve İzmir’de kurşunsuz benzinin pompa satış fiyatı litrede, Petrol Ofisi, Shell ve BP’de 2.49 YTL, OPET’de ise 2.48 YTL’ye geriledi. 
     Kurşunsuz benzinin litre fiyatı ise Petrol Ofisi, Shell ve BP için İstanbul’da 2.50 YTL, OPET’de ise 2,49 YTL’ye düştü. 
     Akaryakıt pompa fiyatları, serbesti nedeniyle dağıtım şirketleri tarafından belirleniyor. Fiyatlar dağıtım şirketlerinin yanı sıra aynı grubun akaryakıt bayileri arasında bile farklılık gösterebiliyor. 
     TÜPRAŞ’ın rafineri çıkışındaki ayarlamasının ardından, bazı ana dağıtım şirketleri tarafından bayilere önerilen, benzin türlerinin eski ve yeni litre tavan fiyatları YTL şöyle 
     

ANKARA litre Kurşunsuz Benzin 
Eski - Yeni Süper Benzin 
Eski - Yeni Petrol Ofisi 2.51 - 2.49 2.49 - 2.46 Opet 2.51 - 2.48 2.49 - 2.47 Shell 2.51 - 2.49 2.48 - 2.46 BP 2.51 - 2.49 2.50 - 2.47      

İSTANBUL litre Kurşunsuz Benzin 
Eski - Yeni Süper Benzin 
Eski - Yeni Petrol Ofisi 2.52 - 2.50 2.49 - 2.46 Opet 2.52 -2.49 2.49 - 2.47 Shell 2.52 - 2.50 2.49 - 2.47 BP 2.52 - 2.50 2.50 - 2.47      

İZMİR litre Kurşunsuz Benzin 
Eski - Yeni Süper Benzin 
Eski - Yeni Petrol Ofisi 2.51 - 2.49 2.48 - 2.45 Opet 2.51 - 2.48 2.48 - 2.46 Shell 2.51 - 2.49 2.48 - 2.46 BP 2.51 - 2.49 2.54 - 2.46      
     Petrol fiyatları düşüyor 

     Öte yandan nisan ayında 58.28 dolara kadar çıkan petrol fiyatları önceki gün son üç ayın en düşük değerine inmişti. Batı Teksas türü petrolün fiyatı 47.60 dolardan işlem görürken, fiyatlar dün de bu seviyelere yakın seyretmişti. 
     Petrol stoklarının artması ve yavaşlayan talebin ardından petrol fiyatları, Londra Borsası'nda Batı Teksas petrolde varil başına 48.53 dolar, Brent türü Kuzey Denizi petrolde ise varili 49.27 dolardan işlem gördü. 
     
</TEXT>
</DOC>
