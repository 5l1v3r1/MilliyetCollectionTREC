<DOC>
<DOCNO> 324393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/son/soneko24.html </URL>
<DATE> 2005/03/17/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Deutsche Bank Türkiye'nin sağlam adım atması için henüz vakit var 
</HEADLINE>
<TEXT>

     Uluslararası yatırım bankası Deutsche Bank, AB'nin, Hırvatistan ile üyelik müzakerelerini başlamayı ertelemesinin ardından gözlerin Türkiye'ye döndüğünü belirtirken, ancak Türkiye ile Hırvatistan'ın karıştırılmaması gerektiğini bildirdi. 
     Deutsche Bank'ın analizinde, AB'nin Hırvatistan kararıyla, prensiplerinden taviz vermeyeceği mesajını verdiği belirtilirken, bazı gazetelerde, Hırvatistan olayının, AB içinde Türkiye hakkında şüphesi bulunan ülkelere koz verdiği ve bu ülkelerin, Türkiye ile Ekim ayında başlaması beklenen müzakereleri erteleyebileceği iddialarının bulunduğu hatırlatıldı. 
     Analizde, Hırvatistan örneğinden hareketle, Türkiye ile de müzakerelerin ertelenebileceği iddiasının temelsiz bir iddia olduğu vurgulandı. 
     Deutsche Bank'ın analizinde, Türkiye'nin, müzakereler öncesinde, sağlam adımlar atması için henüz vakit bulunduğu ifade edildi. 
     AB, Hırvatistan ile müzakerelere, eski general Ante Gotovina'nın eski Yugoslavya için oluşturulan BM savaş suçları mahkemesine teslim edilinceye kadar karşı çıkıldığını bildirmiş ve savaş suçlularını tutuklamayarak, iade etmediği gerekçesiyle Hırvatistan ile üyelik müzakerelerine başlamayı ertelemişti. 
     
</TEXT>
</DOC>
