<DOC>
<DOCNO> 311519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/ekonomi/eko08.html </URL>
<DATE> 2005/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Turkcell için sözleşmede özel hüküm olabilir 
</HEADLINE>
<TEXT>



YKB'de sahiplik sorunun çözümlenmiş görünmesi ve özelleştirmesi gündemde olan Ereğli hisselerine gelen alımlar borsaya olumlu yansıdı. 
Endeks günü 519 puanlık yükselişle 27.849 puandan kapattı. Öte yandan hisse devir anlaşmasının açıklanmasına karşın İMKB dün itibariyle Koç Holding, Yapı Kredi Bankası ve iştiraklerinin işlem sırasını açmadı. Biz yazıyı yazdığımız saatlerde New York Borsası'nda da Turkcell hisselerinin işlem sırası henüz açılmamıştı. 
İşlem sırasının gün içinde kapalı kalmasında YKB'nin elindeki yüzde 13.1'lik hissenin opsiyon kullanımı zamanıyla ilgili taraflardan gelen farklı açıklamaların etkisiyle belirsizliğin sürmesi neden oldu. 
Öte yandan YKB'de açıklanan 2.05 milyar euroluk fiyata YKB'nin elindeki Turkcell hisselerinin dahil olup olmadığı da henüz belli değil. 
Kaba bir hesapla bu hisselerin değeri 1.4 milyar dolar düzeyine karşılık geliyor. Teorik olarak banka aktif ve pasifiyle satılmasına karşın hisse devir sözleşmesinde Turkcell hisseleri ve grup borçlarının ödenme biçimiyle ilgili olarak özel hükümlerin bulunduğu tahmin ediliyor. 


</TEXT>
</DOC>
