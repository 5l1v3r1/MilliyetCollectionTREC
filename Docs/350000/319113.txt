<DOC>
<DOCNO> 319113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/28/astro/index.html </URL>
<DATE> 2005/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Yoğun duygusallık 
</HEADLINE>
<TEXT>


Gün içinde ilişkilerde daha özenli olmalıyız. Tutkulu çıkışlar kıskançlığa da dönüşebilir. Maddi konularda bütçemizi korumak zorlaşabilir. Duygusal tepkilerin yoğun yaşanabileceği bir gündeyiz. 
Koç'lar bugün işbirlikleri açık olduklarında planları yolunda gidebilecek. Evlilik ve ortaklıklardan yana fayda görebilecekleri koşullar da söz konusu olacak. Boğa'lar iş hayatında verimli olacakları çalışmaların içerisinde yer alabilirler. İyimserlikleri ve ortaklaşa çalışmalara verdikleri önem onları mutlu ediyor. İkizler keyifli bir gün geçirmekten yana olacaklar. Aşk hayatı ve çocuklarla ilgili konularda pozitif gelişmeler bekleyebilirler. Yengeç'ler bugün dikkatlerini iş hayatındaki gelişmeler ve eve ait konulara yöneltmeli. Aslan'lar sözleriyle etkileyici olabilecekleri bir gündeler. İletişim ve hareket dışında, komşular ve kardeşlerle ilişkilerinde onları mutlu edici gelişmeler var. Başak'lar maddi alanda şanslı bir günde olacaklar. Birçok konuda isteklerini kolay elde ederken, yeni kaynaklar bulmakta zorlanmayacakları fırsatlar var. 
Terazi'ler burçlarındaki Ay sayesinde duygusal alanda rahat ve enerjik olacaklar. Düşündükleri yeni anlaşmalar ve girişimler onların başarılı olmasını sağlayabilir. Akrep'ler duygusal alanda dikkatli olmalılar. Geçmişe ait konular gündeme geldiğinde kararsız kalınmamalı. Yakın çevreden gelebilecek desteği kullanarak rahat bir gün geçirebilirler. Yay'lar iyimser enerjilerle beraberler. Amaçları yönünde hareket ederek ve projeleri üzerinde durarak yeni anlaşmalar sağlanabilir. Oğlak'lar bugün işe ait konularda yenilikten yana olmalılar. Ev ve iş arasındaki konular onları yorabilir. Kariyer konusunda ise önemli kararlarını ertelemekten kaçınmalılar. Kova'lar bugün oldukça iyimserler. Yenilik içeren görüşlerini anlatabilecekleri olanaklar var. Eğitim alanında ise olumlu sonuçlar elde edilebilir. Balık'lar ortaklıkla alakalı konularda kararlı olmaları halinde kazançlı çıkabilecekler. Kendi birikimlerini iyi kullanmaya çalışırken, acele kararlardan kaçınmalılar. 


</TEXT>
</DOC>
