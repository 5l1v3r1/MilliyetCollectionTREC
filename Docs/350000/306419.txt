<DOC>
<DOCNO> 306419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/14/son/sondun46.html </URL>
<DATE> 2005/01/14/ </DATE>
<TIME> 21.19 </TIME>
<AUTHOR>  </AUTHOR>
<HEADLINE>
Huygens uydusu Satürn gezegeninden veri yollamaya başladı 
</HEADLINE>
<TEXT>

     Avrupa Uzay Ajansı'na ESA ait Huygens sondası, Satürn'ün gizemli uydusu Titan'a bugün paraşütle güvenli iniş yaptıktan sonra bilimsel verileri göndermeye başladı. 
     ABD'nin Ulusal Havacılık ve Uzay Dairesi NASA ile Cassini-Huygens projesinde ortak çalışan ESA, 320 kilogramlık sondanın tam başarıyla esrarengiz Titan'a indiğini doğruladı. 
     ESA Genel Müdür Yardımcısı David Southwood'un verdiği bilgiye göre, Cassini aracından Noel'de ayrıldıktan sonra serüvenini tek başına sürdüren Huygens'in, Titan'a 2,5 saat içinde paraşütle indiğini, iniş yaptığı bölgenin yumuşak bir yüzey olduğunun sanıldığını söylemişti. 
     1655 yılında Titan'ı kendi yaptığı teleskopla keşfeden Hollandalı Christiaan Huygens'in adını taşıyan araç, uzmanların Dünya'nın ilk zamanlarındaki atmosferini andırdığını düşündükleri Titan'ın benzersiz ortamını yerinde araştıran ilk araç oluyor. 
     Huygens, 7 yıl önce Amerikan Cassini aracıyla birlikte ABD-Florida-Cape Canaveral üssünden yola çıkmıştı. 
     Titan'daki koşullar tam olarak bilinemediği için sondanın başına her şeyin gelebileceği ve bilim adamlarının bunu hiçbir zaman öğrenemeyebilecekleri belirtiliyordu. 
     Huygens Titan'a indiğinde, Almanya'nın Darmstadt kentindeki Huygens robotu denetim merkezinde bilim adamlarından büyük alkış koptu. 
     ESA Genel Müdürü Jean-Jacques Dordain, ''Titan'ı ziyaret eden ilk insanlar olduk. Bu, Avrupa için harika başarı'' dedi. 
     Titan, 2575 kilometrelik yarıçapıyla Jüpiter'in uydusu Ganymedes'in Ganimed ardından ikinci büyük uydu. Ganimed, Dünya yarıçapından 6 bin 371 kilometre bin kilometre küçük çapta Dünya'nın tek uydusu olan Ay'ın çapı ise 3 bin 468 kilometre. 
     
     ATMOSFER KALINLIĞI 
     Titan, Güneş Sistemi'nde kalın atmosferi olan bilinen tek uydu. Titan'ın atmosferi Dünya'nınkinin 1,5 katı kalınlığında, büyük bölümü Dünya gibi azot içeren atmosferindeki azot oranı Dünya'nınkinin 4 katı. Titan'da sıcaklık sıfırın altında 190 dereceyi buluyor. 
     
     CASSINILER-HUYGENS 
     3 milyar 400 milyon dolarla insansız uzay araçlarının en pahalısı olan Cassini-Huygens aracı, adını, İtalyan asıllı Fransız astronomu Gian Domenico Cassini'den alıyor ve üç kuşak baba-oğul-torun astronom Cassiniler'in hatırasını yaşatıyor. 
     8 Haziran 1625'te Perinaldo-Cenova Cumhuriyeti'nde doğan ve 14 Eylül 1712'de Paris'te ölen Domenico Cassini, Satürn'ün A ve B halkaları arasındaki karanlık aralığı Cassini bölümü keşfettti ve gezegenin dört uydusunu belirledi. 
     Cassini adı, aynı zamanda, Satürn gezegeninin uydularının yörünge hareketleri cetvellerini ilk olarak derleyen, Gian Domenico Cassini'nin oğlu Jacques Cassini 1677-1756 ile Jacques Cassini'nin oğlu Cesar-François Cassini de Thury'nin 1714-1784 adlarını yaşatıyor. 
     
     HUYGENS 
     Cassini sondasının Titan'a inen robot sondasının adını aldığı Felemenkli fizikçi, matematikçi ve astronom Lahey doğumlu Christiaan Huygens 1629-1695 ise ışığın dalga kuramını buldu, Satürn'ün halkalarının gerçek biçimini keşfetti, dinamik bilimine özgün katkılarda bulundu ve Titan'ı keşfetti. 
     
</TEXT>
</DOC>
