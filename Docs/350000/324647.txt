<DOC>
<DOCNO> 324647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/18/yasam/ayas.html </URL>
<DATE> 2005/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Teorileri altüst eden Türkler... 
</HEADLINE>
<TEXT>


Sağlıklı Yaşamanın Genetiği konulu araştırmada, 90 yaşını aştıkları için incelenen Türkler, uzun yıllar sigara içmiş, spor ve diyet de yapmamış 

ŞENOL DEMİRCİ İstanbul 

90 yaş üzeri incelendi 
MARMARA Üniversitesi, Ankara Geriatri Derneği ve Akdeniz Üniversitesi Tıp Fakültesi'nin ortak araştırmasında, 90 yaş üzeri nüfus mercek altına alındı. Türkiye'de 90 yaşını aşan 679 bin 976 kişi bulunduğu belirtildi. Prof. Dr. İsmail Peker ile Dr. Figen Çiloğlu'nun çalışmalarına göre de, İstanbul'da 90 yaş üzeri 28 bin 184 kişi bulunuyor. 

Günde 2 paket sigara 
PEKER ve Çiloğlu'nun ön çalışma yaptığı, Erenköy'de oturan Halil Fehmi ve İbrahim Ethem İkizler, 90 yaşında. Halil Fehmi, 54 yıl günde 1.5 paket sigara içtikten sonra bırakmış. Spor yapmadığı gibi özel bir diyet de uygulamamış. İkizi İbrahim Ethem ise 70 yıl aralıksız günde 2 paket sigara tüketmiş. Ablaları Hatice Kıraç ise 94 yaşında. 

Erken yemek yiyorlar 
İKİNCİ aile Kadıköy'de yaşıyor. 92 yaşındaki Necile Ger, bir çocuk annesi. 90 yaşındaki ortanca kardeş Hatice Muzaffer Yıldız'ın da bir çocuğu var. En küçükleri Jale Ader 85 yaşında. Tek vazgeçilmezleri erken yemek yemek. Peker ve Çiloğlu, "Bu çalışmalar bitince kapsamlı bir genetik araştırma başlatılacak" dedi. 

Kayıtlara güvenin 

AVRUPALI meslektaşları, çalışmalarının ilk bölümünü Varşova'da düzenlenen toplantıda sunan Türk heyetine Türkiye'de nüfus kayıtlarının sağlıklı tutulduğundan kuşku duyduklarını söyledi. Ancak çalışmaların Romanya bölümünü yürüten profesör, "Büyükannem İstanbul doğumlu. Osmanlı'nın verdiği nüfus cüzdanı h l duruyor. Osmanlı'nın kayıt ve arşivlerine güvenebilirsiniz" deyince heyet ikna oldu. 


</TEXT>
</DOC>
