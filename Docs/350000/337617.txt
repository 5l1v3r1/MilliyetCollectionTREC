<DOC>
<DOCNO> 337617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/spor/aspo.html </URL>
<DATE> 2005/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Final yine hayal 88-72 
</HEADLINE>
<TEXT>


Basketbolda, Fenerbahçe bayan takımından sonra erkekler de Avrupa'da final şansını kaybetti. Sarı - Lacivertli takım, müthiş seyirci desteğine rağmen, Ukraynalı rakibi Kiev'e yenilmekten kurtulamadı 


Fenerbahçe, FIBA Avrupa Ligi Final-Four'unun ilk maçında Ukrayna'nın BC Kiev takımı ile başa çıkamadı, farklı yenilgiyle final şansını yitirdi 72-88 
Sezon içinde hem İstanbul'da, hem de deplasmanda yendiği rakibi karşısında pota altında ve savunmada sürekli aksayan Sarı-Lacivertliler, ilk çeyrekte düştüğü skor avantajını maç boyunca lehine çeviremedi. 
Ömer Onan'ın müthiş gayretine karşın Chikalkin'i durduramayan, savunmada beklenmedik derecede kötü bir performans ortaya koyan Fenerbahçe, üçüncü çeyrekte 18 sayıya kadar çıkan farka cevap veremedi. 
Sarı-Lacivertliler, bu akşam Abdi İpekçi'de saat 17.45'te Petersburg'a 92-81 yenilen Rusya'nın Khimki takımı ile üçüncülük için mücadele verecek. Aynı salonda 20.00'de ise Rus Dinamo St.Petersburg takımı, BC Kiev ile şampiyonluk için kapışacak. 

'Baskı bitirdi' 

Örs, "Muhteşem taraftar desteğiyle gelen baskıyı oyuncularım kaldıramadı. Faul bile atamadık" dedi 

Ukrayna'nın BC Kiev takıma farklı yenilen Fenerbahçe'nin coachu Aydın Örs, "Üstümüzdeki çok büyük baskı vardı. Sanki maçı kaybedecekmiş gibi oynadık" dedi. 
Örs, daha önce iki kez devirdikleri rakipleri karşısında oyuna çok kötü başladıklarını belirtti, "BC Kiev'in çok güçlü ve derin bir kadrosu var. Oyuna istediğimiz gibi giremedik. Taraftarımız müthişti. Ancak bu büyük destek takımda baskı da yarattı. Seyirciye galibiyet verme isteğimiz geri tepti. Hücum faullerini bile kullanamadık. Böyle maçta faulleri dahi kaçırırsanız bunun telafisi olmaz" diye konuştu. 
Tecrübeli hoca, "Yine de tüm oyuncularıma teşekkür ederim. Ellerinden geleni yaptılar, sonuna kadar mücadele ettiler. Fenerbahçe taraftarı da harikaydı. Hakemlere bir şey söylemem. Final - Four'da ev sahibi avantajı hiçbir zaman olmuyor" ifadelerini kullandı. 

Mirsad flörtü 

Dinamo Moskova'da oynayan milli oyuncunun Fenerbahçe ile transfer temasına girdiği bildirildi. Mirsad Türkcan'ın önümüzdeki sezon için düşünüldüğü öğrenildi 

Basketbol kariyerini Rusya'nın Dinamo Moskova takımında sürdüren milli oyuncu Mirsad Türkcan da dünkü karşılaşmayı izleyenler arasındaydı. Mirsad'ın önümüzdeki sezon transferi için Sarı - Lacivertli kulübün devrede olduğu, yıldız oyuncunun da bu buna sıcak baktığı belirtildi. 
Fenerbahçe'nin ev sahipliğini yaptığı FIBA Avrupa Ligi Final - Four'unda tribünler beklenen ilgiyi görmedi. Ukrayna'nın BC Kiev takımı ile oynanan maçı 12 bin seyirci kapasiteli Abdi İpekçi Salonu'nda yedi bin kişi izledi. Bunda, Fenerbahçe'nin, taraftarların büyük bölümünü biletle salona almasının büyük rol oynadığı belirtildi. Ancak futbol takımından Tuncay, Volkan, Recep ve Murat ile Menajer Volkan Ballı da tribünde yer aldı. Sarı - Lacivertli oyuncular, maç öncesi taraftarlardan büyük ilgi görürken, özellikle Tuncay, seyircilerin ilgi odağı oldu. Ayrıca Başkan Aziz Yıldırım başta olmak üzere tüm Fenerbahçeli yöneticiler, Şeref Tribünü'nden karşılaşmayı takip ettiler. 
Bayanlar Ligi'nde Beşiktaş ile yarın başlayacak final serisini oynayacak olan Fenerbahçe bayan basketbol takımı da Sarı - Lacivertli erkek takımına büyük destek verdi. Fenerbahçeli bayanlar, erkek takımının benchinin hemen yanında BC Kiev maçını takip ettiler. 

Türkcan şov yaptı 

Rusya'nın Dinamo Moskova takımından Fenerbahçe'ye transferi gündeme gelen Mirsad Türkcan, Sarı - Lacivertliler'in Final -Four'daki önemli mücadelesini Başkan Aziz Yıldırım ile birlikte izledi. Tribünlerde yer alan Fenerbahçeli futbolculardan Tuncay'a taraftarlar büyük ilgi gösterdi. 

İstatistik 

BC KIEV OYUNCU TS 2S 3S SA R 6 Nicola 5 2 2 0 1 1 1 3 8 Chikalkin 17 4 7 1 2 6 6 1 7 Greer 16 3 6 1 6 7 8 5 7 Norris 16 3 4 1 4 7 10 6 8 Giannoulis 13 6 6 - 1 2 6 6 Loncar 6 3 7 - 0 2 8 5 Lebediev 5 1 4 1 1 - 1 4 V.Mrsic 2 1 2 - - 1 6 Valeiko 8 1 1 2 2 - 4 TOPLAM 88 24 39 6 16 22 29 39 

FENERBAHÇE OYUNCU TS 2S 3S SA R 5 Harvey 10 4 8 - 2 5 5 8 Ömer 25 3 4 5 9 4 7 2 6 Erdal 13 2 4 3 7 - 1 4 D.Mrsic 6 0 2 1 7 3 5 6 5 Salyers 8 3 5 0 4 2 4 9 4 Emre 6 - 2 4 - 1 4 Rasim 4 0 3 1 4 1 2 5 3 Barış - 0 1 0 1 - - 3 Altan - - - - - 3 Zeki - - - - - TOPLAM 72 12 27 12 36 12 23 32 
1.PERİYOT 26 - 15 BC Kiev , 2.PERİYOT 19 - 19, DEVRE 45 - 34 BC Kiev , 3.PERİYOT 20 - 13 BC Kiev , 4.PERİYOT 23 - 25 BC Kiev , MAÇ SKORU 88 - 72 BC Kiev 
BEŞ FAUL Ömer 36.16 , Barış 38.26 
HAKEMLER Lamonica İtalya , Banica Romanya , Gallo İspyanya n SONGÜL TÜRE 


</TEXT>
</DOC>
