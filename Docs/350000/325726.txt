<DOC>
<DOCNO> 325726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/22/guncel/gun05.html </URL>
<DATE> 2005/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Cezalı da 'burs' alacak 
</HEADLINE>
<TEXT>


ANKARA Milliyet 

Danıştay, Yükseköğrenim Kredi ve Yurtlar Kurumu Burs - Kredi Yönetmeliği'nde yer alan, '6 ay ve üzeri hapse mahk m edilip cezası kesinleşenler' ile 'terör ve anarşi olayları dahil demokratik hak arama eylemlerine katılıp disiplin cezası alan öğrencilerin burslarının kesileceği'ni düzenleyen maddelerin yürütmesini oybirliğiyle durdurdu. Kararda, bu maddelerin uygulanması halinde ileride telafisi mümkün olmayacak zararların doğacağı belirtildi. Yürütmesi durdurulan 29. madde, herhangi bir suçtan dolayı 6 ay ve daha fazla hapis cezası almış ve cezaları kesinleşmiş öğrencilerin burslarının kesileceğini ve bu durumda olan öğrencilere bir daha burs verilmeyeceğini düzenliyor. 30. madde ise, terör ve anarşi olayları da dahil, demokratik hak arama eylemlerine katılan ve disiplin cezası alan öğrencilerin burslarının kesileceğini hükme bağlıyor. 


</TEXT>
</DOC>
