<DOC>
<DOCNO> 315005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/14/yasam/yas01.html </URL>
<DATE> 2005/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
3 çocuk annesine 'chat' tuzağı 
</HEADLINE>
<TEXT>


Almanya'da yaşayan Zeliha Kaste, sanal dostuyla buluşmak için İzmir'e geldi. İlaçla uyutulup tecavüze uğradı, çıplak resimleri çekildi 

BAHRİ KARATAŞ DHA 

Almanya'da yaşayan evli ve 3 çocuk annesi Zeliha Kaste, internette "chat" sohbet yaparken tanıştığı İzmirli Ömer Turan Güler'i, tecavüzüne uğradığı, cep telefonu ve parasını aldığı, çektiği çıplak resimleriyle şantaj yaptığı iddialarıyla savcılığa şik yet etti. Bunun üzerine tüm aramalara rağmen bulunamayan Güler'in gıyabında, Ağır Ceza Mahkemesi'nde 40 yıl hapis cezası istemiyle dava açıldı. 

1 çocuk babası çıktı 
Yıllar önce göç ettiği Almanya'da avukat Arno Kaste ile evlenip bu ülke vatandaşı olan Kaste, Güler'le geçen yıl internette tanıştı. Şik yet dilekçesindeki bilgilere göre, Kaste Ağustos 2004'te İzmir'e geldi ve Güler'le buluştu. İkili akşam yemeğine çıktı ve alkol aldı. Güler, içkisine uyku ilacı attığı Kaste'yi Gaziemir'deki bir eve götürdü. Gözünü Bornova'da bir parkta açan Kaste, tecavüze uğradığını, cep telefonu, bir miktar parası ve kredi kartlarının çalındığını fark etti. 
Bir arkadaşının yardımıyla Almanya'ya dönen Kaste'yi bir süre sonra telefonla arayan Güler, tecavüz sırasında çektiği çıplak fotoğraflarla tehdit ederek para istedi. Bunun üzerine Kaste, avukatı aracılığıyla İzmir Cumhuriyet Savcılığı'nda dava açtı. Avukat Savaş Yıldırım, Güler'in Adıyaman nüfusuna kayıtlı, evli ve 1 çocuk babası olduğunu tespit etti. Güler hakkında "Evli kadını alıkoymak, ırzına geçmek, gasp" suçlarından 40 yıl hapis cezası istemiyle dava açıldı. 





</TEXT>
</DOC>
