<DOC>
<DOCNO> 329988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/04/magazin/axmag01.html </URL>
<DATE> 2005/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Çifte düğün olacak 
</HEADLINE>
<TEXT>


Zengini fakiri, Türkiye'de televizyon izleyen her 100 kişiden 70'i 'Size Anne Diyebilir miyim 'in finalini seyretti. Yarışmadan k rlı çıkansa 'ikiz' damatlardı 

Deniz Altuntaş 

Kanal D'nin ilgiyle izlenen yarışma programı "Size Anne Diyebilir miyim " önceki akşam yapılan finalle sona erdi. Saat 20.15'te başlayan final, 02.15'e kadar devam etti. 
Finalde, yarışmaya köpeği 'Tatliş'le katılan Belma ve Makbule Hanım'ı geride bırakan kayınvalide adayı Müjgan Ersavaşır 1. oldu. Gelinlerin birincisi ise neredeyse yarışmanın başladığı günden bu yana her hafta 'favori gelin' seçilen Öznur'u bile sürpriz bir biçimde eleyen Aysel Erzincanlı'ydı. 

Çarşamba evleniyorlar 
Aysel, böylece daha önce iddia üzerine ayaklarını yıkadığı Müjgan Hanım'ın oğlu Volkan Yalım'la evlenerek yarışmanın ödüllerini almaya hak kazandı. Çiftin kına gecesi yarın akşam, düğünleri ise çarşamba akşamı Maslak Princess Otel'de yapılacak. Gelin adaylarından Selma Uzun'la birlikte olan Volkan'ın ikiz kardeşi Gürkan Yalım ise çifte düğün yapmak istediğini söyledi. 

'Gökhan ağladı' 
Yarışmanın finale kalan 4 damat adayından ikiz kardeşler muradlarına erdi. Yarışmada uzun dönem halkın oylarıyla 'favori kaynana' seçilen Belma Hanım'ın elenmesiyle finalden gözü yaşlı ayrılan Gökhan oldu. 
Halkın yoğun ilgi gösterdiği, bir kere de 'aşkı için yarışma evinden kaçan' damat adayı Türker ise final gecesi hayalkırıklıkları yaşadı. 
Finalde, 4 ay boyunca sürekli evde kavga edenler bile sarılıp ağlayarak vedalaştı. 

NELER KAZANDILAR 
Ev- 'Galip gelin' Aysel Erzincanlı ile evleneceği Volkan Yalım, 100 bin dolar değerinde lüks bir eve sahip oldu. 
Otomobil- Çift ayrıca 25 milyarlık Hyundai marka otomobil kazandı. 
15 bin YTL maaş- Volkan Yalım, yarışmanın sponsoru Auto Stop'tan ayda 15 bin YTL maaş alacağı 1 yıllık iş imk nına sahip oldu. 
Altın- Bunların yanı sıra 1. seçilen kayınvalide Müjgan Ersavaşır, evden çıkarken 393, Aysel Erzincanlı 264, Selma Uzun 173, Makbule Yüksel ise 110 Cumhuriyet altını kazandı. 

Son ana kadar favoriydi ama... 

Son haftaya kadar yarışmanın 'favori gelin adayı' olan Öznur Çağığan, sevgilisi Türker'in annesi Makbule Yüksel'e "Size Anne Diyebilir miyim " sorusunu sormak istemedi. Bunun nedeni, stüdyoda olan Öznur'un babasının "Türker ve ailesinin bu işi para için yaptığını düşünüyorum. İçeride bu evlilik olmaz. Dışarı çıktığınızda birbirinizi daha iyi tanıma fırsatı bulursunuz. Ondan sonra ne olacaksa olur" demesiydi. Türker'in ailesi stüdyoyu terk etti. Anne Makbule Hanım da isyan bayrağını çekti. Tüm kavgalar Öznur'un 1. olacağı ihtimali üzerine dönerken, 1. olan kaynana adayı Müjgan Ersavaşır'ın Öznur'u elemesiyle her şey değişti. 

7 saatlik final rekor kırdı 

"Size Anne Diyebilir miyim " yarışmasının cumartesi günü yayımlanan 7 saat süren 'Büyük Final' bölümü, reyting rekoru kırdı. Türkiye'de ekran başında olan seyircilerin yüzde 70'i büyük finali izledi. Yarışmanın 'Karar Anı' bölümü 'Tüm Kişiler'de de, 'AB Sosyoekonomik Statü'de de birinciydi. Bu bölüm, Tüm Kişiler'de yüzde 17.2 reyting ve yüzde 53.8 izlenme payıyla, AB Sosyoekonomik Statü'de ise 15.9 reyting ve yüzde 51.1 izlenme payı ile günün en çok izlenen programı oldu. 


</TEXT>
</DOC>
