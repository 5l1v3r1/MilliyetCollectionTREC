<DOC>
<DOCNO> 302692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/02/guncel/axgun02.html </URL>
<DATE> 2005/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İngilizleri uyutarak Kıbrıs'a çıktık 
</HEADLINE>
<TEXT>


İngiltere Dışişleri Bakanlığı'nın gizlilik süresi dolan belgelerinde, dönemin başbakanları Ecevit ve Wilson'ın telefon kayıtları yer aldı 

Yorgo Kırbaki - Atina 

İngiltere'nin, 1974'teki Kıbrıs Barış Harek tı sırasında Türk Silahlı Kuvvetleri'nin Lefkoşa Havaalanı'na olası operasyonuna müdahale edeceği tehdidinde bulunduğu ortaya çıktı. Gizlilik süresi dolduğu için açıklanan İngiliz belgelerine göre, Türk ordusu, harek tı iddialı İngiliz istihbaratını atlatarak gerçekleştirdi. 

'Eğer saldırırsanız...' 
Yunan basınının, İngiltere Dışişleri Bakanlığı'nın 30 yıllık gizlilik süresi dolduğu için açıklanan belgelerine dayanarak verdiği bilgilere göre, harek tın başlamasından 4 gün sonra, 24 Temmuz 1974'te dönemin İngiltere Başbakanı Harold Wilson ile Başbakan Bülent Ecevit arasındaki telefon görüşmesinde şu diyalog yaşandı 
Wilson Bugün Lefkoşa havaalanına saldırmayı düşünüyor musunuz 
Ecevit Hayır. Tam aksine havaalanına hiçbir operasyon yapılmamasını emrettik. 
Wilson Yani bu akşam havaalanına operasyon yok, öyle mi 
Ecevit Hayır, hayır. 
Wilson Hayır mı 
Ecevit Hayır. Biliyor musunuz, bizim ordunun verdiği bilgi, havaalanının kontrolünü zaten elimizde bulundurduğumuz şeklinde. BM güçleri ise "Kontrol bizde" diyorlar. Gerçek hangisi olursa olsun, havaalanına operasyon düzenlenmeyecek. 
Wilson İyi... Tamam. Ben yine de söyleyeyim. Havaalanına saldırı olursa, BM askerlerinin hayatı tehlikeye girer. O zaman biz tepki göstereceğiz. İngiliz Kraliyet uçaklarına saldırıyı önlemeleri emri verildi. 

'Anlamını anladınız mı ' 
Ecevit Evet. 
Wilson Bunun ne demek olduğunu anlıyorsunuz değil mi 
Ecevit Evet. 
Wilson Sizden de bunu duymak isterdim. 

'Girne'ye 15 mil kala fark ettik' 

Bir diğer belgede, İngiltere hükümeti ve istihbarat servislerinin, Türkiye'nin 20 Temmuz 1974 sabahı Kıbrıs'a müdahalede bulunmasını beklemedikleri itiraf ediliyor. Başbakan Wilson'ın danışmanı Lord Bridges, şunları belirtiyor "20 Temmuz saat 02.20'de uyurken telefonum çaldı ve Kıbrıs üzerinde devriye uçuşu yapan bir İngiliz uçağının, Girne'den 15 mil mesafede Türk çıkarma gemileri tespit ettiğini öğrendim." Bridges, müdahalenin tarihi konusunda İngiliz Savunma Bakanlığı ve istihbaratının yanlış değerlendirme yaptıklarını kabulleniyor, "hatalı olduğunu" ifade ederek, "Türklerin 1964 ve 1967'deki başarısız teşebbüslerinden etkilenmiştim" diyor. 


</TEXT>
</DOC>
