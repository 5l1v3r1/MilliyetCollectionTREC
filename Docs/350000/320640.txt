<DOC>
<DOCNO> 320640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/04/son/sondun23.html </URL>
<DATE> 2005/03/04/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Esad, Lübnan'dan asker çekme kararını yarın açıklayacak 
</HEADLINE>
<TEXT>

     Suriye Devlet Başkanı Beşşar Esad'ın, Suriye askerlerinin bir bölümünü Lübnan'dan çekme kararını yarın açıklayacağı iddia edildi. 
     Lübnanlı bir siyasi kaynak, Reuters'a yaptığı açıklamada, Esad'ın yarın meclis konuşmasında, Lübnan'daki iç savaşı bitiren Taif anlaşması uyarınca, ülkedeki Suriye askerlerinin bir bölümünün çekileceğini ve kalanının da sınıra yakın bir bölgede yeniden konuşlandırılacağını söyleyeceğini kaydetti. 
     Suriye Devlet Başkanı Beşşar Esad'ın, ''güncel siyasi gelişmeler'' konusunda yarın Suriye meclisinde bir konuşma yapacağı bildirilmişti. 
     Eski Lübnan Başbakanı Refik Hariri'nin ölümünün arkasındaki güç olmakla suçlanan Suriye, son aylarda Lübnan'daki askerlerini çekmesi ve Irak'ta direnişçilere verdiği iddia edilen desteği kesmesi konusunda yoğun uluslararası baskılara maruz kalıyor. 
     
</TEXT>
</DOC>
