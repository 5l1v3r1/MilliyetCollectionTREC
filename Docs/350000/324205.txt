<DOC>
<DOCNO> 324205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/dunya/axdun02.html </URL>
<DATE> 2005/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Parlamento var hükümet yok 
</HEADLINE>
<TEXT>



Irak'ta demokratik bir rejim kurulması için 30 Ocak'ta düzenlenen seçimle oluşturulan 275 sandalyeli meclis, dün ilk oturumunu, Şiiler ve Kürtler arasında hükümet konusunda bir anlaşma olmadan yaptı. 
Kuran-ı Kerim okunarak başlayan oturumda, 275 milletvekili yemin etti. Irak Devlet Başkanı Gazi El Yaver, konuşmasında, "Ya hepimiz kazanır ya da kaybederiz. Gelin, amaçlarımızı birleştirelim" dedi. Alınan geniş güvenlik önlemlerine rağmen meclisin bulunduğu bölgeye havan topu atıldı. 

Süreç nasıl işleyecek 
Irak Meclisi'nin ilk olarak üçte iki çoğunlukla 184 oyla devlet başkanı ve 2 yardımcısından oluşan başkanlık konseyini seçmesi gerekiyor. Bu konsey de, başbakan ve kabine üyelerini belirleyecek. Konsey, 2 hafta içinde bir başbakan atamak zorunda. Atanan başbakan meclisten güvenoyu alabilmek için, salt çoğunluğun yani 138 üyenin desteğini almak durumunda. Bu sağlandığında hükümet çalışmaya başlayabilecek. 

Irak Meclisi'ndeki dağılım Birleşik Irak İttifakı Şii 140 Kürt İttifakı 75 Irak Listesi 40 Iraklılar Partisi 5 Irak Türkmen Cephesi 3 Ulusal Bağımsız Elitler 3 Irak Komünist Partisi 2 İslami Kürt Derneği 2 Irak İslami İşçi Hareketi 2 Ulusal Demokratik İttifak 1 Ulusal Rafidin Listesi 1 Uzlaşma ve Kurtuluş 1 

</TEXT>
</DOC>
