<DOC>
<DOCNO> 330110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/04/son/soneko22.html </URL>
<DATE> 2005/04/04/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Dolar hafif düştü 1.3680 YTL... Piyasalarda kapanış... 
</HEADLINE>
<TEXT>

     Geçen haftayı 1.3530 YTL'den tamamlayan dolar, yeni haftaya yükselişle başladı. Sabah saatlerinden itibaren güçlenen alımlarla kur 1.3700 YTL'ye yükseldi. Günün sonunda ise 1.3680 YTL'den işlem gördü. 
     Bankalararası piyasada dolar kotasyonları, saat 14.05 itibariyle, alışta en düşük 1.3640 YTL, en yüksek 1.3680 YTL, satışta en düşük 1.3690 YTL, en yüksek 1.3730 YTL'den işlem gördü. 
     Uluslararası piyasalarda avro-dolar paritesi 1.2883, sterlin-dolar paritesi 1.8744, yen-dolar paritesi ise 108.16 düzeyinde seyrediyor. 
     İstanbul ve Ankara serbest piyasalarında alınıp satılan döviz türlerinin, Cuma ve bugün itibariyle alış ve satış kapanış fiyatları şöyle 
     

İSTANBUL SERBEST PİYASA Cuma Alış Cuma Satış Pazartesi Alış Pazartesi Satış ABD Doları 1.3370 1.3430 1.3630 1.3680 Avro 1.7400 1.7470 1.7500 1.7570 İng. Sterlini 2.5150 2.5300 2.5350 2.5600 İsviçre Frangı 1.1150 1.1300 1.1230 1.1400      

ANKARA SERBEST PİYASA Cuma Alış Cuma Satış Pazartesi Alış Pazartesi Satış ABD Doları 1.3470 1.3570 1.3620 1.3720 Avro 1.7470 1.7600 1.7530 1.7660 İng. Sterlini 2.5310 2.5640 2.5380 2.5750      
     BORSA DÜŞTÜ 

     İMKB Ulusal 100 Endeksi, 2. seansta 139.84 puan azalarak 25,445.12 puandan kapandı. 
     Hisse senetleri 2. seansta, ortalama yüzde 0.55 oranında değer kaybetti. 
     İlk seanstaki 155.80 puanlık düşüş dikkate alındığında, Borsa endeksi günün tamamında 295.64 puan geriledi. Hisse senetlerinin günlük ortalama değer kaybı yüzde 1.15 oldu. 
     Endeks 2. seansa, 15.21 puan azalarak 25,569.75 puandan başladı. Seansın ilk yarısını 25,622.31 puandan geçen endeks, en düşük 25,337.47 puanı, en yüksek 25,686.70 puanı gördü. 
     2. seans kapanışında, mali endeks 68.66 puan azalarak 36,743.38 puana, sanayi endeksi 178.05 puan azalarak 21,247.27 puana, hizmetler endeksi 181.22 puan azalarak 13,874.56 puana geriledi. 
     Böylece ilk seansa göre, mali grup hisseler ortalama yüzde 0.19, sanayi grubu hisseler ortalama yüzde 0.83, hizmet grubu hisseler ortalama yüzde 1.29 oranında değer kaybetti. 
     2. seansta işlem gören toplam 309 hisse senedinden 47'si değer kazandı, 200'ü değer yitirdi, 62 hisse senedinin fiyatında değişiklik olmadı. 
     2. seansta, 307 milyon 460 bin 804 YTL'lik işlem hacmi kaydedildi. Günlük işlem hacmi, 623 milyon 358 bin 656 YTL olarak hesaplandı. 
     2. seansta Yapı ve Kredi Bankası, Doğan Holding, Turkcell, İş Bankası C ve Fenerbahçe Sportif, en çok işlem gören hisse senetleri oldular. 
     
     FAİZ HAFİF YÜKSELDİ 

     İstanbul Menkul Kıymetler Borsası İMKB Tahvil ve Bono Piyasası Kesin Alım Satım Pazarı'nda işlem gören 27 Eylül 2006 vadeli, bugün valörlü tahvilin basit getirisi yüzde 18.18'den, bileşik getirisi yüzde 17.47'den kapandı. 
     Bu kağıdın aynı gün valörlü işlemlerinin Cuma günkü basit getirisi yüzde 18.12, bileşik getirisi yüzde 17.40 olarak gerçekleşmişti. 
     İMKB Tahvil ve Bono Piyasası Repo-Ters Repo Pazarı'nda gecelik işlemler tek oran yüzde 15.50'den yapılıyor. 

     
</TEXT>
</DOC>
