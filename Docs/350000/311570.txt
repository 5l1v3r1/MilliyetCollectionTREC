<DOC>
<DOCNO> 311570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/spor/spo06.html </URL>
<DATE> 2005/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Haydi uzatın elinizi 
</HEADLINE>
<TEXT>


Tsunami felaketzedelerine yardım amacıyla Türkiye Karması ile Yabancılar Karması bugün İnönü Stadı'nda karşı karşıya gelecek 


Orhan Erdemir yönetecek 
FUTBOL Federasyonu tarafından Güney Asya'da meydana gelen felakette zarar görenlere yardım amacıyla düzenlenen "İnsanlık İçin Top'tan Destek" kampanyası kapsamında, Türkiye Karması ile Yabancılar Karması bugün karşı karşıya gelecek. BJK İnönü Stadı'nda saat 20.00'de başlayacak ve Kanal D'den naklen yayınlanacak maçı, hakem Orhan Erdemir yönetecek. Açık tribün 5, kapalı tribün 10, numaralı tribün biletleri ise 15 YTL'den satılacak. 

Başlama vuruşu Erdoğan'dan 
KARŞILAŞMADAN önce, Coca Cola'nın katkılarıyla Anadolu Ateşi bir gösteri yapacak. Başlama vuruşunu Başbakan Recep Tayyip Erdoğan'ın yapması bekleniyor. Ayrıca bazı sanatçılar konser verecek. Kampanyaya Kulüpler Birliği Vakfı 150 bin YTL'lik bir bağışta bulunacak. Türkiye Karması'nı oluşturan 18 kulübün kaptanı, takım arkadaşlarının da katkılarıyla topladıkları parayı bağışlayacak. Süper Lig hakemleri de 1'er maç tazminatlarını kampanyaya aktaracak. 


</TEXT>
</DOC>
