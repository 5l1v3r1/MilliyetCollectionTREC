<DOC>
<DOCNO> 339900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/05/son/sonspo10.html </URL>
<DATE> 2005/05/05/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Ali Aydın, Papila’ya sahip çıkılmasını istedi Yardımcıların kurbanı oldu 
</HEADLINE>
<TEXT>

     
     Murat SANDIKÇI SAMSUN,4 DHA 
     
GEÇEN yıl yönettiği ve Beşiktaş’ın 2-1 galibiyetiyle biten Galatasaray-Beşiktaş maçın sonrasında verdiği 2 penaltı nedeniyle sarı kırmızılı camiadan ağır eleştirilen alan ve hakemliği bırakmak zorunda kalan Ali Aydın, tartışılan hakem Cem Papila’ya sahip çıkılmasını istedi. 
     Samsun Gazi Belde Belediyesi Süleyman Kaldırım’ın davetli olarak Samsun’a gelen Ali Aydın, önce Üçüncü Lig mücadelesi verecek olan Gazi Belediyesispor antremanını izledi, sonra da Samsunspor’u ziyaret ederek, bir süre yöneticilerle sohbet etti. Daha sonra Haluk Ulusoy Tesisleri’nde basın mensuplarının sorularını cevaplayan Ali Aydın, Fenerbahçe-Trabzonspor maçını yöneten ve yaptığı hatalarla eleştirilen Cem Papila’ya sahip çıktı. 
     Karşılaşmada Cem Papila’nın kasıtlı olmadığını belirten Aydın, Maçın genelinde yardımcı hakemler çok kötüydü. Trabzonspor’un belki de gol olabilecek iki pozisyonunu ofsayt diye kesildi. Belki onlar gol olsa, bunları hiç konuşmayacaktıkö dedi. Cem Papila’nın hakemliği bırakmaması gerektiğini söyleyen Aydın, Türk futbolunun Cem Papila’ya, Cem Papila’nın da Türk futboluna ihtiyacı olduğunu belirtti. 
     
     HALUK OLUSOY ADAM GİBİ ADAMDI 
     Cem Papila’ya Futbol Federasyonu’nun sahip çıkmadığını savunan Ali Aydın, Haluk Ulusoy’a övgüler yağdırdı. Ulusoy’un hakemlere sahip çıktığını belirten Aydın, Haluk Ulusoy’un tarzı öyleydi. Kim ne derse desin bu ülkenin adam gibi adam bir insanı. Yaptığı yanlışlar vardır. Yaptığı doğrular da vardır. Çünkü futbolu yönetmek kolay iş değil. Dolayısıyla hatada yapacaksınız, düzgün işte yapacaksınız. Şu anda bende bekliyorum ki gerçekten çıkıp Federasyon Başkanı veya Vekili, bunları söylesin. Söylemesi de bekleniyorö diye konuştu. 
     Kalan 4 haftada hakemlere, futbolculara ve teknik adamlara tavsiyelerde bulunan Ali Aydın, Özellikle futbolculara ve teknik adamlara bir şeyler söylemek istiyorum. Bu maçlarda tabi ki bir yılın emeğini ya alacaksınız, ya küme düşeceksiniz. Ya da hak etmediğiniz şekilde ligde kalacaksınız. Ya da bir hatadan dolayı maç kazanacaksız veya kaybedeceksiniz. Bu anlamda herkesin sağ duyulu olmasını rica ediyorum. Hakem arkadaşlarımın da A takımı, B takımı formalarıyla ilgilenmesinler. Çıksınlar, maçlarını cesurca yönetsinler. Hata mı tabi ki olacak. Ama inşallah olmaz. Sonuçta herkes sağduyulu olursa, herkes işini yaparsa, işinin dışına çıkmazsa, çok güzel bir lig olacak diye düşünüyorumö diye konuştu. 
     
     HAKEMİ KANDIRMAYA YÖNELİK HAREKETLER ÇOK 
     Türkiye’de futbolcuların agresif, hakemi kandırmaya yönelik hareketler yaptığını, hakeme saldırdığı söyleyen Ali Aydın, Hakemlik müessesinde bir şey vardır. Eğer futbolcu sahada iyi niyetli ise, futbol oynama adına bir şey yapıyorsa, zaten hakem için maç kolaylaşmış demektir. Ama malesef, bizim ülkemizde agresiflik, bizim ülkemizde kendini yere atma, hakeme saldırma kolay bir yöntem. Başarısızlıklarda, teknik adam Ben yanlış oyuncu değiştirdim . Yönetici Ben para vermedim . demiyor. Bir futbolcu boş kaleye gol atamayınca, Ben atardım da taraftardan dolayı bir şey oldu diyor. Sonuçta hakeme geliniyor. Türkiye’nin Türk hakemleri var. Yabancı hakem isteyenler aslında kokartın veya düdüğün kendilerine verilmesini isteyenlerö dedi. 
     Ali Aydın, Avrupa’da başarılı Türk hakemlerinin bulunmadığını söyleyenlere de seslenerek, Futbol bir birliktelik ise bana Avrapa’da bir teknik adam gösterin. Bana Avurapa’da iki futbolcumuzun dışında iki futbolcu gösterin. İki yönetici gösterin. Hakem yoksa, teknik adam da yok, futbolcu da yok. Bu futbolumuzun bir gerçeğiö dedi. 
     
</TEXT>
</DOC>
