<DOC>
<DOCNO> 314587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/12/guncel/gun06.html </URL>
<DATE> 2005/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğretmen flörte karşı 
</HEADLINE>
<TEXT>


Muhafazak r eğitim sendikasının araştırmasında öğretmenlerin yüzde 30'unun kadın-erkek eşitliğine inanmadığı ortaya çıktı 

SİBEL KAHRAMAN İstanbul 

Muhafazak r görüşleriyle tanınan Eğitimciler Birliği Sendikası'nca Eğitim- Bir - Sen 9790 öğretmen arasında yapılan araştırmaya katılan öğretmenlerin yüzde 29.9'u kadın-erkek eşitliğine inanmadığını, yüzde 70.1'i inandığını ifade etti. "Türkiye için en tehlikeli ülke" sıralamasında birinci sıraya yüzde 53.9'la ABD'yi, ikinci sıraya yüzde 27.9'la İsrail'i, yüzde 5.4'le de Ermenistan'ı koyan araştırmanın diğer sonuçları şöyle 
Öğretmenlerin yüzde 27.8'i kendini "demokrat" olarak, yüzde 23.9'u da "muhafazak r" olarak tanımladı. Öğretmenlerin yüzde 80.7'si "kadere inancım sonsuz" derken, 10.3'ü kadere inanmadığını söyledi. Kadere en az inananlar da sosyalist ve sosyal demokrat olduğunu belirtenler. Yüzde 47'si flörte karşı olduğunu belirtiyor. Erkekler flörte ağırlıklı olarak karşıyken, kadınlar daha esnek. Flörte en fazla karşı olanlar İslamcılar ve muhafazak rlar. En fazla taraftar olanlar sosyalistler ve sosyal demokratlar. Evlenmeden birlikte yaşamaya olumlu bakanların oranı da yüzde 19.1. "Türkiye Avrupa ülkesidir" diyenlerin oranı yüzde 49, aksini iddia edenler yüzde 51.Türkiye'nin AB'ye giremeyeceğine inananların oranı yüzde 65.9. "Girebilir" diyenler yüzde 34.1.Öğretmenlerin yüzde 45.5'i AB'ye girmenin Türkiye'nin egemenlik haklarından taviz vermesi olduğuna inanıyor.Türkiye'nin tam demokratik bir ülke olacağına inananların oranı yüzde 53.3, inanmayanların oranı yüzde 46.7. 

</TEXT>
</DOC>
