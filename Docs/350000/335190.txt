<DOC>
<DOCNO> 335190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/20/son/sonsiy24.html </URL>
<DATE> 2005/04/20/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
DYP Genel Başkan Yardımcısı Gönül, istifa etti... 
</HEADLINE>
<TEXT>

     DYP Genel Başkan Yardımcısı Ali Rıza Gönül, görevinden istifa etti. 
     DYP, 14 Mayıs'ta gerçekleştirilecek 8. Olağan Büyük Kongresi öncesi hareketlenmeye başladı. Seçim İşleri Başkanı Ali Rıza Gönül genel başkan yardımcılığı görevinden istifa etti. Gönül, geçen hafta içinde genel merkezdeki odasını boşaltmış ve makam aracını bırakmıştı. 
     Gönül, Tansu Çiller döneminde Sanayi ve Ticaret Bakanlığı ile DYP Grup Başkanvekilliği görevinde de bulunmuştu. 
     Gönül, Mehmet Ağar'ın DYP Genel Başkanlığına seçildiği 2002 kongresinde Ağar'ı destekleyen ekip içerisinde yer 
     aldı. 
     Mehmet Ağar'la işbaşına gelen Genel İdare Kurulu'ndan Gönül'ün dışında bugüne kadar Hasan Subaşı, Mehmet Ali Bayar, Reha Çamuroğlu, Ümran Akkan, Sebahattin Karakelle istifa etti. 
     Subaşı, Bayar ve Çamuroğlu da Gönül gibi genel başkan yardımcılığı görevlerini yürütmüşlerdi. 
     
</TEXT>
</DOC>
