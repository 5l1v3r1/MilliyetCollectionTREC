<DOC>
<DOCNO> 348697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/03/son/sontur10.html </URL>
<DATE> 2005/06/03/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Şaşı hırsızı gözleri ele verdi 
</HEADLINE>
<TEXT>

     Süleyman ELÇİN KONYA, DHA 

      KONYA'da iş başvurusunda bulunduğu firmada, kasanın üzerindeki 7 bileziği çalan 21 yaşındaki Bayram Bulduk şaşı gözlerinden teşhis edilerek yakalandı. 
     Selçuklu Tekstil Pazarı'ndaki bir tekstil firmasına iş başvurusu için giren Bayram Bulduk, kasanın üzerinde bulunan 22 ayar 7 bileziği çalarak uzaklaştı. Bileziklerin çalındığını sonradan farkeden firma sahibi 21 yaşındaki Mehmet Şefik Günar hemen polisi aradı. 
     Mehmet Şefik Günar polise verdiği ifadede Eşime ait bilezikleri kasada saklıyordum. Akşam saatlerinde ödeme yaptığım için bilezikleri çıkartıp bir kenara koymuştum. Bu sırada 20 yaşlarında gözleri şaşı bir genç iş aramak için işyerine girdi. Kendisine eleman aramadığımızı söyledim. O arada işyeri kalabalıktı. Olaydan yaklaşık yarım saat sonra bileziklerin çalındığını farkettim'' dedi. 
     Günar'ın verdiği eşkalden yola çıkan Asayiş Şube Müdürlüğüne bağlı Hırsızlık Büro Amirliği'nin tecrübeli polisleri, kasa hırsızlığından sabıkası bulunan Bayram Bulduk'un eski fotoğraflarını bilezik sahibine gösterdi. Teşhis yapıldıktan sonra kısa sürede yakalanan Bulduk, polislere Eğer şikayetçi olmazsa bileziklerini geri veririm, şikayetçi olursa bilezikleri rüyasında bile göremez'' dedi. 
     Ancak polisler Bulduk'un evinde yaptıkları aramada bilezikleri kısa sürede buldu. 
     Gözaltına alınan Bayram Bulduk'un sorgusu sürüyor. 
     
</TEXT>
</DOC>
