<DOC>
<DOCNO> 327230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/26/spor/spo00.html </URL>
<DATE> 2005/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kirlenecek ve temizleneceksin kardeşim ' 
</HEADLINE>
<TEXT>


Ekmek Teknesi'nin Heredot Cevdet'i, bilge kişisi, kalender delikanlısı, akla yatkın adamı, Dolapdereli bıçkın, top hastası, üç direk arasındaki cengaver, çizgi haytası Hasan Kaçan. Bir iki derin pasla başladı sohbetimiz ve şık ara paslar, ardından ince ve kıvrak çalımlar... 

ÖZEL RÖPORTAJ - Hakan Dilek 


Futbol Federasyonu'nun 'Lütfen' kampanyasına ilişkin görüşünü alabilir miyim Tok sesli bir abi güzel şeyler söylüyor, efendi olalım falan diyor... 
Lütfen ne demek kardeşim Lütfen diye bir laf söylenir mi tribünlerde Bi kere doğasına aykırı bir kelime tribünlerin. Adam oraya neden geliyor Tamam benim de kendimi kaybettiğim anlar yok değil. Öyle kararlar veriliyor ki bazen. Tamam kampanyanın hazırlığı sevdiğimiz bi abimiz tarafından yapıldı. Grafik olarak da güzel ama böyle söylenmez ki Biz bu harfleri tribünde yan yana tanımıyoruz aabi Lütfen olmaz aabi Olllmazzz 
Nasıl söylensin Mesela 'rec'a ederim' desin mi 
-gülüyor-Ne recası orada bulunan adama ne desen yemez. Mesela futbola en ters düşecek laf ne dersen "Lütfen " Haddi yaa 
E adam öldürüp sonra maç seyredilir hale geldi tribünler. .. 
Hani bir laf vardır "İmam osurursa cemaat sıçar " Daha kibar söyleyelim "Sen nasılsan senin seyircin de öyle olur " Kibarını bulalım bu lafın da yayın yönetmeni uyarı almasın -gülüyor- Bakın idareciden, hakemlerden tut, federasyondan tut bütün bu bozulma aynen tribünlere sirayet ediyor. Sen maça gidersin adamın senin karnına bıçağı sokmakta hiçbir beis duymaz artık. Neden Çünkü vicdan yok artık. Unutuyor ve tekrar maçı izlemeye devam ediyor adam. Değerler ortadan kalkmış. Normali bu, böyle olunur diye düşünüyor adam. 
Mahallenin tadı kaçtı maçların da keyfi gitti değil mi 
Bak bi fotoğraf çekelim ne yapıyoruz mahallede tuluat. Kendi kendimize laf gönderiyoruz, makara yapıyoruz, zekamızı, fırlamalığımızı kullanıyoruz, topla, vücut dilimizle, lisanımızla bir biçimde kendi kendimizi var ediyoruz. Aynı şey tribünde oluyordu. Bir eğlence gulgulesi. Beşiktaş maçı var zamanında. Gider izlerdim kim var Kör Tuğrul, Sabri Dino yakışıklılık abidesi adam. Gider izlerim o kazağı, şortu, tozlukları... Ööle doldururdu kaleyi baba. Fener maçına neden giderim İvançeviç hastasıyım, Engin Verel... Hasta Galatasaraylıyım ama Fenerlileri izlerim. 
Peki hakem kararlarının bazıları mı rahatsız ediyor sizi 
Tamam tamam bizi dolduruşa getirme. Ben eski açıkçıyım hayatımın hiçbir döneminde "Lütfen " diye bir şey duymadım. Fenerli olsam utanırım o maçı izlemekten. Ben bile, Galatasaray maçlarında "bu kadar da olmaz ki " deyip çıktığımı biliyorum. 
Niye 'Galatasaray'ın bunlara ihtiyacı yok' diye mi 
-gülüyor- Evet. Puan ya da puanlar almaya geldik, bunlara ihtiyacımız yok... Tribündeki adam sağlıklıyken orada rahatsızlanıyor. Ben oraya neden gidiyorum Her gün yaşadığım Hasan olmaktan çıkmak için gidiyorum. Oranın psikolojisi bu. Deşarj olucam orada ben deşaarj. Kalın moher kazak giyeceksin gideceksin aabi oraya Moherrr. 
Bi de tribün efendileri var tabi. Yapma be kardeşim diyen tayfa... Gerçi giderek kayboluyor ama... 
Var vaar. Kötü bir hareket görür adam ve cigarayı yakar ve şöyle der Yapma be kardeşim, yeme bizi 
Halı saha maçlarınız meşhurdu zamanında... Nasıl bir heves değil mi 
Toprak sahada oynamak için vidalı bir krampon almıştım bi ara. Hayvaaan o kramponlarla o taş gibi takır takır sahada oynanır mı -gülüyor- 
Havada asılı kalır mıydın artistik olarak... 
Acaip. Bak bir topçunun havasını en çok tribündeki kadınlar bozar bence. Tribünde sevgilin ya da kız arkadaşın var ya da... O gün var ya en kötü topunu oynarsın. 
Tribün önemli tabii. 
Tabii ki adam yukarıdan olaylara hakim. Onu 'kedi yetişemediği ete mundar dermiş ' diye değerlendirebiliriz. 
Biraz da ayağınızı denk alın olayları yukarıdan görüyoruz durumları... 
Bence 'Aah orada ben olacaktım ki ' duygusu. Herkes orada olmak herkes topçu olmak ister. 
Nasıl bir duyguymuş bu 
Şoförün yanında oturup onun gibi hareket etmek. Tak vitese atarsın, direksiyonu kırarsın ya öyle işte... 
Edebi durumlar da yok değil tabi... Şiirler marşlar... 
Mesela Fenerbahçeli Tuna bizim mahallenin takımı Yenişehirspor'dan çıkmadır. Feridun abi bir maçta bağırmıştı Tuna'ya "Tunaa Allahını öpiiyim senin "-gülüyor-. Pis bir hareket yapar biri, başlarız Şak şak şak şak konuşma lan Sürekli bir eğlence, buluş, zeka vardır. 
Şimdi futbol oynayabiliyor musun 
Ayda yılda bir. İnsan nasıl koşup oynayamıyor değil mi Ne garip... Ama kırkıma geldiğimde daha iyi anladım bunu. Şimdi koltuktan bağırıyorum "hadi koçum bastır " gülüyor- 
Göz presi yani... 
-gülüyor- 
Hep bir mahalle tadı var repliklerde. Bir keresinde yeri geldiğinde bir Metin Oktay olacaksın demişti Süha... 
Benim Kasımpaşa dönemlerinden anılarımın olacağı bir dizi yapacağız. Tabelalara yazıp ağaçlara astığımız 'Maç var' duyurularının olduğu zamanları anlatacağız... 
Nerede oynardınız maçları 
Şimdiki Bilgi Üniversitesi Dolapdere Kampüsü'nün olduğu yerde. Yenişehirspor sahasıydı. Hürdoğanlar. Vay be Takımın ismine bak Bi de Uysalspor. Hürdoğanlar ve Uysalspor. Güneş batana kadar maç ederdik. Maç karanlıkta devam etsin diye Kani Feridun arabasının farlarını yakardı. 
Takımda lakabı olanlar var mıydı 
Olmaz mı Ölü diye bir topçumuz vardı. Ekmek Teknesi'ndeki berbere benzerdi. Ona-sesini inceltiyor- 'Ölü lü lü lü' diye bağırırdık.-gülüyor- Bir de Sıçan, Pire... Bir de Ta.ak vardı. 'Hadi Ta.akçım Ver topu Kaç Ta.akçım ' diye seslenirdik. Kırılırdık gülmekten. 
Sizin lakabınız neydi 
Kovaçeviç. Çok gol yiyoruz ya kovayız hesaabı. Çamurda yatar kalkar anacığıma yıkatırdım eşofmanlarımı... 
En iyi temizliktir ama. Kirleneceksin ki arınacaksın... 
Tabii. Ama kendin temizleneceksin. Başkalarına yük olmayacaksın. 

'Başbakan iyi topçu' 

Futbolu seviyoruz... Başbakanın dili bile futbola aşina. "Topu göğsümüzde yumuşatacağız", "Kondisyonumuzu 90 dakikaya yayacağız" yollu açıklamalar yapıyor. 
Tabii kardeşim iyi topçu başbakanımız. En büyük şansımız bir kere o. Gazetelerde her türlü fotoğrafını gördünüz, topa çakarken, röveşata yaparken... 
Eski futbolcu bir başbakanımız var ama futbolumuzun ve futbolu yönetenlerin hali ortada... 
Her tarafa da bir adam koşamaz ki kardeşim. Hep tek adam oynayacaksa futbol takım oyunu olmaz. Başbakan iyi topçu ama takımdaki diğer adamlar gerektiği gibi koşmuyorlar ya da futboldan anlamıyorlar olabilir, değil mi Bu nedenle futbol en kötü dönemlerinden birini yaşıyor. 
Toptan hızlı adam olamazmış zaten... 
Heh işte yanıtı burada olayın. Toptan hızlı adam keşfedilmedi daha. Lafa bak Felsefik durumlara daldık yine... Hani bir deyim vardır "Bu takıma Maradona'yı getir bi şey olmaz " öyle biraz. 
Başbakan literatüre de hakim zaten... 
E topçu adam. Bak futbol literatürüyle siyaset yaparsın zaten. Doksana takıcaaz de tak bütün oylar senin. Bütün dünyanın literatürü ortak lisanı futbolla konuşursan yabancı bir ülkede de olsan takır takır konuşur ve herkesle anlaşırsın. Hastasıyız futbolun kardeşim. 


</TEXT>
</DOC>
