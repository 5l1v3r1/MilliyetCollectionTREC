<DOC>
<DOCNO> 318357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/24/son/sonyas20.html </URL>
<DATE> 2005/02/24/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Nobel Barış Ödülü için rekor sayıda aday... Sürpriz isimler var .. 
</HEADLINE>
<TEXT>

     Nobel Barış Ödülü için bu yıl rekor sayıda aday yarışacak. 
     Nobel Enstitüsü Müdürü Geir Lundestad, bugün 5 üyeli Nobel komitesinin yaptığı toplantıda belirlenen nihai rakamın 199 olduğunu, buna göre 2005 Nobel Barış Ödülü için 193 kişi ve 36 kurumun yarışacağını söyledi. 
     Aday sayısındaki artışın, ödüle olan yoğun ilginin sürdüğünü gösterdiğini belirten Lundestad, adayların ülkelerinin de önceki yıllara oranla daha geniş bir coğrafi alana yayıldığını ifade etti. 
     Nobel Barış Ödülü için geçen 194 aday gösterilmiş, ödülü Kenyalı kadın çevreci Wangari Maathai almıştı. 
     Listenin gizli tutulmasına rağmen, adaylar arasında eski ABD Dışişleri Bakanı Colin Powell, İrlandalı rock grubu U2'nun solisti Bono, Venezuella Devlet Başkanı Hugo Chavez ve Katolik dünyasının ruhani lideri Papa İkinci Jean Paul'ün de bulunduğu ifade ediliyor. 
     Nobel Barış Ödülü'nü kimin kazandığı, ekim ayı ortasında belli olacak. 
     
</TEXT>
</DOC>
