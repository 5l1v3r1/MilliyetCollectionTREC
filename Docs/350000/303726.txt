<DOC>
<DOCNO> 303726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/05/son/sonspo03.html </URL>
<DATE> 2005/01/05/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Saidou, Trabzon yolcusu mu 
</HEADLINE>
<TEXT>

     Göreve geldikten sonra transfer harekatı için düğmeye basan teknik direktör Şenol Güneş’in, Bordo-Mavili yönetimden Sarı-Kırmızılı kulüple yollarını ayırmak üzere olan Kamerunlu orta saha oyuncusu Allium Saidou’nun alınmasını istediği öğrenildi. Güneş’in isteği doğrultusunda bu transfer için girişimlere başlayan Trabzonsporlu idarecilerin, yıldız oyuncu ve menaceri Abdullah Kılınç ile temasa geçtikleri ve olumlu yanıt aldıkları bildirildi. 
     Kılınç ile önceki akşam bir görüşme yapan ve Saidou’nun bonservis bedeli olmadan serbest kalması halinde transferini gerçekleştirmek isteyen Karadeniz ekibinin, resmen teklifte bulunduğu ve yıldız oyuncudan şartlarını bildirmesini istedikleri kaydedildi. Menacer Kılınç, Trabzonspor’un teklifini doğrularken, Fransa’dan Nantes kulübünün de bu oyuncuyu renklerine bağlayabilmek için çaba sarfettiği öğrenildi. 

     
</TEXT>
</DOC>
