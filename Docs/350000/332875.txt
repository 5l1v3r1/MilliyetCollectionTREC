<DOC>
<DOCNO> 332875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/13/son/sondun27.html </URL>
<DATE> 2005/04/13/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Filipinler, gazeteciler için neden en tehlikeli ikinci ülke 
</HEADLINE>
<TEXT>

     Sınır Tanımayan Gazeteciler RSF örgütü, gazeteciler için Irak'tan sonra en tehlikeli ülkenin Filipinler ve bunun nedeninin suçluların cezalandırılmaması olduğunu bildirdi. 
     Örgütün Filipinler'de araştırma yapan temsilcisi Jean François Julliard, Filipinlerin en tehlikeli ikinci ülke olmasının, suçu işleyenlerin cezalandırılmayacaklarından emin olmalarından kaynaklandığını söyledi. 
     Julliard, ''Filipinler'de daha çok gazetecinin öldürülmesinin tek nedeni yaygın silah kültürü değil, aynı zamanda adli sistemin katillerin yakalanması için yeterli olmaması'' dedi. 
     Örgütün diğer bir üyesi Vincent Brossel de, yaptıkları araştırmaya göre bugüne kadar gazetecileri öldüren hiçbir suçlunun tutuklanmadığını, bu nedenle bu kişilerin aynı suçu işlemeyi sürdürdüğünü belirtti. 
     Cinayetleri çözemediği için polis ve Adalet Bakanlığı'nı eleştiren Brossel, davaların çoğunun çözüldüğünün ilan edildiğini, ancak gerçekte asıl suçluların serbest kaldığını ifade etti. 
     Merkezi Paris'te bulunan örgüt, Filipinler'de demokrasinin yeniden tahsis edildiği 1986'dan bu yana 51 gazetecinin öldürüldüğünü bildiriyor. 
     
</TEXT>
</DOC>
