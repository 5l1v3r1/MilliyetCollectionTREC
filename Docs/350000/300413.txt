<DOC>
<DOCNO> 300413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/24/siyaset/axsiy02.html </URL>
<DATE> 2004/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP'ye 'iç'ten tavır 
</HEADLINE>
<TEXT>


Alman Sosyal Demokrat Milletvekili Akgün, AB zirvesi sonuçları için AKP'ye tavır alan CHP'yi eleştirdi. Akgün, "Türkiye, belki ilk başta biraz aşağılarda oynayacak ama ileride yukarıya çıkma imk nı var" dedi 

MEHMET AKTAN Köln 


Alman Sosyal Demokrat Parti SPD Federal Milletvekili Lale Akgün, CHP'yi AB zirvesinin ardından hükümete karşı aldığı tavır nedeniyle eleştirdi. Akgün, "Türkiye birinci lige giriyor. Bu küçümsenmemeli" dedi. 
Alman Sosyal Demokrat Parti'nin Avrupa Birliği Sözcü Yardımcısı Akgün, AB Sözcüsü Günter Gloser ile birlikte geçen pazar Türkiye'nin AB zirvesindeki başarısını tebrik etmek için Ankara'ya gelmişti. Başbakan Recep Tayyip Erdoğan ve Dışişleri Bakanı Abdullah Gül ile pazartesi kısa bir görüşme yapmaları beklenen 2 milletvekili, Meclis'teki tartışmaların uzaması nedeniyle görüşme yapamadan Almanya'ya döndü. 

Birinci ligde oynayacak 
Muhalefetin bütçe görüşmelerini Avrupa Birliği konusuna çevirmesi nedeniyle görüşmelerin uzadığını anımsatan Lale Akgün, CHP ve Genel Başkan Deniz Baykal'ın AB zirvesine yönelik eleştirilerinin haklı olmadığını savundu. Akgün, şunları söyledi 
"Türk hükümeti sonuçtan memnun. Müzakere tarihi alması başarı ama, sosyal demokratlar bunu ikinci sınıf üyeliğe giden yol olarak gösteriyor. Bu üzücü bir olay. Türkiye'nin Avrupa Birliği'ne girmesi, birinci ligde oynaması demektir. Bu müthiş bir adımdır. Belki ilk başta biraz aşağılarda oynayacak ama ileride yukarıya çıkma imk nı var. Önemli olan birinci lige atlamış olmasıdır." 


</TEXT>
</DOC>
