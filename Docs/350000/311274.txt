<DOC>
<DOCNO> 311274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/01/son/sondun16.html </URL>
<DATE> 2005/02/01/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Bağdat havalanı ve sınırlar yeniden açıldı 
</HEADLINE>
<TEXT>

     Irak'ta önceki gün yapılan seçimler nedeniyle uygulanan kısıtlamalar çerçevesinde kapatılan sınırlar ve Uluslararası Bağdat Havaalanı yeniden açıldı. 
     Irak İçişleri Bakanlığı'ndan bir yetkili, Ürdün ve Suriye sınırının yeniden açıldığını belirtti. 
     Uluslararası Bağdat Havaalanı'ndan da bu sabah Ürdün'ün başkenti Amman'a ilk uçak seferinin kazasız belasız yapıldığı kaydedildi. 
     Irak hükümeti, seçim günü direnişçilerin saldırılarını önlemek amacıyla havaalanı ve sınırların kapatılmasının yanı sıra özel araçların trafiğe çıkışını yasaklamıştı. 
     
     ÇATIŞMALAR 
     Öte yandan kuzeydeki Musul kentinin Nablus mahallesinde bu sabah direnişçilerle Ulusal Irak Muhafızları arasında çatışma çıktığı bildirildi. 
     Yetkililer, çatışmalarda bir kişinin öldüğünü, bir kişinin yaralandığını belirtti. 
     Erbil'de de bu sabah 2 polis, caddedeki bir bombayı imha etmeye çalışırken ölmüştü. 
     
</TEXT>
</DOC>
