<DOC>
<DOCNO> 339872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/05/son/sonsiy07.html </URL>
<DATE> 2005/05/05/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Sosyal güvencesi olmayanlara ücretsiz ambulans... 
</HEADLINE>
<TEXT>

     Sosyal güvencesi olmayanlar acil tıbbi yardım ve ambulans hizmetlerinden ücretsiz yararlanabilecek. 
     Bakanlar Kurulu’nun konuya ilişkin kararı Resmi Gazete’nin bugünkü sayısında yayımlanarak, yürürlüğe girdi. 
     Buna göre, sosyal güvencesi olmayan vatandaşlar, acil hastalık ve yaralanma hallerinde Sağlık Bakanlığı’na bağlı 112 Acil Sağlık Hizmetleri kapsamında verilen hastane öncesi acil tıbbi yardım ve ambulans hizmetleri ile şehiriçi veya şehirdışındaki diğer bir sağlık kurum veya kuruluşuna ambulansla sevkinin gerektiği ilgili hekim tarafından uygun görülen ve hasta nakli amacını taşıyan ambulans hizmetlerinden yararlanmada, 4736 sayılı kanunun 1. maddesinin birinci fıkrası hükmünden muaf olacak. İlgili hüküm, kamu kurum ve kuruluşlarının ürettikleri mal ve hizmetlerden ücretsiz veya indirimli yararlanmayı yasaklıyor. 
     
</TEXT>
</DOC>
