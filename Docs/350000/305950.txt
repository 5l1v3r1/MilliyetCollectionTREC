<DOC>
<DOCNO> 305950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/12/son/sonyas23.html </URL>
<DATE> 2005/01/12/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Seks spamcilerine kötü haber 
</HEADLINE>
<TEXT>

     İnternet kullanıcılarının başını çok ağrıtan e-maillere gelen seks spamlerine kontrol geliyor. CNN'in yayınladığı habere göre, FTC pornografik web siteleri için yapılan yüzbinlerce e-mail reklamlarının peşine düştü. 
     ABD Federal Ticaret Komisyonu FTC Salı günü birçok kişiyi ve şirketi, yasal olmayan cinsel içerikli reklamları mail yoluyla göndermekle suçladı. 
     FTC’nin basın açıklamasına göre, şirketler, pornografik web siteleri için yapılan yüzbinlerce e-mail reklamını, konu bölümünde yazılması gereken cinsel içeriklidir" uyarısı olmaksızın gönderiyorlar. 
     Açıklamada ayrıca, alıcıların maillerini açmadan önce dahi, birçok cinsel içerikli sözcüğün ya da resmin otomatik olarak görüntülendiği de iddia ediliyor. Reklamların e-mail listesinden çıkmak" için gerekli olan linkleri de içermediği üzerinde duruluyor. Sonuç olarak binlerce insan isteği dışında bu mesajları almaya devam ediyor. 
     
     Spamciler dikkatli olun 

     FTC e-maillerin içeriğinde bazı hizmetlerin ücretli olduğundan da sözedilmediğini, ziyaretçilerin ancak e-mail adreslerini yazdıktan sonra bunu öğrenebildiklerini de ekliyor. 
     FTC’nin Tüketici Koruma Bürosu Başkanı Lydia Parnes basın açıklamasında Yasalar, tüketicinin mesaj kutularına ne geleceğini kontrol etmesine olanak sağlıyor. Spamciler dikkatli olun Biz, cinsel içerikli e-mailleri eleme haklarını korumak için ailelerin ve çocukların yanındayız" dedi. 
     Federal bir yargıç bu tür benzer e-mailleri göndermeyi yasaklayan geçici bir karar açıkladı. 
     Bu davada adı geçen şirketler ve kişiler arasında Las Vegas’taki Global Net Solutions, Londra’daki Global Net Ventures, Riga’daki Wedlake Ltd., Dustin Hamilton, Tobin Banks, Gregory Hamilton, Philip Doroff ve Paul Rose gibi isimler yer alıyor. 
     
</TEXT>
</DOC>
