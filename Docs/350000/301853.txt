<DOC>
<DOCNO> 301853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/29/son/soneko05.html </URL>
<DATE> 2004/12/29/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Borsa birinci seansı 25 bin puanın üstünde tamamladı... 
</HEADLINE>
<TEXT>

     İMKB Bileşik Endeksi 1. seansta, dünkü 2. seans kapanışına göre 102.66 puan artarak 25,038.48 puandan kapandı. Hisse senetlerinin ortalama değer artışı yüzde 0.41 oldu. 
     Endeksin kapanışta ulaştığı bu seviye en yüksek seans kapanışı oldu. Ayrıca seans içinde görülen 25,063.21 puanlık seviye de endeksin yeni tarihi zirvesi olarak kaydedildi. 
     Uzmanlar, seansın ilk 15 dakikası tamamlanırken 25,000 puanın hemen altındaki seviyelerde seyrini sürdüren endeksin, yılın son işlem gününü de rekorla tamamlayacağı tahmininde bulunuyor. 
     Dün 24,935.82 puandan kapanan İMKB Ulusal 100 Endeksi, ilk seansa 12.54 puan artarak 24,948.36 puandan başladı. İlk yarıyı 24,964.76 puandan geçen endeks, seans içinde 24,837.84 puana kadar gerilerken, en yüksek 25,063.21 puana yükselerek TL bazında tarihi zirve değerine ulaştı. 
     Seans sonunda mali endeks 14.66 puan düşerek 35,526.02 puana gerilerken, sanayi endeksi 106.72 puan artarak 20,970.98 puana ve hizmetler endeksi 268.37 puan artarak 14,002.41 puana yükseldi. 
     Böylece önceki kapanışa göre, mali grup hisseler ortalama yüzde 0.04 oranında gerilerken, sanayi grubu hisseler ortalama yüzde 0.51 oranında ve hizmet grubu hisseler ortalama yüzde 1.95 oranında değer kazandı. 
     1. seansta işlem gören toplam 299 hisse senedinden 124'ü değer kazandı, 96'sı değer kaybetti, 79 hissenin fiyatında ise değişiklik olmadı. 
     Seansta, 481 trilyon 903 milyar 344 milyon liralık işlem hacmi oluştu. 
     1. seansta İş Bankası C , Doğan Holding, Yapı ve Kredi Bankası, Migros ve Koç Holding en çok işlem gören hisse senetleri oldu. 
     
</TEXT>
</DOC>
