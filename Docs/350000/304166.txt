<DOC>
<DOCNO> 304166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/06/son/sonyas03.html </URL>
<DATE> 2005/01/06/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
NASA, uzayda şimdiye kadarki en büyük patlamayı tespit etti 
</HEADLINE>
<TEXT>

     Amerikalı gökbilimciler, uzayda şimdiye kadarki en büyük patlamayı tespit ettiler. 
     Amerikan Havacılık ve Uzay Dairesi NASA tarafından yapılan açıklamada, bir kara deliğin inanılmaz boyutta bir miktarı soğurmaya devam ederek, önemli bir güç ve MS 0735 adı verilen bir galaksiler grubunun merkezindeki iki dev kabarcığın baskısıyla büyük miktarda gaz püskürttüğü belirtildi. 
     Yörüngedeki Chandra X ışını gözlemevinin teleskobu ve Ulusal Radyo Astronomi Gözlemevi'nden gökbilimcilerin tespitine göre, 2,6 milyar ışık yılı uzaklıktaki bu dev kara delikten 100 milyon yıldır gaz çıkıyor. 
     Amerikalı gökbilimciler, kara deliğin göreceli olarak, 12 milyar ışık yılı uzakta olduğu bilinen diğer galaksilere oranla daha yeni olduğunu, söz konusu iki kabarcığın veya kozmik boşluğun belirgin kuyruğunun bu kara deliğin kısa zamanda önemli bir miktar uzay cismini yuttuğunun anlaşıldığını kaydettiler. 
     Bu keşfin evrendeki böylesi olayların tespitinde X ışını teleskoplarının önemini ortaya koyduğunu belirten Massachusetts Institute of Technologie MIT öğretim üyesi Michael Wise, şimdiye dek MS 0375 galaksiler grubunun ortasındaki kara deliğin bu kadar büyük bir güçle gaz püskürttüğü hakkında hiçbir fikirleri bulunmadığını söyledi. 
     
</TEXT>
</DOC>
