<DOC>
<DOCNO> 324036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/16/son/soneko38.html </URL>
<DATE> 2005/03/16/ </DATE>
<TIME> 17.05 </TIME>
<AUTHOR>  </AUTHOR>
<HEADLINE>
Bush, Dünya Bankası Başkanlığı'na Wolfowitz'i seçecek 
</HEADLINE>
<TEXT>

     ABD Başkanı George Bush'un Dünya Bankası'nın başkanlığına, Savunma Bakan Yardımcısı Paul Wolfowitz'i önereceği belirtildi. 
     AP ajansının, Bush yönetiminden üst düzey bir yetkiliye dayandırdığı haberinde, Washington'ın ABD'nin adayının Wolfowitz olduğunu diğer ülkelere bildirmeye başladığı kaydedildi. 
     Görev süresi 1 Haziran'da sona erecek olan Dünya Bankası Başkanı James Wolfensohn'un ardılı olarak Wolfowitz'in yanı sıra Hewlett-Packard'ın kısa süre önce icra kurulu başkanlığını bırakan Carly Fiorina'nın adı geçiyordu. 
     Bu görev için ayrıca Amerikan hükümetinin AIDS ile mücadele biriminin başkan yardımcısı Randall Tobias, Hazine Bakanlığı'nın uluslararası işler şefi John Taylor ile Michigan Üniversitesi Rektörü Peter McPherson ve U2 grubunun solisti Bono'nun adları da gündeme gelmişti. 
     
</TEXT>
</DOC>
