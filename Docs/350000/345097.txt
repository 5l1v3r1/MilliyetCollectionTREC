<DOC>
<DOCNO> 345097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/23/son/sonspo39.html </URL>
<DATE> 2005/05/23/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Ünlü futbolcular AIDS için Malavi'de... 
</HEADLINE>
<TEXT>

     İngiliz futbol yıldızları Gary Neville, Rio Ferdinand ve David James, saat başı 10 kişinin AİDS’ten öldüğü Afrika ülkesi Malavi’de gençlere bu hastalıkla mücadeleyi artırma çağrısında bulundu. 
     Futbol yıldızları, başkent Lilongve’deki stadyumda 3 bin dolayında gençle buluştu. 
     Neville, gençlerin yanında bulunmak ve onları AİDS’le mücadeleye teşvik etmekten mutluluk duyduğunu söyleyerek, gençlere prezervatif kullanamamaları durumunda cinsel ilişkiden kaçınmalarını salık verdi. 
     Manchester United’ın yıldızı Rio Ferdinand, Gary Neville ve Manchester City’nin kalecisi David James, İngiliz Uluslararası Kalkınma Dairesi’nin desteklediği kampanya çerçevesinde Malavi’de 2 gün kalacak. Futbolcular AİDS yetimlerini de ziyaret edecek. 
     BM’nin 2001 yılı sonundaki rakamları, 15-49 yaş arası Malavililerin yüzde 15’inin HİV taşıdığını gösteriyor. 
     
</TEXT>
</DOC>
