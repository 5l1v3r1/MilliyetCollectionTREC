<DOC>
<DOCNO> 320338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/son/soneko28.html </URL>
<DATE> 2005/03/03/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Nema ödemeleri 8 Mart'ta başlıyor... 
</HEADLINE>
<TEXT>

     Hazine, zorunlu tasarruf hesabı 5'inci taksit ödemelerinin Ziraat Bankası şubeleri aracılığıyla 8 Mart'ta başlayacağını açıkladı. 
     Bugün açıklanacak Şubat ayı enflasyon rakamlarına göre, Hazine nemaya uygulanacak katsayı rakamını belirleyecek. 
     Ödemeler, işveren veya kişisel başvuru şeklinde yapılabilecek. En son taksit ödemesi 8 Aralık'ta yapılmış, tasarrufu teşvik hesap numarasının son hanesi 9 olanlar ilk olarak nemalarını almıştı. Bu kez ödemeler hesap numaralarının son hanesi 1 olanlardan başlayacak. 
     Kişisel başvurularda ödemeler aşağıdaki plan çerçevesinde yapılacak. 
Tasarrufu teşvik hesap numarasının son hanesi 

1 olan hak sahiplerine 8 mart 2005, 
2 olan hak sahiplerine 9 mart 2005, 
3 olan hak sahiplerine 10 mart 2005, 
4 olan hak sahiplerine 11 mart 2005, 
5 olan hak sahiplerine 14 mart 2005, 
6 olan hak sahiplerine 15 mart 2005, 
7 olan hak sahiplerine 16 mart 2005, 
8 olan hak sahiplerine 17 aralık 2005, 
9 olan hak sahiplerine 18 mart 2005 tarihlerinde ödeme yapılacak. 

Öte yandan Ziraat Bankası’nın 9 Şubat'ta başlattığı "Nema karşılığı kredi" kampanyası da sürüyor. İsteyen hak sahipleri, 1.5 yıl beklemeden düşük faiz karşılığında nemalarını peşin alabiliyor. 

     
</TEXT>
</DOC>
