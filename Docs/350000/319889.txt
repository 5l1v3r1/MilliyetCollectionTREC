<DOC>
<DOCNO> 319889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/02/yazar/pulur.html </URL>
<DATE> 2005/03/02/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Uyuşamayız, yollarımız ayrı... 
</HEADLINE>
<TEXT>


ORHAN Veli'nin, "Ciğercinin Kedisi" ile "Sokak Kedisi"ni anlatan şiiri ne güzeldir "Sokak Kedisi", karnı tok "Ciğercinin Kedisi"ne "Uyuşamayız, yollarımız ayrı" der... 
Avrupalı da bizim halimize bakıp "Uyuşamayız, yollarımız ayrı " deyince niye kızıyoruz 
İşte sıcağı sıcağına bir örnek... 

FRANSA'nın Maliye Bakanı, Paris'te çok lüks bir apartman dairesinde oturuyor ve bu dairenin kirasını devlet ödüyor. Maliye Bakanı önce bunu yalanlıyor, yakalanınca da "Ne yapayım, bu dünyada dikili ağacım yok" demeye getiriyor. 
Vay sen misin böyle diyen .. Kendisinin de lüks bir dairesi olduğu, yüksek bedelle kiraya verdiği anlaşılıyor, ayrıca diğer malları mülkleri, serveti ortaya dökülüyor, rezalet ayyuka çıkınca, bakan istifa etmek zorunda kalıyor. 

KİM bu rezaleti ortaya çıkaran 
Basın 
Ama Fransa'nın Başbakanı basını suçlamıyor, işleri bunlar karıştırır, demiyor. 
Lakin Türkiye'nin Başbakanı SSK hastaneleri devredilirken, beceriksizliklerin, uzayıp giden kuyrukların sorumlusunun "medya" olduğunu söylemekte bir beis görmüyor. 

AÇIN bakın, son 20 yılın siyasi tarihinde Fransa Maliye Bakanı gibi istifa eden bir bakan var mıdır 
İstifa eden bakan yoktur ama, deveyi havutuyla götüren politikacı çoktur. 
Hem de nasıl... 

KİME ne hesap sorulmuştur ki... 
Siz aldırmayın, "Yetim hakkı yiyenin iflahını keseriz " diye atıp tutmaları... 
Kimse kimsenin iflahını kesememiştir. 
Çünkü onlar "Devletin parası deniz Yemeyen domuz " lafını da icat edenlerdir, "Bal tutan parmağını yalar " lafını da... 

SOKAK Kedisi "Ciğercinin Kedisi"ne "Uyuşamayız, yollarımız ayrı" derken haksız mıdır 
Avrupalı da Türkiye'nin siyasetçilerine bakıp "Uyuşamayız, yollarımız ayrı" derse niye kızıyorsunuz 

TÜRKİYE Cumhuriyeti'nin Dışişleri Bakanı'nın, aynı devletin eski bir Dışişleri Bakanı'nın cenazesine gitmeyişi başka neyle izah edilir ki 
Kimse kimseyi cenazesine gitmedi diye zorlayamaz. 
Ama vefat eden Coşkun Kırca bu devletin eski bir Dışişleri Bakanı'ysa, Abdullah Gül de aynı devletin görev başındaki Dışişleri Bakanı'ysa, cenazeye gitmesi gerekir. 
Gitmezse ne olur 
Ayıp olur 
Başka ne olacak .. 



</TEXT>
</DOC>
