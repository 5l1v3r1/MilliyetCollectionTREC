<DOC>
<DOCNO> 306898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/16/yasam/axyas02.html </URL>
<DATE> 2005/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Belde, Irak'a 'aktı' 
</HEADLINE>
<TEXT>


Adana'da Kürkçüler beldesi erkekleri, ölümü göze alarak ekmek parası için Irak'a akın etti. Belde sakinleri, "Yakında burada erkek kalmayacak" diyor 


Adana Yüreğir'e bağlı Kürkçüler beldesinde, aynı mahalleden 72 kişi birden Irak'a gitti. Belediye Başkanı İsmet Çelik, tarım ve hayvancılıktan geçinemeyen vatandaşın tek umudunun Irak olduğunu ifade ederek, "Vatandaşları Irak'a İncirlik'teki bir şirket gönderdi. Şirket herkesi kabul etmedi, araya torpil girdi. Her gün yüzlerce kişi Irak'a gitmek için kapımızı aşındırıyor" dedi. 

100 kişi de sırada 
Belde sakinlerinden Hacı Mustafa Sinim 69 de, 34 yaşındaki oğlunun işsizlik ve parasızlık yüzünden ölümü bile göze alarak Irak'a gittiğini belirtti. Sinim, "Oğlum Türkiye'de iş imk nı olmadan dönmeyecek. Eşini ve 2 çocuğunu bana emanet etti. Dua etmekten başka çare yok" diye konuştu. Oğlunu Irak'a gönderdiğini söyleyen Mehmet Ongun da 70 , beldede çok sayıda kadının eşlerinin yolunu gözlediğini kaydederek, "Yakında beldede erkek kalmayacak. Çünkü pasaportunu hazırlamış, gitmek için sırada bekleyen 100 kişi var" şeklinde konuştu. Halil Özdemir de 72 , aç yaşamaktansa tok ölmenin daha iyi olduğunu, ancak ağır koşullara dayanamayıp geri dönenler olduğunu ifade ederek şunları kaydetti "Geri dönenlerin aile huzuru kaçıyor. Eşi geri dönen kocasını anlayışla karşılamıyor. Beldede her şey Irak'a kilitlenmiş durumda. Televizyon kanallarında Irak'la ilgili haberler aranıyor. Bir kaçırılma ya da ölüm olayı olduğunda hayat zindan oluyor." İncirlik'te faaliyet gösteren şirketin, Irak'a gönderdiği işçi sayısının 3 bini geçtiği kaydedildi. 

Kerkük nüfusu 1 milyonu aştı 

Iraklı Kürt grupların 300 bine yakın soydaşlarını yerleştirdiği Kerkük'te, nüfus 1 milyonu aştı. Bu durum, 30 Ocak'taki kritik seçimler öncesinde Kürt - Türkmen çatışması riskini doğurdu. Bölgeye getirilen Kürtlerin büyük çoğunluğunun gayri resmi olarak taşındıkları için "yer değiştirme komisyonunda" kayıtları olmadığı ve bu nedenle seçimlerde oy kullanmalarının mümkün olmadığı bildirildi. Kerkük nüfusundaki bu yoğun değişikliğin, seçim öncesinde ya da seçim sonrasında Türkmenler ve Araplarla Kürtler arasında büyük gerginlik yaratabileceğini söyleyen kaynaklar, "Böyle bir gelişmenin yaşanmaması için tüm tarafları sürekli uyarıyoruz" dediler. 


</TEXT>
</DOC>
