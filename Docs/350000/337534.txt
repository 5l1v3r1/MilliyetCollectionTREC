<DOC>
<DOCNO> 337534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/son/sonyas06.html </URL>
<DATE> 2005/04/27/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
"Star Wars" televizyona uyarlanacak... 
</HEADLINE>
<TEXT>

     ''Star Wars'' Yıldız Savaşları filmlerinin yakında televizyona uyarlanması planlanıyor. 
     Daily Variety gazetesinin haberine göre, ''Star Wars'' filmlerinin yaratıcısı Amerikalı yönetmen George Lucas, tüm dünyada ilgiyle izlenen filmlerini televizyon için iki dizi halinde uyarlamayı düşündüğünü belirtti. 
     Hollywood gazetesinin haberinde, Lucas'ın hafta sonunda Indianapolis'te toplanan ''Star Wars'' hayranları konferansında konuştuğu belirtilerek, dizilerden ''Clone Wars'' adı verilecek olanın 30 dakika ve 3 boyutlu olmasının planlandığı kaydedildi. 
     ''Televizyon filmi için bir yıldan önce çekimlere başlayamayız'' diyen Lucas, halen projeyle ilgilenen televizyon kanalı bulunmadığını da ifade etti. 
     Bu arada, ilki 1977'de gösterilen ''Star Wars'' filmlerinin altıncı ve sonuncusu ''Revenge of the Sith'' Sith'in İntikamı 19 Mayıs'tan itibaren gösterime girecek. 
     
</TEXT>
</DOC>
