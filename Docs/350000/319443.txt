<DOC>
<DOCNO> 319443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/01/ekonomi/aeko.html </URL>
<DATE> 2005/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
BDDK Başkanı Bilgin'in önünü kesen ince ayar 
</HEADLINE>
<TEXT>


Hükümet, yeni Bankacılık Yasa Tasarısı'nda yaptığı düzenleme ile 'mali durumu bozulan bankanın doğrudan tasfiyesini' isteyen BDDK Başkanı Tevfik Bilgin'in kurul başkanlığına seçilmesini engelledi 

Ahmet Erhan Çelik - Ankara 

Hükümet, yeni Bankacılık Kanunu tasarısında, 'doğrudan tasfiye' yönteminde ısrar eden Bankacılık Düzenleme ve Denetleme Kurulu BDDK Başkanı Tevfik Bilgin'le ilgili çok ince bir düzenlemeye de yer verdi. Bu düzenleme ile Bilgin'in BDDK başkanlığına seçilmesinin önü kesiliyor. 
Taslağın, başkan ve üyelerinin görev sürelerini düzenleyen 86. maddesinde şöyle denildi 
"Kurul, başkan ve üyelerinin görev süresi 6 yıldır. Süreleri biten üyeler bir defaya mahsus olmak üzere yeniden atanabilir. Başkanlığın ve üyeliğin herhangi bir sebeple boşalması halinde bir ay içinde atama yapılır. Bu şekilde atananlar, yerine atandıkları kişinin süresini tamamlar ve bu şekilde atananlardan '2 yıl' veya daha az süreyle görev yapanlar bir defalığına tekrar atanabilir." 
BDDK'nin hükümete ilettiği taslak metinde de aynı ifadeler yer alırken, "2 yıl" şartı hükümet tarafından kanuna yerleştirildi. Bilgin, BDDK'nin ilk başkanları Zekeriya Temizel ve Engin Akçakoca'nın, Temmuz 2006'da dolacak görev süresini tamamlamak için Aralık 2003'te bu göreve getirilmişti. Bilgin'in atandığı tarih dikkate alındığında başkanlık yapabileceği süre toplam 2.5 yıl olacak. Bu durumda Bilgin, 2 yıl şartını karşılayamadığı için bir defa daha BDDK başkanlığına atanamayacak. 

Tasfiye çıkarıldı 
Hükümet, zor duruma düşen bankaların doğrudan tasfiye edilmesi yerine Tasarruf Mevduatı Sigorta Fonu'na TMSF devredilmesini öngören kritik bir değişiklik yaptı. Değişikliğin, Bankacılık Düzenleme ve Denetleme Kurumu'nun BDDK karşı görüşüne rağmen IMF'nin isteğiyle yapıldığı öğrenildi. 
IMF'nin doğrudan tasfiye yöntemine 'el konulması muhtemel bankalardaki yurtdışında alınan yabancı sendikasyon kredileri güvenceden çıkar' diyerek itiraz ettiği, bunun üzerine fona devir şartının da kanuna girdiği tespit edildi. 
Batan bankanın fona devriyle ilgili düzenleme halen Finansal Hizmetler Yasası başlığını taşıyan Bankacılık Kanun Tasarısı'nın 72. maddesinde yer aldı. Bu hafta içinde Meclis'e gönderilmesi öngörülen tasarının ilgili maddesi özetle şöyle 
Sermaye yeterlilik oranı yüzde 2'nin altına düşen, yükümlülüklerini yerine getiremeyeceği anlaşılan ya da hakim ortaklarının zarara uğrattığı anlaşılan bankalar, 7 BDDK üyesinden en az 5'inin oyuyla fona devredilebilecek.El konulan banka 'kısmen veya tamamen devri, satışı, birleştirilmesi' amacıyla fona devredilebilecek.Fona devir şartının yanı sıra istenirse bankanın faaliyet izni de kaldırılacak. 
BDDK'nin hükümete ilettiği taslakta, "Bankalara el konulursa Hazine'ye yük getirilmemeli" prensibiyle hareket edilerek fona devir şartı bütünüyle devre dışı bırakılmıştı. Ancak bu düzenleme, IMF'nin isteğine uygun hale getirildi. 

IMF 'çıkarın' diyor 
Yeni Bankacılık Kanunu IMF'yle üzerinde mutabık kalınan 10 milyar dolarlık yeni stand - by'ın 'başlatılmasının' ön şartı olarak açıklandı. 
Ancak bu şartın taslak niyet mektubuna "yasanın Meclis'e sevki" değil, "Meclis'ten geçirilmesi" şeklinde girdiği bildirildi. Bankacılık Kanunu yasalaşmadığı halde stand - by başlatılmayacak. 

İpleri gerdi BDDK Başkanı Tevfik Bilgin'in yakın çevresine yeni Bankacılık Yasa Tasarısı'ndan çok rahatsız olduğunu aktardığı öğrenildi. Kasım 2004 sonunda olduğu gibi Bilgin'in yeniden istifanın eşiğine geldiği konuşuluyor. 
Hükümet, yeni tasarıda Bilgin'in karşı çıktığı IMF'nin ise ısrarla istediği pek çok düzenlemede IMF'den yana tavır aldı. El konulan bankaların doğrudan tasfiye edilmesi, Bankalar Yeminli Murakıpları Kurulu'nun muhafazası, denetimde yabancılara imk n tanınmaması gibi konularda IMF ile çatışma noktasına gelen Bilgin, IMF'nin yabancı bankaları kolladığı görüşünü savunuyor. 
Bilgin - IMF ve hükümet arasında Kasım 2004'ten bu yana devam eden gerginliğin yeni tasarıyla birlikte netleştiği bildirildi. Bazı Hazine ve BDDK bürokratlarının mahrem bilgileri IMF'ye sızdırdığını savunan Bilgin'in, sektördeki kontrolsüz yabancılaşmaya tepki gösterdiği belirtiliyor. Kasım'da yaşanan bu tartışmada IMF Temsilcisi Hugh Bredenkamp, "murakıplığın kaldırılması" yönünde herhangi bir istekte bulunmadıklarını açıklamıştı. 


</TEXT>
</DOC>
