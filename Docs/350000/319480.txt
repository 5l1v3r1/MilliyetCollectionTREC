<DOC>
<DOCNO> 319480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/01/siyaset/siy03.html </URL>
<DATE> 2005/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Aralarına polis girdi 
</HEADLINE>
<TEXT>


Adalet Bakanı Çiçek'in, yeni TCK'yi eleştiren polislere "Mazeret üretmeyin" diye seslenmesi üzerine İçişleri Bakanı Aksu, polisi savundu Bunlar mazeret değil, iyi hizmet yapma arayışı 

Önder Yılmaz - Ankara 


İçişleri Bakanı Abdülkadir Aksu, 1 Nisan'da yürürlüğe girecek yeni TCK ve Ceza Muhakemeleri Kanunu'na CMK yönelik şik yetlerde bulunan polislere "mazeret üretmeyin" diye seslenen Adalet Bakanı Cemil Çiçek'e "Mazeret değil, tereddütler ortaya konuyor" yanıtını verdi. 
Tartışma, yeni TCK ve CMK'de sanık haklarını koruyan, evrensel kurallara paralel düzenlemelerin eleştirilmesiyle başladı. Polisin "Biz yakalıyoruz, yargı bırakıyor" şik yetlerinin ardından suçla üst düzey polis görevlileri de, h kim kararı olmadan üst araması bile yapamayacaklarını, düzenlemelerin değiştirilmesi gerektiğini savundu. 

İki bakan karşı karşıya 
Cemil Çiçek, şik yetler üzerine "Sanıktan delile gitme dönemi kapandı. Suç oluşmadan önlemeye yönelik yeni konsepte göre çalışın. Eski usullerle soruşturma yapamayız. Suç artışına bu yasaların mazeret gösterilmesi yanlış" dedi. Aksu da bu sözlere, "Köklü değişiklikler, uygulayıcılar için tereddütler yaratabilir. Güvenlik kuvvetlerimizin çabası mazeret arayışı değil, hizmeti en iyi şekilde yapma arayışıdır" yanıtını verdi. 

Çiçek Polemik yok 
Adalet Bakanı Cemil Çiçek, İçişleri Bakanı Aksu ile AB yasalarının uygulanması konusunda aralarında herhangi bir polemik olmadığını belirterek,"Devletin kurumları arasında, bakanlar arasında çekişme olması söz konusu değil. Kaldı ki, Aksu benim 30 yıllık arkadaşım" dedi. 

Düzenleme neler getiriyor 

CMK'deki düzenlemelerden bazıları şöyle 
El ve ayak parmak izleri, beraat ve yargılamaya gerek olmadığı hallerde 10 gün içinde yok edilecek. Polis, şüpheli veya sanığa h kim kararı olmadan yer gösterme yaptıramayacak.Polis, kişilere 'susma ve avukat isteme' gibi yasal hakları yakalandığı an okuyacak.Yakalanan kişilere ancak kaçarsa ya da hayati tehlikede kelepçe takılacak.Gözaltı süresi 24 saati geçemeyecek.Polis, ev, işyeri, bar, genelev gibi yerlerde h kim kararı, acil hallerde de savcının yazılı emriyle arama yapabilecek.H kim kararı olmadan suçüstü halleri dışında üst araması yapılamayacak. 

</TEXT>
</DOC>
