<DOC>
<DOCNO> 336732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/25/son/sonspo27.html </URL>
<DATE> 2005/04/25/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Diyarbakırspor Galatasaray karşısında iyi mücadele ettik... 
</HEADLINE>
<TEXT>

     Diyarbakırspor Kulübü Menajeri İsmet Yılmaz, Galatasaray karşısında iyi mücadele ettiklerini söyledi. 
     Yılmaz, yaptığı açıklamada, deplasmanda lig ikincisi Galatasaray ile oynadıkları maçta iyi mücadele ettiklerini belirterek, maçta girdikleri pozisyonları değerlendiremediklerini bildirdi. 
     Sahadan en az 1 puanla ayrılmayı hedeflediklerini, ancak istedikleri puanı alamadıklarını ifade eden Yılmaz, şöyle dedi 
     ''Tehlikeli bölgeden kurtulmak istiyorduk. Bizim açımızdan zor bir maç oldu. Bir penaltı verildi. Ancak haksız bir karardı. Hakem iyi bir maç yönetti. Yarından itibaren deplasmanda oynayacağımız Ankaragücü maçına hazırlanacağız. Onlar bizi kendi sahamızda yenmişti. Şimdi biz onları yenmeye gideceğiz. Her iki takım için de zor bir maç olacak. Artık son 5 haftaya giriyoruz. Kalan maçlarımızı puanla kapamamız gerekiyor.'' Yılmaz, Recep'in sakatlığının sürdüğünü de kaydetti. 
     
</TEXT>
</DOC>
