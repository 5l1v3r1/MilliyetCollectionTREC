<DOC>
<DOCNO> 311498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/01/son/sonyas16.html </URL>
<DATE> 2005/02/01/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Hırsızdan korunma klavuzu... 
</HEADLINE>
<TEXT>

     Suçun büyük bir hızla arttığı İngiltere'de hükümet, halka hırsızdan korunma kılavuzu yayımlıyor. 
     Evsahiplerine hırsıza karşı herhangi bir silahla korunma hakkı verilmeyen ve bu yönde açılan davaların ''meşru müdafaa'' çerçevesine sokulmadığı İngiltere'de hükümet, halka hırsızdan nasıl korunacağını bir kılavuzla öğretmeye çalışıyor. 
     Kılavuzda kapı ve pencerelerin hırsıza karşı nasıl güçlendirileceği, hırsızın evin dolu olduğuna nasıl inandırılacağı, evdeki değerli eşyaların hırsızdan nasıl korunacağı gibi hususların bulunacağı belirtiliyor. 
     Bilindiği gibi yakın zamanda evsahiplerine ''meşru müdafaa hakkı'' veren bir yasanın çıkarılması tartışmaya açılmış, ancak hükümet son anda böyle bundan vazgeçmişti. Ancak son 15 yılda 11 kişinin evine giren hırsıza karşı güç kullanması sonucu hapse girdiğini hatırlatan bazı çevrelerin, hükümet üzerinde yasanın değiştirilmesi yolundaki baskıları sona erdirilememişti. 
     
</TEXT>
</DOC>
