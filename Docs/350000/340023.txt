<DOC>
<DOCNO> 340023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/06/siyaset/asiy.html </URL>
<DATE> 2005/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Şansölyeyi terletti 
</HEADLINE>
<TEXT>


Sezer Soykırım tasarısının çıkması dostlukla bağdaşmaz. Schröder Komisyon'u destekliyoruz. Sezer Söylediklerinizde çelişki yok mu O zaman Komisyon'u bekleyin 

Utku Çakırözer 


Cumhurbaşkanı Ahmet Necdet Sezer, Almanya Başbakanı Gerhard Schröder'e, "Alman parlamentosunun gündemindeki Ermeni soykırımı iddialarıyla ilgili karar tasarısının iki ülke ilişkilerini zedeleyeceği" uyarısında bulundu. Sezer, Türkiye'nin ortak komisyon önerisine destek verdiğini belirten Schröder'e, "O zaman neden komisyonun sonuçlarını beklemeden karar çıkartıyorsunuz. Bu çelişki değil mi " dedi. 

İşte diyaloglar 
Edinilen bilgilere göre, Ermeni soykırımı iddialarına ilişkin karar tasarısı nedeniyle Sezer ile Schröder arasında şu diyalog yaşandı 
Sezer Bu tasarının parlamentonuzdan çıkması Türk - Alman dostluğuyla bağdaşmaz. İlişkilerimizin genel dokusuna zarar verir. Hem Türkiye halkı, hem de ülkenizdeki 3.5 milyon Türk'ü bu rencide eder. Haklı bir gerekçesi de yok. Son dönemde de hem Meclis'imizin dünyaya çağrısı, hem de Başbakan'ın Ermenistan liderine yazdığı mektuplarla ilettikleri öneriler var.Schröder Bunları ilgiyle ve yakından takip ediyoruz. Erdoğan'ın tarihçilerden oluşan bir komisyon kurulması önerisini de çok olumlu bir adım olarak değerlendiriyor ve destekliyoruz.Sezer O zaman söylediklerinizde bir çelişki yok mu Madem komisyonu destekliyorsunuz, neden daha komisyon kurulup çalışmalarını tamamlamadan, neyin ne olduğu ortaya çıkmadan meclisinizde kınama kararı çıkartmaya hazırlanıyorsunuz Schröder Haklısınız. Ama parlamentodan benim de karşı çıktığım pek çok yasa geçti.Sezer Biz yine de çaba harcamanızı bekliyoruz. 

'Hata ettiniz' 
Kıbrıs konusunu da gündeme getiren Sezer, KKTC üzerindeki izolasyonun kaldırılmasına yönelik adımların Rum Kesimi'nin engellemesi nedeniyle hayata geçirilemediğini belirtti. Sezer, "Rumları sorun çözülmeden AB'ye almakla hata ettiniz. Bu noktaya varacağı belliydi. Hem Türkiye'ye, hem KKTC'ye verilen sözler tutulmadı" dedi. Sezer, Almanya'dan Kıbrıs Türkleri üzerindeki ambargoların kaldırılması için destek beklediklerini vurguladı. Schröder'in de KKTC'ye yardım yönetmeliklerinin hayata geçmesi için mücadele etme sözü verdiği kaydedildi. 

Schröder 'özgürlük' önerdi 

FRANKFURT Milliyet 

Alman basınında, Başbakan Gerhard Schröder'in Türkiye gezisi özetle şöyle yer aldı 
Die Zeit Schröder, Türkiye'nin AB üyeliği karşıtlarına karşı. Türkiye'nin üyelik müzakerelerinin sürdürülmesinden yana görüş belirten Schröder, bu açıklamasıyla, Fransa ve diğer ülkelerde oylanacak AB Anayasası'nın reddedilmesi durumunda, üyelik müzakerelerinin bloke edilmesi olasılığına karşı olduğunu açıkladı.Frankfurter Allgemeine Zeitung Schröder, Türkiye'yi reformlar konusunda yeniden sıkıştırdı. Çünkü, 3 Ekim öncesinde Türkiye'nin reformlara devam etme konusunda gönüllü olup olmadığı şüphesi uyandı.Schwaebische Zeitung Schröder, reformlara hız verilmesini ve daha fazla inanç özgürlüğü sağlanmasını istedi.Mitteldeutsche Zeitung Türkiye'nin Avrupa perspektifini güçlendiren Schröder, AB üyeliğine destek verdi. Schröder, Türkiye'nin AB üyeliğinin değişken kamuoyu anketlerinden etkilenmeyeceğinin altını çizdi ve Türkiye'nin de üzerine düşeni yapması gerektiğini belirtti.Kölnischer Rundschau Türkiye'ye AB indirimi yok. Schröder, AB'nin, reform molasına tahammül edemeyeceğini ve yarı fiyatına üyelik olamayacağını net bir şekilde aktardı. 



</TEXT>
</DOC>
