<DOC>
<DOCNO> 341967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/son/sontur07.html </URL>
<DATE> 2005/05/12/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Parktaki sevgililere gasp 
</HEADLINE>
<TEXT>

     İbrahim LALELİ - Soner KOCAER DHA 

      ANTALYA'nın Konyaaltı Caddesi'nde Atatürk Parkı'nda dolaşan iki sevgili, kimliği belirsiz 3 gaspçının saldırısına uğradı. 
     Muratpaşa Lisesi ikinci sınıf öğrencisi olan 16 yaşındaki A.T. ile Akdeniz Üniversitesi öğrencisi 21 yaşındaki Ersin Keskin, park içindeki bankta oturup sohbet ettikleri sırada arkalarından yaklaşan üç kişinin saldırısına uğradı. Ersin Keskin’in kafasına sert bir cisimle vurup sevgilisinin elinden cep telefonunu zorla gasp eden kimliği belirsiz kişiler, olay yerinden kaçarak uzaklaştı. 
     Erkek arkadaşının kafasına vurulduğunu gören ve cep telefonunu gaspçılara vermek zorunda kalan A.T. ise, korkudan ne yapacağını şaşırdığını söyledi. Koşarak parkın dışına çıkıp yardım istediğini belirten A.T., olay yerine polislerin gelmesiyle rahat nefes aldı. 
     Olay yerine gelen polis ekipleri, çevrede geniş çaplı araştırma başlatarak park içerisinde eşkallere uygun gaspçı aradı. Polis tüm aramalarına rağmen gaspçıların izine rastlayamadı. 
     Erkek arkadaşının yüzüne su dökerek ayılttığını kaydeden A.T., Aniden aramızdan üç kişi geldi ve Ersin’in kafasına sopayla vurdular. Ne olduğunu anlamadan benim elimdeki cep telefonumu istediler. Korku içinde telefonumu vermek zorunda kaldımö dedi. 
     A.T. ve Ersin Keskin ifadesi alınmak üzere Gasp Büro Amirliği'ne götürüldü. 
     

     
</TEXT>
</DOC>
