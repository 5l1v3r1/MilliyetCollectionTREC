<DOC>
<DOCNO> 313264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/07/son/sonyas01.html </URL>
<DATE> 2005/02/07/ </DATE>
<TIME> 02.04 </TIME>
<AUTHOR>  </AUTHOR>
<HEADLINE>
Kıl dönmesine 8 dakikada ameliyatsız çözüm 
</HEADLINE>
<TEXT>

     Şahismail GEZiCi DHA 

      ELAZIĞ Fırat üniversitesi Fırat Tıp Merkezi Genel Cerrahi Ana Bilim Dalı öğretim üyesi Prof Dr. Osman Doğru, kıl dönmesini ameliyatsız 8 dakikada tedavi ettiğini açıkladı. 
     Fırat Tıp Merkezi'nde 12 yıldan beri görev yapan Prof. Dr. Osman Doğru, uzun süren bir araştırma sonucu geliştirdiği yöntemle, kıl dönmesini ameliyatsız 8 dakikada ortadan kaldırdığı bu yöntemin, ülke ve dünya çapında uygulanmasına çalıştığını belirterek, Avrupa'nın çeşitli ülkelerinden kendisine hastalar geldiğini söyledi. 
     Prof. Dr. Uğur, kıl dönmesinde acısız ve lokal tedavi uyguladığı yöntemin, Genel Cerrahi çalışmaları dalında yayınlanan ünlü Colon Rectum dergisinde yer aldığını da ifade ederek, şöyle konuştu 
     "Bana gelen hastaların, vücudunun çeşitli bölgelerinde deri altına gizlenen dönmüş kılları, lokal yöntemle temizleyip ilaç tedavisi uyguluyorum. Bunu yaparken hasta herhangi bir acı ya da ağrı hissetmiyor. Bu uygulama en fazla 8 dakikamı alıyor. Sağlığına kavuşan hastanın 42 günlük bir tedavi süresi var. Bu süre içerisinde hastanın bana iki kez gelmesi gerekiyor. Geliştirdiğim tedavi yönteminde yüzde 96.5 başarı sağladım.'' Yurt dışından ve yurt içinden çok sayıda hastanın bulunduğunu anlatan Prof. Dr. Doğru, kıl dönmesi nedeniyle önceden ameliyat olan hastalara da tedavi uygulandığını ifade ederek, "İngiltere'den öğretim üyesi olan bir arkadaşımın akrabası aradı. Rahatsızlığı nedeniyle 4 kez ameliyat olmuş ancak rahatsızlığı geçmemiş. Daha sonra bu hastayı Türkiye'ye davet ettim. 15 gün Elazığ'da kaldı. ilk seansta 8 dakikada yöntemi uyguladım. 15 gün sonra bir de kontrol yaptım. Rahatsızlığının geçtiğini gördüm. ingiltere'deki doktoruna da uygulanan yöntemi anlatan bir not gönderdim'' dedi. 
     
</TEXT>
</DOC>
