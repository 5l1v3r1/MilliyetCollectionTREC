<DOC>
<DOCNO> 315239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/15/ekonomi/eko04.html </URL>
<DATE> 2005/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Turkcell Irancell projesi riske girdi 
</HEADLINE>
<TEXT>


EKONOMİ SERVİSİ 

Turkcell, İran'ın ikinci büyük GSM projesi Irancell'deki iştirak payının yüzde 70'den yüzde 49'a düşürülmesi yönündeki alt komisyon önerisinin, İran Meclisi tarafından onaylanmasının, projeyi riske soktuğunu açıkladı. Turkcell, "İran Parlamentosu'nda oylama süreci halen devam etmekle beraber, mevcut gelişmeler, Irancell lisans anlaşması sürecinin gerçekleşebilirliğini riske etmiştir" açıklamasında bulundu. 
İran Meclisi, geçen yıl çıkardığı bir kanunla, Türk şirketlerinin İran şirketlerindeki ortaklık payının yüzde 50.1'i aşması halinde, bu yatırım anlaşmalarının parlamento onayına sunulmasını zorunluluğunu getirmişti. 
Irancell'de yüzde 70 olduğu söylenen payının yüzde 49'a düşürülmesi durumunda şirketin kontrolünün ve finansal konsolidasyonunun zorlaşması gibi değişikliklerin ortaya çıkacağını belirtilen açıklamada, "Konuyla ilgili nihai İran Parlamento kararı beklenmekte olup, gelişmeler Turkcell yönetimince izlenmeye ve değerlendirilmeye devam edilmektedir" denildi. Telekomünikasyon Bakanı Ahmet Motamedi, "Turkcell tazminat talep edebilir. Çünkü böyle bir durumu öngöremedik. Tazminatı da önceden bilemeyiz" dedi. 


</TEXT>
</DOC>
