<DOC>
<DOCNO> 303337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/04/son/soneko03.html </URL>
<DATE> 2005/01/04/ </DATE>
<TIME> 02.22 </TIME>
<AUTHOR>  </AUTHOR>
<HEADLINE>
Kuruşa Osmanlı kesesi 
</HEADLINE>
<TEXT>

     Mustafa OĞUZ DHA 

      OSMANLI döneminde değerli eşya, para ve altınlarını koymak için kullanılan keseler, günümüzde YTL'ye geçişle birlikte tekrar moda oldu. Keseler, metal paraları taşımakta büyük kolaylık sağlıyor. 
     İzmir Kızlarağası Hanı'nda 20 yıldır Osmanlı kesesi üreten Nigar Yertan, günümüzde insanların kaybolan değerlerini, müzelerde antikacı dükkanlarında gördüğünü söyledi. Kese yapım işine hobi olarak başladığını belirten Nigar Yertan, "Bir gün bir takvimin üzerinde bir kese gördüm. Evde zaman geçirmek için yapmaya başladım. Çevremdekilerin ilgisini görünce bu işi ilerletip atöyle kurdum. Turizm Bakanlığı'nın ören yerlerindeki Dösim mağazlarında satılmak üzere ürettim'' dedi. 
     Osmanlı döneminde elbiselerde cep olmadığına, kadınların paralarını uçkuruna, erkeklerin ise belindeki kuşaklara bağlayarak taşıdığını belirten Nigar Yertan, "Saraydakiler de değerli eşyalarını koymak için bez örgü ve derilerden keseler yapmışlar. Kızlar ise evlenecekleri erkeklere çeyizinde götürmek istedikleri saatleri koymak için kese yapmaya başlamışlar. Son yıllarda keseler makyaj malzemesi ve gözlükleri korumak amacıyla kullanılıyordu'' dedi. 
     YTL'ye geçişle birlikte metal kuruş ve liraların kesenin önemini arttırdığına dikkat çeken Nigar Yertan, özelikle bankacılar ve memurlardan yoğun talepler geldiğini, el işi göz nuru keselerin fiyatlarının 10-30 YTL 10-30 milyon lira arasında değiştiğini söyledi. 
     
</TEXT>
</DOC>
