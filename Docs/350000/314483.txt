<DOC>
<DOCNO> 314483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/11/son/sonspo07.html </URL>
<DATE> 2005/02/11/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Galatasaray ile Çaykur Rizespor, ligde yarın 20. randevuda... 
</HEADLINE>
<TEXT>

     Galatasaray ile Çaykur Rizespor, Birinci Süper Futbol Ligi'nde yarın 20. kez karşı karşıya gelecek. 
     Çaykur Rizespor'un, lige yükseldiği 1979-80 sezonundan itibaren yapılan 19 lig maçından 15'ini Galatasaray, 3'ünü Çaykur Rizespor kazanırken, taraflar 1 maçta da eşitliği bozamadı. 
     Sarı-kırmızılı ekibin toplam 43 golüne, yeşil-mavililer 15 golle karşılık verebildi. 
     2 takım arasında sezonun ilk yarısında İstanbul'da yapılan maçı, Galatasaray 2-1 kazanmıştı. 
     
     RİZE'DEKİ MAÇLAR 
     Çaykur Rizespor, bugüne dek evinde sarı-kırmızılı ekibi 2 kez yenebildi. 
     Galatasaray ile Çaykur Rizespor, ligde şimdiye dek Rize'de 9 kez karşılaşırken, ''Cim Bom'' bu maçlardan 7'sini kazandı, 2'sinde ise yenildi. 
     Rize'de Galatasaray'ın 18 golüne, Çaykur Rizespor 9 golle karşılık verdi. 
     Galatasaray, Rize'deki son 4 maçta rakibine toplam 14 gol atma başarısını gösterdi. 
     2 takım arasında Rize'de geçen sezon yapılan maçı Galatasaray 1-0 kazanmıştı. 
     
     SON GALİBİYET 1986-87 SEZONUNDA 
     Çaykur Rizespor, evinde en son 1986-87 sezonunda 2-0'lık sonuçla yendiği güçlü rakibi karşısında sahasındaki son 5 maçı da yitirdi. 
     Çaykur Rizespor ile Galatasaray arasında Rize'de yapılan lig maçlarında alınan sonuçlar şöyle 
     1979-80 1-0. 
     1980-81 0-1. 
     1985-86 0-2. 
     1986-87 2-0. 
     1987-88 0-1. 
     1988-89 1-3. 
     2000-01 2-4. 
     2001-02 3-6. 
     2003-04 0-1. 
     
</TEXT>
</DOC>
