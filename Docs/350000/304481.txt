<DOC>
<DOCNO> 304481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/07/son/sontur59.html </URL>
<DATE> 2005/01/07/ </DATE>
<TIME> 18.15 </TIME>
<AUTHOR>  </AUTHOR>
<HEADLINE>
Erdoğan Din elden gidiyor diyerek İslam'a sahip çıkılmaz 
</HEADLINE>
<TEXT>

     Başbakan Recep Tayyip Erdoğan, ''Din elden gidiyor'' diyerek İslam'a sahip çıkılamayacağını söyledi. 
     Erdoğan, 19 Mayıs Spor Salonu'nda yapılan AK Parti Trabzon Kadın Kolları 1. Olağan Kongresi'nde yaptığı konuşmada bazı marjinal grupların ortaya çıktığını, bu grupların olumsuz bazı propagandalar yaptıklarını kaydederek, şunları söyledi 
     ''Nedir bu propagandalar Biri çıkacak diyecek ki din elden gidiyor , biri diyecek ki bu ülkede kilise inşa edilmeye başlandı , birisi diyecek ki apartmanların altlarında kiliseler inşa ediliyor Bunları söyleyecekler. Ama şunu unutmayın, bugün sadece Almanya'da binlerce cami ve mescit açılmasına eğer Alman yönetimi müsaade ediyorsa sen bu anlayışın karşılığını göstermek zorundasın. Hollanda'da, Belçika'da, İskandinav ülkelerinde, Fransa'da, eğer oranın görevlileri yüzlerce caminin mescidin açılmasına müsaade ediyorlarsa sen de burada müsaade edeceksin.'' ''Din elden gidiyor'' diyerek İslam'a sahip çıkılamayacağını ifade eden Erdoğan, ''Eğer sen inancına güveniyorsan inanç hürriyetinden korkma. İnancına güvenmeyen inanç hürriyetinden korkar. Bizim böyle bir endişemiz yok. Diyoruz ki gelin bu ülkede hep birlikte el ele vererek inanç özgürlüğünü modern anlamda bir bilim çerçevesi içerisinde hayata geçirelim'' dedi. 
     Erdoğan, gençleri uyuşturucu tuzağına düşmekten kurtarmanın yolunun dine dayalı bir ahlak anlayışından geçtiğini belirterek, ''Bu ahlak anlayışının olgunlaştırılması, geliştirilmesi gerek. Gelin bunun gayreti içerisinde olalım. Bunu başaralım. Ondan sonra korkmaya gerek yok'' diye konuştu. 
     AK Parti olarak birşeyi başarmakta kararlı olduklarını kaydeden Erdoğan, şunları söyledi 
     ''Partinin temel ilkeleri içersinde insana hizmet odaklı anlayış var. İnsanı yücelt ki devlet yücelsin. Bizim kimliğimizde ne vardı, muhafazakarlık. Kimliğimize baktığımız zaman muhafazakar demokrat bir partiyiz. Peki bu ne demek Bu, geleneklerine, köküne sahip çıkan ve Müslüman Türk aile yapısını korumayı hedefleyen bir anlayış. Bu noktada muhafazakar milletiz. İşte bu hassasiyetimizi, ülkemizin her yerine yaygınlaştıracağız.'' - 
     
</TEXT>
</DOC>
