<DOC>
<DOCNO> 311185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/01/ekonomi/eko09.html </URL>
<DATE> 2005/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
FED faiz artırımına hazırlanıyor 
</HEADLINE>
<TEXT>


EKONOMİ SERVİSİ 

ABD Merkez Bankası FED bugün ve yarın toplanarak, kısa vadeli faiz oranları hakkında karar verecek. FED, faizleri geçen yılın haziran ayından beri yaptığı her toplantıda 0.25 puan artırarak yüzde 1'den yüzde 2.25'e çıkartmıştı. Beklentiler faizlerin 0.25 puan artırılarak yüzde 2.5'a çıkartılacağı yolunda. Analistler FED'in önceki toplantılarda belirttiği ölçülü artırım ifadesinin bu toplantıda da sürdüreceğini düşünüyor. Beklentiler yıl sonuna kadar faiz oranlarının yüzde 3.5 ile 4 arasına kadar çıkartılacağı yolunda. FED yetkilileri ekonominin bu yıl içindede gücünü sürdüreceğine inanıyorlar. 
ABD ekonomisi 1990'lı yıllardaki yüksek performans sonrasında 2001 yılı ilk çeyrekte durgunluğa girmişti. FED daralan ekonomik aktiviteleri açabilmek için oranlarda seri indirimlere giderek faizleri yüzde 6.5'tan 1'e kadar indirmişti. 


</TEXT>
</DOC>
