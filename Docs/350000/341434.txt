<DOC>
<DOCNO> 341434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/yasam/ayas.html </URL>
<DATE> 2005/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
'Sır' dolu katliam 
</HEADLINE>
<TEXT>


Malatya'da Mahmut Coşkun, ailesini pompalı tüfekle katledip cesetleri başında içki içti. Katliamın önceki akşam yayımlanan 'Sırlar Dünyası' programında canlandırılan bir olaya benzediği iddia edildi 


MİKAİL PELİT DHA 

Malatya'da, psikolojik sorunları nedeniyle Turgut Özal Tıp Merkezi Psikiyatri Servisi'nde tedavi gören Mahmut Coşkun 21 , annesi Gülizar 45 , babası Bayram 46 ile babaannesi Esma Coşkun'u 70 pompalı tüfekle vurarak öldürdü. 



'Evde olay oldu' 
Dilek beldesine bağlı Başpınar köyünde yaşayan Coşkun'un ailesini, önceki akşam televizyonda yayımlanan, 'Sırlar Dünyası' adlı programda canlandırılan olaya benzer bir şekilde katlettiği iddia edildi. 
Korkunç katliamdan sonra Coşkun, jandarmayı dün saat 01.00 sıralarında arayarak, "Bizim evde bir olay oldu. Çabuk gelin" diye kendini ihbar etti. 
Eve gelen jandarmaya tüfeğini teslim eden Coşkun, cinayetleri de kendisinin işlediğini söyledi. Coşkun'un, cesetleri başında içki içtiği anne Gülizar, baba Bayram ve babaanne Esma Coşkun'un cenazeleri, otopsinin ardından Yeşiltepe Şehir Mezarlığı'nda toprağa verildi. 


</TEXT>
</DOC>
