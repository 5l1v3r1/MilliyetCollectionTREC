<DOC>
<DOCNO> 309277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/25/son/sontur08.html </URL>
<DATE> 2005/01/25/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Öğretmenliğe başvurular yarın başlayacak 
</HEADLINE>
<TEXT>

     Milli Eğitim Bakanlığı'nın MEB 
     alacağı 10 bin öğretmen kadrosu için başvurular yarın başlıyor. 
     MEB, 10 bin kadroya, ilk atama, açıktan ve açıktan ilk atama yoluyla öğretmen alacak. İlk atama yoluyla atanacaklar için 9 bin 800, açıktan ve açıktan ilk atama yoluyla atanacaklara da 200 kişilik kadro ayrıldı. 
     Açılan kadrolara başvuracak öğretmen adaylarının öğretmenlik için 2003 ve 2004'te yapılan KPSS'ye girmiş ve öğretmenlik alımı yapılacak 
     alanın taban puanı veya üzerinde puan almış olmaları gerekiyor. 
     Öğretmenlik İçin Atama Kılavuzu, bakanlığın internet adresinde http personel.meb.gov.tr yarın yayınlanacak. 
     Kılavuzda belirtilen koşulları taşıyan adaylar 26 Ocak-9 Şubat tarihleri arasında başvurabilecekler. 
     Başvurular internetten gerçekleştirilecek. Adaylar internetteki formu doldurarak, kendilerine en yakın başvuru bürolarında başvurularını resmi hale getirecekler. Resmi onay 81 ilin milli eğitim müdürlüklerinde yapılacak. Ankara ve İstanbul'da merkez ilçe milli eğitim müdürlüklerine de resmi onay için başvuru yapılabilecek. 
     Başvurulardan ücret alınmayacak. 
     
</TEXT>
</DOC>
