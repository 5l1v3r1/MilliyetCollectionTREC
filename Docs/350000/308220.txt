<DOC>
<DOCNO> 308220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/21/son/sondun28.html </URL>
<DATE> 2005/01/21/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Yunanistan Türkiye'yi Ege'de yakından izliyoruz 
</HEADLINE>
<TEXT>

     Yunanistan Dışişleri Bakanı Petros Molivyatis, ''Atina'nın, Türkiye'nin Ege'deki faaliyetlerini yakından, kararlılık ve serinkanlılıkla izlediğini'' söyledi. 
     Molivyatis, parlamentoda anamuhalefet partisi PASOK milletvekili Anna Diamantopulu'nun verdiği, ''Türkiye'nin son günlerde Kardak kayalıkları çevresindeki tahriklerini'' konu alan soru önergesine yanıt verdi. 
     Molivyatis, ''Ulusal egemenliğimizin korunması için her türlü dikkat gösterilerek, bölgede gerginlik yaratması olası gelişmelere karşı önlem alınmaktadır'' dedi. 
     Son olayların Türkiye'nin ''1996 yılından bu öne sürdüğü gri bölgeler teorisinin bir parçası olduğunu'' söyleyen Molivyatis, ''Ankara'nın faaliyetleri uluslararası hukukla uyum içinde olmadığı zaman, komşu ülkeyle ilgili uluslararası ve AB kurumları nezdinde girişimlerde bulunuyoruz'' diye konuştu. 
     
</TEXT>
</DOC>
