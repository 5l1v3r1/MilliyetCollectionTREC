<DOC>
<DOCNO> 349535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/07/guncel/gun06.html </URL>
<DATE> 2005/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğan Medya Grubu Yayın Konseyi'ne 2 yeni üye 
</HEADLINE>
<TEXT>


İSTANBUL Milliyet 

Doğan Medya Grubu Yayın Konseyi'ne 2 yeni üye seçildi. ODTÜ Siyaset Bilimi ve Kamu Yönetimi Başkanı Prof. Dr. Feride Acar ve İstanbul Bilgi Üniversitesi İletişim Fakültesi Dekanı Prof. Dr. Aydın Uğur, bundan böyle Doğan Medya Grubu Yayın Konseyi'nde görev yapacak. Acar ve Uğur'un katılımları ile üye sayısı 13'e çıktı. Yeni üyeler ilk toplantılarını Milliyet gazetesinde gerçekleştirdi. Prof. Acar, Ortadoğu Teknik Üniversitesi Sosyoloji Bölümü'nü bitirdi. Yüksek lisans ve doktorasını ABD'deki Bryn Mawr College ve Bryn Mawr.Pa'da tamamlayan Acar, halen ODTÜ Siyaset Bilimi ve Kamu Yönetimi Bölüm Başkanlığı görevini sürdürüyor. Prof. Uğur ise Ortadoğu İdari İlimler Fakültesi Ekonomi ve İstatistik Bölümü mezunu. AÜ Siyasal Bilgiler Fakültesi'nde lisansüstü çalışması yapan Uğur, 1997'den bu yana İstanbul Bilgi Üniversitesi'nde İletişim Fakültesi Dekanı olarak görev yapıyor. 


</TEXT>
</DOC>
