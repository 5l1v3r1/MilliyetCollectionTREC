<DOC>
<DOCNO> 333761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/15/son/sontur10.html </URL>
<DATE> 2005/04/15/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Tacizci, denize atlayarak linçten kurtuldu 
</HEADLINE>
<TEXT>

     Sefa KARACAN- Mehmet AL ALANYA Antalya , DHA 

      ANTALYA'nın Alanya İlçesi'nde 4 ve 7 yaşındaki iki kızkardeşe cinsel tacizde bulunmakla suçlanan 27 yaşındaki Erkan Zemmeligil, öfkeli vatandaşların linç girişiminden denize atlayarak kurtuldu. Yakalanacağı korkusuyla 200 metre açılan tacizci, jetski ile denize açılan jandarma tarafından yakalandı. 
     İlçeye bağlı Kargıcak Beldesi'nde oturan S.Ö., kardeşi 4 yaşındaki E.Ö. ile evlerinin yakınındaki çocuk parkına oynamaya gitti. İki kardeş oynarken yanlarına yaklaşan Erkan Zemmeligil, çocukları zorla parkın yanındaki kapalı çay bahçesinin tuvaletine götürdü. Eline geçirdiği bir cam parçası ile iki çocuğu tehdit eden Zemmeligil, S.Ö.'yi oral sekse zorladı. Aşırı derecede korkun kızlar, "Anne'' diyerek ağlamaya başladı. O sırada parkın yakınındaki Hakimler ve Öğretmenler Sitesi'nde çalışan bahçıvan 47 yaşındaki Kerim Aldemir, çocukların yardım isteyen ağlamaklı seslerini duydu. 
     
     DENİZE ATLADI 
     Kerim Aldemir'in geldiğini görence paniğe kapılan Erkan Zemmeligil, bisikletine binerek kaçmaya çalıştı. Ancak Aldemir'in "Sapık var'' diye bağırarak peşinden koşması üzerine bir ande çevredeki vatandaşlar da Erkan Zemmeligil'i yakalamaya çalıştı. Öfkeli kalabalığın elinden kaçamayacağını anlayan Erkan Zemmeligil, sahile geldiğinde bisikleti bırakıp kayalıklardan denize atladı ve yaklaşık 200 metre açıldı. 
     İhbar üzerine olay yerine gelen Mahmutlar Jandarma Karakolu'na bağlı ekipler, sahilde jetski kiralayan 20 yaşındaki Ömür Özcan'dan yardım istedi. Özcan ile birlikte jetskilerle denize açılan jandarma tacizci Zemmeligil'i yakalayarak kıyıya çıkardı. Kayalıklardan atlarken hafif şekilde yaralandığı belirlenen Zemmeligil, tedavi edildikten sonra gözaltına alındı. 
     Çocukların tuvaletten gelen seslerini duyarak Zemmeligil'in peşinden koşan bahçıvan Aldemir, olayı şöyle anlattı 
     "Parkın o taraftan Anne' diye yakaran çocuk sesleri geldi. Merak edip bakmaya gittim. O sırada tuvaletten çıkan bir adam bisiklete atlayıp kaçmaya başladı. Küçük kızlara zarar verdiğini tahmin ettim. Ben de motosikletimle takip ettim. Yakalanması için çevredekilere de seslenerek yardım istedim. Bir anda onlarca insan öfke içinde yakalamak için peşine takıldı. Adam, sahile gelince kaçacak yeri kalmadığını anlayıp bisikletinden inip denize atladı.'' 
     
</TEXT>
</DOC>
