<DOC>
<DOCNO> 347523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/31/son/sonspo09.html </URL>
<DATE> 2005/05/31/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
UEFA Başkanı Johansson Türkiye’nin önü açıldı 
</HEADLINE>
<TEXT>

     Senad OK İSTANBUL DHA 

      UEFA Başkanı Lennart Johansson, Liverpool-Milan arasındak oynanan Avrupa Şampiyonlar Ligi final maçı organizasyonundan son derece memnun kaldığını söyleyerek, İstanbul’a güvendik ve bunda haklı çıktık. Artık İstanbul ve Türkiye’nin bu tür organizasyonlar için önü açıldı. Bu maç bir kırılma noktasıydı'' dedi. 
     Johansson 2012 Avrupa Şampiyonası için İstanbul’un şansının yükseldiğini, ancak UEFA’nın ikili organizasyonlara daha sıcak baktığını belirtti. Johansson, Türkiye tek başına Avrupa Şampiyonası’nı düzenleyebilir. Ancak UEFA olarak biz ikili organizasyonlara alıştık. 2000 yılında Hollanda ile Belçika başarıyla bu işin altından kalktı. 2008 yılında ise Avusturya ve İsviçre bu işi birlikte yapacaklar. UEFA bu tür işbirliği yapan ülkelere daha sıcak bakıyor. Siz de Yunanistan ile beraber bu işe girebilirsiniz. Yunanistan son olarak Olimpiyat Oyunlarını organize etti ve büyük bir tecrübe kazandı. İki dost ve komşu ülke olarak, birlikte bu işi organize edebilirsiniz'' şeklinde konuştu. 
     UEFA Başkanı Johansson, FIFA başkanlığını düşünmediğini ve 2007’de yapılacak UEFA seçimlerinden sonra görevinden ayrılabileceğini söyledi. UEFA Başkanı, 2007’de UEFA seçimleri olacak. Büyük ihtimalle o tarihten sonra görevi bırakacağım. Ayrıca FIFA başkanlığını da düşünmüyorum. Çünkü FIFA’nın çok iyi bir başkanı var. Benim yerime UEFA için bir çok aday var. Bunlardan biri de Şenez Erzik. Erzik, aday olup olmayacağına kendisi karar verecek. Hep beraber bekleyip göreceğiz'' dedi. 
     A Milli Takım’ın Yunanistan ve Kazakistan ile oynayacağı maçlara da değinen Johansson, Türkiye çok iyi bir takım ve Dünya Kupası’na gitmeyi hak ediyor. Kore ve Japonya’da düzenlenen Dünya Kupası’nın ardından çok büyük bir beğeni ve sempati kazandılar. Özellikle burada oynayacağınız Yunanustan maçı sizin kader maçınız olacak. Eğer Türkiye, elemeleri geçmeyi başarırsa Almanya’da taraftar desteğiyle büyük başarılara imza atacaktır'' diye konuştu. 
     
</TEXT>
</DOC>
