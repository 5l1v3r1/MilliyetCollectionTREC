<DOC>
<DOCNO> 324157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/16/son/sontur40.html </URL>
<DATE> 2005/03/16/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Polis gibi davranıp turistlerin üstünü arıyorlardı .. 
</HEADLINE>
<TEXT>

     Eminönü'nde kendilerini polis olarak tanıtıp arama yaptıkları turistlerin paralarını çaldıkları öne sürülen İran uyruklu 2 kişi yakalandı. 
     Beyazıt ve civarında kiralık otomobille dolaşarak kendilerini Narkotik Şube'de görevli polis olarak tanıtarak durdurdukları bazı turistlerin çantalarından arama yapma bahanesiyle para çaldıkları belirlenen İran uyruklu Ali Reza S. 35 ve Ami Hüseyin Y. 25 , kovalamaca sonucu Gençtürk Caddesi üzerinde gözaltına alındı. 
     Gözaltına alınmamak için polise 10 bin dolar rüşvet teklif ettikleri öne sürülen bu kişilerle birlikte, 1 adet sahte pasaport ve 13 gram eroin ele geçirildi. 
     Zanlıların, bugüne kadar 6 turistten aynı yöntemle 10 bin doların üzerinde para aldıkları ve olaylarla ilgili 2 kişinin daha yakalanmasına çalışıldığı bildirildi. 
     
</TEXT>
</DOC>
