<DOC>
<DOCNO> 331603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/09/ekonomi/eko08.html </URL>
<DATE> 2005/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
170 bin esnafın, 300 trilyonluk kredi faizine af 
</HEADLINE>
<TEXT>


ANKARA Milliyet 

Esnaf kredilerinin gecikme faizlerine af getiriliyor. 170 bin esnaf, 300 trilyon liraya 300 milyon YTL yakın kredi borcunu gecikme faizleri silindikten sonra bir yıl içinde taksitle ödeyecek. Sanayi ve Ticaret Bakanı Ali Coşkun ile Türkiye Esnaf ve Sanatkarlar Kredi ve Kefalet Kooperatifleri Birlikleri Merkez Birliği TESKOMB Başkanı Kadir Akgül, esnaf kredilerine ilişkin faiz affı projesini açıkladı. 
Esnafın yüzde 19.5 faizle kredi kullanma noktasına geldiğini, kredi limitini ise 25 milyar liraya 25 bin YTL çıkarmayı hedeflediklerini kaydeden Coşkun, esnafa 2003'te 153 trilyon lira, 2004'te ise 1.4 trilyon kredi kullandırıldığını söyledi. 
Af paketine göre, 31 Aralık 2004'ten önce kooperatif takibine alınmış ortaklar, borçlarına dönük başvuru yaparlarsa borcun takibe intikal ettiği tarihten başvuru tarihine kadar geçen süre için, basit usulde yüzde 30 faiz uygulanacak. 15 Mayıs'a kadar alınacak başvurularda ilk taksit peşin alınacak, kalanına bir yıl içinde faizsiz ve aylık eşit taksitler halinde ödeme kolaylığı getirilecek. Borcunu bir defada ödemek isteyen esnafa, yüzde 22.5 faiz oranı uygulanacak. Toplam borç üzerinde yüzde 25 indirim yapılacak. 


</TEXT>
</DOC>
