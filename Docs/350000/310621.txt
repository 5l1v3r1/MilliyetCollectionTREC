<DOC>
<DOCNO> 310621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/30/dunya/dun01.html </URL>
<DATE> 2005/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Dini liderler daha şanslı 
</HEADLINE>
<TEXT>


Irak'ta bugün yapılacak seçimlerde dikkat çeken, toplumsal ve siyasal yapıya yön veren dini ve siyasi liderler şöyle 


Büyük Ayetullah Ali Sistani İran doğumlu Ayetullah, Irak'taki Şii topluluğun ruhani lideri. Seçimlerde aday olmayan Sistani, oy kullanmanın dini bir görev olduğunu açıkladı. 
Abdülaziz El Hekim Irak İslam Devrimi Yüksek Konseyi lideri. El Hekim ile Sistani, seçimden güçlü çıkması beklenen Birleşik Irak İttifakı'na liderlik ediyor. 
İyad Allavi Irak geçici başbakanı olarak atanan İyad Allavi, 30 yılı sürgünde geçen 60 yaşında Şii kökenli bir doktor. Allavi, Irak Listesi adı verilen bir grupla seçime ortak giriyor. 
İbrahim El Caferi Geçici yönetimde devlet başkan yardımcısı olan Caferi, Şii İslami Dava Partisi'nin sözcüsü. Dava, bu seçimlerde Birleşik Irak İttifakı bünyesinde yer alıyor. 
Ahmed Çelebi Şii kökenli laik bankacı. Geçen yıl İran'a bilgi sızdırdığı iddialarıyla Washington'ın gözünden düştü. Çelebi, Birleşik Irak İttifakı'yla birlikte hareket ediyor. 
Adnan Paçacı Sünni kökenli bir laik olarak görülen 81 yaşındaki Paçacı, Bağımsız Demokratlar Topluluğu adlı grubun lideri. 


</TEXT>
</DOC>
