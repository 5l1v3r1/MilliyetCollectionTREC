<DOC>
<DOCNO> 338157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/son/sonsiy18.html </URL>
<DATE> 2005/04/29/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Almanya Başbakanı Schröder Türkiye'ye geliyor 
</HEADLINE>
<TEXT>

     Almanya Başbakanı Gerhard Schröder, 3-4 Mayıs tarihlerinde Türkiye'ye çalışma ziyaretinde bulunacak. 
     Başbakanlık Basın Merkezi'nden yapılan açıklamaya göre, 4 Mayıs'ta Cumhurbaşkanı Ahmet Necdet Sezer tarafından kabul edilecek olan Schröder, Başbakan Recep Tayyip Erdoğan ile de biraraya gelecek. 
     Schröder'in ziyareti sırasında heyetlerarası görüşmeler de yapılacak. 
     Aynı gün öğleden sonra İstanbul'a geçerek Erdoğan ile önde gelen Türk ve Alman işadamlarıyla biraraya gelecek olan Schröder, Türk-Alman Ekonomi Kongresi'ne katılacak. 
     Marmara Üniversitesi Rektörlüğü tarafından fahri doktor unvanı verilecek olan Schröder, Fener-Rum Ortodoks Patriği Barholomeos ile de görüşme yapacak. 
     Schröder'in ziyareti sırasında ikili ilişkilerin AB süreci ve Kıbrıs dahil çeşitli boyutlarının yanı sıra, Irak, Ortadoğu Barış Süreci ve diğer bazı bölgesel ve uluslararası konuların ele alınmasının öngürüldüğü bildirildi. 
     
</TEXT>
</DOC>
