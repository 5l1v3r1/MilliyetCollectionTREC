<DOC>
<DOCNO> 312775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/06/guncel/gun90.html </URL>
<DATE> 2005/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

'Benim vergimle iş yapma' haberleri 

1 HINCAL ULUÇ - TRT Hıncal Uluç, TRT'ye ağır verip veriştiriyor. Sebebi, TRT'nin Avustralya Açık Tenis Turnuvası finali ve Avrupa Buz Pateni Şampiyonası'nı doğru dürüst yayınlamaması. Futboldan başka spora önem vermemesi... Dolayısıyla, "benim vergilerimle yayın yapıyorsunuz, verin vergilerimi geri " diyerek ağır eleştiri yapıyor... 
TRT yayın akışı, Hıncal Uluç'un zevklerine göre yapılamaz... çok şükür TRT, sadece Hıncal Uluç'un vergileriyle ayakta duruyorsa, Hıncal Uluç'un yıllık vergi miktarı açıklanmalı, kendisine her türlü plaket hatta yeşil pasaport verilmelidir...Her vergisini ödeyenin zevkine göre yayın akışı hazırlamak epey zahmetli olurdu...İki sene önce Hıncal Uluç'un zevki ve danışmanlığında yapılan ve reyting alamadığı için yayından kaldırılan o çorba formatlı programı hangi kanal yayınlamıştır Yanıt TRT1, TelePazar Programı Ödediği vergiler, kendisine yol-su-elektrik yani danışmanlık ücreti olarak ödenmiş midir Vergi miktarından daha fazla ödeme yapılmışsa, Hıncal Uluç, fazlalığı geri ödeyecek midir 2 sene kadar önce, Pınar Altuğ'a sabah programı karşılığında milyarlarca lira ödenirken "Az elektrik yakın ki TRT'ye giden pay azalsın, onca deneyimli sunucusu varken denetimden dahi geçemeyen ve 1 saatte 25 hata yaptığı Türkçesiyle bizim paramız Pınarlar'a verilmesin" dediğimizde neden destek vermemişti ne elektrik payı kaldı ne de Pınar bu arada, ne yazmışsız be Hıncal Uluç, Türkiye'de kaç tenis turnuvası, kaç buz pateni yarışması izlemiştir TRT, yıllarca o yayınları yapmıştır da, kaç tane tenis ve buz pateni şampiyonu çıkmıştır 
Kaynaklarını har vurup harman savurmakta bir numara olan, milyarlarca doları bitmemiş fabrikalara, havaalanlarına, Bolu Dağı'na gömen bir ülkede, en fazla Hülya Avşar'ın tenis ve Hıncal Uluç'un ilgisini çekecek olan iki gösteriye dünya para ödemediği için TRT'yi kutluyoruz... Umarız o yayınların tutarını Tsunami'cilere, açıkladıktan sonra da Hıncal Bey'in vergi tutarını kendisine gönderirler de TRT'de istediği gibi yayın yapar... 
2 DERYA TUNA, İBRAHİM TATLISES - STAR TV Star Tv resmen TMSF'ce el konulan ve ne hikmetse Uzanlar'ın kibritine kadar her şeyleri satılmışken bir türlü satışa çıkarılamayan bir kanal. Şimdi orada bir İmparator var ki, yanında Neron halt etmiş Yeniden barıştığı Derya Tuna, 30 milyara program yapacakken, araya girmiş ve -komisyon demeye dilimiz varmıyor- ücreti 20 milyar daha arttırmış. Yani Derya Tuna, daha programına başlamadan bir anda neredeyse 75 zam almış... 
Halkın 8 milyar dolarını götüren Uzanlar'ın kanalını yöneten TMSF'nin bu eli bolluğu nereden gelmektedir Derya Tuna'nın programının ne kadar reyting ve reklam alacağı bilinmekte midir Ayşenur Yazıcı'nın, Kanal D Haber'den ayrılarak kadınların dertlerini dinlemek için Atv'de yaptığı program 4 gibi çok kötü bir izlenme oranına sahip ve bu gidişle yayından kalkması yakınken, millete bu tür programlardan "bööö" gelmişken, 50 milyar aylık, hangi değerlendirmeyle verilmiştir Star Tv'ye olan milyon dolarlık borcunu, hiç reytingi ve reklam geliri olmayan bir programla ödeyen Mehmet Ali Erbil'e TMSF nasıl bakmaktadır Diğer büyük kanalların yöneticilerinden biri, Derya Tuna'ya 50 milyar verir mi 
Kanal D, Show ve Atv Genel Yayın Yönetmenlerinden bu sorunun cevabını bekliyoruz. Bir tanesi bile "Evet, veririm " İbo karışmayacak derse, biz bu sayfayı törenle Taksim meydanında yiyeceğiz... Reytinglerin yakın takipçisiyiz, haberin olsun TMSF .. 

Korkuyorum anne, al beni içine... 
Stephen King - Alfred Hitchcock Düet 

Psycho-null 
"Psikolojik sıfıra indim .." b b 
</TEXT>
</DOC>
