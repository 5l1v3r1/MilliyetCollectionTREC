<DOC>
<DOCNO> 334059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/16/son/sontur23.html </URL>
<DATE> 2005/04/16/ </DATE>
<TIME> 19.53 </TIME>
<AUTHOR>  </AUTHOR>
<HEADLINE>
Aşiret kavgası 6 yaralı... 
</HEADLINE>
<TEXT>

     Siirt'te iki aşiret mensupları arasında çocuk yüzünden çıkan kavgada, aralarında İl Genel Meclis Üyesi Hayrettin Carlık'ın da bulunduğu 6 kişi yaralandı. 
     AA muhabirinin aldığı bilgiye göre, Çal Mahallesi'nde çocuklar arasında çıkan kavgaya müdahale eden Kirovana ve Sötırki aşiret mensupları arasında tartışma çıktı. Tartışmanın taş ve sopaların kullanıldığı kavgaya dönüşmesi üzerine, Sötırki aşiretine mensup İl Genel Meclis Üyesi Hayrettin Carlık, kimliği belirlenemeyen bir kişi tarafından bıçakla yaralandı. Kavgada 5 kişi de çeşitli yerlerinden yaralandı. 
     Siirt Devlet Hastanesi'ne kaldırılan yaralılardan Carlık'ın ameliyata alındığı, diğer yaralıların sağlık durumlarının iyi olduğu bildirildi. 
     Olayla ilgili soruşturma başlatan polis ekipleri, Çal Mahallesi'nde geniş güvenlik önlemi aldı. 
     
</TEXT>
</DOC>
