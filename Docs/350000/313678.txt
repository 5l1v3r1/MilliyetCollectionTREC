<DOC>
<DOCNO> 313678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/09/spor/spo08.html </URL>
<DATE> 2005/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Filede smaç zamanı 
</HEADLINE>
<TEXT>


Ankara Dedeman Oteli'nde yarın yapılacak Voleybol Federasyonu 1. Olağan Genel Kurulu öncesi adaylar Tanju Argun, Hüsnü Can ve Mete Döğüşcü programlarını MİLLİYET'e açıkladı 


ARGUN Kalite için 
"Hedef dünyada ilk 6" 
30 yıllık yönetim deneyimi olduğunu belirten Tanju Argun şunları söyledi "Türk voleybolunun kalitesini yükseltmek ve sorunlarını çözmek için başkan olmak istiyorum. Tüm yönetim görevlerinde kan değişimine ihtiyaç vardır. Bu nedenle voleybolun sorunlarını masaya yatırıp, planlarını ve çözümlerini hazırladık. Kaliteli bir ekiple yola çıktık. Kaybolmakta olan kaliteli insan gücünü tekrar voleybolun içine çekeceğiz. Vizyonumuz Türk voleybol ekolünü yaratarak, Dünya'da ilk altıya girmektir". 

CAN Mecburum 
"Federasyonu özerk yaptık" 
PROF.Dr. Hüsnü CAN, "Başkan olmaya mecburum" dedi ve şöyle konuştu "Dört yıl harcayarak, özerk federasyon kriterlerini hazırladık. Yaptılar, kaçtılar dedirtmeyiz. Bu nedenle, başkan ve yönetimin el değiştirmesinin doğru olmadığına inanıyoruz. Sponsorların teminiyle birlikte, medya ile olan özel ilişkileri en yüksek seviyeye getirecek sistemleri hazırladık. Mayısta Roma'daki CEV kongresinde Başkan Andre Meyer, başta hakem komitesi olmak üzere 3 kontenjanı Türkiye adına kullanacak". 

DÖĞÜŞCÜ İdealim var 
"Çıkar ilişkileri var" 
DR. Mete DÖGÜŞCÜ, parolasını "Voleybolu ehline bırakın" diye açıkladı ve devam etti "Voleybol ideali beni aday olmaya zorladı. Büyük kentler dahil olmak üzere, özellikle Anadolu'da federasyon bekleyen oyuncu, kulüp, yöneticiler olduğuna inanıyorum. Bu insanlara bugüne kadar bir şey verilmedi. Heyecan yok edildi. Üzülerek söylemek zorundayım, çıkar ilişkileri kulüplere zarar verir hale geldi. Sporcu menajerleri, antrenör ve sporcu kavramları birbirine karıştı. Kulüpleri açmazlar bekliyor". 

F.Bahçe-Beşiktaş 

VOLEYBOL Erkekler Birinci Ligi'nde ezeli rakipler Fenerbahçe ile Beşiktaş bugün karşı karşıya gelecek. Burhan Felek Spor Salonu'ndaki karşılaşma saat 12.00'de başlayacak. Ligde 22 maç sonucunda Fenerbahçe 51 puanla 3., Beşiktaş ise 31 puanla 11. sırada bulunuyor. 
Filede bugün 
Erkekler 
Burhan Felek Sal. 14.00 
G.Saray - Arçelik 
S.Sırrı Sal. 15.00 
Çankaya - İst. Bld. 
17.00 
Ziraat - SSK 
Bursa Atatürk Sal. 16.00 
B.Emniyet - Halk B. 
S.Bafra Sal. 16.00 
Bafra Bld. - Geli 
T.H.Akbaş Sal. 16.00 
T.Plevne - Polis Akd. 
Filede dün 
Arkas Saint Joseph - 
Hatay Polisgücü 3 - 2 


</TEXT>
</DOC>
