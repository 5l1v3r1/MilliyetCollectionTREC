<DOC>
<DOCNO> 320915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/05/guncel/gun90.html </URL>
<DATE> 2005/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Adaleti rahatsız etmek 

1 Ebru Gündeş'in son albümünün ticari açıdan başarısız olduğu bilinmekte, olabilir 
2 Albümü başarısız olan sanatçıların çoğu, satışı artırmak için sansasyonel olaylarla dikkat çekmeye çalışırlar, bu da olabilir 
3 Ebru Gündeş, Tv8'de "Müzik Dergisi" programında kendi albümünü anlatacağına durduk yerde başkalarının albümüne, sesine, şarkı söyleyişine Gülben Ergen'e "ticari başarıyla ses güzelliği arasında fark var" şeklinde bir gönderme yapmış takmış, Serdar Ortaç'a vermiş veriştirmiş, hadi bu da olsun 
4 Gülben Ergen bunu bir eleştiri olarak kabul edip kendi programında "Fare Gündeş, çok sinir oldum ona " diye ağır bir cevap vermiş, bu olmaz... 
5 Ebru Gündeş de Gülben Ergen'i mahkemeye vermiş, bu hiç olmamış .. 
Şimdi siz hakim olsanız, önünüze böyle abuk sabuk bir olay gelse, onca ciddi dava arasında 
-Şu buna "çirkin sesli" demiş 
-Bu da şuna "fare" demiş 
-Şu da onu mahkemeye verip cezalandırılmasını istemiş... içerikli bir dosya görseniz ne yaparsınız 
Bizce, bazı davalara hiç bakılmamalı. Adalet böyle bir saçmalık için mi var, insan düşünmeden edemiyor. Durduk yere birine bulaş, o da daha ağır cevap versin, hoooop mahkeme Kesinlikle bazı şeylerin davası olmamalı, gereksiz zaman kaybı.. Gidin Kuşum Aydın'ın programında çözün sorununuzu .. 

Oyunun kuralı... 

Milletçe başaramadığımız bir konudur. ABD Dışişleri Bakanlığı her sene bir rapor hazırlar. Konu, İnsan Hakları İhlalleri. Bizde bu raporun kadrolu ülkesi olduğumuz için, her sene acaba daha mı iyi daha mı kötü çıkacak diye bekler dururuz. Bu senekine -ki 1000 sayfadan fazlaymış kısaca bir göz atarsak... 
-Yine rapordaki yerimizi kimselere kaptırmamışız... 
- Yine düzelme olduğu ama ihlallerin devam ettiği sonucu çıkmış... 
- Terzi kendi söküğünü dikememiş, ABD nin Irak, Guantanamo ve Afganistan da yaptıklarına tek bir satırla dahi değinilmemiş... 
İşte oyunu kuralına göre oynamak budur. Eğer oyunun kurallarını da kendiniz koyabiliyorsanız hiç sorun yaşamazsınız. Kendi askerlerini kötü muameleden hapse atan ABD'lilere göre Kuzey Kore, İran, Çin, Küba en kötü... Biz, az kötü... Kendileri melek... 
Başkanı Bush'un aday gösterildiği Nobel Barış Ödülü ne kadar ciddiyse bu rapor da o kadar ciddi. Yazık ettiler kendilerine, Irak ve Guantanamo'ya kadar dikkate alınırdı rapor, ama artık biraz zor gibi... 1000 küsur sayfayı kopyalarıyla birlikte düşününce, insanın "yazık olmuş o kadar ağaca" diyesi geliyor... 

Kopuk dialog 
Ebru Akel Ne getirdin Gürkan'a 
Elenen Yarışmacı Selma Pişmaniye... 
Ebru Akel Niye, pişman mısın 
Elenen Yarışmacı Selma Hayır, İzmit'ten geldim.. 

Tamamen mikropsal 
"Önemli bir şey yok Aydın Bey, mikropsal bir şey varmış .." b b 
</TEXT>
</DOC>
