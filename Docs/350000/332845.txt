<DOC>
<DOCNO> 332845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/13/yazar/ulagay.html </URL>
<DATE> 2005/04/13/ </DATE>
<TIME>  </TIME>
<AUTHOR> Osman ULAGAY  </AUTHOR>
<HEADLINE>
Türkiye için 'Kusursuz Fırtına' senaryosu 
</HEADLINE>
<TEXT>


Türkiye ekonomisi 2001 krizini izleyen üç yılda kayda değer bir büyüme kaydetti, milli gelirimiz ABD doları bazında, üç yılda ikiye katlandı. Bu çarpıcı sonucun ortaya çıkmasında 1 Kötü bir dönemin sonunda yaşanan 2001 krizinin Türkiye'nin GSYİH'sını çok düşürmüş olmasının ve 2 ABD doları değer kaybederken 2001 krizinde yaşanan kur depremi sonrasında TL'nin değer kazanmaya başlamasının da payı var kuşkusuz. 
Ancak ne bu faktörlerin etkisi, ne de ekonomideki büyümenin toplumun geniş kesiminin beklentilerini yeterince karşılayamamış olması, 2001 sonrasında elde edilen başarıyı yadsımaya yöneltmemeli bizi. Krizi aşmak için doğru yola değil de yanlış yola sapsaydık bugün çok daha kötü bir noktada olabilirdik. 

'Kusursuz Fırtına' için 
Türkiye son üç yılda 1 Krizden çıkış için doğru yolu seçtiği, 2 2002 genel seçimiyle siyasi istikrara kavuştuğu, 3 Avrupa Birliği AB ile bütünleşme yolunda önemli adımlar atabildiği, 4 İçerde ve dışarda Türkiye'ye güveni artırarak ülkeye dış kaynak girişini hızlandırabildiği ve 5 Türk özel sektörünün yatırım iştahını kamçılayabildiği için göreceli bir başarı elde etti ekonomide. 
Şimdi gelinen noktada önemli olan, bu başarıyı devam ettirerek ekonomideki gelişmenin tabana daha fazla yansımasını sağlamak. Bu kolay bir iş değil ve bu noktaya gelinmesinde önemli pay sahibi olan Adalet ve Kalkınma Partisi'nin AKP , yolun bundan sonrası için gerekli vizyona ve iradeye sahip olduğuna da emin değilim ama bu ayrı bir tartışmanın konusu. 
Ben bu yazıda Türkiye'nin son üç yılda yaşadıklarının tersini yaşaması halinde neler olabileceğini tartışmak istiyorum. 2005 yılında yolunu şaşırmış görünen AKP'nin sergilediği dağınık manzara ve bu dağınıklıktan yararlanmak isteyenlerin gizli bir umutla izlediği son gelişmeler pek iç açıcı değil. Türkiye için yeni bir 'Kusursuz Fırtına' senaryosu yazmak isteyenler, birbirini tetikleyecek şu gelişmelere umut bağlayabilirler 
Tırmanan toplumsal olaylar karşısında acze düşen hükümetin kontrolü elden kaçırdığı izleniminin doğması. AKP'de yaşanan düş kırıklığının daha ciddi çözülmelere yol açması ve siyasi istikrar tablosunun bozulması. AKP'nin bu ortamda AB yolunda yeni adımlar atma cesaretini kaybetmesi ve tabii Avrupa'nın da katkısıyla AB sürecinin aksaması. IMF ile ilişkilerde yeni sorunlar yaşanması. Bu ortamda hükümete duyulan güvenin tamamen kaybolması ve Türkiye'nin AB yolunda ilerleyeceği varsayımıyla yazılan 'Uyum Senaryosu'nun "Convengence Play" çökmesi. ABD ile ilişkilerde yeni sorunlar yaşanması ve bunun da Türkiye'deki milliyetçi dalgayla körüklenmesi. Bu ortamda Türkiye'den sermaye kaçışının başlaması. Değerlenmiş olan Türk parasının hızla değer kaybetmeye başlaması ve bunun sermaye kaçışını daha da hızlandırması. Sermaye kaçışını önlemek için alınacak yasaklayıcı önlemlerin de bu sürece katkıda bulunması. Ekonominin yeniden küçülme sürecine girmesi ve bunun toplumsal tepkileri daha da tırmandırması. 

Hedeflenen bu mu 
Bu noktada şu sorular takılıyor aklıma Farklı tepkilerden beslenen milliyetçi dalgayı kullanarak, yolunu şaşırmış görünen AKP hükümetini iyice yıpratmak ve Türkiye'yi AB çapasından 'kurtarıp' farklı yöne götürmek isteyenlerin hedefi bu 'Kusursuz Fırtına' senaryosunun gerçekleşmesini sağlamak mı Vatanı - milleti kurtarmak iddiasındaki bu kişiler, bu gidişle böyle bir senaryonun gündeme gelebileceğinin farkındalar mı Türkiye'de statükoyu korumak isteyenler bunu da göze aldılar mı 
Bu soruların cevabı net değil kafamda ama sanılandan daha yıkıcı olabilecek bir fırtınanın içine sürüklenebileceğimiz kaygısını taşıyorum. 



</TEXT>
</DOC>
