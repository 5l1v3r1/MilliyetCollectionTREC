<DOC>
<DOCNO> 346971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/29/son/sontur05.html </URL>
<DATE> 2005/05/29/ </DATE>
<TIME> 00.15 </TIME>
<AUTHOR>  </AUTHOR>
<HEADLINE>
Tur otobüsü devrildi 1 ölü, 30'dan fazla Rus turist yaralı 
</HEADLINE>
<TEXT>

     DHA 

      BURDUR'un Çavdır İlçesi'ne bağlı Söğüt Beldesi yakınlarında, içerisinde Rus turistlerin bulunduğu tur otobüsü, yağış nedeniyle kayganlaşan yolda devrildi. 1 Rus turist hayatını kaybetti, 30'dan fazla turist ise yaralandı. 
     Burdur-Antalya Karayolu'nun 20'inci kilometresinde saat 21.00 civarında meydana gelen kaza, Atlantis Tur'a ait 07 ZF 055 plakalı otobüsün şoförünün, yağış nedeniyle kayganlaşan yolda direksiyon hakimiyetini yitirmesi nedeniyle meydana geldi. Kazadan sonra olay yerine giderek kaza hakkında bilgi alan Burdur Valisi Can Direkçi, otobüsün önce şerit değiştirdiğini, daha sonra yolun sağına doğru savrulduğunu, ardından da bankete devrildiğini belirtti. Direkçi, kimliği henüz belirlenemeyen 1 Rus turistin öldüğünü, 30'dan fazla yaralı olduğunu söyledi. Vali Direkçi ile olay yerine giden Çavdır Belediye Başkanı Mustafa Uysal ise otobüste Rus turistlerin bulunduğunu kaydederek, Günübirliğine Pamukkale'ye gitmişler. Kaza, Antalya'ya dönerlerken meydana gelmiş. Yaralılardan 3'ünün durumunun ağır olduğu söyleniyorö diye konuştu. Yaralılar, ambulanslarla Burdur, Korkuteli ve Gölhisar Devlet Hastanelerine kaldırıldı. Korkuteli Devlet Hastanesi'ne ulaştırılan ilk 6 yaralının isimlerinin Traplina Nadegne, Levahyle Olge, Koratkov Aleksey, Vavilova Svethana, Nunedina Lumile olduğu öğrenildi. Tur otobüsünde bir rehber bulunmadığı için yaralılarla iletişim kurulamaması üzerine, hastanelere Antalya'dan Rusça bilen rehberler çağırıldı. 
     
     YARALILARIN LİSTESİ 
     Korkuteli Devlet Hastanesi'ne getirilen yaralıların isimleri şöyle 
     Traplina Nadegne, Levahyle Olge, Koratkov Aleksey, 27 Vavilova Svethana, Nunedina Lumila, Marina Legilova 40 , Logineva Reisa 42 , Yuleleva Yalina, Leveha Olse 20 , Tutyana Meskoskaya, Pegrina Yurr, Anne Maslovetlane, Vlademir Paskov, Vilina Culenyova, Sabrina Nadetta, Dimitry Moskovovski, Andrey Pospelov, Nina Lepisov ve İgor Lepisov.ö Nina ve İgor Lepisov'un anne-oğul olduğu bildirildi. Korkuteli Devlet Hastanesi'nde ilk müdahalesi yapılan yaralıların bazıları, Akdeniz Üniversitesi Tıp Fakültesi ve Antalya Devlet Hastanesi'ne sevk edildi. 
     Kazadan sonra Burdur Devlet Hastanesi'ne kaldırılan ve daha sonra Korkuteli Devlet Hastanesi'ne sevk edilen 6 yaralının isimleri ise Vasiliv Kataşov, Sweflana Pootopova, Pavel Maksimov, Dimitri Simirnov, Lodov Maksimov 3 , Sinya Maksimov ve 3 yaşındaki oğlu Lodov Maksimov. 
     
     'ŞOFÖRÜN SUÇU YOK’ 
     Korkuteli Devlet Hastanesi'ne getirilen yaralılardan 60 yaşındaki Nictor Yastrasky, DHA muhabirine yaşadıkları kazayı anlattı. Yastrasky, otobüs sürücüsünün suçu olmadığını söyledi. Yastrasky, yolun çok kaygan olduğunu, şoförün frene dokunmasıyla birlikte otobüsün kontrolden çıktığını söyledi. 
     
</TEXT>
</DOC>
