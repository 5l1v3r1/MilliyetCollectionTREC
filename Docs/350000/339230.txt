<DOC>
<DOCNO> 339230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/03/son/soneko55.html </URL>
<DATE> 2005/05/03/ </DATE>
<TIME> 23.15 </TIME>
<AUTHOR>  </AUTHOR>
<HEADLINE>
Hek ve Genç Girişimci Yönetişim Birliği ödülleri dağıtıldı... 
</HEADLINE>
<TEXT>

     Genç Girişimci Yönetişim Birliği ve Hacettepe Ekonomi Topluluğu’nun HEK ikinci kuruluş yıldönümleri kutlandı ve bu çerçevede çeşitli ödüller dağıtıldı. 
     Törende Ankara Ticaret Odası ATO Başkanı Sinan Aygün "Yılın Ticaret Odası Başkanı", Ankara Emniyet Müdürü Ercüment Yılmaz "Yılın Emniyet Müdürü", Gelirler Genel Müdürü Osman Arıoğlu da "Yılın Bürokratı" ödüllerini aldılar. 
     Ayrıca milli halterci Halil Mutlu, milli atlet Süreyya Ayhan, Beypazarı Belediye Başkanı Mansur Yavaş ve Salihli Sanayi Odası Başkanı Talat Zurnacı’ya da başarılarından dolayı plaket verildi. 
     Törende konuşan ATO Başkanı Sinan Aygün, Türkiye’nin girdaptan, olumsuzluklar zincirinden toplumun konuşmasıyla çıkacağını belirterek, "Bakın biz konuşuyoruz vergiler çok yüksek dedik, kimse dinlemedi. 
     Mahkemeye gittik haklı buldular bizi. Ancak Meclis, biz uyurken yeni vergiler getirdi" dedi. 
     Aygün şöyle devam etti 
     "İsviçre bir aydınımızı tutukladı. Ey İsviçre Büyükelçisi, Türkler Ermenilere değil, Ermeniler Türklere soykırımı yaptı. Avrupa ülkeleri özgürlükler ülkesi derseniz yalan söylüyorsunuz. Bakın doğru söyleyeni tutukluyorlar. AB Parlamentosu bize soykırım lekesi yapıştırıyor. 
     Atatürk’ü, Brüksel milliyetçileri alet ediyorlar, çarpıtıyorlar. 
     Atatürk, AB seviyesini değil, muasır medeniyetler seviyesini işaret etmiştir. 
     Bugün Türkçülük Bayramı. Hepinizin bayramını kutluyorum." 
     
</TEXT>
</DOC>
