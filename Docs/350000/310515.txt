<DOC>
<DOCNO> 310515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/29/son/soneko04.html </URL>
<DATE> 2005/01/29/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
İngiltere'de borçluların sayısı hızla artıyor... 
</HEADLINE>
<TEXT>

     İngiltere'de borçla yaşayanların sayısının hızla arttığı, 2500 kişinin gelirinin 66 katı borçlu olduğu açıklandı. 
     Nüfusun sadece 60 bin kişilik bölümünün gelir gider dengesi ve borçlarını inceleyen Tüketici Kredileri Danışma Servisi, 100 bin sterlinin üzerinde borcu olan kişilerin sayısının keskin bir hızla artmakta olduğunu vurguladı. 
     Gelir-gider ve borç dengeleri incelenen 60 bin kişinin içinde 900'e yakın kişinin 100 bin sterlinin üzerinde kredi kartı borcu bulunduğuna işaret eden Danışma Servisi yetkilileri, kredi endüstrisinin müşteri hakkında daha fazla bilgi sahibi olması gerektiğine dikkat çekti. 
     Çok fazla araştırılmadan kredi kartı ve kişisel krediler dağıtıldığına dikkat çeken Tüketici Kredileri Danışma Servisi, 60 bin kişinin içinde bir kişinin kredilerinin ise bir kısmı iş bağlantılı olmak üzere 1 milyon sterline kadar ulaştığını açıkladı. 
     60 bin kişinin içinde 200'e yakın kişinin aynı anda 15'ten fazla kredi kartı kullandığını, bir kişinin 48 kredi kartına sahip olduğunu da ortaya koyan Danışma Servisi araştırmasında, tüketici için hiçbir ücret alınmaksızın danışmanlık hizmeti verilen bir ''acil bilgi hattı'' bulunduğu hatırlatıldı ve ''borçlanmadan once bilgilenin'' denildi. 
     
</TEXT>
</DOC>
