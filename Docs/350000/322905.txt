<DOC>
<DOCNO> 322905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/11/son/sonsiy14.html </URL>
<DATE> 2005/03/11/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
"TOKİ'den konut alan milletvekili var mı .." 
</HEADLINE>
<TEXT>

     CHP İzmir Milletvekili Türkan Miçooğulları, Başbakanlık Toplu Konut İdaresi'nden TOKİ konut alan milletvekili olup olmadığını sordu. Miçooğulları, ''konutların 'blok satış' yöntemiyle satılmasını talep eden milletvekilinin açıklanmasını'' da istedi. 
     Miçooğulları, Başbakan Recep Tayyip Erdoğan'ın cevaplandırması istemiyle TBMM Başkanlığı'na sunduğu soru önergesinde, ''Cumhurbaşkanlığı Devlet Denetleme Kurulu DDK müfettişlerinin TOKİ'de yaptıkları denetlemelerde, ''milletvekillerinin de karıştığı konut satış usulsüzlüklerine dair'' haberlerin, basın yayın organlarında yer aldığını anımsattı. 
     Bir milletvekilinin, konutların kendilerine ''blok satış''la satılması için devreye girdiğinin ifade edildiğine dikkati çeken Miçooğulları, bir grup milletvekili adına bir dilekçeyle müracaat ederek, konutların kendilerine blok satış yöntemiyle satılmasını talep eden milletvekilinin kim olduğunun açıklanmasını istedi. 
     Miçooğulları, önergesinde şu sorulara yer verdi 
     ''Konutlardan 19'u için yapılan taleple ilgili başvuruda yer alan ve 'bir grup' olarak adı geçen diğer milletvekilleri kimlerdir Söz konusu bu konutlar için TOKİ tarafından belirlenen fiyatlar ne kadardır Blok satışı talep eden milletvekillerinin, bu konutlar için önerdiği fiyatlar ne kadardır Açık artırma ile satışa sunulan bu konutlar kaça satılmıştır 3 Kasım 2002'den beri TOKİ'den konut alan milletvekili var mıdır Varsa bunlar kimlerdir ve bu konutları kaç liraya almışlardır '' 
     
</TEXT>
</DOC>
