<DOC>
<DOCNO> 306624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/14/son/sonyas29.html </URL>
<DATE> 2005/01/14/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Bayan Schröder Almanya'da yılın en önemli kadını 
</HEADLINE>
<TEXT>

     Almanya Başbakanı Gerhard Schröder'in eşi Doris Schröder Köpf, Bunte dergisi tarafından yılın en önemli kadını seçildi. 
     Schöder Köpf'ün, Bunte tarafından üçüncü kez verilen bu ödüle, toplumdaki zayıf ve mağdur kişilere desteği nedeniyle layık görüldüğü açıklandı. 
     Bunte Genel Yayın Yönetmeni Patricia Riekel, ''Bu ödülü, fikirleri ve eylemleriyle destek vererek, toplumun pozitif yönde değişmesine katkı sağlayan kadınlara veriyoruz. Doris Schröder Köpf, bu ödülü fazlasıyla hak etti'' dedi. 
     Alman Aile ve Çocuklara Telefonla Psikolojik Yardım Vakfı'nın hamiliğini yapan Schröder Köpf, ayrıca 'Almanya Okuyor' isimli bir harekete destek veriyor. 
     Engelliler Olimpiyatı'nı da destekleyen Köpf'ün, çok sayıda sosyal etkinliğe katıldığı bildiriliyor. 
     Doris Schröder Köpf'ün, 8 Şubatta Berlin'de 'Yılın En Önemli Kadını' ödülünü alacağı bildirilirken, kendisinin bu ödül töreninde Güney Asya felaketi mağduru çocuklara dikkat çekilmesini talep ettiği belirtildi. 
     
</TEXT>
</DOC>
