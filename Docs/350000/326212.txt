<DOC>
<DOCNO> 326212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/23/son/sondun41.html </URL>
<DATE> 2005/03/23/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Cezaevinden kanlı firar 20 ölü, 30 kişi kaçtı... 
</HEADLINE>
<TEXT>

     Kamboçya'nın başkenti Phnom Penh yakınlarındaki bir cezaevinden firar girişiminde ölen mahkumların sayısı 20'ye yükseldi. 
     Polis yetkilileri, cezaevinden 50 kadar mahkumun firar etmeye kalkıştığını ve 4 gardiyanın da rehin alındığını kaydettiler. 
     Mahkumların 16'sının, ele geçirdikleri 3 araçla cezaevinin kapılarından kaçma girişimi sırasında güvenlik güçlerinin açtığı ateşte öldüğünü belirten yetkililer, yaralanan 4 mahkumun da daha sonra öldüğünü bildirdiler. 
     Ağır suçlardan mahkum 30 kadar kişinin kaçmayı başardığını belirten yetkililer, halkın güvenliği için bölgeye güvenlik güçlerinin yerleştirildiğini söylediler. 
     Güneydoğu Asya ülkesi Kamboçya, cezaevi şartları açısından Asya ülkeleri arasında en kötüleri arasında bulunuyor. 
     Kamboçya'daki cezaevinden firar girişiminde, 16 mahkumun öldüğü, 3 mahkumun ve rehinelerin yaralandığı bildirilmişti. 
     
</TEXT>
</DOC>
