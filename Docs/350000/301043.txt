<DOC>
<DOCNO> 301043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/26/yazar/temelkuran.html </URL>
<DATE> 2004/12/26/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
İstanbul'un Ankara'ya dönüşünü sevenler için 
</HEADLINE>
<TEXT>
Neden geldim İstanbul'a 
İlk geldiğimde İstanbul'a, İstikl l Caddesi'nde ilk yürüdüğümde, insan yüzlerine öyle çok bakmıştım ki, müthiş yorulmuştum. Başım ağrımıştı. Artık hiç başım ağrımıyor, hiç şaşırmıyorum. Şaşırmadığı zaman insan ihtiyarlamaz mı aslında İstanbul'da yaşayanlar bu yüzden biraz ihtiyardır 

Geçenlerde Laila'nın Ankara şubesiyle ilgili bir haber vardı magazin eklerinden birinde. "Hande Yener Ankaralıları coşturdu" gibi bir şeydi. Hande hanımın giysilerine takıldı gözüm. Kruvaze bir yelek, füme rengi bir pantolon. Şarkıcı, düpedüz iş görüşmesi kostümü içindeydi. İstanbullular arasında yaygın olan bir Ankara fobisinin fotoğrafıydı o aslında. İstanbul'un güllü dallı hayatından gelenler "devlet katına" çıkarken üstünü başını toparlamalıydı, Hande hanım da öyle yapmış ve görülen lüzum üzerine okuma bayramına giden çocuklar gibi "tertemiz" giyinmişti. İstanbullular Ankara'da, tedirgin ve terbiyeli müsamere çocuğu gibi davranırlar genellikle Hande hanım da öyle yapmıştı işte. Fotoğrafı görünce Ferhan Şensoy'un vaktiyle söylediği bir cümle geldi aklıma "Ankara'da cetvelle çizilmiş bir hayat var. İnsanlar yaya geçidinden geçerken birbirine çarpmıyor bile. Herkes sağdan yürüyor." 
Sonra Murathan Mungan'ın ben Ankara'dayken telefonda söylediği bir başka cümleyi hatırladım "Ankara'dakiler oturma odası terbiyesi içinde yaşarlar. İstanbul'da ise bıçaklar ortadadır." 
Hikayenin gerisini ölümüne merak eden herkes gibi ben de İstanbul'a geldim sonunda. Bıçakların şehrine... Döner bıçaklı, çift bıçaklı, muştalı, jiletli, sustalı... 

Gösteri sarhoşluğu 
"İnsanlar birbirini öldürmeye çalışmıyor burada. Kimse bir diğerinin kendisini öldürebileceğini düşünmüyor." 
Böyle deyiverdim Mülkiye'nin kantininde öğretim görevlisi genç kadına. Sonra da tahliller ettik eyledik kafa kafaya. 
Geceleri "arızalar" çıkar İstanbul'da, "arıza kadınlar", "arıza adamlar" pörtleyiverirler mesela İstanbul'da. Terbiyesizlik, orijinallik sayılıyor ya Neden mesela bu arıza-severlik Çünkü insanlar İstanbul'da evlerinde buluşmazlar, bu yüzden. İlla ki dışarıda. "Dışarısı" nedir peki Sahne Sahnede görünmek için ne yapmalıyız Bağırmalıyız, olaylar çıkarmalıyız Neden "star" olmak zorundayız peki Çünkü görünmezsek yok oluruz "Birisi" olmalıyız, mümkünse "orijinal" biri. İstanbul'da, o karnaval ve kıyamet şehrinde, bu yüzden oluyor "hukuk dışı" vakalar. Ama işte insanlar Ankara'da h l evlerinde buluşurlar. H l çay demleyip konuşurlar. Düzgün insanlar olarak Ankaralılar filmlerden, kitaplardan, işlerinden, aşklarından, hayattan, müzikten söz edebilirler. Birbirlerine bağırsaklarını göstermek ihtiyacı hissetmezler. Ankaralılar h l birbirlerini evlerine çağıracak kadar insanlığa itimat ederler. 
Ankara'da insanlar normal ses tonuyla konuşur, orijinal olmadıklarında da birbirlerini görebilir, kendilerini gösterebilirler. 

İstanbul hayalini öldürmek 
Bir de galiba Ankara'daki insanların h l bir "İstanbul" hayali var. İstanbul'da yaşayınca derhal, hızla yok olan bir hayal. "Takılıp kalınca avare", bir karnaval ve kıyamet işçisi olunca elinizden giden ilk şey. "Başka bir şehrin kalmaması" elinizde avcunuzda herhalde bir parça düşkün yapıyor insanı. Bu yüzden biraz düşkün İstanbul'u mesken tutanlar. İstanbullu olmanın parçasıdır bu biraz kırgın biraz öfkeli olmak. Erkan Oğur'un haddeden süzülmüş sesiyle, kaybolmuş bir adam sesiyle söylediği türküdeki gibi "Neden geldim İstanbul'a " diye sormaktır İstanbullu olmanın, İstanbul'da olmanın yarısı. Ama bir de tabii... 

Eflatun saatleri 
İki eflatun saati vardır bir gün içinde. Birincisi günün geceye kavuştuğu saatlerde, güneş battıktan sonra ama hava kararmadan önceki bir saatlik zamandadır. Herkes, her türlü hayatta bilebilir bunu. Ofislerin -niyeyse- gri renkte yapılan camlarından bile bilebilirsiniz bunu. Tekdüze, macerasız bir hayatınız olsa bile. Ama ikincisi... İkincisi sabaha karşıdır. Güneş doğmuştur ama henüz renkleri tozlandıracak kadar değil. Renklerin uyandığı tuhaf bir saattir o. Herkes uyuduğu için henüz gece sayılır ama sabah da artık oradadır. O saatleri görmeniz için mutlaka tekinsiz bir şeyler olmuş olması gerekir. Bir karnaval veyahut da bir kıyamet gecesi geçmiş olmalıdır ki gözünüz açık karşılayın ikinci eflatun saatini. İstanbul size ikinci eflatun saatini verir. Ne kadar uyanık olduğunuza şaşarsınız. Ne kadar sınırsız olduğuna bir günün... Günlerin bitmediğini, diğerine eklendiğini sizin bitmediğinizi, yeni bir hale eklendiğinizi görürsünüz. Kendi acayipliklerinizi gösterir size şehrin tüm eflatunları. Acaba bu yüzden mi insanlar gitmezler İstanbul'dan Eriyerek yok olsalar bile, bu marifetine şehrin, bu esrarına takılıp kalırlar. Yüzlerini binbir haliyle gördükleri bir aynaya bakmaktan kendini alamaz insanlar İstanbul'da şehre, insanlara ve en çok da kendilerine bakakalırlar. Oturma odalarında olmayan karanlık işler döner hayatlarda. Hikayenin gerisi hep merak edilir. Ölesiye bir merakla şehrin yeni numaraları beklenir. 
İlk geldiğimde İstanbul'a, İstikl l Caddesi'nde ilk yürüdüğümde, insan yüzlerine öyle çok bakmıştım ki, çünkü öyle bir Dali tablosu idi ki yüzlerin toplamı, yorulmuştum müthiş. Başım ağrımıştı, müthiş. Şimdi "bizim ma'alle" oldu İstikl l. Türkiye'nin kalbinde ikamet ediyoruz yani. Artık hiç başım ağrımıyor. Artık hiç şaşırmıyorum. Başımın ağrımaması iyi de şaşırmamak... Şaşırmadığı zaman insan ihtiyarlamaz mı aslında İstanbul'da yaşayanlar bu yüzden biraz ihtiyardır Türkiye'nin geri kalanına göre 
Bir de arkadaşım Cengiz söylemişti geçenlerde "Ankara'dan, İzmir'den gelenlerde bir Bizans fobisi var. Sanki burada her şey katakulli, sanki her şey entrika zannediyorlar." 
Doğru da olabilir hani. Ama onu da Ankara'nın İstanbul'a dönüşünü sevenler yazsın. Ben İstanbul'un Ankara'ya dönüşünü sevenlerin "temsilcisiyim" 



</TEXT>
</DOC>
