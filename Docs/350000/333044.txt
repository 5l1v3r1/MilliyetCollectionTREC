<DOC>
<DOCNO> 333044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/13/son/sontur02.html </URL>
<DATE> 2005/04/13/ </DATE>
<TIME> 02.06 </TIME>
<AUTHOR>  </AUTHOR>
<HEADLINE>
Cumhurbaşkanı Sezer'in akrabasının evine hırsız girdi 
</HEADLINE>
<TEXT>

     Cumhurbaşkanı Ahmet Necdet Sezer'in damadı Hakan Akbatur'un kardeşi Haluk Akbatur'un evine hırsız girdi. 
     A.A muhabirinin aldığı bilgiye göre, Ankara dışında tatilde olduğu belirtilen Haluk Akbatur'un Nenehatun Caddesi'ndeki evinin soyulduğu, Hakan Akbatur'un bu gece evi kontrole gelmesi üzerine ortaya çıktı. 
     Eve girildiğini fark eden Hakan Akbatur, durumu polise bildirdi. 
     Olay yerinde incelemede bulunan Ankara Asayiş Şube Müdürlüğü ekipleri, kapı kırılarak eve girildiğini belirledi. 
     Hakan Akbatur'un, kardeşiyle görüşmesinde verdiği bilgiler doğrultusundaki araştırma üzerine evden altın ve takıların çalındığı anlaşıldı. 
     Ankara Emniyet Müdürlüğü Olay Yeri İnceleme Şube Müdürlüğü ekipleri de evde parmak izi araştırması yaptı. 
     
</TEXT>
</DOC>
