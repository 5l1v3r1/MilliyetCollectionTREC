<DOC>
<DOCNO> 341765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/yasam/yas01.html </URL>
<DATE> 2005/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Esas oksijen deposu sahil 
</HEADLINE>
<TEXT>


Yaygın inanışın aksine, tatilini deniz kıyısında geçirenler, bol oksijen için ormana giden ve dağlara çıkanlara göre daha fazla oksijen alıyor 


ATMOSFERDEKİ oksijenin yüzde 75'ini ağaçların değil, denizlerdeki yosun türü bitkilerin ürettiği belirtildi. Oksijenin metabolizmayı hızlandırıp işleyişini düzenlediğini anlatan Selçuk Üniversitesi'nden Prof. Dr. Mustafa Küçüködük, "Sağlıklı yaşam için bol oksijenli ortamda bulunulmalıdır" dedi. 

KÜÇÜKÖDÜK şöyle konuştu "Atmosferdeki oksijenin yüzde 75'ini ağaçlar değil, denizlerdeki yosun türü bitkiler üretiyor. Ağaçların görevi kirlenen havayı temizlemektir. Denizlerde yaşayan algler, oksijeni açığa çıkarır." Deniz ve okyanus kıyılarının, oksijenin en çok bulunduğu alanlar olduğunu belirten Küçüködük, "Deniz kıyısındaki ormanlık alanlar ise oksijen ve temiz hava açısından çok daha zengin" dedi. 



</TEXT>
</DOC>
