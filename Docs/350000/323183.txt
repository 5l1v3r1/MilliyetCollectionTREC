<DOC>
<DOCNO> 323183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/12/son/soneko08.html </URL>
<DATE> 2005/03/12/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta... 
</HEADLINE>
<TEXT>

     Uluslararası borsalarda geçen hafta, ABD Doları değer kaybederken, altın fiyatları yükseldi. 
     ABD Doları, geçen hafta açılışta, ABD merkez bankası FED'in kademeli faiz artırımı politikasını sürdüreceği beklentisiyle değer kazansa da, ABD ekonomisindeki Cari İşlemler Açığı'na yönelik kaygıların devam etmesi nedeniyle düşük seyrine devam ediyor. 
     Uluslararası döviz piyasasında bazı önemli para birimleri karşısında ABD Doları'nın haftaya başlangıç ve hafta sonu kapanış kapanış değerleri şöyle oldu 
     
     
PARA BİRİMİ PAZARTESİ CUMA Japon Yeni 105.00 103.81 İsviçre Frangı 1.1716 1.1509 Kanada Doları 1.2321 1.2036 
     Avrupa döviz piyasasında haftaya 1.3211 dolardan başlayan avro, cuma kapanışta 1.3455 dolara yükseldi. 
     Londra'da haftaya 1.9141 dolardan başlayan İngiliz Sterlini ise cuma günkü kapanışta 1.9264 seviyesine ulaştı. 
     
     ALTIN FİYATLARI 
     Uluslararası borsalarda geçen hafta, altın fiyatları özellikle hafta sonuna doğu, ABD Doları'ndaki gerileme ve ABD'deki ekonomik verilerin kötü çıkması nedeniyle önemli ölçüde değer kazandı. 
     Altın fiyatları dün, geçen yılın Aralık ayından buyana ki en yüksek değerine ulaştı. 
     Bazı borsalarda altının onsu, pazartesi ve cuma kapanışları itibariyle şöyle 
     
     
BORSA PAZARTESİ CUMA Londra 433.60 445.90 Zürih 434.45 444.28 Hong Kong 434.75 440.00 
     Londra Borsası'nda, haftaya 7.37 dolardan açılan gümüşün onsu, hafta sonunda 7.55 dolara çıktı. 
     
     PETROL FİYATLARI YÜKSEK SEYREDİYOR 
     Uluslararası ham petrol fiyatlarındaki yükseliş devam ediyor. 
     New York Petrol Piyasası'nda, Amerikan petrolünün Nisan ayı varil teslim fiyatı 54.43 dolardan işlem görürken, Londra'daki Brent türü Kuzey Deniz ham petrolünün Nisan ayı varil teslim fiyatı da .10 dolar düzeyinden işlem gördü. 
     Uluslararası Enerji Ajansı UEA dün, petrol talebinde artış hızının daha önceki tahminlerin üzerine gerçekleşeceğini bildirdi. 
     Ajansın aylık petrol piyasası raporunda, bu yıl için günlük petrol talebindeki artış hızı tahmini, 290 bin varil artırılarak 1,81 milyon varile çıkarıldı. Talep artış hızının bu düzeyde gerçekleşmesi, ortalama günlük küresel petrol tüketiminin 84,3 milyon varili bulması anlamına geliyor. 
     Raporda, daha önceki tahminin revize edilmesinin gerekçesi olarak kuzey yarıkürede kış mevsiminin son günlerinin alışılandan sert geçmesinin ve ABD ile Çin'deki güçlü ekonomik büyümenin yarattığı talep baskıları gösterildi. 
     
     MENKUL KIYMET BORSALARI 
     Ham petrol fiyatlarındaki hızlı yükselişin, ABD'de enflasyonu ve dolayısıyla faizlerin yükselerek, şirketlerin karlılıklarının azalacağı kaygısı New York Menkul Kıymetler Borsası'nın değer kaybetmesinde etkili oldu. 
     ABD'de Ocak ayı dış ticaret açığının 58.3 milyar dolar olarak açıklanması, piyasalarda karamsarlık yarattı. Beklentilerin üzerinde gelen açık, Dow Jones endeksini geriletti. 
     ABD Ticaret Bakanlığı, özellikle tüketim malları ithalatındaki artış sebebiyle açığın yükseldiğini açıkladı. 
     ABD'nin şimdiye kadar en yüksek ikinci dış ticaret açığı olan Ocak ayındaki 58.3 milyar dolarlık açık öncesinde, geçen yıl Kasım ayındaki açık 59.4 olarak gerçekleşmişti. 
     Analistler, Ocak ayında 56.50 milyar dolarlık açık bekliyorlardı. ABD'nin, geçen yıl toplamındaki dış ticaret açığı 617.1 milyar dolar olmuştu. Analistler, bu yıl da yüksek dış ticaret açığı bekliyorlar. 
     İşlem hacminde dünyanın en büyük borsası olan New York Borsası'nda dün açıklanan dış ticaret verileri sonucunda yatırımcılar satış trendine girdiler. 
     Dow Jones sanayi endeksi, ortalama yüzde 1.51 oranında değer kaybıyla haftayı 10,775.54 puandan kapattı. 
     Nasdaq teknoloji endeksi ise yüzde 1.40 oranında düşüş göstererek, cuma günü kapanışta 2,041.60 puana geriledi. 
     The Standard and Poor's 500 endeksi de, geçen hafta yüzde 1.80 oranında değer kaybetti. 
     Tokyo'da Nikkei endeksi, Japon ekonomisinin geleceğine ilişkin olumlu veriler nedeniyle haftayı, 50.84 puanlık yükselişle, 11,923.89 puandan kapattı. 
     Önemli Avrupa borsalarından Londra'daki FTSE 100 endeksi, 54.3 puanlık değer kaybıyla, 4,982 puandan tamamladı. 
     Frankfurt Borsası'nın DAX endeksi, 63.03 puan değer kaybederken, Paris Borsası'nın temel göstergesi Cac-40 endeksi de 42.4 puanlık değer kaybı ile haftayı kapattı. 
     
</TEXT>
</DOC>
