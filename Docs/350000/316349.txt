<DOC>
<DOCNO> 316349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/18/son/sondun07.html </URL>
<DATE> 2005/02/18/ </DATE>
<TIME> 00.30 </TIME>
<AUTHOR>  </AUTHOR>
<HEADLINE>
Rice Rusya daha demokratik bir yola girmeli... 
</HEADLINE>
<TEXT>

     ABD Dışişleri Bakanı Condoleezza Rice, ''Rusya'nın, daha demokratik bir yola girmesi gerektiğini'' söyledi. 
     Rice, Kongre oturumunda üyelerin sorularını yanıtlarken, Rusya Devlet Başkanı Vladimir Putin yönetiminin daha demokratik bir yola girmemesi halinde, bu ülkenin Avrupa ile yakınlaşmasının riske gireceğini belirtti. 
     Avrupa ülkelerine yaptığı ziyaretinde bu konudaki kaygıların da müzakerelerinde gündem maddesi halinde konuşulduğunu belirten Rice, ''Rusya yönetimi, eğer daha demokratik bir yola geri dönmezse, Avrupa ülkelerine, demokrasiler toplumuna daha derin bir entegrasyonunun riske gireceğini anlamak zorunda'' dedi. 
     Rice, Rusya'yı bu nedenle ''izole etmenin'' hata olacağını da kaydetti. 
     
</TEXT>
</DOC>
