<DOC>
<DOCNO> 318176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/24/son/sondun38.html </URL>
<DATE> 2005/02/24/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
ABD-Rusya zirvesi başladı... 
</HEADLINE>
<TEXT>

     ABD Başkanı George Bush ve Rusya Devlet Başkanı Vladimir Putin'in, ortak tehdit terörizm ve diğer konuları görüşmek üzere Slovakya'nın başkenti Bratislava'da düzenlenen zirvesi başladı. 
     Liderlerin, gülümseyerek ve el sıkışarak gazetecilere poz verdikten sonra görüşmeye başlamak üzere Ortaçağ dönemine ait Bratislava Şatosu'na girdikleri bildirildi. 
     Amerikalı yetkililer, toplantıdan önce yaptıkları açıklamada, Bush'un ikinci dönem ABD başkanlığına seçilmesinden bu yana ilk kez biraraya gelen iki liderin, nükleer terörizmle mücadele ve nükleer silahların daha iyi korunmasına yönelik yeni önlemler üzerinde duracaklarını bildirdiler. 
     Kapalı kapılar arkasındaki toplantının yapıldığı şatonun çevresine yüzlerce polisin ve keskin nişancının konuşlandırıldığı, helikopterlerin uçtuğu belirtildi. 
     
</TEXT>
</DOC>
