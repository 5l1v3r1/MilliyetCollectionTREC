<DOC>
<DOCNO> 310928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/31/son/sondun16.html </URL>
<DATE> 2005/01/31/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Kabil havaalanının sorumluluğu Türkiye'nin 
</HEADLINE>
<TEXT>

     Afganistan'daki Türk birliklerinin, başkent Kabil'deki uluslararası havaalanının sorumluluğunu üstlendiği bildirildi. 
     Türk Hava Kuvvetleri'nden Albay Kazım Öndül'ün, bir helikopter hangarında düzenlenen törende havaalanının sorumluluğunu İzlandalı muadilinden devraldığı kaydedildi. 
     Öndül, törende yaptığı konuşmada, çok sayıda ticari uçuşun yapıldığı havaalanının Afgan sivil denetimine kademeli devri operasyonlarına sürdürmeyi taahhüt etti. 
     Albay Öndül, Uluslararası Güvenlik ve Yardım Kuvveti'nin ISAF ana lojistik merkezlerinden biri olan ve 1700 askerin barındığı havaalanının sorumluluğunu 2002-2003 yıllarında da üstlenmişti. 
     Afganistan'ın başkenti Kabil'in güvenliğinden sorumlu çok uluslu tugayın komutası, geçen perşembe Tuğgeneral Ümit Dündar'a törenle devredilmişti. 
     Türkiye, Afganistan'daki 8000 askerden oluşan ISAF'ın komutasını 11 Şubatta yeniden devralacak. 
     
</TEXT>
</DOC>
