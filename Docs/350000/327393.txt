<DOC>
<DOCNO> 327393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/26/son/sontur13.html </URL>
<DATE> 2005/03/26/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Polisle sohbet ederken, cinayeti aydınlattı... 
</HEADLINE>
<TEXT>

     Eskişehir'de bir binaya zarar verme suçundan gözaltına alınan 16 yaşındaki genç, İl Emniyet Müdürlüğü Çocuk Şubesi'nde sohbet ettiği polislere kardeşinin adam öldürme olayına karıştığını söyleyince, 1 yıldır failleri bulunamayan cinayetin şüphelisi 4 çocuk yakalandı. 
     Alınan bilgiye göre, zarar verme suçundan yakalanan E.T. 16 , polis tarafından Çocuk Şubesi'ne götürüldü. Burada rehabilitasyon programına alınan E.T, polislerle sohbet ederken, kardeşi N.T'nin 12 , geçen yıl arkadaşlarıyla hırsızlık için girdiği evde bir kişiyi öldürdüğünü söyledi. 
     Bunun üzerine harekete geçen emniyet güçleri, şüpheli N.T. ile arkadaşları H.Ö. 16 , E.D. 17 ve M.K'yı 12 , Cumhuriyet Savcısı'nın izniyle evlerinde yakaladı. 
     Çankaya Mahallesi Atalay Caddesi'nde oturan Hasan Kahya 77 , 12 Mayıs 2004'de, evine giren hırsızlıklar tarafından baltayla öldürülmüştü. 
     Şüpheli 4 çocuğun, adliyeye sevk edileceği belirtildi. 
     
</TEXT>
</DOC>
