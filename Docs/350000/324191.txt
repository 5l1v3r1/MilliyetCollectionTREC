<DOC>
<DOCNO> 324191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/16/son/sonyas19.html </URL>
<DATE> 2005/03/16/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Küçük Karolina'yı öldüren Türk İşkence yaptım 
</HEADLINE>
<TEXT>

     Almanya'nın Bavyera eyaletindeki Memmingen Eyalet Mahkemesi'nde, Polonyalı sevgilisi Zaneta C'nin 26 3 yaşındaki kızı Karolina'yı işkence yaparak ve döverek öldürmekten yargılanan Mehmet A. 31 , çocuğa işkence yaptığını itiraf etti, ancak çocuğun ölmesini istemediğini söyledi. 
     Mehmet A, bugün mahkemede verdiği ifadede, Karolina'nın sürekli ağlamasının kendisini çileden çıkarttığını öne sürerek, ''İşkence yaptım, ancak hiçbir zaman ölmesini istemedim'' dedi. Sanık, ''Susmasını istiyordum. Ağlamaları beni çileden çıkarttı'' diye konuştu. 
     Mehmet A, Polonyalı sevgilisinin önceki ilişkisinden olan çocuğunu döverek ve işkence ederek öldürmek, Zaneta C. de bu olaylar karşısında suskun kalmakla suçlanıyor. Mahkemenin 21 Mart'ta karar alması bekleniyor. 
     Mehmet A. tarafından çeşitli işkencelere tabi tutulduğu iddia edilen Karolina, 5 Ocak 2004 tarihinde çiftin evinin tuvaletinde ağır yaralı olarak bulunmuş, birkaç gün sonra da hastanede ölmüştü. 
     İtalya'ya kaçan çift, Brindisi kentinde yakalanarak, Almanya'ya iade edilmişti. 
     
</TEXT>
</DOC>
