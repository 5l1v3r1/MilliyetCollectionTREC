<DOC>
<DOCNO> 345934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/26/yasam/axyas02.html </URL>
<DATE> 2005/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Televizyondaki haber en büyük acısı oldu 
</HEADLINE>
<TEXT>


Feci bir işkenceye uğramış halde bulunan henüz 4 yaşındaki çocuğu, babası televizyonlarda görünce tanıdı. Şoke olan baba, "Oğlumu annesi kaçırdı" dedi 

ADANA DHA 

Adana'da, tecavüz girişiminin ardından yapılan işkence sonucu ağır yaralanmış ve üzerinde sigara söndürülmüş halde bulunan, beynindeki hasar nedeniyle yoğun bakımda tedaviye alınan 4 yaşındaki çocuğun babası ortaya çıktı. 
Yeşilyuva Mahallesi'nde devriye gezen polis ekiplerinin, ağlama sesleri üzerine parkta çıplak vaziyette bulduğu çocuğun kimliği, babasının televizyonlarda yayımlanan haberlerde oğlunu tanıyarak, Ankara'dan Adana'ya gitmesiyle belirlendi. Oğlu M.B.Y.'yi 4 gören baba İsmail Y. 27 , şoke oldu. 
Ankara'da ikinci eşiyle yaşadığını belirten İsmail Y., "Oğlum M., resmi nik hsız olarak yaşadığım eşim Hanım B.'den oldu" dedi. 

'45 gündür kayıptı' 
Oğlunun, 45 gün önce annesi Hanım B.'nin ziyaret ettiği gün kaybolduğunu belirten İsmail Y., şöyle devam etti "Eşim, eve geldiğimde çocuğu annesinin götürdüğünü söyledi. Bunun üzerine kaçırıldığını anlayarak savcılığa suç duyurusunda bulundum. Oğluma uzun süre işkence yapılmasına akıl erdiremedim. Bunu yapanlar insan olamaz." 

'Çok ağır sorunlarla karşılaşabilir' 

Psikiyatr Doç. Dr. Arif Verimli, çocuğun çok ağır ruhsal sorunlarla karşılaşabileceğini dile getirdi. Verimli, şöyle konuştu "Çocuk 4 yaşında da olsa, olayı yarım yamalak hatırlar. Bu olay, çocuğun hem bedensel, hem ruhsal bütünlüğüne dönük tehdit oluşturabilir, çok ağır bir travma izi yaşanabilir. Çocuğun bu hatıralarını yavaş yavaş çözebilecek bir terapi programına alınması şart. Cinsel saldırı da var ki bu, çocukta ağır depresyon, ileri yaşlarda davranış bozuklukları yaratabilir." 


</TEXT>
</DOC>
