<DOC>
<DOCNO> 319245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/28/son/soneko10.html </URL>
<DATE> 2005/02/28/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Enflasyon yüzde 8, kart faizi yüzde 180 
</HEADLINE>
<TEXT>

     Türkiye'de bireysel kredi faizlerindeki rekor düşüşlere rağmen kredi kartlarındaki faiz oranları gerilemiyor. 
     CNN Türk'ün haberine göre, kredi kartlarına uygulanan aylık faizde yüzde 8.95 ile Citibank başı çekerken, en düşük faizi yüzde 4.44 ile Oyakbank alıyor. 
     Türkiye'de ekonomide sağlanan istikrar, gelecek dönemlere ilişkin olumlu öngörülerin güçlenmesi ve düşen enflasyon ortamına rağmen kredi kart faizleri düşmüyor. 
     2005 yılı için enflasyon hedefinin yüzde 8 olmasına ve bireysel tüketici kredilerinin yüzde 2'nin altına indmesine rağmen bankaların kredi kartlarına uyguladıkları faizler yüzde 4.44 ile yüzde 8.95 arasında değişiyor. 
     Bu rakamlar üzerinden yapılan hesaplamalarda da yıllık bileşik faizin yüzde 179.7 seviyesine çıktığı görülüyor. 
     
     Citibank ilk sırada 

     BDDK'nın açıkladığı verilere göre kredi kartı faizinde ilk sırada Citibank bulunuyor. Citibank kredi kartı müşterilerine yüzde 8.95 aylık faiz uygularken, bu rakam yıllık yüzde 179.7 seviyesine denk geliyor. 
     Citibank'ı yüzde 8.11 ile Yapı Kredi Bankası, yüzde 6.48 ile Garanti Bankası ve yüzde 6.35 ile Denizbank izliyor. 
     Müşterilerine en düşük faizi uygulayan bankalar ise yüzde 4.44 ile Oyakbank, yüzde 4.50 ile TEB ve Ziraat Bankası. 
     Bankaların kredi kartlarına uyguladıkları aylık ve yıllık bileşik faizler şöyle 
     

BANKA ADI Aylık Faiz Yılık Bileşik Faiz Citibank 8.95 179.7 Yapı Kredi 8.11 154.9 Garanti Bankası 6.48 112.3 Akbank 6.25 107.0 Şekerbank 6.25 107.0 Dışbank 6.25 107.0 Koçbank 6.25 107.0 Tekstilbank 6.25 107.0 Finansbank 6.25 107.0 İş Bankası 5.95 100.1 Vakıflar Bankası 5.75 95.6 Halk Bank 5.00 79.6 HSBC Bank 4.99 79.4 Bank Europa 4.95 78.6 Anadolubank 4.95 78.6 Turkish Bank 4.75 74.5 Ziraat Bankası 4.50 69.6 TEB 4.50 69.6 Oyakbank 4.44 68.4      

     
</TEXT>
</DOC>
