<DOC>
<DOCNO> 332188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/11/son/soneko18.html </URL>
<DATE> 2005/04/11/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
İMKB... Petkim'in işlem sırası geçici olarak kapatıldı... 
</HEADLINE>
<TEXT>

     Petrokimya Holding A.Ş. PETKİM hisse senedinin Borsa'daki sırası, geçici olarak işleme kapatıldı. 
     İMKB'den yapılan duyuruda, PETKİM hisse senetlerinin sırasının halka arz işlemleri ile bağlantılı olarak daha önce 30 Mart 2005 tarihli Borsa Günlük Bülteni'nde ilan edilen Borsa Yönetim Kurulu kararına istinaden, kesin talep toplamaya yönelik sirkülerin yayınlanmasını müteakip, bugünkü 1. seans öncesinde geçici olarak işleme kapatıldığı belirtildi. 
     Açıklamada, PETKİM'in sırasının önümüzdeki günlerde yapılacak Toptan Satışlar Pazarı'ndaki işlemi izleyen iş gününde, 8 Nisan Cuma günü 2. seansta gerçekleşen işlemler sonucu oluşan baz fiyatla yeniden işleme açılacağı kaydedildi. 
     Sermaye Piyasası Kurulu'nun ilgili yazıları gereği, hisse senetleri işlem sırasının Borsa'da kapalı kaldığı süre içerisinde Borsa dışı işlemlere tabi olmayacağı bildirildi. 
     
</TEXT>
</DOC>
