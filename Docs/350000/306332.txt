<DOC>
<DOCNO> 306332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/14/siyaset/siy08.html </URL>
<DATE> 2005/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis'te El Ezher'e af tartışması 
</HEADLINE>
<TEXT>


ANKARA Milliyet 


Milli Eğitim Bakanlığı Yükseköğretim Genel Müdürlüğü Üniversiteler Daire Başkanı Hasan Gazi Altın, Mısır'daki El Ezher Üniversitesi'nden mezun olup diplomaları iptal edilenler için af yasası çıkarılmasını önerdi. TBMM Dilekçe Komisyonu'nda AKP Bursa Milletvekili Abdülmecit Alp, El Ezher'in en büyük İslam üniversitelerinden olduğunu söyleyince, YÖK temsilcileri "Size göre" karşılığını verdi. Bu arada, TBMM Dilekçe Komisyonu Başkanı Yahya Akman, Meclis albümünde ilkokul mezunu gözüken AKP'li Alp'in de El Ezher'den mezun olduğunu söyledi. Alp de komisyonda Akman'ı doğruladı, ancak Milliyet'in soruları üzerine "Yok öyle bir şey" dedi. 


</TEXT>
</DOC>
