<DOC>
<DOCNO> 326132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/23/spor/spo09.html </URL>
<DATE> 2005/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Atalay ve Kop umutlu 
</HEADLINE>
<TEXT>


İDDİALI SÖZLER 
İlhan Güler 

Gençlik ve Spor Genel Müdür Vekili Mehmet Atalay, Uluslararası Atletizm Federasyonu'nun IAAF , Süreyya Ayhan'ın cezasıyla ilgili Spor Tahkim Mahkemesi'ne CAS yapacağı itirazın kısa sürede sonuçlanacağını iddia etti. Süreyya Ayhan'la ilgili tüm bilgi ve belgeleri içeren dosyanın hazır olduğunu kaydeden Atalay, "Dosyalar incelendi. Kararın uzun süre bekleyeceğini sanmıyorum" dedi. Ayhan'ın antrenörü Yücel Kop ise IAAF'ın CAS'a başvurmasını rutin bir gelişme olarak değerlendirerek, "CAS'daki dava süresi bizi ilgilendirmez. Biz cezamızın bitiş tarihinden sonra katılacağımız yarışları çıkardık. Programımızı da federasyona ilettik" açıklamasını yaptı. 




</TEXT>
</DOC>
