<DOC>
<DOCNO> 314343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/11/yazar/asik.html </URL>
<DATE> 2005/02/11/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Ah şu röportaj... 
</HEADLINE>
<TEXT>


Başbakan Erdoğan, Almanya'nın Welt am Sonntag gazetesine verdiği demeçteki kimi sözlerini yalanladı ama şunlar kaldı 
- Kızım, eşim ve ben inançlı Müslümanlarız. Kuran'a göre bir kadının toplumda türban takması gerekiyor... 
Tayyip Erdoğan, bu sözleriyle türban takmayan kadınları suçlama altında bıraktığı ve ayrımcılık yaptığı gibi... 
Türkiye'nin AB üyeliğine karşı çıkan Hıristiyan Demokrat lider Angela Merkel ya da Fransız lider Nicholas Sarkozy'nin ellerine önemli kozlar verdi... 
Üç gün süren düelloda Alman gazeteci Christoph Keese, Türkiye Başbakanı'ndan daha inandırıcı çıktı... 
Bir gazetecinin yaptığı röportajı sahibine gönderip onun denetiminden geçirmesi, basın ilkelerine uygun değildir. Ne var ki Keese galiba Türkiye pratiğini biliyordu. Dinci siyaset yapanların güç duruma düşünce sözlerini yalanlama yoluna gittiklerini geçmiş deneylerden öğrenmiş, ona göre önlemini almıştı. 
Başbakan Erdoğan'la yapılan röportajı danışman Cüneyd Zapsu'nun kontrol edip onay vermesine ne demeli... Başbakan sözlerini yalanlasa da... Danışman Cüneyd Zapsu'nun bu sözlerin üzerini çizmeyerek Tayyip Erdoğan'a yakıştırması başlı başına bir zihniyet itirafı değil mi 

Bugünkü manzara Enflasyon ve faiz düştü. Ama hırsızlık ve kapkaç olaylarıyla, Çocuk Esirgeme Kurumu'na bırakılan çocuk sayısında artış var... 
Haldun Ertem 

Çok satar star... Ünlü romancımız Orhan Pamuk, İsviçre'de yayımlanan Tagesanzeiger gazetesine konuşuyor 
"Burada 30 bin Kürt'ü öldürdüler. Ve bir milyon Ermeni'yi. Ve neredeyse hiç kimse bunu dile getirmeye cesaret edemiyor." 
Okurlar soruyor Orhan Pamuk bu rakamları hangi kaynaktan almış Bunlar tek taraflı olaylar mıydı Türkiye'ye hiç haksızlık yapılmadı mı 
Efendim Orhan Pamuk malum "Best seller" bir romancı... Yani "Çok satar"... Satar da satar... 

Düşen bir çığda, hiçbir kar tanesi kendisini olup bitenden sorumlu tutmaz. 
W. Churchill 

Bizim deprem n'oldu İstanbul deprem bekleyişi içinde. Bir depremde en az 100 bin kişinin öleceği söyleniyor. Ama önlem alınamıyor. Okul ve hastanelerin güçlendirilmesi için kaynak yok... Yıllardır bir erken uyarı sisteminin gerekliliğinden söz edilmekte. Ama o sistem için gerekli 3 milyon dolar bulunamamakta... 
Ve Sayın Başbakan, elinde 30 milyon dolar para, 6 gündür tsunami bölgelerini geziyor. Bölgeyi yeni bir felaketten kurtarmak için sözler veriyor. 
Sultanahmet'te dilenip Ayasofya'da sadaka vermek işte buna deniyor... 

Mucize jüri Günlerdir yazıyoruz... Mesleğe alımlarda yazılı ve sözlü sınavlarda sözlü yani mülakat esas tutuluyor. Yazılıda başarılı öğrenciler mülakatta eleniyor. Örneğin son kaymakamlık sınavında, yazılıda ilk 40'ın 32'si elenmiş. İçişleri Bakanlığı, dün sütunumuzda yayımlanan açıklamada, mülakatta adayların hangi özelliklerinin ölçüldüğünü şöyle sıraladı 
- Mesleği temsil özelliği, 
- Konuları kavrama gücü ve intikal sürati, 
- Kendine güven, 
- Olayları yargılama yeteneği, 
- Ses tonu ve konuşma yeteneği, 
- Nezaket ve ölçülülük gibi davranışları, 
- Açıklık, inandırıcılık, konuya h kimiyet... 

Akdeniz Üniversitesi Öğretim Üyesi Dr. Hüseyin Kılıç, yukarıdaki ölçütlere bakarak diyor ki 
- Ben aylarca okuttuğum öğrencilerin bu yeteneklere sahip olup olmadığını ölçmekte zorlanıyorum. Acaba jüriler 3 - 5 dakikalık mülakatlarda adayların bu yeteneklerini nasıl ölçüyorlar 
Uzun sözün kısası... Mülakatta her zaman torpil döner. Torpili önlemenin tek yolu mülakatı iktidardan bağımsız bir jüriye yaptırmaktır. Eğer adaletsizliğe ve ayrımcılığa son verilmesi isteniyorsa bu yola gidilmelidir. İktidarlara bu yönde baskı yapılmalıdır. 

ABD, Türkiye'yi model ülke yapma derdinde. 
Türkiye, "emperyalizme karşı verdiği ulusal kurtuluş savaşı" ile 80 yıldır ezilen ülkelere model zaten... 



</TEXT>
</DOC>
