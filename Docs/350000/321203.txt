<DOC>
<DOCNO> 321203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/06/yazar/guclu.html </URL>
<DATE> 2005/03/06/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Tevhid-i Tedrisat Kanunu 
</HEADLINE>
<TEXT>


Cumhuriyet döneminin ilk ve en önemli yasalarından birisi de Tevhid-i Tedrisat Kanunu yani Öğretim Birliği Yasası. 3 Mart 1924'te çıktı. O güne kadar 8 ayrı bakanlık bünyesinde bulunan öğretim kurumları, tek çatı altında toplandı. Amacı da yeni Türkiye Cumhuriyeti'yle aynı heyecanı duyan nesiller yetiştirmekti. Bu kanun ile yurttaşlar arasında duygu, düşünce ve kültür birliği sağlanması amaçlandı. Her ne kadar zaman zaman kösteklemeye çalışanlar olduysa da başarılı oldu ki, bugünlere gelindi. 
Mustafa Kemal, yasa TBMM'ye geldiğinde, eğitim ulus olmanın, bayındır olmanın, vatan olmanın, çağdaş olmanın temel taşıdır. Onun için bu yasayı bir an önce çıkarmamız gerekiyor dedi. 
Kurtuluş Savaşı'nın en sıcak günlerinin yaşandığı aylarda Ankara'da Maarif Kongresi ve sonrasında Heyeti İlmiye Toplantısı düzenlemesi de bu yüzdendir. Yakın çevresi, "Paşam düşman Ankara'ya kadar geldi, siz nelerle uğraşıyorsunuz" demeye getirdiğinde de şunları söyledi 
"Bundan önceki savaşları olduğu gibi bu savaşı da kazanacağız. Ama asıl önemli savaşımız, gelecekteki savaş, onun için bugün burada öğretmenlerle, bilim adamlarıyla birlikteyim... 
Tüm bunları ve daha pek çok anekdotu, dün Kabataş Lisesi'nde Lions'ların gerçekleştirdiği "Cumhuriyetimizin Hedefleri ve Eğitimde Birlik" konulu toplantıda dinledik. 20'ye yakın sivil toplum örgütünün katılımı ve bildirisiyle şekillenen toplantıda, Atatürk ve inkılapları bir kez daha saygıyla anıldı. 
90 yaşına rağmen, öğretmenliğe atandığı ilk günün heyecanını içinden hiç eksik etmeyen Refet Angın Hocamız, günün önemini iki cümle ile özetledi "3 Mart 1924 olmasaydı ben olmazdım. Tevhid-i Tedrisat Kanunu pek çok şeyi başardı ama en önemlisi kızlarımızı, kadınlarımızı eşit konuma getirerek hayatın içerisine soktu..." 

Cehaletle savaş 
Öğleden sonra ise kendimizi Mecidiyeköy'de farklı bir etkinliğin içerisinde bulduk. 21. Yüzyıl Eğitim ve Kültür Vakfı'nın bursiyer öğrencileri ve okuma yazma kursunu bitiren kursiyerleriyle uzun uzadıya eğitimi konuştuk. 
50, 60, hatta 70 yaşındaki annelerle, babaannelerle eğitim adına yapılanları, daha çok da yapılmayanları konuştuk. Gençlere, biz büyüklerin yaptığı hataları siz yapmayın nasihatinde bulunduk. En çarpıcı olan ise, okuma yazma öğrendikten sonra duygu ve düşüncelerin pankarta dökülmesiydi. İşte kırkından sonra okuma yazma öğrenenlerin her biri derin anlamlar içeren sözleri 
Evleneceksin dediler, okutmadılar.Köyde okul yoktu, okutmadılar.Sevgiline mektup yazarsın dediler, okutmadılar.Kızlar okumaz dediler, okutmadılar.Kendime güvenim yoktu, okuyamadım.Tarlada çalıştırmak için okutmadılar.Hasta anneannene sen bakacaksın dediler, okutmadılar.Küçük kardeşlerine bakacaksın dediler, okula göndermediler. 
Okuma yazma öğrenip kendilerine güvenleri geldikten sonra da şu görüşlerini haykırmaya başladılar 
Kendimiz için, çocuğumuz için, ülkemiz için, aydınlık geleceğimiz için, cehaletle savaş için okuyoruz. 
Özetin özeti Eğitimin önemi her geçen gün çok daha iyi anlaşılıyor. Bu yöndeki etkinliklerin sayısı her geçen gün artıyor. Artık kimse, çocuklarımızı karanlığa mahk m edemeyecek En başta da devleti yönetenler. 



</TEXT>
</DOC>
