<DOC>
<DOCNO> 335205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/20/son/sonspo03.html </URL>
<DATE> 2005/04/20/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Hagi, Nakamura'yı istedi... 
</HEADLINE>
<TEXT>

     Hagi, Reggina'da forma giyen Japon Nakamura'yı istedi. Sportif direktör Bülent Tulun, Çizme'ye giderek İtalyanlar'la pazarlığa başladı 20.04.2005 
     
     Bonservisi 2 milyon Euro 

     Teknik direktör Gheorghe Hagi’nin Galatasaray’daki akıbeti kesinlik kazanmamasına rağmen yönetim kurulu, Rumen hocanın isteği doğrultusunda transfer çalışmalarını sürdürüyor. Canaydın ve ekibi, Hagi’nin yeni sezon için kadroya dahil edilmesini istediği ve listesinin başına aldığı Regginalı Shunsuke Nakamura için ilk girişimde bulundu. Japonya Milli Takımı’nda da forma giyen ve forvetin hemen gerisinde oynayan Nakamura’nın bonservis bedeli 2 milyon Euro. 
     
     26 maçta 2 golü var 

     Sportif direktör Bülent Tulun, önceki gün İtalya’ya giderek Reggina ekibinin yöneticileriyle ilk görüşmeyi yaptı. Tulun’un, fiyat hakkında bilgi aldığı ve dün Türkiye’ye döndüğü öğrenildi. İtalya Ligi Serie A’da 13. sırada bulunan Reggina’nın en önemli hücum oyuncularından biri olan Nakamura, 26 yaşında ve 1.78 boyunda. Japon futbolcu 31 haftası geride kalan Serie A’da toplam 26 maçta forma giyip, 2 bin 216 dakika sahada kaldı ve takımına iki gol kazandırdı. 
     
     Kimdir 

     

Yaşı 26. Doğum tarihi 24 Haziran 1978. Doğum yeri Yokohama. Boyu 1.78. Kilosu 69.      
     Kariyeri 

     

Sezon Kulüp Maç Gol 1997-98 Y. Marinos 27 5 1998-99 Y. Marinos 33 9 1999-00 Y. Marinos 26 7 2000-01 Y. Marinos 30 5 2001-02 Y. Marinos 6 3 2002-03 Reggina 31 7 2003-04 Reggina 16 2 2004-05 Reggina 26 2      
</TEXT>
</DOC>
