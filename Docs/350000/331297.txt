<DOC>
<DOCNO> 331297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/08/siyaset/siy01.html </URL>
<DATE> 2005/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Koç'tan büyükelçiye mektup 
</HEADLINE>
<TEXT>


Bakan Koç, Rusya Büyükelçisi'ne gönderdiği mektupta, sözlerinin yanlış yansıtıldığını belirtti 

UTKU ÇAKIRÖZER Ankara 


Kültür ve Turizm Bakanı Atilla Koç, Rusya Büyükelçisi Piyotr Stegny'e gönderdiği mektupta, Muğla'daki sözlerinin "yanlış yansıtıldığını" savunarak, "Ruslar zenginleşiyor, bonkörce harcıyor diyerek iltifat etmek istedim ama sözlerim yanlış anlaşıldı" dedi. Koç, mektubunda, "Dostluğumuz sürecek" ifadesini kullandı. 
Bu arada Rus Büyükelçiliği'nin nezaket ziyareti için Koç'tan uzun süredir beklediği randevu da dün verildi. Stegny ile Koç, bugün 16.00'da bakanlıkta bir araya gelecek. Yetkililer, Japonya'da ilan edilen "Türk yılı"na benzer girişimlerin karşılıklı olarak Türkiye ve Rusya'da ilan edilmesi gibi konuların gündeme gelebileceğini söyledi. 

'Kıvırtmam' 
Koç, CNN Türk'te "Manşet" programında da, "Ruslardan özür dileyecek misiniz " sorusuna, "Neden demeyeyim Ben ağzımdan çıkan lafın peşinde inatla koşan adam değilim. Ama benim ağzımdan çıkmaması gerekiyordu. Ben öyle lafı kıvırtmam" diye yanıt verdi. 


</TEXT>
</DOC>
