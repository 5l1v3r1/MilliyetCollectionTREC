<DOC>
<DOCNO> 313712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/09/son/sondun01.html </URL>
<DATE> 2005/02/09/ </DATE>
<TIME> 02.02 </TIME>
<AUTHOR>  </AUTHOR>
<HEADLINE>
Gürcistan'ın yeni başkanı Nohaydeli... 
</HEADLINE>
<TEXT>

     Gürcistan'ın yeni başbakanı, Maliye Bakanı Zurab Nohaydeli oldu. 
     Cumhurbaşkanlığı basın sözcüsü Alana Gogulava, yaptığı açıklamada, Cumhurbaşkanı Mihail Saakaşvili'nin hükümet üyeleri ve parlamento başkanı ile geç saatlere kadar süren toplantısı sonunda, Maliye Bakanı Zurab Nohaydeli'nin yeni başbakan olarak atanmasına karar kılındığını kaydetti. 
     Saakaşvili'nin, bugün düzenleyeceği basın toplantısı ile Nohaydeli'yi başbakanlık görevine atadığını açıklayacağı ve daha sonra kararı parlamentonun onayına sunacağı ifade edildi. 
     Gürcistan'ın eski Başbakanı Zurab Jvanıya, 3 Şubat Perşembe günü Tiflis'teki Saburtalo semtinde misafir kaldığı arkadaşının evinde doğalgaz zehirlenmesinden ölmüştü. 
     Jvanıya ile aynı siyasi oluşum içinde yer alan Nohaydeli, eski Devlet Başkanı Eduard Şevardnadze döneminde yürüttüğü Maliye Bakanlığı görevinden Kasım 2003'te geçekleştirilen ''gül devrimi'' sürecinde istifa etmişti. 
     Nohaydeli, gül devriminden sonra Saakaşvili liderliğinde kurulan yeni hükümet içinde yine maliye bakanlığı görevine getirilmişti. 
     
</TEXT>
</DOC>
