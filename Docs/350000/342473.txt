<DOC>
<DOCNO> 342473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/14/yazar/theper.html </URL>
<DATE> 2005/05/14/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Para çekme makinelerine ne oluyor 
</HEADLINE>
<TEXT>


Türkiye, 2000 yılında yaşadığı önemli iktisadi krizi nasıl oluyor da böyle az hasarla atlatıyor Bunun yanıtını arayanların gözden uzak tutmadığı bir neden var, Türk halkı kaderine razı, elinde olanla yetiniyor, akrabalar arası yardımlaşma geleneksel. 
Bunun bariz örneği ülkemizdeki emekliler. 
Biliyor musunuz, emeklilerin eline geçen aylık emekli maaşı, büyük çapta asgari ücretin altında. Hatta bazı emeklilerin maaşından para kesiliyor. Onlardan biri de benim. Emekli maaşımdan yüzde 15'i her ay kesiliyor, çünkü halen çalışıyorum. Ancak mesele benim meselem değil, sessiz sedasız içten içe kahrolan emeklilerin meselesi. Dikkat edilirse gerek kendilerine yapılan haksızlıktan ve gerekse elde edemediği haklardan dolayı bazı kesim sesini yükseltiyor. Peki hiç emeklileri sesini yükseltirken gördünüz mü Çünkü kaderine razı, elinde olanla yetiniyor. 
Şimdi, son aylarda bana başvuran bazı emekliler oldu, onların şik yeti elbette aldıkları aylık emekli maaşının bir insanın bir ay boyunca geçimine yetmeyecek kadar düşük olduğu kadar, maaş döneminde otomatik para çekme makinelerinin, maaş günlerinde özellikle parasız bırakılması veya arızalı gösterilmesi olmuş. 
Bir emekli okuyucum geçen ay Levent'teki bankanın para makinesinin devre dışı kaldığını görmüş, Beyoğlu'na gelmiş o da aynı durumda, derken Karaköy şubesine gelmiş elbette burada da oldukça uzun bir kuyruk beklemek zorunda kalmış. 
Şik yetler tek değil ve öyle anlaşılıyor ki, bu işte bir kasıt veya kasta eşdeğer bir ihmal var. Banka şubelerinde, banko önünde işlem yapmaktan daha elverişli olması gereken para makineleri azap olmaya başlamış. Ancak emekliler sessiz sedasız kuyruklarda beklemekten başka bir şey yapamıyor. 
Şimdi ben emekli maaşı dağıtan bankaların müdürlerine bu durumu aktarmış olayım. Emekliler sıkıntı içinde, iki makinesi olan banka şubelerinde dahi para makinesini kullanamıyorlar, banka müdürleri haberiniz olsun. Emeklilerin parasıyla "Bir günlük k r k rdır" derseniz o para hayretmez. Aklınızda bulunsun. 



</TEXT>
</DOC>
