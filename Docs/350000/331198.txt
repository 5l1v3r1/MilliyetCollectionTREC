<DOC>
<DOCNO> 331198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/07/son/sontur01.html </URL>
<DATE> 2005/04/07/ </DATE>
<TIME> 02.03 </TIME>
<AUTHOR>  </AUTHOR>
<HEADLINE>
Öcalan'ın eski avukatına silahlı saldırı 
</HEADLINE>
<TEXT>

     Terör örgütü elebaşı Abdullah Öcalan'ın da bir dönem avukatlığını yaptığı bildirilen Medeni Ayhan, silahlı saldırıda ağır yaralandı. 
     AA muhabirinin aldığı bilgiye göre, Avukat Medeni Ayhan, İncesu Caddesi 28 numara önünde bu gece saat 23.00 sıralarında kimliği belirsiz kişilerin silahlı saldırısına uğradı. 
     Ayhan, vatandaşlar tarafından Numune Hastanesi'ne kaldırıldı. 
     Kısa sürede olay yerini kordon altına alan polis, 9 milimetre çapında boş bir kovan buldu. 
     Görgü tanıkları, Avukat Ayhan'a, yoldan geçen bir araçtan ateş edildiğini belirtirken, aracın plakasının henüz tespit edilemediği bildirildi. 
     Avukat Ayhan'ın, bir dönem, terör örgütü elebaşı Abdullah Öcalan'ın avukatlığını yaptığının ve terör örgütü sanıklarının davalarına girdiğinin belirlenmesi üzerine, olay yerine Terörle Mücadele Şube Müdürlüğü ekipleri de gelerek incelemelerde bulundu. 
     
</TEXT>
</DOC>
