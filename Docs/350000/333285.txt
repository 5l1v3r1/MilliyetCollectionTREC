<DOC>
<DOCNO> 333285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/14/son/sondun44.html </URL>
<DATE> 2005/04/14/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
ABD, İsrail'in yeni savaş uçağı projesini askıya aldı 
</HEADLINE>
<TEXT>

     ABD'nin, İsrail yönetiminin Çin ile savunma anlaşmalarını protesto etmek için, İsrail'in yeni savaş uçağı üretme projesine katılımını askıya aldığı bildirildi. 
     İsrail'de yayımlanan Maariv gazetesi, Amerikalı bazı kaynaklara dayanarak verdiği haberde, Washington yönetiminin, İsrail'i, F-35 Ortak Taarruz Uçağı JSF geliştirme çabalarında yer alan yabancı ülkeler arasından çıkardığı belirtildi. 
     ABD'nin kararına gerekçe olarak, İsrail'in, Çin donanmasını Harpy insansız uçaklarıyla donatmak suretiyle ABD'nin ihraç yasağını ihlal etmesi gösterildi. 
     Pentagon, İsrail'i 2003 yılında, F-35 uçaklarının geliştirilmesinde yer alan yabancı ülkeler arasına dahil etmişti. 
     İsrail'e her yıl 2,9 milyar dolar yardım yapan ABD, İsrail'in Pekin yönetimine silah satışına, Çin'in bu silahları Tayvan'a karşı kullanabileceği gerekçesiyle daha önce de karşı çıkmıştı. 
     Bu arada, İsrail Savunma Bakanlığı, gazetenin haberiyle ilgili yorum yapmazken, ABD ile ilişkilerinin iyi olduğunu bildirdi. 
     Defence News dergisi, her biri en az 100 milyon dolara mal olacağı sanılan JSF jetlerinin bombardıman, taarruz ve keşif kabiliyeti olduğunu yazmıştı. 
     
</TEXT>
</DOC>
