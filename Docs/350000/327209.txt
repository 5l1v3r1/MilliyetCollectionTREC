<DOC>
<DOCNO> 327209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/26/siyaset/axsiy01.html </URL>
<DATE> 2005/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İhraç ettiren söz 
</HEADLINE>
<TEXT>


Sarıgül'ün CHP'den ihraç edilmesinde, bir TV programında Baykal için, "İşte temiz k ğıdı, 15 Nisan'a kadar benden özür dilemezse anasının nik hını görür" ifadesi etkili oldu 

ANKARA Milliyet 


CHP Yüksek Disiplin Kurulu YDK , Şişli Belediye Başkanı Mustafa Sarıgül'ü, yumrukların konuştuğu 13. Olağanüstü Kurultay'da "parti suçu" işlediği gerekçesiyle oybirliği ile partiden ihraç etti. 
Sarıgül'ün, Star TV'de önceki gece yayımlanan "Objektif" programında, Danıştay 1. Dairesi'nin hakkındaki soruşturma izninin kaldırılması yönündeki kararını göstererek, Deniz Baykal için, "İşte temiz k ğıdı, 15 Nisan'a kadar benden özür dilemezse 'anasının nik hını görür'" ifadesini kullanmasının ihraç sürecini hızlandırdığı belirtildi. 
CHP YDK, dün Niğde Milletvekili Orhan Eraslan'ın başkanlığında genel merkezde toplandı. YDK, parti tüzüğünün "parti suçu"nu düzenleyen 68 ve 70. maddelerini ihlal ettiği gerekçesiyle, Sarıgül'ün oybirliğiyle ihracına karar verdi. Kararın gerekçesinin bir hafta içinde tebliğ edileceği belirtildi. Sarıgül'ün, YDK'nin kararına karşı yargıya itiraz hakkı bulunuyor. Sarıgül'ün kararın iptali istemiyle dava açması bekleniyor. İç hukuk yollarının tükenmesi durumunda Sarıgül, Avrupa İnsan Hakları Mahkemesi'ne AİHM de başvuracak. 

Sarıgül Karar yargıdan döner 

Hakkında ihraç kararı çıkan Sarıgül, daha önce Danıştay'dan dönen kararın, bu kez de Ankara Adliyesi'nden döneceğini söyledi. Sarıgül, "CHP'de üyelik hukuku, mensubiyet hakkı, mevcut genel başkanın başkanlığındaki cuntanın işaretiyle asla kaldırılamaz. Her türlü yasal hakkımızı arayacağız. Bu karar yüce Türk hukukundan geri dönecektir" dedi. YDK, 2005'teki toplantısında yolsuzluk ve rüşvet iddiaları nedeniyle Sarıgül hakkındaki kesin ihraç talebini 7'ye karşı 8 oyla reddetmişti. Parti yönetimi, Sarıgül'ün kurul üyelerine rüşvet verdiğini iddia etmişti. Baykal da bu kararın ardından kurultay çağrısı yapmıştı. Kurultayı kazanan Baykal, YDK üyelerini de değiştirmişti. Yeni YDK, bu kez Sarıgül'ün ihracına oybirliğiyle karar verdi. 

İl yönetimi depremi 

ANKARA Milliyet 

CHP MYK'da, dün akşam yaptığı toplantıda, Adıyaman, Afyon, Bolu, Sakarya, Sivas, Tekirdağ, Erzincan, Gaziantep, Aksaray, Balıkesir il yönetimleri görevden alındı. Elazığ, Erzurum, Malatya, Rize, Kilis, Osmaniye ve Şırnak il yönetimlerinin ise tüzükte öngörülen sürede gerekli toplantıları yapmadıkları gerekçesiyle düşmüş sayıldığı bildirildi. Adana'da ise il başkanı yerini korurken, il yönetimi feshedildi. Toplam 18 il yönetiminden 12'sine atama yapıldı. 


</TEXT>
</DOC>
