<DOC>
<DOCNO> 308806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/24/son/sondun02.html </URL>
<DATE> 2005/01/24/ </DATE>
<TIME> 07.20 </TIME>
<AUTHOR>  </AUTHOR>
<HEADLINE>
Endonezya 6.2, Hindistan 6.3 ile sallandı 
</HEADLINE>
<TEXT>

     Endonezya'da, Sumatra Adası açığında 26 Aralık'ta meydana gelen ve bölge ülkelerinde 234 bin insanı öldüren 9 büyüklüğündeki deprem ve tsunaminin ardından, bugün Richter ölçeğine göre 6.2 büyüklüğünde bir deprem daha oldu. 
     Hong Kong Gözlemevi ile Endonezya Meteoroloji-Jeofizik Kurumu'na göre, sabaha karşı 03 10'daki yer sarsıntısının merkez üssü, Selebes Sulawesi Adası'ndaki Palu kentinin 20 km güneyi olarak kaydedildi. Ölen ve yaralananın olmadığı depremde 30 ev hasar gördü. Palu'da havalimanı trafiğe kapatıldı. Depremin ardından iki artçı sarsıntı daha oldu. 
     Hint Okyanusu tabanındaki 26 Aralık depreminin merkez üssüne yakın Sumatra Adası, Banda Açe kenti dahil, Endonezya güvenlik güçleri, paniğe kapılan halkı sakinleştirmek için seferber oldu. 
     
     HİNDİSTAN'IN NİCOBAR ADALARINDA 6.3'LÜK DEPREM 

     Hindistan'ın güneyindeki Nicobar adaları yanında, Richter ölçeğine göre 6.3 büyüklüğünde deprem meydana geldiği bildirildi. 
     Hong Kong gözlemevi yetkilileri, depremin merkez üssünün Kalküta'nın yaklaşık 1740 kilometre uzağında olduğunu kaydetti. 
     
</TEXT>
</DOC>
