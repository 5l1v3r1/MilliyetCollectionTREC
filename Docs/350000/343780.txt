<DOC>
<DOCNO> 343780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/18/son/sontur33.html </URL>
<DATE> 2005/05/18/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Yine okulda kan aktı .. 
</HEADLINE>
<TEXT>

     Sivas’ta 12 yaşındaki ilköğretim öğrencisi, okulda kavga ettiği öğrenciyi bıçakla yaraladı. 
     AA muhabirinin aldığı bilgiye göre, ilköğretim okulu 6. sınıfta öğrenim gören M.K. 12 ve A.T.G. 12 , okulda kavga etti. 
     Ayrı sınıflarda öğrenim gördükleri öğrenilen çocuklardan A.T.G, M.K’yi bıçakla bacağından ve kolundan yaraladı. 
     Sultan 1. İzzettin Keykavus Devlet Hastanesi’nde tedavi altına alınan M.K’nin sağlık durumunun iyi olduğu öğrenildi. 
     Olayın ardından ifadesi alınan A.T.G’nin yaşı küçük olduğu için Cumhuriyet Savcısı’nın talimatıyla ailesine teslim edildiği, olayla ilgili soruşturmanın sürdürüldüğü bildirildi. 
     Bu arada, M.K’nin tedavi gördüğü hastaneye gelen arkadaşları, A.T.G’nin, bıçağı kravatının içinde okula soktuğunu öne sürdüler. 
     
</TEXT>
</DOC>
