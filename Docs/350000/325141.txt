<DOC>
<DOCNO> 325141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/19/son/sonyas06.html </URL>
<DATE> 2005/03/19/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Bild Alman eşcinsel politikacı balayını Türkiye'de geçirecek 
</HEADLINE>
<TEXT>

     Alman Bild gazetesi, yerel parlamento konumundaki Berlin Temsilciler Meclisi'nde Hür Demokrat Parti FDP üyesi olarak bulunan 61 yaşındaki politikacı Wolfgang Mleckowski'nin "eşcinsel evlilik" yapıp "balayını" da Türkiye'de geçirmeyi düşündüğünü yazdı. 
     Bild'in haberine göre, daha önce karıştığı çeşitli olaylar dolayısıyla tepki toplayan Berlin Parlamentosu'nun en sansasyonel isimlerinden biri olan Mleckowski 23 yaşında Kis adlı bir Macar ile "eşcinsel evlilik" yapacak. Söz konusu "evliliğin" davetiyeleri bugünlerde alıcılara ulaşacak. 
     
     TÜRKİYE'DE TEKNE TURU 
     Parkinson hastası Mleckowski gazeteye, "Aradaki 40 yaş fark önemli değil" derken balayını Nisan ayında Türkiye'de bir tekne turunda geçirmeyi planladıklarını anlattı. Politikacı tedavisi dolayısıyla yılın altı ayını güneyde geçirmeyi düşündüğünü belirtirken, Alman FDP yönetiminin Mleckowksi'yi bu ve daha önce yarattığı skandallar nedeniyle partiden ihraç etmeyi düşündüğü kaydedildi. 
     
</TEXT>
</DOC>
