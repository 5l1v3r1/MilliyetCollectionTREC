<DOC>
<DOCNO> 323174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/12/son/sondun36.html </URL>
<DATE> 2005/03/12/ </DATE>
<TIME> 21.47 </TIME>
<AUTHOR>  </AUTHOR>
<HEADLINE>
Lübnan'da Suriye'li bir tüccar bıçaklanarak öldürüldü... 
</HEADLINE>
<TEXT>

     Lübnan'ın başkenti Beyrut'ta, Suriyeli bir tüccarın bu sabah bıçaklanarak öldürüldüğü bildirildi. 
     Lübnan güvenlik servisleri, ''Yusuf Musa Musa 43 adlı kişinin dükkanını açmaya çalıştığı sırada vücuduna aldığı 14 bıçak darbesi sonucu öldüğünü'' belirttiler. 
     Musa'nın neden öldürüldüğü konusunda henüz bir açıklama yapılmadı. 
     Bu arada, ülkenin kuzeyindeki Trablus kentinde Suriyeli işçilere ait 5 çadırın ateşe verildiği, olayda ölen ya da yaralananın olmadığı ifade edildi. 
     Lübnan'ın eski başbakanı Refik Hariri'nin 14 Şubat'ta suikasta kurban gitmesinin ardından çok sayıda Suriyeli işçinin dövüldüğü, evlerinin ya da çadırlarının yağmalandığı kaydedildi. 
     Şam yanlısı hükümeti eleştiren Lübnanlı muhalifler, Hariri'nin öldürülmesinden Suriye'yi sorumlu tutuyor. 
     
</TEXT>
</DOC>
