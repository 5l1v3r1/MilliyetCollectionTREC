<DOC>
<DOCNO> 345792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/25/son/sontur34.html </URL>
<DATE> 2005/05/25/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Onur Air'in Almanya uçuşları Düsseldorf seferleri ile başlıyor 
</HEADLINE>
<TEXT>

     Onur Air’in Almanya uçuşlarının, Düsseldorf seferleri ile başlayacağı bildirildi. 
     Onur Air’den yapılan yazılı açıklamada, Alman Sivil Havacılık yetkilileri tarafından bugün Almanya’da yapılan bir açıklamaya göre, Onur Air’in Düsseldorf şehrine uçuşlarının günde 2 seferle başlayacağı ve 30 Mayıs’tan itibaren de sefer sayılarının rutine döneceğinin kaydedildiği belirtildi. 
     Almanya’nın sadece Düsseldorf şehri ile ilgili aldığı ve 30 Mayıs’ta rutine dönecek uçuş izni kararının teknik endişelerden kaynaklanmayıp, Onur Air’in uçuş programı çerçevesinde Alman yetkililerle mutabakata varılarak alınmış bir karar olduğu kaydedilen açıklamada, Onur Air uçuşlarının Hollanda, Fransa ve İsviçre için ise kategorilendirilmeden açıldığı vurgulandı. 
     
</TEXT>
</DOC>
