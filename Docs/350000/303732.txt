<DOC>
<DOCNO> 303732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/05/son/sonspo09.html </URL>
<DATE> 2005/01/05/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Chelsea arayı açıyor, Arsenal ve Manchester takıldı 
</HEADLINE>
<TEXT>

     İngiltere Premier Ligi'nde 22. hafta geride kalırken, lider Chelsea Middlesbrough galibiyetiyle en yakın rakibi Arsenal'le puan farkını 8'e çıkardı. Arsenal ve Manchester United kendi evlerinde berabere kaldı... 
     Stampford Bridge'te Middlesbrough'u ağırlayan Jose Mourinho'nun öğrencileri, 2004'ün en pahalı transferi Didie Drogba'nın ilk yarıda attığı gollerle 2-0 kazandı. Bu sonuçla Chelsea puanını 55'e çıkardı ve en yakın rakibi Arsenal'e 8 puan fark attı. 
     Sezona süper bir başlangıç yapan geçen yılın yenilgisiz şampiyonu Arsenal, sahasında Manchester City ile 1-1 berabere kaldı. Arsene Wenger'in de transfer etmek istediği S.W.Philips ile 34. dakikada öne geçen konuk Manchester City, Ljungberg'in 75. dakikadaki golüne engel olamadı. Arsenal bu beraberlikle 47 puanda kaldı. 
     Zirvenin bir başka takipçisi Manchester United ile Tottenham randevusundan ise gol sesi çıkmadı. Kırmızı şeytanlar 44 puanla Chelsea'nin 11 puan gerisine düştü. 
     Premier Lig'de toplu sonuçlar şöyle 
     

Norwich City 1 2 Liverpool Blackburn Rovers 1 0 Charlton Athletic Crystal Palace 2 0 Aston Villa West Bromwich 0 0 Newcastle United Everton 2 1 Portsmouth Birmingham City 1 2 Bolton Wanderers      

     
</TEXT>
</DOC>
