<DOC>
<DOCNO> 331004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/07/yazar/heper.html </URL>
<DATE> 2005/04/07/ </DATE>
<TIME>  </TIME>
<AUTHOR> Doğan HEPER  </AUTHOR>
<HEADLINE>
Papa sırlarıyla gömülüyor 
</HEADLINE>
<TEXT>


AĞCA, 26 Kasım 1979'da Cağaloğlu'nda Milliyet'e yakın bir binadan bize telefon edip mektup yolluyordu. 
Özetle Ağca'nın mektubundaki sözler şöyleydi 
"Papa'yı kesinlikle vuracağım, cezaevinden kaçışımın tek hedefi budur." 
Ve bu mektuptan tam 1.5 yıl sonra 13 Mayıs 1981 günü Ağca, İtalya'da Papa'yı vurdu. 
O günden bu güne çok şey yazıldı, söylendi. Papa'yı Ağca'ya vurdurtanların Vatikan'ın bazı üst düzey yetkilileri olduğu "Le Voce" gazetesi tarafından iddia edildi... 

MEHMET Ali Ağca, geçen gün La Repubblica gazetesiyle yaptığı söyleşide Papa'ya suikast girişiminden Vatikan'ı sorumlu tuttu. 
Ağca, "Bazı kardinal ve başpiskoposların yardımı olmasaydı, Papa'yı vuramazdım. Şeytan, Vatikan duvarlarının içerisinde. Papa'yı bana yüce Tanrı vurdurttu. Vatikan benim Mesih olduğuma inanıp kurtulmak için ortaya Emanuela Orlandi meselesini attı. Aslında benim Hıristiyan olmamı istiyorlardı" dedi. 

AĞCA, Papa'ya suikast girişiminde bulunduğu 13 Mayıs 1981 gününü La Repubblica'ya şöyle anlattı 
"O gün meydana gittim. Çok kalabalıktı. Amacım Papa'yı vurup intihar etmekti. Bir ara eylemi gerçekleştirmekten vazgeçtim. Meydandan ayrılarak tren istasyonuna girme kararı aldım. 20.00'deki trenle Zürih'e dönecektim. Ama ani mucizevi bir kararla geri döndüm ve Papa'ya ateş ederek misyonumu tamamladım. Dünyada kimse eylem yapacağımı bilmiyordu. Ama Vatikan'da kardinal ve başpiskoposlardan oluşan suç ortaklarım bulunmasaydı eylemi gerçekleştiremezdim." 
Ağca, "Dünyada kimse eylem yapacağımı bilmiyordu" diyordu, ama Milliyet'e yolladığı mektubunda, hapishaneden kaçış nedeninin bu eylem olduğunu bildiriyordu. 

REHA Erus'un Roma'dan bildirdiğine göre Ağca'nın sözleri, Vatikan'ın tepkisine neden oldu. 
Kardinal Roberto Tucci, "Ortada büyük bir yalan var. Ağca gerçeği açıklamaktan ziyade, sürekli hedef şaşırtan biridir. Onun sözlerine son derece kuşkuyla yaklaşılmalı" dedi. 
Parlamento Komisyonu Başkanı Paolo Guzzanti de, "Mehmet Ali Ağca'yı dinlemek için toplu halde İstanbul'a gidebileceklerini" açıkladı. 
Evet, Ağca bugün Papa'ya "ruhani kardeşim" diyor. Ve yarinki cenazeye gitmek için Ankara'dan, Adalet Bakanlığı'ndan izin istiyor. 
Ne Abdi Bey'in öldürülüşünün ne de Papa'nın vuruluşunun perde arkası bu güne kadar aydınlatılabildi. 
Bunun için Ağca'nın yeni ve tutarlı itiraflarına ihtiyaç var. 

Bakan istifa edecek mi Savunma Bakanı Gönül, "Modernizasyon kapsamında daha kısa askerlik gündeme gelir. Bunun için hazırlık yapılıyor" dedi. 
Hemen ardından Genelkurmay, "Askerliğin kısaltılması konusunda bir çalışma olmadığını" açıkladı. 
Bu ne perhiz bu ne lahana turşusu... 

IRAK 
Yeni bir döneme giriyor Celal Talabani Irak'ın yeni cumhurbaşkanı seçildi. Ankara'nın Irak politikasına ince ayar gerekiyordu. Şimdi bu ayar daha rahat yapılabilecektir. 
Aralık 2005'e kadar iktidarda kalacak olan Celal Talabani, o tarihte yapılacak anayasa ve yeni seçimde tekrar işbaşına gelebilecektir. 
Şimdi Irak devleti Kürtlerin de devleti olmuş sayılabilir. Karşımızda iki unsurlu bir devlet var. Araplar ve Kürtlerden kurulu bir devlet. 
Şimdi biz bu aşiret reisi dediğimiz kişiyi, yani Celal Talabani'yi nasıl cumhurbaşkanı olarak tanıyacağız .. 

Talabani, her Kürt gibi Sünnidir ama Şiileri en iyi tanıyan adamlardan biri sayılabilir. 
Tabii Mesud Barzani ile arasındaki çekişme, Irak'a cumhurbaşkanı seçilmesiyle bitmeyecektir. 
Tabir yerindeyse, Celal Talabani şehirli, Mesud Barzani köylüdür. Yani dayandıkları kitle, böyle ifade edilebilir. Bunu dikkate almadan ileriyi görmek mümkün değildir. 

Artık Ankara'nın kırmızı çizgileri tam anlamıyla yok olmuş sayılabilir. Bu çizgiler, dikkatle yeniden çizilmelidir. Çünkü unutulmamalı ki, Irak'ın Cumhurbaşkanı ve Dışişleri Bakanı bugün için Kürt'tür. 
Kuzey Irak'ta şimdilik müstakil Kürt devleti tehlikesi en azından ertelenmiş sayılabilir. Bu, Türkiye için kazançtır. 

BÜYÜME 9.9 
Ama kızlar evde kaldı Büyüme 9.9, Başbakan bununla iftihar ediyor. Ama kızlar evde kaldı, kalıyor. 
Üniversite mezunlarının yüzde 24'ü işsiz. Bu, gayri resmi rakamlara göre yüzde 40'a varıyor. Yüzde 40'ı işsiz bir gruptan zamanı da gelse ekseriyetin evlenmesini bekleyemezsiniz. 
TİM'in Türkiye İhracatçılar Meclisi Başkanı Oğuz Satıcı önceki gün "Büyümenin bir aldatmaca olduğunu" çok güzel izah ediyordu. 
Satıcı, "Türkiye h l borcu borçla ödeyen bir ülke olmaktan ileri gidememiştir" diyordu. 
Böyle olduğu sürece de büyüme rakamlarına hükümetin gözüyle bakmak yanlış olacaktır. 
Büyüme rakamları halkın refahına ne derecede yansıyor 
Ona bakalım. 



</TEXT>
</DOC>
