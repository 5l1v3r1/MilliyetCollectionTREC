<DOC>
<DOCNO> 337853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/son/sontur14.html </URL>
<DATE> 2005/04/28/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
İç çamaşırlı manken afişine kamuflaj 
</HEADLINE>
<TEXT>

     İzmir Aliağa'da bir iç giyim mağazasının bikinili reklam tabelasına AKP'li kadınların tepki göstermesiyle yaşanan krizin yankıları dinmeden, benzer bir olay Denizli'de yaşandı. 
     Emin Aktaş 1.5 ay önce açtığı iç giyim mağazasının girişinin üzerine, bir çamaşır kataloğundan alınmış iç çamaşırlı mankenin fotoğrafının bulunduğu "Beste iç Giyim" yazılı tabela astı. 
     5 metre uzunluğunda, 1.5 metre enindeki tabelada bulunan iç çamaşırlı manken bazı kesimlerin tepkisini çekti. Mağaza sahiplerinin ifadesine göre, geçen hafta sakallı iki kişi mağazaya gelerek tabelanın kaldırılmasını istedi. 
     Aynı kişiler aynı hafta içinde iki kez daha mağazaya gelerek uyarılarını yineledi. Bu durumdan rahatsız olan mağaza sahipleri tabelayı kaldırmadı ama iç çamaşırlı mankenin vücudunu kağıtla kapatarak, sadece yüzünü açıkta bıraktı. 
     

     
</TEXT>
</DOC>
