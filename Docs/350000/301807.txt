<DOC>
<DOCNO> 301807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/29/son/sondun03.html </URL>
<DATE> 2004/12/29/ </DATE>
<TIME> 07.15 </TIME>
<AUTHOR>  </AUTHOR>
<HEADLINE>
Bağdat'ta patlama En az 28 ölü 
</HEADLINE>
<TEXT>

     Irak'ın başkenti Bağdat'ta meydana gelen patlamada ilk belirlemelere göre en az 28 kişi yaşamını yitirdi. 
     Bağdat'ın batısında bu gece polis ekiplerinin bir eve düzenlediği baskın sırasında meydana gelen şiddetli patlamada en az 28 kişi öldü. Patlamada yaşamını yitirenler arasında polisler de bulunuyor. 
     Yabancı uyruklu direnişçilerin barındığından şüphelenilen bir eve yapılan baskın sırasında büyük bir patlama duyuldu. Çevredeki binaların harabeye döndüğü bölge ABD güçleri tarafından kuşatıldı. 
     
     BAĞDAT'TA GÜVENLİK KUVVETLERİNE PUSU 

     Bağdat'ın batısında pusuya düşürülen Iraklı güvenlik kuvvetlerinden 5 kişinin öldüğü bildirildi. 
     Polis, Bağdat'ın Gazeliye bölgesinde baskın düzenlemeye hazırlanan Irak kuvvetlerinin bir cami yakınlarında pusuya düşürüldüğünü söyledi. 
     Saldırıda 20 kişinin de yaralandığı belirtildi. 
     Iraklı militanların dün düzenledikleri saldırılarda, aralarında polis memurları ile El Anbar vali yardımcısının da bulunduğu en az 25 kişi öldürülmüştü. 
     
</TEXT>
</DOC>
