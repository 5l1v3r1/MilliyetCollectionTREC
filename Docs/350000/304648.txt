<DOC>
<DOCNO> 304648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/08/son/soneko03.html </URL>
<DATE> 2005/01/08/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Hazine'den madeni para açıklaması... 
</HEADLINE>
<TEXT>

     Hazine, Darphane ve Damga Matbaası Genel Müdürlüğü'nün madeni para basımına ara vermeden devam ettiğini belirterek, ihtiyaç sahiplerinin kolaylıkla yeni madeni para temin edebileceklerini duyurdu. 
     Hazine Müsteşarlığı'ndan yapılan yazılı açıklamada, Darphane'nin, 31.12.2004 tarihine kadar programlanan miktarda madeni parayı basıp kullanıma hazır hale getirdiği belirtilerek, halen madeni para basımına ara vermeden devam edildiliği bildirildi. 
     Bunun sonucu olarak Darphane'de dağıtım işlemleri sonrasında bir madeni para stoğunun da oluştuğu kaydedilen, açıklamada şöyle denildi 
     ''Bu çerçevede madeni paraya ihtiyaç hisseden bankaların, kurum ve kuruluşların, ticari işletmelerin, marketlerin, bakkalların, pazarcıların veya vatandaşların herhangi bir T.C. Merkez Bankası veya T.C. Ziraat Bankası şubesine başvurmak suretiyle ya da Darphane ve Damga Matbaası Genel Müdürlüğü'ne doğrudan müracaat ederek kolaylıkla yeni madeni para temin edebileceklerdir.'' 
     
</TEXT>
</DOC>
