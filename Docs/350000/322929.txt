<DOC>
<DOCNO> 322929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/11/son/sonspo06.html </URL>
<DATE> 2005/03/11/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Hagi Kazanamazsak yanarız... 
</HEADLINE>
<TEXT>

     Hagi, İstanbulspor’u yenemezsek derbinin önemi kalmaz dedi. Hakan Şükür’e sevinen Sarı-Kırmızılılar, Hasan Şaş’ın sakatlığıyla yıkıldı. 
     
     Çantada keklik görmeyin’ 

     Beşiktaş mücadelesinden üç puanla ayrılıp şampiyonluk umutlarını tazeleyen Galatasaray’da teknik direktör Gheorghe Hagi başta olmak üzere tüm takım mücadeleye çok ciddi bakıyor. Rumen hoca sezon başından bu yana yaptığı gibi öğrencilerine uyarılarını bir bir sıralıyor. Görevde bulunduğu süre içerisinde en ciddi konuşmalarından birini yapan Hagi, İstanbulspor’u çantada keklik olarak görürsek yanarız. Puan kaybedersek, derbi galibiyetinin önemi kalmazö diyerek dikkat çekti. 
     
     Hasan kontrolden geçecek 

     Sarı-Kırmızılılar maçın hazırlıklarını dün yaptığı antrenmanla sürdürdü. Teknik heyet Hakan Şükür’ün iyileşmesine sevinirken, Hasan Şaş’ın sabah idmanında sakatlanması keyifleri kaçırdı. Midesindeki rahatsızlık nedeni ile önceki gün antrenmana çıkmayan Hakan Şükür, dünkü çalışmada yer alarak, hazır bir görüntü çizdi. Ayak kaval kemiğine darbe alan Hasan Şaş çalışmayı bırakmak zorunda kaldı. Yıldız futbolcunun bugün bir kez daha kontrolden geçeceği bildirildi. 

     
</TEXT>
</DOC>
