<DOC>
<DOCNO> 346076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/26/son/sonspo01.html </URL>
<DATE> 2005/05/26/ </DATE>
<TIME> 02.00 </TIME>
<AUTHOR>  </AUTHOR>
<HEADLINE>
Bıçakçı ''Yarın 2008 UEFA Kupasını Finali için yarın müracaat edeceğim'' 
</HEADLINE>
<TEXT>

     Futbol Federasyonu Başkanı Levent Bıçakcı, 2008’deki UEFA Kupası final maçının Türkiye’de oynanması için yarın başvuruda bulunacağını açıkladı. 
     Bıçakçı, Milan ve Liverpool arasında yapılan maçta Atatürk Olimpiyat Stadı’nda çok uzun süreler konuşulacak bir final organizasyonu gerçekleştirdiklerini vurgulayarak, "2008 UEFA Kupası Finali’ni Türkiye’ye almak için yarın müracaat edeceğim" dedi. 
     2012’deki Avrupa Futbol Şampiyonası Finalleri’ni Türkiye’ye almak 
     için çalışmalarının sürdüğünü belirten Bıçakcı, "2012’den önce benim zaten kafamda yer alıyordu. Bir UEFA Kupası finalini Türkiye’ye getirtmek istiyordum. Bugünü bekliyordum zaten. 2007’ye kadar yapılacak bütün yerler açıklandı. 2008 UEFA Kupası Finali’ni Türkiye’ye almak için yarın müracaat edeceğim" diye konuştu. Bıçakçı, bu müracaatı Fenerbahçe şükrü Saracoğlu Stadı için yapacağını kaydetti. 
     
     "HERŞEY MUHTEŞEM OLDU"- 

     Levent Bıçakcı, Şampiyonlar Ligi final organizasyonun muhteşem olduğunu söyledi. 
     UEFA yetkililerine 50 yıllık tarihinde en iyi finali organize etmenin sözünü verdiklerini hatırlatan Bıçakcı, "Maçın da bu kadar güzel olacağını tahmin edemezdik. Herhalde uzun süreler konuşulacak bir final yaşattık" dedi. 
     Bu arada, UEFA Asbaşkanı Şenes Erzik, Futbol Federasyonu’nun 2008 UEFA Kupası finalinin İstanbul’da yapılması için yapacağı başvurudan haberi olduğunu söyledi. 
     Federasyonun kendisinin bilgisi dahilinde yarın başvuru yapacağını kaydeden Erzik, "Federasyon başkanı bana bunu söyledi. Ben de Bekleyelim bu final geçsin daha güçlü başvuralım dedim. Bu finalin geçmesini bekledik. Bilgim dahilinde, çok mutluyum" diye konuştu. 
     Şenes Erzik, Avrupa Şampiyonlar Ligi finali organizasyonunun muhteşem olduğunu da belirterek, "Sınavı geçtik. İstanbul’dan unutulmayacak bir final tarihe yazıldı. Organizasyon muhteşem oldu" dedi. 
     
</TEXT>
</DOC>
