<DOC>
<DOCNO> 339547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/04/son/soneko40.html </URL>
<DATE> 2005/05/04/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
OECD Bakanlar Konseyi toplantısı sona erdi... 
</HEADLINE>
<TEXT>

     Ekonomik İşbirliği ve Kalkınma Teşkilatı OECD üyesi ülkelerde ekonomik büyümenin, bu yılın ikinci yarısından itibaren hız kazanacağı belirtildi. 
     Paris’te düzenlenen OECD Bakanlar Konseyi toplantısının ardından yayımlanan ortak bildiride, söz konusu dönemde büyümenin hızlanmasının yanı sıra ülkeler arasında daha dengeli bir seyir izlemesinin beklendiği belirtildi. 
     Bildiride buna karşılık, "yüksek petrol fiyatları, cari açıklar ve mali dengesizlikten" doğabilecek risklerin göz ardı edilmemesi gerektiği ifade edildi. 
     Bildiride, bazı menkul kıymet piyasalarında aşırı değerlenme ihtimalinin de, risk etmenleri arasında bulunduğu belirtildi. 
     
</TEXT>
</DOC>
