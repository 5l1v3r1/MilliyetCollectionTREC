<DOC>
<DOCNO> 346949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/29/son/sonspo01.html </URL>
<DATE> 2005/05/29/ </DATE>
<TIME> 00.25 </TIME>
<AUTHOR>  </AUTHOR>
<HEADLINE>
Galatasaray, Eric Gerets'i İstanbul'a davet etti 
</HEADLINE>
<TEXT>

     Kadir ÇETİNÇALI DHA 

      GALATASARAY yönetimi, teknik direktör Hagi'nin bugün görevinden istifa etmesinin ardından görüşmelerini sürdürdüğü Belçikalı teknik direktör Eric Gerets'i İstanbul'a davet etti. Gerets'in Pazartesi günü İstanbul'a gelmesi bekleniyor. 
     Teknik direktör arayışlarını sürdüren Galatasaray yönetimi, teknik direktör Gheorghe Hagi'nin bugün istifa etmesinin ardından Almanya Birinci Ligi takımı Wolfsburg ile sözleşmesi sona eren Belçikalı teknik direktör Eric Gerets'i İstanbul'a davet etti. Sarı kırmızılı yönetimin, Pazartesi günü İstanbul'a gelmesi beklenen Belçikalı teknik adam ile anlaştığı takdirde, hemen sözleşme imzalayacağı öğrenildi. 
     
</TEXT>
</DOC>
