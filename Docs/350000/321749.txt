<DOC>
<DOCNO> 321749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/08/son/sondun04.html </URL>
<DATE> 2005/03/08/ </DATE>
<TIME> 00.10 </TIME>
<AUTHOR>  </AUTHOR>
<HEADLINE>
İstihbaratçılar da Lübnan'dan çekilecek 
</HEADLINE>
<TEXT>

     Suriye'nin askeri istihbaratçılarının da Lübnan'dan çekileceği bildirildi. 
     Adının açıklanmasını istemeyen bir Suriyeli yetkili, AFP'ye yaptığı açıklamada, Suriye'nin, askeri istihbaratçılar dahil, bütün birliklerini Lübnan'dan çekeceğini söyledi. 
     Suriye birliklerinin ne zaman tamamen çekileceğine ilişkin bir tarih vermeyen Suriyeli yetkili, ''Suriye'nin çekilmesi, Suriye kuvvetlerinin bir parçasını oluşturan askeri istihbaratçıların çekilmesini de kapsıyor'' dedi. 
     Suriye Devlet Başkanı Beşşar Esad ile Lübnan Devlet Başkanı Emil Lahud bugün biraraya gelerek, Suriye birliklerinin mart sonuna kadar Bekaa Vadisi'ne çekilmesini onayladıklarını açıklamış, ancak Lübnan'dan tamamen çekilmenin ne zaman tamamlanacağını bildiren bir takvim sunmamıştı. 
     
</TEXT>
</DOC>
