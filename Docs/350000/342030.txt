<DOC>
<DOCNO> 342030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/son/sonyas21.html </URL>
<DATE> 2005/05/12/ </DATE>
<TIME> 19.25 </TIME>
<AUTHOR>  </AUTHOR>
<HEADLINE>
Niran Ünsal annelik davasını kazandı... 
</HEADLINE>
<TEXT>

     Tiyatro sanatçısı Peker Açıkalın’ın, şarkıcı Niran Ünsal’dan olan kızı Narin Şeker Açıkalın’ın 5 
     velayetini almak için açtığı dava sonucunda, çocuğun velayeti anneye verildi. Kadıköy 1. Aile Mahkemesi’ndeki duruşmaya, Niran Ünsal, Peker Açıkalın ve taraf avukatları katıldı. Duruşmada söz alan Açıkalın, Adli Tıp Kurumu raporuna göre anne Niran Ünsal’ın uyuşturucu kullandığının kesinleştiğini, bu nedenle velayetin kendisine verilmesi gerektiğini savundu. Niran Ünsal ise Açıkalın’ın Üsküdar’daki evinde esrar maddesi bulunduğunu belirterek, kızının velayetini istediğini söyledi. Mahkeme, Narin Şeker Açıkalın’ın velayetinin anne Niran Ünsal’a verilmesini kararlaştırdı. Açıkalın’ın, çocuğunu her yıl 1-30 Temmuz tarihleri arasında almasına ve ayrıca 15 günde bir hafta sonlarında görmesine izin verildi. Niran Ünsal, duruşma sonrasında gazetecilere yaptığı açıklamada, hukuk mücadelesini sonunda kazandığını ifade ederek, "Kızıma iyi bir gelecek hazırlamak için elimden geleni yapacağım" dedi. 
     
</TEXT>
</DOC>
