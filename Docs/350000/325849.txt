<DOC>
<DOCNO> 325849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/22/son/sondun46.html </URL>
<DATE> 2005/03/22/ </DATE>
<TIME> 21.55 </TIME>
<AUTHOR>  </AUTHOR>
<HEADLINE>
Le Monde "Ankara reform yapmak için çaba göstermedi" 
</HEADLINE>
<TEXT>

     Fransa'da yayınlanan Le Monde gazetesi, Türkiye'nin, AB ile tam üyelik müzakerelerine başlama kararından bu yana reform yapmak için çaba göstermediğini ileri sürdü. 
     Marie Jego imzasıyla Ankara'dan kaleme alınan haber yorumda, ''Türk hükümeti, AB üyeliği için son iki yılda kabul edilen yasaları hayata geçirme konusunda kararlı mı Kıbrıs'ta adanın birleşmesine yönelik görüşmeler kilitlenmiş durumdayken, insan hakları durumu arzu edilenden uzakken, Başbakan Recep Tayyip Erdoğan'ın ekibinin değişiklikleri sürdürme konusundaki kararlılığı giderek daha fazla sorgulanıyor'' ifadeleri kullanıldı. 
     AB müzakerecisinin daha henüz seçilmediği yönünde Türk basınında yer alan eleştirilere değinilen yorumda, AB'nin Türkiye Temsilcisi Hans Kretscmer'in işkencenin tamamen önüne geçilmediği ve ifade özgürlüğüyle ilgili eleştirileri de gündeme getirildi. 
     Yorumda, Dünya Emekçi Kadınlar Günü''nden 2 gün önce İstanbul'da yapılan gösteride çıkan olaylara ilişkin olarak AB temsilcilerinin ve Avrupa Parlamentosu'nun tepkilerine geniş yer verildi. 
     
</TEXT>
</DOC>
