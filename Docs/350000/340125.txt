<DOC>
<DOCNO> 340125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/06/son/sondun33.html </URL>
<DATE> 2005/05/06/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
Sinn Fein lideri Adams, yeniden milletvekili seçildi 
</HEADLINE>
<TEXT>

     Kuzey İrlanda’daki Sinn Fein partisinin lideri Gerry Adams, yeniden milletvekili oldu. 
     Batı Belfast seçim bölgesinde oyların yüzde 70’ini 24.308 oy 
     alarak seçimi kazanan Adams, "Benim için çok, çok gurur verici bir gün" dedi. Kuzey İrlanda’nın İngiltere Parlamentosu’nda 18 sandalyesi bulunuyor. Diğer sandalyelerin sahiplerinin akşam saatlerinde açıklanması bekleniyor. IRA’nın siyasi kolu olan Sinn Fein’in üyeleri, milletvekili seçilmelerine rağmen, Kraliçe’ye bağlılık yemini etmedikleri için parlamentoya girmiyorlar. Sinn Fein’in 4 olan sandalye sayısını bu seçimlerde 5’e çıkarması bekleniyor. Kuzey İrlanda’nın birlikten yana Protestanların partisi Demokratik Birlik Partisi’nin de oylarını ve sandalye sayısını artıracağı belirtiliyor. 
     
</TEXT>
</DOC>
