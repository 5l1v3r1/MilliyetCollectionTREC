<DOC>
<DOCNO> 347704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/01/spor/spo12.html </URL>
<DATE> 2005/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Devler devrildi 
</HEADLINE>
<TEXT>



Fransa'nın başkenti Paris'te düzenlenen yılın ikinci Grand Slam turnuvası Roland Garros'da, sona yaklaşılırken tek bayanlarda bir numaralı seribaşı Lindsay Davenport ile iki numaralı raket Maria Sharapova, turnuvaya çeyrek finalde veda etti. 
Birleşik Amerikalı Lindsay Davenport kazanamadığı tek Grand Slam Turnuvası olan Fransa Açık'ta, 2000 yılının Şampiyonu Fransız Mary Pierce'a 6-3 ve 6-2'lik setlerle 2 - 0 mağlup oldu. Rus raket Maria Sharapova'da , 2003 Roland Garros galibi ve dünya klasmanının eski 1 numarası, Belçikalı Justine Henin Hardenne ile giriştiği çeyrek final mücadelesinde ilk seti 6 - 4, ikinci seti de 6 - 2 kaybederek turnuvadan yine yarı finali göremeden elendi. Tek erkeklerde ise 1 numaralı seribaşı Roger Federer Romen Victor Hanescu'yu 6-2, 7-6 ve 6-3 ile set vermeden geçerek kariyerinde ilk kez Roland Garros'ta yarı finale yükseldi. Federer yarı finalde David Ferrer'i 7-5, 6-2, 6-0'la geçen İspanyol ların yeni yıldızı 4 numaralı seribaşı Rafael Nadal ile karşılaşacak. 



</TEXT>
</DOC>
