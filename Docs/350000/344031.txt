<DOC>
<DOCNO> 344031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/19/son/sontur04.html </URL>
<DATE> 2005/05/19/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Dur" ihtarına uymayan sürücü, çarptığı polisi 8 metre sürükledi 
</HEADLINE>
<TEXT>

     Antalya’nın Korkuteli İlçesi’nde polisin "Dur" ihtarına uymayan sürücü, otomobiliyle çarptığı polis memurunu yaklaşık 8 metre sürükledi. 
     Korkuteli Emniyet Müdürlüğü ekipleri, tehlikeli araç kullandığı ihbar edilen, Kerim Bahar 44 
     yönetimindeki 07 EF 646 plakalı otomobili Korkuteli-Fethiye karayolu Güllük mevkiinde durdurmak istedi. Bahar, polisin "Dur" ihtarına uymazken, emniyet güçleri Korkuteli merkezde Saraçoğlu Caddesi’ne iki barikat kurdu. İlk barikatı geçen sürücü Bahar, Pazar Camii önünde kurulan ikinci barikatta görevli polis memuru Zafer Gökoğlu’na çarptı. Aracın sağ tarafındaki kapıya takılan Gökoğlu, yaklaşık 8 metre sürüklendikten sonra, kendi çabalarıyla araçtan kurtulmayı başardı. Kerim Bahar ve araçta bulunan Cemil Küçükçakal 55 , Kavaklık mevkiinde girdikleri çıkmaz yolda araçtan inerek kaçmak isterken polis ekiplerince yakalandılar. Bahar ve Küçükçakal’ın alkollü olduğu, ayakta tedavi edilen polis memuru Zafer Gökoğlu’na 3 gün rapor verildiği bildirildi. 
     
</TEXT>
</DOC>
