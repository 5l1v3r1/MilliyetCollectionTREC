<DOC>
<DOCNO> 306566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/14/son/sontur43.html </URL>
<DATE> 2005/01/14/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Adana'da yurtta tecavüz iddiası davası... 
</HEADLINE>
<TEXT>

     Adana'da yetiştirme yurdunda kalan 2 çocuğa ''fiili livata''da bulundukları iddia edilen aynı yurttan 4 çocuğun yargılanmalarına devam edildi. 
     Adana 3. Ağır Ceza Mahkemesi'nde gizli görülen davanın duruşmasına, ''15 yaşından küçük mağdurun ırzına geçmek ve ırza tasaddide bulunmak'' suçlamalarıyla tutuklu olarak yargılanan S.E 15 ile tutuksuz yargılanan M.A 13 , S.K 13 ve E.A 12 katıldı. Mağdurlardan G.Ç 13 duruşmaya katılırken, H.A 12 yurttan kaçtığı için duruşmaya getirilemedi. 
     Mahkeme başkanı, tanıkların dinlenmesi ve Adli Tıp Kurumu raporlarının incelenmesi amacıyla duruşmayı erteledi. 
     Cumhuriyet Savcısı Sami Çete'nin hazırladığı iddianamede, SHÇEK Şükrü Tülay Yetiştirme Yurdu'da kalan S.E'nin Eylül ayında mağdur H.A'ya, odasında yalnız olduğu sırada cinsel ilişki teklifinde bulunduğu ve kabul etmeyince dövmekle tehdit ederek ilişkiye zorladığı, diğer mağdur G.Ç'yİ de odasına çağırarak tecavüz ettiği belirtildi. 
     Ayrıca iddianamede, diğer sanıklar M.A, S.K ve E.A'nın, mağdurlara S.E ile ilişkilerinden haberdar olduklarını söyleyip baskı kurarak tecavüz ettikleri ve durumun Adli Tıp Kurumu raporlarıyla tespit edildiği kaydedildi. 
     
</TEXT>
</DOC>
