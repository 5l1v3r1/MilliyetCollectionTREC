<DOC>
<DOCNO> 304081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/06/son/sonsiy26.html </URL>
<DATE> 2005/01/06/ </DATE>
<TIME> 20.29 </TIME>
<AUTHOR>  </AUTHOR>
<HEADLINE>
AK Parti ilçe başkanına darp iddiası... 
</HEADLINE>
<TEXT>

     Sinop'un Türkeli İlçesi Devlet Hastanesi Müdürü, AK Parti İlçe Başkanı tarafından dövüldüğü iddiasıyla, Cumhuriyet Savcılığı'na şikayette bulundu. 
     Edinilen bilgiye göre, Türkeli Devlet Hastanesi Müdürü Celil Türk 38 , odasına gelen AK Parti İlçe Başkanı Şükrü Işık'la, hastaneyle ilgili bir konu nedeniyle tartıştı. 
     Tartışmada dövüldüğünü iddia eden Türk'e, sevk edildiği Sinop Devlet Hastanesi'nde ''5 gün işgörmezlik'' raporu verildi. 
     Türk, Cumhuriyet Savcılığı'na şikayette bulundu. 
     AK Parti İlçe Başkanı Işık ise asıl saldıranın Türk olduğunu savunarak, kendisinden şikayetçi olacağını söyledi. 
     
</TEXT>
</DOC>
