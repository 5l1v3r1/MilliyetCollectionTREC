<DOC>
<DOCNO> 340745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/08/son/sontur28.html </URL>
<DATE> 2005/05/08/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
At, otomobilin üstüne çıktı 
</HEADLINE>
<TEXT>

     Batman’da, demir yüklü arabayı çeken at, inişte dengesini kaybedince park halindeki bir otomobilin üzerine çıktı. 
     Alınan bilgiye göre, bir inşaata demir malzemesi taşıyan Abdulkerim Akçay’a ait at arabası, GAP Mahallesi Altın Dilim Pastanesi önünde inişte atın dengesini kaybetmesi sonucu park halindeki Celal Suzan’a ait 06 AE 4322 plakalı otomobile çarptı. Arkasındaki yükün ağırlığıyla duramayan ve otomobilin üzerine çıkan atın ayakları otomobilin ön camından içeri girerken at arabası sahibi Akçay olaydan yara almadan kurtuldu. 
     Ayaklarından ve vücudunun çeşitli yerlerinden yaralanan at, trafik polisleri ve vatandaşların desteğiyle güçlükle kurtarılırken, olay yerine gelen veteriner hekim tarafından da yaraları sarıldı. 
     At arabasının sahibi Akçay, inşaata demir taşırken inişte atın dengesini kaybetmesi sonucu kazanın meydana geldiğini belirtirken, öğretmen olan otomobil sahibi Celal Suzan, "Önemli olan insan hayatıdır. Maddiyat önemli değil ancak atın yaralanmasına üzüldüm" dedi. 
     
</TEXT>
</DOC>
