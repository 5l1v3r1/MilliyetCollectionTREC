<DOC>
<DOCNO> 331606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/09/ekonomi/eko11.html </URL>
<DATE> 2005/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'Türkiye'nin hızlı büyümesi küresel büyümeyi de etkiliyor' 
</HEADLINE>
<TEXT>



Dünya Bankası, Avrupa Birliği AB sürecindeki Türkiye'deki hızlı büyümenin, küresel büyümeye de katkıda bulunduğunu belirtti. Dünya Bankası'nın 2005 yılı Küresel Kalkınma Finansı Raporu'nda yer alan değerlendirmeye göre, AB'ye katılan Orta Avrupa ve Baltık ülkeleri ile AB tam üyeliğine aday olan Türkiye, Bulgaristan, Hırvatistan ve Romanya'nın ekonomik olarak gelişme kaydettiler. 
AB süreci, gerek Türkiye, gerekse diğer aday ülkelerin ekonomik büyümelerine olumlu katkıda bulundu. Raporda, Türkiye, Rusya, Çin ve Hindistan ülkelerinin güçlü bir büyüme içinde oldukları da vurgulandı. 
Türkiye gibi gelişmekte olan ülkelerdeki ekonomik performansın 2004 yılında artış göstermesi sonucu, bu ülkelere daha çok yatırım geldiği ve bu ülkelerin de 2005'te de daha istikrarlı bir büyüme sağlayacakları kaydedildi. Raporda, gelişmekte olan ülkelerin, sıkı maliye politikalarını uygulamayı sürdürmeleri de tavsiye edildi. 


</TEXT>
</DOC>
