<DOC>
<DOCNO> 330859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/06/son/sontur44.html </URL>
<DATE> 2005/04/06/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
Tarihi havranın kapısını çalmak istediler 
</HEADLINE>
<TEXT>

     Gaziantep'te, 150 yıllık havranın sinagog demir kapısını çalmak isteyen kişiler, kendilerini fark eden polis ekiplerinin takibi sonucu yakalandı. 
     Edinilen bilgiye göre, Karagöz Mahallesi'ndeki havranın demir kapısını sökmeye çalışan A.G. 24 , Ş.H. 33 ve M.D. 23 , bölgeden geçen polis ekipleri tarafından fark edildi. 
     Paniğe kapılınca demir kapıyı bırakıp kaçan kişiler, polis ekiplerinin takibi sonucu gözaltına alındı. 
     Zanlıların antik değeri olan kapıyı, antikacılara satmak amacıyla çaldıkları öğrenildi. 
     
     TARİHİ HAVRA MADDE BAĞIMLILARININ MEKANI 
     Kapısı çalınmak istenen 150 yıllık havra, uzun zamandır kullanılmıyor. Dış cephe duvarlarıyla tavanı büyük ölçüde yıkılan havra, çevrede yaşayanlar için tehlike yaratıyor. Ayrıca tarihi havrada, uçucu madde bağımlıları barınıyor. 
     Mahalle sakinlerinden Fatih Kömürcü, AA muhabirine yaptığı açıklamada, harap durumdaki havranın mahalle sakinlerini tedirgin ettiğini belirterek, ''Havra yıkılıp altında kalacağız diye korkuyoruz. Gece burada barınan madde bağımlısı çocuklar, içeriyi adeta çöplüğe dönüştürmüş durumda. Havra ya aslına uygun olarak restore edilsin, ya da tamamen yıkılıp yerine modern bir bina yapılsın'' diye konuştu. 
     
</TEXT>
</DOC>
