<DOC>
<DOCNO> 337445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/son/sonspo21.html </URL>
<DATE> 2005/04/27/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Eşi doğum yapan Daum, Fenerbahçe idmanından erken ayrıldı 
</HEADLINE>
<TEXT>

     Fenerbahçe, Trabzonspor ile oynayacağı lig maçının hazırlıklarını 1 günlük iznin ardından yaptığı antrenmanla sürdürdü. 
     Önceki gün kızı dünyaya gelen teknik direktör Christoph Daum, antrenmandan önce futbolcularla sahada kısa bir toplantı yaptıktan sonra, eşinin yanına hastaneye gitti ve çalışmada yer almadı. 
     Sarı-lacivertliler, Samandıra Tesisleri'nde antrenör Roland Koch yönetiminde gerçekleştirilen idmanda, 45 dakikalık koşu yaptı. 
     Kaburgasında sakatlığı bulunan Deniz, kısa bir koşunun ardından çalışmayı bırakarak tesislere girdi. Antrenmana Almanya'ya tedavi olmak için giden Servet katılmadı. 
     Sarı-lacivertliler, bu akşam basına kapalı yapacakları antrenmanla Trabzonspor maçı hazırlıklarını sürdürecek. 

     
</TEXT>
</DOC>
