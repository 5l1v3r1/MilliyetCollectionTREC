<DOC>
<DOCNO> 322998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/11/son/sontur43.html </URL>
<DATE> 2005/03/11/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
8 yaşındaki kıza "sigara içtiğini söylerim" diyerek tecavüz etti .. 
</HEADLINE>
<TEXT>

     Konya'nın Beyşehir İlçesi'nde 8 yaşındaki kız çocuğuna tecavüz ettiği öne sürülen evli ve 1 çocuk babası fırın işçisi tutuklandı. 
     Edinilen bilgiye göre, 8 yaşındaki B.S. adlı ilköğretim okulu öğrencisinin 3 haftadır derslere geç gelmesinden şüphelenen öğretmeni, durumu ailesine bildirdi. B.S, okula neden geç gittiği konusunda kendisini sıkıştıran annesine ağlayarak olanları anlattı. 
     B.S'nin, ailesine anlattıklarına göre, Yeni Mahalle'de bir fırında işçi olarak çalışan Necati G. 30 , B.S'yi okul çıkışında takip etti. Yanaştığı kızı kandırarak evine götüren ve çeşitli zamanlarda defalarca tecavüz eden Necati G, B.S'ye, olanları kimseye anlatmaması için tehditlerde bulundu. Necati G, ilişkiden sonra da öğrenciye sürekli sigara ikram ederek, ''Eğer yaptıklarımı anlatırsan, ben de senin ailene sigara içtiğini söylerim'' diye tehdit etti Ailenin durumu polise haber vermesi üzerine, daha önceden de ırza tasaddi, tehdit ve hırsızlıktan 3 kez hüküm giydiği belirlenen fırın işçisi, evli ve bir çocuk babası Necati G. yakalandı. Necati G, daha sonra ''ırza tasaddi ve tehdit'' suçlamasıyla çıkarıldığı mahkemede tutuklanarak cezaevine gönderildi. 
     Polis tarafından Konya'da bir hastaneye gönderilen öğrencinin, muayenesinde bakire olmadığı tespit edildi. 
     Şüpheli, adliye önünde gazeteciler görüntü alırken yüzünü kapattı. 
     
</TEXT>
</DOC>
