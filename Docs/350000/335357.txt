<DOC>
<DOCNO> 335357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/21/ekonomi/eko08.html </URL>
<DATE> 2005/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Mera işgaline af tarıma sigorta 
</HEADLINE>
<TEXT>


ANKARA Milliyet 

TBMM Plan ve Bütçe Komisyonu, üreticilerin çeşitli riskler nedeniyle uğrayacağı zararın tazmin edilmesini öngören Tarım Sigortaları Kanunu Tasarısı'nı kabul etti. Üreticilerin kanunda belirtilen riskler nedeniyle uğrayacağı zararların tazmin edilmesini temin etmek amacıyla tarım sigortası uygulamasına geçilmesini amaçlayan tasarı, Tarım Sigortaları Havuzu, bunu işletmeyi üstlenecek şirket ile Tarım Sigortaları Havuzu Yönetim Kurulu oluşturulmasını öngörüyor. 
Öte yandan yerleşim yeri olarak işgal edilen, mera olarak kullanılması teknik açıdan mümkün olmayan mera alanlarının, rayiç bedelin yarısı ödenmek kaydıyla, hukuken, işgalcilerine devredilmesini sağlayacak yasa teklifi TBMM Genel Kurulu'nda kabul edildi. 


</TEXT>
</DOC>
