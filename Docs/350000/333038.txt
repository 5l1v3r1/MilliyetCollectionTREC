<DOC>
<DOCNO> 333038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/13/son/sonspo41.html </URL>
<DATE> 2005/04/13/ </DATE>
<TIME> 19.15 </TIME>
<AUTHOR>  </AUTHOR>
<HEADLINE>
Kıran Hagi devam ediyor, sıkıntı yok 
</HEADLINE>
<TEXT>

     Galatasaray Kulübü Başkan Yardımcısı Turgay Kıran, Trabzonspor maçının ardından protestoda bulunan taraftarların, kendilerinden özür dilediğini açıkladı. 
     Turgay Kıran, Galatasaray Lisesi'nde yapılan divan kurulu toplantısından sonra basın mensuplarının sorularını yanıtladı. 
     Trabzonspor maçının ardından 50-100 taraftarın çok sinirlenip tepki göstermesinin Galatasaray camiasını bağlamayacağını dile getiren Kıran, ''Böyle birşeye hemen ters tepki göstermek, Galatasaray etiğine yakışmıyor. O arkadaşlar gelip özür diledi, biz de kabul ettik'' diye konuştu. 
     
     ''HAGI DEVAM EDİYOR, SIKINTI YOK'' 
     Kıran, karşılaşma sonrası sürekli aynı sorulara muhatap kaldıklarını ifade ederek, ''Sürekli söylüyoruz, Hagi devam ediyor, sıkıntı yok'' dedi. 
     Sonuç olarak Fenerbahçe'nin 7 puan gerisinde olduklarını kaydeden Kıran, ''Kalan 7 maçımızı kazanacağız. Önce maçlarımızı kazanıp, daha sonra da şampiyon olmaya çalışacağız. Teknik direktör Hagi ile devam ediyoruz, hiçbir sıkıntı yok'' ifadelerini kullandı. 
     
</TEXT>
</DOC>
