<DOC>
<DOCNO> 319345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/28/son/sontur01.html </URL>
<DATE> 2005/02/28/ </DATE>
<TIME> 01.15 </TIME>
<AUTHOR>  </AUTHOR>
<HEADLINE>
Başbakan Erdoğan, İstanbul'a geri döndü 
</HEADLINE>
<TEXT>

     Başbakan Recep Tayyip Erdoğan'ı taşıyan özel uçak ''ATA'', hava muhalefeti dolayısıyla inemediği Ankara'dan, İstanbul'a geri döndü. 
     Atatürk Havalimanı'ndan saat 23.00'de Ankara'ya hareket eden ATA uçağı, Ankara Esenboğa Havalimanı'ndaki yoğun rüzgar nedeniyle iniş yapamadı. Başbakan ve beraberindekileri taşıyan uçak, yeniden İstanbul'a yönelerek, saat 00.45'te Atatürk Havalimanı'na indi. 
     Başbakan Erdoğan'ı havalimanında İstanbul Valisi Muammer Güler, Büyükşehir Belediye Başkanı Kadir Topbaş ve öteki ilgililer karşıladı. 
     Başbakan Erdoğan'la birlikte eşi Emine Erdoğan, Devlet Bakanı ve Başbakan Yardımcısı Mehmet Ali Şahin, Devlet Bakanı Ali Babacan, Ulaştırma Bakanı Binali Yıldırım, Çevre ve Orman Bakanı Osman Pepe ve Milli Eğitim Bakanı Hüseyin Çelik de İstanbul'a döndü. 
     
</TEXT>
</DOC>
