<DOC>
<DOCNO> 349503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/06/son/sonyas23.html </URL>
<DATE> 2005/06/06/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
ÖSS soru ve cevapları bu yıl internette... 
</HEADLINE>
<TEXT>

     Öğrenci Seçme ve Yerleştirme Merkezi ÖSYM , 19 Haziran 2005 tarihinde yapılacak Öğrenci Seçme Sınavı’nın ÖSS soru ve cevaplarını bu yıl internetten yayınlayacak. 
     ÖSYM’den yapılan açıklamaya göre, ÖSS soru ve cevapları için bundan önceki yıllarda olduğu gibi basın yayın kuruluşlarından ücret talep edilmeyecek ve sözleşme yapılmayacak. 
     ÖSYM’nin sitesinde yer alacak olan 2005-ÖSS’ye ilişkin test soru ve cevaplarını içeren fikir ürünleri, telif hakları ile ilgili yasal mevzuat çerçevesinde korunacak. 
     ÖSS soru ve cevapları, sadece sınavın yapılacağı 19 Haziran’da saat 16.00’dan itibaren http www.osym.gov.tr internet adresinden yayımlanacak. 
     Soru ve cevaplar, ulusal ve yerel basın organlarında da sadece 20 Haziran 2005 Cuma günü bir defaya mahsus olmak üzere kullanılabilecek ve yayınlanabilecek. 
     Diğer kullanıcılar ise 2005-ÖSS test soru ve cevaplarını ancak kişisel olarak faydalanmaları amacıyla kullanabilecekler. Bu kullanıcılar, soru ve cevapları ticari amaçla kullanamayacaklar, çoğaltamayacaklar ve dağıtamayacaklar. 
     Kurallara aykırı hareket edenler hakkında yasal takibat yapılacak. 
     
</TEXT>
</DOC>
