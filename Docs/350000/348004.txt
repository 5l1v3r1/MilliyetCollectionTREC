<DOC>
<DOCNO> 348004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/01/son/sonyas07.html </URL>
<DATE> 2005/06/01/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Sigara içmeyenler için futbol kulübü... 
</HEADLINE>
<TEXT>

     Belçika'da üçüncü küme futbol kulübü Royal Francs Borains, sigara içmeyenlerin ilk kulübü olacak. 
     Belga ajansının haberine göre, amatör kulübe ait hiçbir tesiste hiçkimse sigara içmeyecek. 
     Stadyum tribünleri, soyunma odaları, koridorlar ve sahada uygulanacak sigara yasağı, ağustosta başlayacak yeni sezonla birlikte hayata geçirilecek. 
     Stat girişine küllükler konulacak ve çevreye asılacak tabelalarla seyircilerden sigaralarını söndürmeleri istenecek. Stat görevlileri de seyircilerden bu uygulamaya destek olmalarını isteyecek. 
     Oyuncuların formalarında da ''Sigara mı Hayır, teşekkürler'' yazacak. 
     
</TEXT>
</DOC>
