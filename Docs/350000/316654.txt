<DOC>
<DOCNO> 316654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/19/yazar/akyol.html </URL>
<DATE> 2005/02/19/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Amerika'dan özür mü dileyeceğiz 
</HEADLINE>
<TEXT>


AMERİKA'NIN en etkili gazetelerinden The Wall Street Journal, genelde Türkiye'ye olumlu bakar. Ama 16 Şubat'ta bu gazetede Robert L. Pollock, Türkiye'yi yerden yere vuran bir yazı yazdı. 
Türkiye, ABD'nin verdiği desteklerin kadrini bilmiyordu Türkiye'de hem iktidar hem muhalefet korkunç bir Amerika ve Yahudi düşmanlığına kapılmıştı Tsunamiyi Amerikalıların yaptığına bile inanılıyordu 
Böyle giderse Türkiye, "Avrupa'da istenmeyen, Amerika'da dostlarını kaybetmiş, dar kafalı, paranoyak, marjinal" bir üçüncü dünya ülkesi olurdu 
Saraybosna dönüşünde uçakta, danışmanları Başbakan Erdoğan'a Pollock'un yazısını sundular. Erdoğan sinirlenmiş, derhal cevap yazılmasını söylemiş. Çünkü yazı Türk-ABD ilişkilerini iyileştirici değil, daha da zedeleyici bir dil kullanıyor. 
Türkiye'nin Washington Büyükelçisi Faruk Loğoğlu gazeteye bir "cevap ve düzeltme yazısı" gönderecek. Eminim yayımlanır, aksi halde Loğoğlu yargıya başvuracak. 

TÜRK kamuoyunda, evet, bir 'anti Amerikanizm' fırtınası esiyor. Böyle ortamlarda komplo teorileri ilgi görüyor tabii. 
Pollock, kıytırık bir internet sitesinde çıkan "tsunamide Amerikan parmağı" hezeyanını bile "Türklerin paranoyasına" örnek diye gösteriyor 
Bazı somut olguların da öfke yumağına sarmalandığı bir yazı... 
Anti Amerikanizm rüzg rından dolayı Amerikalılardan elbette özür dileyecek değiliz. Ama ortada çözülmesi gereken bir sorun olduğu belli. 
Anti Amerikanizmi asıl ABD'nin hatalarının körüklediğini görmeden sağlıklı bir tahlil yapılabilir mi "Foreign Affairs" dergisinin son sayısında John Lewis Gaddis, dünyada neden Amerikan karşıtlığı rüzg rlarının estiğini çok iyi anlatmış, Pollock okumadıysa okumalı. 

ANTİ Amerikan duyguların asıl kaynağı, Irak Savaşı'nın yarattığı kaygılardır. 
1 Mart tezkeresinin reddiyle Türkiye "denklemin dışında" kaldı, ABD de Irak'ta Türkiye'nin haklı endişelerini dışladı 
Buna rağmen Türkiye 'koalisyon'da yer aldı, ABD'ye İncirlik'i kullandırdı, ABD halen en büyük lojistiği Türkiye üzerinden sağlıyor. 
Bu tabloda Türk kamuoyunda Irak'la ilgili kaygılar ve ABD'ye tepkiler arttı. 
Pollock da Türkiye'nin ABD'ye yaptığı katkıları göz ardı etti ve Türkiye'yi Amerikan halkına 'düşman' gösteren ölçüsüz bir yazı yazdı 
Bu psikolojik sarmalın bir yerde durdurulup aklın yoluna dönmek gerekir. İki ülkenin de birbirinin dostluk ve desteğine ihtiyacı var. 
Evet, ABD Türkiye'ye terörle mücadelede büyük destek verdi. Ekonomimizi destekledi. Bakü-Ceyhan boru hattı ABD desteğiyle gerçekleşiyor. ABD ile arası açık gözüken bir Türkiye çeşitli davalarında güç kaybına uğrar... 
Ama Türkiye'yle arası açık gözüken bir ABD de aynı şekilde güç kaybına uğrar. 

AMERİKAN Kongresi'nde dört ülkeyle ilgili "Çalışma Grubu" var İngiltere, Almanya, Polonya, Japonya... ABD'nin en yakın dostları... 
Beşincisi on gün kadar önce Türkiye'yle ilgili olarak kuruldu. AKP'li Egemen Bağış başkanlığında bir TBMM heyeti Washington'a gitti. Resmi raporda şu satırlar yer alıyor 
"Türk heyeti temaslarında Türk-ABD ilişkilerinin stratejik öneminden bahsetmiş, Türkiye'nin Afganistan, Genişletilmiş Ortadoğu ve Kuzey Afrika Girişimi, Irak ve Ortadoğu Barış Süreci bağlamındaki somut ve olası katkıları üzerinde durmuştur." 
Pollock'un göz ardı ettiği Türkiye'nin katkıları.. 
Süper gücün "tehdit" ve "güç gösterisi" yapması, geri tepiyor Doğru tarz, ilişkileri geliştirme ve sorunları müzakere etmektir. 
Hem Condoleezza Rice'ın hem Abdullah Gül'ün bir süredir unutulmuş gözüken "stratejik ortaklık" kavramını tekrar vurgulamaları, ardından ABD'nin Kıbrıs konususunda Türkler lehine harekete geçmesi iyi bir örnektir. 



</TEXT>
</DOC>
