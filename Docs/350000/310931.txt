<DOC>
<DOCNO> 310931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/31/son/sondun19.html </URL>
<DATE> 2005/01/31/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
AB'den Irak'a çağrı Sünnileri dışlamayın 
</HEADLINE>
<TEXT>

     AB, Iraklı yetkililerin Sünnileri dışlamamasını istedi. 
     AB dönem başkanı Lüksemburg Dışişleri Bakanı Jean Asselborn, ''Iraklı yetkilileri, yeni anayasa hazırlanırken Sünnileri dışlamamaları için ikna etmeye çalışacağız'' dedi. 
     Sünnilerin dünkü seçimlere katılımının az olmasının, anayasayı hazırlayacak kurucu meclis açısından sıkıntı yaratacağını kabul eden Asselborn, ''Ancak Sünniler, yeni anayasa hazırlık görüşmelerine katılmalı'' diye konuştu. 
     Brüksel'de gazetecilerle konuşan Asselborn, ''Irak halkının cesareti karşısında eğiliyorum. Bu, hukuk devleti yolunda büyük bir adımdır'' dedi. 
     Bu arada, AB Komisyonu Başkanı Jose Manuel Barroso da, Irak seçimlerinin bütün bölgeye verilmiş bir mesaj olduğunu söyledi. 
     Seçim gününü ''demokrasi günü'' olarak nitelendiren Barroso, çetin şartlara rağmen ''bunun, Iraklı kadınlar ve erkekler için büyük bir gün olduğunu'' kaydetti. 
     
</TEXT>
</DOC>
