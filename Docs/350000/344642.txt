<DOC>
<DOCNO> 344642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/21/son/sontur13.html </URL>
<DATE> 2005/05/21/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Protokol kapısına sıkışan küçük çocuğun kolu koptu... 
</HEADLINE>
<TEXT>

     Konya’da Mevlana Müzesi’nin otomatik çalışan demir protokol kapısına sıkışan 8 yaşındaki çocuğun kolu koptu. 
     Alınan bilgiye göre, Mevlana Müzesi civarında dilencilik yaptığı belirtilen Sadık Kayalı 8 , arkadaşlarıyla birlikte müzenin protokol kapısında oynarken, arkadaşlarından birinin aniden düğmeye basması sonucu duvarla demir kapı arasında sıkıştı. Kayalı’nın kolu, omuz hizasından koptu. 
     Çevredeki vatandaşların yardımıyla sıkıştığı yerden güçlükle çıkarılan Kayalı, kopan koluyla Konya Numune Hastanesi’ne kaldırıldı. 
     Küçük çocuk, buradaki ilk müdahalenin ardından, Selçuk Üniversitesi Meram Tıp Fakültesi Hastanesi’ne sevk edildi. 
     Sıkışmanın etkisiyle başında da ezikler oluştuğu belirtilen Kayalı’nın hayati tehlikesinin bulunduğu öğrenildi. 
     
</TEXT>
</DOC>
