<DOC>
<DOCNO> 314943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/13/son/sonyas03.html </URL>
<DATE> 2005/02/13/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Sevgiliye alınacak çiçek, türü ve rengine göre farklı anlamlar taşıyor 
</HEADLINE>
<TEXT>

     Duyguları ifade etmenin en iyi yollarından birisi olan çiçek, türü ve rengine göre farklı anlamlar taşıyor. 
     Konya Çiçekçiler Derneği, 14 Şubat Sevgililer Günü'nün nedeniyle çiçeklerin anlamlarını gösteren broşür hazırladı. İldeki çiçekçilere dağıtılan broşürde, çiçeklerin türü ve renklerine göre içerdiği anlamlar açıklanıyor. 
     Buna göre, beyaz gül ''masumluk'', kırmızı gül ''aşk'', pembe gül ''gönlüm sende'' ve sarı gül ''sıcak sevgi''yi temsil ederken, diğer çiçeklerin taşıdığı anlamlar şöyle sıralanıyor 
     Beyaz karanfil saflık. 
     Kırmızı karanfil sevgi. 
     Pembe karanfil içtenlik. 
     Sarı karanfil hüzün. 
     Orkide gururlu. 
     Beyaz lale temizlik. 
     Kırmızı lale seni seviyorum. 
     Pembe lale anlayış. 
     Sarı lale gerginlik. 
     Menekşe alçak gönüllü. 
     Gerbera iyimser. 
     Beyaz krizantem sadakat. 
     Kırmızı krizantem sessiz istek. 
     Sarı krizantem karşılıksız sevgi. 
     
     ULUSLARARASI ANLAMLAR 
     Broşürde, çiçeklerin renklerinin uluslararası anlamlarına da yer veriliyor. Çiçek renklerinin uluslararası anlamları ise şöyle 
     ''Pembe şefkat. 
     Beyaz saflık, temizlik. 
     Mavi yumuşak başlılık. 
     Yeşil ümit ve istikbal. 
     Mor dul. 
     Sarı sevinç. 
     Kırmızı aşk. 
     Kahverengi geçmiş. 
     Siyah üzüntü. 
     Gri kara sevda. 
     
</TEXT>
</DOC>
