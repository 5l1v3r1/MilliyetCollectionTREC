<DOC>
<DOCNO> 330288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/05/yasam/axyas01.html </URL>
<DATE> 2005/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İnsanlar giderek ilaca 'bağlanıyor' 
</HEADLINE>
<TEXT>


Raporda sunulan örneklerde, 'ilaç taciri' şirketlerin hafif depresyon gibi hastalıklar yaratarak, ilaçlarını mucize tedavi yöntemi diye pazarlaması da var 

DIŞ HABERLER SERVİSİ 

'Toplum inandırdı' 
İNGİLTERE'DE dün parlamentoya sunulan bir rapor, insanların giderek ilaçlara bağımlı hale geldiğini gözler önüne serdi. İşçi Partisi Milletvekili Paul Flynn, "Toplum, ilaçsız yapamayacağımıza inandırıldı. Hayatım boyunca romatizmam oldu, ama bunun için hiçbir şey almıyorum. Egzersiz ve yürümeye inanıyorum" dedi. 

Mucize ilaçlar 
RAPOR için İngiliz milletvekillerine sunulan örnekler arasında, 'ilaç taciri' şirketlerin 'hafif depresyon' veya 'kadınlarda cinsel istek azlığı' gibi hastalıklar yaratarak, ilaçlarını 'mucize' tedavi yöntemi diye pazarlamaları da bulunuyor. Raporda, insanların daha ucuz yöntemler yerine ilaç tedavilerini tercih ettiği yazıyor. 

Satışlar arttı 
İNGİLİZ "The Observer" gazetesinde pazar günü yer alan bir haberde, "Seroxat" isimli ilacın "hafif depresyon" ilacı diye lisanslandırılmasından sonra satışlarının 3 kat arttığı vurgulandı. Ancak ABD'de Seroxat'ın gençleri intihara sürüklediği konusunda soruşturmalar yapılıyor. 



</TEXT>
</DOC>
