<DOC>
<DOCNO> 305252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/10/son/sontur56.html </URL>
<DATE> 2005/01/10/ </DATE>
<TIME> 22.43 </TIME>
<AUTHOR>  </AUTHOR>
<HEADLINE>
Sarıyer'de kaçırılan 3 kişi ölü bulundu 
</HEADLINE>
<TEXT>

     İstanbul Sarıyer'de geçtiğimiz hafta Çınar ailesinden dört kişinin öldürüldüğü olayda, ailenin kaçırılan üç ferdinin cesedi bulundu. 
     Çınar ailesine ait Tarabya'daki evde 3 ocak günü meydana gelen olayda, Şamil Çınar, eşi Satı Çınar, kızları Derya Çınar ve üç yaşındaki yeğenleri Eren Yalınlıdağ, kimliği belirlenemeyen kişilerce öldürülmüştü. 
     Olaydan sonra, Çınar ailesinin üç ferdi, Yılmaz, Özcan ve Muşar Çınar da ortadan kaybolmuştu. 
     
     Çınar ailesine ait iki araç bugün bulunmuştu 

     Cinayetle ilgili soruşturmayı yürüten İstanbul Asayiş Şube Müdürlüğü ekipleri, Çınar ailesine ait bir minibüs ile otomobili bugün öğle saatlerinde Florya'da buldu. 
     Florya'da, Dörtkardeşler sokak ile bir arka sokağında düzgün şekilde park edilmiş şekilde bulunan 34 UL 9843 otomobil ile 34 VP 9883 plakalı minibüsün incelenmeye alındığı öğrenildi. 
     
     Parmak izleri incelemeye alındı 

     Araçlardaki parmak izleri de Kriminal Şube tarafından incelemeye alındı. Polis şimdi, bu parmak izlerinden yola çıkarak cinayeti çözmeye çalışacak. 
     
     
     KAÇIRILAN YILMAZ, ÖZCAN VE MUŞAR ÇINAR'IN CESETLERİ ÇIKTI 

     Sarıyer'de 1'i çocuk 4 kişinin öldürüldüğü olayda kaçırılan Yılmaz, Özcan ve Muşar Çınar'ın cesetleri bulundu. 
     Bugün Florya Dörtkardeşler Sokak ile bir arka sokağında bulunarak Gayrettepe'deki Asayiş Şube Müdürlüğü'ne getirilen Çınar ailesine ait 2 araçta, Olay Yeri İnceleme Şube Müdürlüğü ekipleri inceleme yaptı. 
     Çalışmalar sırasında 34 UL 9843 plakalı otomobilin bagajını açan polis 2 cesetle karşılaştı. Otomobilin arka koltuğunun altında bir ceset daha bulundu. 
     Polis yetkilileri, cesetlerin, Sarıyer'deki evde öldürülen Şamil Çınar'ın kaçırılan oğulları Yılmaz, Özcan ve Muşar Çınar'a ait olduğunun belirlendiğini kaydetti. 
     
     ÇINAR KARDEŞLER SİLAHLA VURULARAK ÖLDÜRÜLDÜĞÜ BELİRLENDİ 

     Sarıyer'de 1'i çocuk 4 kişinin öldürüldüğü Çınar ailesine ait otomobilin bagajında cesetleri bulunan Yılmaz, Özcan ve Muşar Çınar'ın, silahla vurularak öldürüldüğü belirlendi. 
     Florya Dörtkardeşler Sokak'ta bulunarak Asayiş Şube Müdürlüğü'ne getirilen Çınar ailesine ait 34 UL 9843 plakalı otomobilin bagajında bulunan Yılmaz, Özcan ve Muşar Çınar'ın cesetleri, araçtan çıkartılarak, nöbetçi savcı tarafından incelemeye alındı. 
     Çınar kardeşlerin kafalarına siyah poşet geçirildiği ve silahla başlarından vurularak öldürüldüklerinin tespit edildiği belirtildi. 
     Yetkililer, cesetlerdeki çürüme dikkate alındığında Çınar kardeşlerin Sarıyer'deki cinayetlerin işlendiği 3 Ocak tarihinde öldürüldüğünün sanıldığını kaydetti. 
     
     ÇINAR KARDEŞLERİN CESETLERİ ADLİ TIP KURUMU MORGUNA GÖNDERİLDİ 

     Sarıyer'de 1'i çocuk 4 kişinin öldürüldüğü olayın ardından bugün Florya'da bir otomobilin içinde bulunan Yılmaz, Özcan ve Muşar Çınar'ın cesetleri Adli Tıp Kurumu morguna kaldırıldı. 
     Florya Dörtkardeşler Sokak'ta bulunarak Asayiş Şube Müdürlüğü'ne getirilen Çınar ailesine ait 34 UL 9843 plakalı otomobilin bagajında bulunan Çınar kardeşlerin cesetleri üzerinde nöbetçi savcının incelemesi tamamlandı. 
     İncelemenin ardından, Yılmaz, Özcan ve Muşar Çınar'ın cesetleri Adli Tıp Kurumu morguna gönderildi. 
     
</TEXT>
</DOC>
