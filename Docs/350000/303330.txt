<DOC>
<DOCNO> 303330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/04/son/sondun42.html </URL>
<DATE> 2005/01/04/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Le Figaro İstanbul Avrupa'nın vazgeçilmez parçası... 
</HEADLINE>
<TEXT>

     Fransa'da yayımlanan Le Figaro gazetesinde çıkan bir makalede, Osmanlı'nın ve özellikle İstanbul'un Avrupa'nın vazgeçilmez bir parçası olduğu yorumu yapıldı. 
     Serbest çalışan Fransız gazeteci Gilles Martin-Chauffier tarafından kaleme alınan ve İstanbul'dan ''Constantinople'' diye söz edilen makalede, tarihte İstanbul olmadan Avrupa'nın inşa edilmesinin anlamsız olduğu belirtildi. 
     Tarihte 300 ile 14 yılları arasında klasik Yunan, Romalı ve Hıristiyan felsefecilerin ''Constantinople''da Avrupa medeniyetini kurdukları ifade edilen makalede, ''Constantinople olmasaydı, Avrupa da kesinlikle olmazdı'' denildi. 
     ''Osmanlı'nın teslim aldığı medeniyeti yıkmadığı, aksine koruduğu'' ifade edilen makalede, ''Osmanlı'nın hiçbir zaman İslam'ı ve Türkçeyi dayatmadığı'' belirtildi ve ''14 yılından önce de Osmanlı'nın Balkan ailesinin bir parçası olduğu'' kaydedildi. 
     Tarihte 1000 yılından bu yana Avrupa'nın sınırının Irak olduğu kaydedilen makalede, Atlantik'ten Ural'a kadar ve Akdeniz'in kuzeyinin, eski Roma İmparatorluğu'ndaki bölgeleri kapsadığı hatırlatılarak, ''Geçmişi seçmiyoruz, onu miras olarak alıyoruz''denildi. 
     
</TEXT>
</DOC>
