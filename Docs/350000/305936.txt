<DOC>
<DOCNO> 305936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/12/son/sonyas09.html </URL>
<DATE> 2005/01/12/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
İşte yılın rüküşleri 
</HEADLINE>
<TEXT>

     Hollywood geleneği haline gelen ve ABD'li moda eleştirmeni Blackwell tarafından seçilen yılın en kötü giyinen 10 kadını açıklandı. 
     Geçtiğimiz yılın en rüküşleri arasında, Nicolette Sheridan, Courtney Love, Paris Hilton, Serena Williams, Anna Nicole Smith ve Britney Spears bulunuyor. 
     2004 yılının rüküşleri arasında birinci sırada sinema oyuncusu 41 yaşındaki Nicolette Sheridan, ikinci sırada ise genç oyuncu Lindsay Lohan var. 
     Lohan'ı şarkıcı kardeşler Ashlee ve Jessica Simpson takip etti. Blackwell, Simpson kardeşlerin zevksiz oluşlarının genetik olabileceğini kötü giyim tarzlarıyla gösterdiklerini söyledi. 
     
     Courtney Love'a 'deniz anası' benzetmesi 

     Listenin dördüncü sırasında bulunan şarkıcı Courtney Love, Blackwell tarafından deniz anasına benzetildi. 
     En rüküş beşinci kadın da Hilton otellerinin varisi Paris Hilton oldu. Tanınmış eleştirmen, Paris için "tadilat için kapanması gereken başka bir Hilton oteli" dedi. 
     
     Serena Williams da listede 

     Bu yılki listeye tanınmış tenisçi Serena Williams da dahil oldu. Williams için "tenisteki başarısızlığını giyim tarızına da yansıtmış" yorumu yapıldı. 
     Bu yıl da listede ilk 10'da yer alan Britney Spears'ın giyisi seçimi ise 'tam bir facia' olarak tanımlandı. 
     2004'ün diğer rüküşleri arasında, Nicole Kidman, Meryl Streep ve şarkıcı Paula Abdul bulunuyor. 
     Blackwell'e göre yılın en büyük potu da şarkıcı Janet Jacskon tarafından 'Super Bowl' gecesinde kırıldı. 

     
</TEXT>
</DOC>
