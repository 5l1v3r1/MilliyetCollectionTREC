<DOC>
<DOCNO> 309711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/26/son/sonyas17.html </URL>
<DATE> 2005/01/26/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
İngiltere'de cep telefonu sayısı nüfusu geçti... 
</HEADLINE>
<TEXT>

     İngiltere'de cep telefonu sayısının, ilk kez nüfusu geçtiği açıklandı. 
     Mobil Telefon Verileri Birliği'nden yapılan açıklamada, İngiltere'de 60 milyon cep telefonu bulunduğu bildirildi. 
     Her 10 yetişkinden sekizinin cep telefonu sahibi olduğuna dikkati çeken yetkililer, cep telefonu kullanmayan azınlığa karşılık, bazı yetişkinlerin çift telefon kullanması sonucu, telefon sayısının nüfusu geçtiğini kaydetti. 
     Ülkede 7 yıl önce 9 milyon cep telefonu bulunduğunu hatırlatan yetkililer, geçen ekimde bu sayının 55 milyon olduğuna dikkat çekti ve ekimden bu yana da 5 milyon telefonun satın alındığını belirttti. Yetkililer, uzun vadede cep telefonlarının yaratabileceği sağlık sorunlarına ilişkin uyarıların da cep telefonu kullanıcılarını durduramadığını kaydetti. 
     Ortaokul öğrencilerinin yüzde 90'ı olan 4,5 milyon öğrencinin de cep telefonu kullandığını belirten yetkililer, 10 yaşın altındaki her dört çocuktan birinin de cep telefonu bulunduğunu vurguladı. 
     
</TEXT>
</DOC>
