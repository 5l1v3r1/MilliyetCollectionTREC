<DOC>
<DOCNO> 302129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/30/son/sondun35.html </URL>
<DATE> 2004/12/30/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Mağdur ülkelerin borçları ertelensin... Kimin ne kadar borcu var 
</HEADLINE>
<TEXT>

     Almanya ve ABD'nin Asya'nın güneyinde doğanın gazabına uğrayan ülkelerin borçlarının ertelenmesi önerisine Fransa Cumhurbaşkanı Jacques Chirac da katıldı. 
     Jacques Chirac, hükümetinden mağdur ülkelerin borçlarının ertelenmesi ilkesine Paris Kulübü çerçevesinde destek vermesini istedi. 
     Chirac ayrıca Başbakan Jean-Pierre Raffarin'den, bölgeye yapılacak yardımı, öncelikle salgın hastalık risklerine karşı önlem almayı sağlayacak şekilde yükseltmesini istediğini belirtti. 
     Fransa, AB'nin bölgeye yapacağı yardımın dışında 15 milyon euro nakdi yardımda bulunacağını açıklamıştı. 
     Almanya ve ABD, daha önce felaket kurbanı ülkelerin borçlarının ertelenmesi ya da indirilmesi teklifinde bulunmuşlardı. Bu konu, Paris Kulübü üyesi sanayileşmiş ülkelerin 12 Ocak'ta yapacağı toplantıda ele alınacak. 
     
     ÜLKELERİN DIŞ BORÇ DURUMLARI 
     Asya'nın güneyindeki deprem ve tsunami felaketinden etkilenen ülkelerin kısa vadede ödemek zorunda oldukları dış borçları, 2002 yılı Dünya Bankası verilerine göre Amerikan Doları olarak şöyle 
     - Endonezya 130,8 milyar. 
     - Sri Lanka 7,7 milyar. 
     - Hindistan 82,9 milyar. 
     - Tayland 58,2 milyar. 
     - Myanmar 4,1 milyar. 
     - Malezya 48,3 milyar. 
     - Maldivler 202,6 milyon. 
     - Bangladeş 11,0 milyar. 
     - Somali 2,5 milyar. 
     - Tanzanya 1,8 milyar. 
     - Kenya 4,5 milyar. 
     
</TEXT>
</DOC>
