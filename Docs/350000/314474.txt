<DOC>
<DOCNO> 314474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/11/son/sonsiy22.html </URL>
<DATE> 2005/02/11/ </DATE>
<TIME> 19.28 </TIME>
<AUTHOR>  </AUTHOR>
<HEADLINE>
Baykal "Bundan sonra hepimiz halkın sorunlarına yönelmeliyiz" 
</HEADLINE>
<TEXT>

     CHP Genel Başkanı Deniz Baykal, kurultayın geride bırakıldığını, bundan sonra tüm parti teşkilatının halkın sorunlarına yönelmesi gerektiğini söyledi. 
     Baykal, Muğla gezisi kapsamında Datça İlçesi'nde belediyeyi ziyaret etti. 
     Belediye Başkanı Erol Karakullukçu ile bir süre sohbet eden Baykal, bu sırada bir partilinin olağanüstü kurultaya ilişkin sorusu üzerine, ''Biz bu defteri kapattık. Artık bundan sonra hepimiz halkın sorunlarına yönelmeliyiz. Hep birlikte bunun için çalışmalıyız'' dedi. 
     CHP'li belediyeleri yakından takip ettiklerini belirten Baykal, partisine mensup belediye başkanlarını çok başarılı bulduğunu söyledi. 
     
</TEXT>
</DOC>
