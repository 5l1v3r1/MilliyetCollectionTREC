<DOC>
<DOCNO> 347712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/01/yasam/axyas02.html </URL>
<DATE> 2005/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk yarışmacı koruma altında 
</HEADLINE>
<TEXT>


İngiltere'de "Big Brother" yarışmasının yapıldığı ev, eşcinsel olduğu söylenen Türk katılımcı Kemal Şahin'e tepki duyabilecek radikal Müslümanlara karşı koruma altına alındı 


Radikal Müslümanlara karşı 
İNGİLİZ Kanal 4 televizyonunda yayımlanan "Big Brother" adlı yarışmanın yapıldığı evin, Türk katılımcı Kemal Şahin nedeniyle korumaya alındığı öne sürüldü. 19 yaşındaki drama ve İngiliz edebiyatı öğrencisi Şahin'in eşcinsel olduğunu iddia eden Daily Mirror gazetesi, yarışmanın yapıldığı evin, Şahin'e tepki duyabilecek radikal Müslümanlara karşı korumaya alındığını belirtti. 

Liverpool'da okuyor 
YARIŞMAYA dansöz kıyafetleri içerisinde ve makyajlı gelen Şahin'in özellikle İngiltere'deki eşcinsellerden oy alabileceği yorumları yapılıyor. Şahin'in Liverpool'da eğitimini sürdürdüğü, ailesinin ise İngiltere'nin başkenti Londra'da yaşadığı belirtiliyor. Müşterek bahisçiler, Şahin'e şu anda 13'e 2 oranında şans tanıyor. 


</TEXT>
</DOC>
