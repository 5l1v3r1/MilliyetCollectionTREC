<DOC>
<DOCNO> 309032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/25/ekonomi/eko06.html </URL>
<DATE> 2005/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
5 bin kamyoncu Ankara'da toplanıyor 
</HEADLINE>
<TEXT>


ANKARA ANKA 

Kooperatifler Kanunu çerçevesinde 25 Şubat'a kadar lisansını almayan 500 kamyoncu ve motorlu taşıyıcı kooperatifi ve 700 bin kamyoncu esnafının ticari faaliyeti durdurulacak. Kamyoncular Kooperatifleri Çalışma Grubu'ndan yapılan açıklamada, Karayolu Taşıma Kanunu'na dayanarak çıkarılan 1163 sayılı Kooperatifler Kanunu'nun Anayasa ile çeliştiği öne sürüldü. 
Açıklamada, konunun yargıda olmasına rağmen, kaybedilen zamanın ticari açıdan telafisi mümkün olmayan önemli bir zaman dilimi olduğu bildirildi. 

Kamyoncu kararı 
Açıklamada, "Yarın bugün tüm Türkiye genelinden gelecek kamyoncu kooperatiflerimizin 5 bin temsilcisinin iştiraki ile Ankara Ahmet Taner Kışlalı Kapalı Spor Salonu'nda toplanarak, bu konuyla ilgili bir karar alacağız, bu karar kamyoncu kararı olacak" denildi. 


</TEXT>
</DOC>
