<DOC>
<DOCNO> 308593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/23/yasam/yas01.html </URL>
<DATE> 2005/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Şeytana karşı müziğe sığındı 
</HEADLINE>
<TEXT>


Türkiye'nin ilk 'satanist' cinayetini işleyen 3 gençten Zinnur Gülşah Dinçer, İnebolu Cezaevi'nde pişmanlığını gitarıyla notalara döküyor 


İstanbul Ortaköy'de Şehriban Coşkunfırat'ı 13 Eylül 1999'da, 2 arkadaşı ile 'şeytana kurban etmek amacıyla öldürmeleri' kamuoyunda büyük tepki çeken Zinnur Gülşah Dinçer, cezaevindeki günlerini gitar çalarak geçiriyor. 
Ömer Çelik ve Engin Arslan ile birlikte Coşkunfırat'ı öldüren ve "canavarca his sevkiyle adam öldürmek" suçundan müebbet ağır hapis cezasına çarptırılan Dinçer, 2000'den bu yana Kastamonu'nun İnebolu İlçesi Cezaevi'nde kalıyor. Cezaevindeki ilk yıllarında el sanatlarına ilgi duyan ve bu yönde uğraş veren Dinçer, 2 yıl önce cezaevi yönetiminden izin alarak gitar öğrenmeye başladı. 

M hkumların 'neşesi' 
Kısa sürede gitar çalmayı öğrenen Dinçer, düzenlenen etkinliklerde cezaevinde kalan mahkumlara gitar çalıp şarkı söyleyerek çeşitli konserler de veriyor. 
Cezaevinde gitar çalarak zaman geçiren Dinçer, işlediği cinayetten dolayı büyük pişmanlık duyduğunu söyledi. İnebolu Cezaevi Müdürü Kamil Özdemir de, Dinçer'in şu anda cezaevinde kalan diğer mahkumlarla çok iyi dostluk kurduğunu ve örnek olacak davranışlar sergilediğini bildirdi. Özdemir, gitarıyla diğer mahkumların da hoşça vakit geçirmesini sağlayan Dinçer'in, cezaevinde düzenlenen etkinliklere renk kattığını belirtti. 




</TEXT>
</DOC>
