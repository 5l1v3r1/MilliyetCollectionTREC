<DOC>
<DOCNO> 330439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/05/son/sonspo02.html </URL>
<DATE> 2005/04/05/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Devler sahaya iniyor 
</HEADLINE>
<TEXT>

     Avrupa’da futbol heyecanı bitmek bilmiyor... Şampiyonlar Ligi ve UEFA Kupası’nda çeyrek final maçları başlıyor. 
     
     Maçlar 21.45’te 

     Devler Ligi’nde bugün Liverpool-Juventus ve Olympique Lyon-PSV Eindhoven karşılaşmaları oynanacak. Yarın ise Chelsea-Bayern Münih ile Milan-Inter mücadeleleri sahne alacak. Şampiyonlar Ligi’ndeki bütün maçlar 21.45’te başlayacak. Bugün Liverpool-Juventus, yarın Milan-Inter karşılaşmaları Star Tv’den naklen yayınlanacak. 
     
     Liverpool-Juve Heysel anısına 

     Tarihe 'Heysel Faciası' olarak geçen 29 Mayıs 1985'teki karşılaşmada 39 kişi yaşamını yitirmişti. 
     Liverpool'la Juventus, 29 Mayıs 1985'te Heysel Stadyumu'nda oynanan ve 39 kişinin öldüğü trajik finalden sonra ilk kez Şampiyonlar Ligi çeyrek finalinde karşılaşıyor. İki takımın taraftarlarının kurbanların anısına bir dostluk maçı yapacağı açıklandı. Maçtan önce konuk takımın taraftarlarına her iki ekipte forma giyen Ian Rush'ın da bir açıklamasının bulunduğu İtalyanca bir broşür verilecek. Broşürde yazılı bir cümle ise oldukça anlamlı 'Özür dileriz. Asla yalnız yürümeyeceksiniz.' 
     
     UEFA da başlıyor 

     Şampiyonlar Ligi’nde rövanşlar 12 ve 13 Nisan tarihlerinde oynanacak. 
     UEFA Kupası’nda ise çeyrek final heyecanı perşembe günü yaşanacak. UEFA Kupası’ndaki maç programı ise şöyle 
     CSKA Moskova - Auxerre. 
     Villarreal - AZ Alkmaar. 
     Newcastle United - Sporting Lizbon. 
     Austria Wien - Parma. 
     UEFA Kupası’nda yarı finalistler, 14 Nisan Perşembe günü oynanacak rövanş karşılaşmalarıyla belirlenecek. 

     
</TEXT>
</DOC>
