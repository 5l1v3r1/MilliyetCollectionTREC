<DOC>
<DOCNO> 317275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/21/son/sonspo05.html </URL>
<DATE> 2005/02/21/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Ribery yumruk şova bayıldı... 
</HEADLINE>
<TEXT>

     Sami Yen’e ilk kez çıkan Ribery, Sakarya maçında yaşadıklarını anlattı Taraftar çok heyecanlı ve ateşli. Bu da bana büyük keyif verdi. 
     
     Yumruk şova bayıldı 

     Cim Bom’un Fransız yıldızı Franck Ribery, ilk kez taraftarla buluştuğu Sakaryaspor maçının ardından FANATİK’e özel açıklamalar yaptı. Oyunun son 29 dakikasında sahaya girip, klas hareketleriyle tribünleri heyecanlandıran genç futbolcu, Ali Sami Yen’de yaşadıklarını şöyle özetledi En çok hoşuma giden şey, maçtan önce ısınırken yaptığım yumruk şov oldu. Fransa’da bunu yapmıyorlar. Nasıl yapılacağını bilmiyordum, Volkan bana öğretti.ö 
     
     Maksimumu verececeğim’ 

     Yumruk şov yaparken büyük zevk aldım. Çok hoşuma gitti, taraftarın da hoşuna gidiyor. Isınmadan önce tribünleri merak edip 10 saniyeliğine sahaya çıkıp baktım. O an, stat ve seyircinin gerçekten çok güzel olduğunu hissettim. Taraftarımız çok heyecanlı ve ateşli. Bu bana büyük keyif verdi. İlk amacım Galatasaray’da başarılı olmak ve daha sonra verebileceklerimin maksimumunu vermek. Tabii ki oynayacağım futboldan keyif almak da bir başka amacım.ö 
     
     Neler olur göreceğiz’ 

     Galatasaray çok büyük bir takım. Bu takımın her yıl ligi ilk üç içinde bitirmemesi mümkün değil. Şampiyonluğun en büyük adaylarından biri. Buraya geldiğimden beri kendimi çok iyi hissediyorum. Seyircinin ve takım arkadaşlarımın desteğini fazlasıyla hissediyorum. Öyle sanıyorum ki, arkamdaki bu destekle ileride çok daha iyi oynayacağım. Bunlar ısınma maçlarım. İlerleyen haftalarda neler olabileceğini hep birlikte göreceğiz.ö 
     
     Sakaryalılar’ı bile mest etti 

     Mesut Ünal Sakaryaspor Kaptanı "Çok süratli ve çabuk bir oyuncu. Aynı zamanda tekniği de çok iyi. Galatasaray’a çok faydalı olur. Bence isabetli bir transfer. Çok iyi çalımlar da atıyor. Tribünleri hareketlendirir. Bir defans oyuncusunun kesinlikle karşı karşıya gelmek istemeyeceği bir oyuncu " Gökhan Kök Sakaryaspor Savunmacısı "yi bir futbolcu, çok iyi çalım atıyor. Galatasaray’da çok iş yapar, faydalı olur. Bize karşı kısa bir süre oynadı ve çok iyi işler yaptı. Bileklerine hakim, çalımları da çok iyi. Bildiğim kadarıyla yaşı da çok genç. Çok isabetli bir transfer." 
     
</TEXT>
</DOC>
