<DOC>
<DOCNO> 336532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/25/siyaset/axsiy01.html </URL>
<DATE> 2005/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Öcalan'ın arkasından başka talepler de gelir 
</HEADLINE>
<TEXT>


Anayasa Mahkemesi Başkan Vekili Haşim Kılıç, "Abdullah Öcalan'ın yeniden yargılanması kolay ama kabul ederseniz, yarın başka talepler de olabilir" dedi 

GÖKÇER TAHİNCİOĞLU Ankara 


Anayasa Mahkemesi Başkan Vekili Haşim Kılıç, Avrupa İnsan Hakları Mahkemesi'nin AİHM terörist Abdullah Öcalan'ın adil yargılanmadığına karar vermesi durumunda, "Yeniden yargılama mevzuatı, incelememizden geçmeli" dedi. 
TBMM'de önceki akşam düzenlenen 23 Nisan resepsiyonuna katılan Kılıç, Ceza Muhakemeleri Usulü Kanunu CMUK ve 1 Haziran'da yürürlüğe girecek Ceza Muhakemeleri Kanunu'na CMK göre, yeniden yargılamaya ilişkin yasal düzenlemenin yürürlüğe girdiği 2002'de, AİHM'ye yaptıkları başvuruları sonuçlanmayanların yeniden yargılanamayacağını, Öcalan'ın da bu kapsamda olduğunu anımsattı. 
Anayasa'nın 90. maddesinin Öcalan için yeterli olamayacağını savunan Kılıç, şunları kaydetti 
"AİHM'nin olası mahk miyet kararı halinde, Öcalan'ın avukatları yeniden yargılama için yerel mahkemeye başvuracak. Bana göre, yerel mahkeme ya da Yargıtay'ın, CMUK'taki düzenlemeyi Anayasa'nın eşitlik ilkesine aykırı olduğu iddiasıyla Anayasa Mahkemesi'ne getirmesi gerekir. Biz de Anayasal denetime tabi tutarız." 

'Süre sorunu çözülür' 
"15 gün süre verilerek savunma hakkı kısıtlandıysa, 115 gün verilir, sorun çözülür" diyen Kılıç, "Hukuki olarak yeniden yargılama kolay ama AB ile siyasi ilişkiler açısından zor bir konu. Yeniden yargılamayı kabul ederseniz, yarın başka talepler de olabilir" diye konuştu. 
Yargıtay Ceza Genel Kurulu YCGK Başkanı Osman Şirin de, "Konu sadece bizimle ilgili olsa Öcalan hakkındaki kararı vermek çok kolay. Ancak ortaklarımız var" dedi. 


</TEXT>
</DOC>
