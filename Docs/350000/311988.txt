<DOC>
<DOCNO> 311988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/03/son/sondun44.html </URL>
<DATE> 2005/02/03/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Rusya, İngiltere'den Basayev'e TV'de sansür istedi 
</HEADLINE>
<TEXT>

     Rusya'nın İngiltere'den, İngiliz 4. kanalının Çeçen komutanı Şamil Basayev ile yaptığı röportajı yayınlamasını engellemesini istedi. 
     İnterfaks, Rusya'nın, İngiliz yetkililerden, Basayev ile yapılan röportajın 4. kanalda yayınlamasının engellenmesini istediğini belirterek, röportajın yayınlanmasıyla teröristlerin propagandasının olumsuz sonuçlara yol açabileceği uyarısında bulunduğunu duyurdu. 
     Rusya'nın Londra Büyükelçiliği tarafından İngiltere Dışişleri Bakanlığı'na iletilen notada, Rusya'nın röportajın yayınlanmasını ''Kuzey Kafkasya'daki teröristlere enformasyon desteğinde yeni bir adım'' olarak değerlendirdiği kaydedildi. 
     İngiliz televizyon kanalının kararının ''sorumsuzluk'' olduğu belirtilen notada, bunun uluslararası topluluğun terörle mücadele çabalarına muhalefet olduğu görüşüne yer verildi. 
     İngiliz 4. kanalı, Basayev ile ocak ayında yaptığını açıkladığı röportajı bu akşam yayınlayacağını açıklamıştı. 
     Kavkazcenter'in internet sitesinde Çeçen lider Aslan Mashadov'un 22 Şubat'a kadar tek taraflı ateşkes ilan ettiğini duyurmuştu. Aynı sitede Basayev'in de militanlarına Mashadov'un tek taraflı ateşkes ilanına uyulması talimatı verdiği kaydedilmişti. 
     
</TEXT>
</DOC>
