<DOC>
<DOCNO> 332200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/11/son/soneko30.html </URL>
<DATE> 2005/04/11/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
OPEC, günlük üretimi yeniden artıracak... 
</HEADLINE>
<TEXT>

     Petrol İhraç Eden Ülkeler Örgütü'nün OPEC , gelecek aydan itibaren günlük üretimi 500 bin varil artırmaktaki kararlılığı devam ediyor. 
     Uluslararası piyasalarda petrol fiyatlarının son 6 gündür gerileyerek ABD hafif petrolünün varil fiyatının doların altına düşmesinin, OPEC'i üretim artışından caydırmadığı bildirildi. 
     OPEC Başkanı ve Kuveyt Petrol Bakanı Şeyh Ahmed el Fahd el Sabah, Reuters Ajansının yaptığı mülakatta, ''Kuveyt olarak, 3. çeyreğe hazırlık için Mayıs ayından itibaren piyasaların bir fazladan 500 bin varili zorunlu kılacağına inanıyoruz'' dedi. 
     OPEC, petrol fiyatlarının hızlı yükselişini engellemek üzere geçen ay İran'da yapılan petrol bakanları toplantısında günlük üretimi 500 bin varil artırmış, varil fiyatı 55 doların altına inmediği takdirde Hazirnan ayından önce 500 bin varillik ilave bir artışı da taahhüt etmişti. 
     Petrol fiyatlarının geçen hafta başlayan düşüşle bu sınırın altına inmesi, OPEC'in ilave artış kararını uygulayıp uygulamayacağı konusunda tereddüt yaratmıştı. 
     
</TEXT>
</DOC>
