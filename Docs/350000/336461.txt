<DOC>
<DOCNO> 336461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/24/son/sonspo13.html </URL>
<DATE> 2005/04/24/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Gazeteci Domaç, Almanya'da vefat etti... 
</HEADLINE>
<TEXT>

     Gazeteci Zeki Domaç, Almanya'da dün vefat etti. 
     Milliyet ve Fanatik gazetelerinin Frankfurt merkez bürolarında uzun yıllar görev yapan ve 9 ay önce yakalandığı amansız hastalıktan kurtulamayan Zeki Domaç'ın cenazesinin yarın uçakla İzmir'e getirileceği ve 26 Nisan Salı günü de Narlıdere Güzelbahçe Camii'nde kılınacak cenaze namazının ardından Narlıdere Mezarlığı'nda toprağa verileceği bildirildi. 
     
     ZEKİ DOMAÇ KİMDİR 
     14 Mart 1942'de Giresun'un Tirebolu ilçesinde doğan Zeki Domaç, ilköğretimini Tirebolu'da tamamladıktan sonra lise çağlarında İstanbul'a geldi. 
     1966 yılında İstanbul Üniversitesi Edebiyat Fakültesi'nden muzun olan ve 1968 yılında Günaydın Gazetesi'nde mesleğe başlayan Zeki Domaç, Türk basınında ilk çocuk ansiklopedisini hazırladı. Domaç, 1973 yılında Almanya'ya gitti. Günaydın, Sabah ve Milliyet gazetelerinin yazı işlerinde çalışan Domaç, aynı zamanda Türkçe öğretmenliği de yapıyordu. Domaç, son olarak Fanatik Gazetesi Avrupa Baskıları Sorumluluğu görevinde bulunan ve Almanya'daki Türk gençlerinin Türk futboluna kazandırılması için de önemli çalışmalar yaptı. 
     63 yaşında vefaat eden sarı basın kartı sahibi Domaç, evli ve 1 çocuk babasıydı. 
     
</TEXT>
</DOC>
