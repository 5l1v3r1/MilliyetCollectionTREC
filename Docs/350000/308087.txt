<DOC>
<DOCNO> 308087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/20/son/sontur14.html </URL>
<DATE> 2005/01/20/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Otoyolların ücretsiz olması yoğunluğu önledi 
</HEADLINE>
<TEXT>

     Kurban Bayramı tatili dolayısıyla otoyol gişelerinin ücretsiz olması tatilcileri sevindirdi. 
     Günlerdir etkisini sürdüren kar yağışının yerini güneşli bir havaya bıraktığı Bolu Dağı'nda, bayramın ilk günü Ankara-İstanbul karayolunda ulaşım sorunsuz sağlanmaya başlandı. 
     Yer yer sisin etkili olduğu D-100 Karayolu'nu kullanan sürücüler ise trafik ekipleri tarafından megafonlarla uyarılıyor. 
     
     OTOYOL GİŞELERİ ÜCRETSİZ 
     Karayolları Genel Müdürlüğü'nce, otoyol gişelerinin Kurban Bayramı tatili süresince ücretsiz olduğunun açıklamasının ardından tatilcilerin büyük bir bölümü E-80 Karayolu'nu kullanıyor. 
     D-100 karayolu ise kamyon ve TIR sürücüleri tarafından tercih ediliyor. Bolu Dağı geçişini kullanan sürücüler Abant gişelerinden ücret ödemeksizin geçiş yapıyorlar. 
     Trafik Bölge Müdürlüğü ekipleri geçişlerin ücretsiz olmasının gişelerde tatil ve bayramlarda yaşanan yoğunluğu önlediğini söylediler. 
     
</TEXT>
</DOC>
