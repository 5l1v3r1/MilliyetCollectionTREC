<DOC>
<DOCNO> 317186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/21/son/sondun47.html </URL>
<DATE> 2005/02/21/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Büyükelçiliğe şırıngalı paketleri akıl hastası göndermiş... 
</HEADLINE>
<TEXT>

     İngiltere'nin Moskova Büyükelçiliği'ne geçen hafta postadan gelen ve içinde sıvı bulunan şırıngaların akıl hastası biri tarafından gönderildiği açıklandı. 
     İnterfaks haber ajansı, polisin yaptığı inceleme sonucu paketi akıl hastası birinin İngiliz ve Bulgar büyükelçiliklerine gönderdiğini ortaya çıkardığını belirterek, güvenlik güçlerinin postayı gönderen kişiyi sorguladığını kaydetti. 
     Polis, şırıngalardaki sıvının temizlik malzemesine benzediğini belirerek, ancak bu konudaki kapsamlı incelemenin henüz tamamlanmadığını açıkladı. 
     İngiltere Büyükelçiliği'ne geçen hafta 2 paket içinde sıvı bulunan 6 adet şırınga gönderilmiş, büyükelçilik de bunu Rus güvenlik makamlarına teslim etmişti. 
     Polis, benzer şırıngaların Bulgaristan büyükelçiliğine de gönderildiğini açıkladı. 
     
</TEXT>
</DOC>
