<DOC>
<DOCNO> 341933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/son/sonspo06.html </URL>
<DATE> 2005/05/12/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Fenerbahçe, Marcelinho'nun peşinde 
</HEADLINE>
<TEXT>

     Yeni sezon için büyük hedefler peşinde koşan F.Bahçe yönetiminin, Hertha Berlin’in süperstarı Marcelinho’nun peşinde olduğu öğrenildi Fenerbahçe, yeni sezonda Avrupa Kupaları’nda söz sahibi olmak için kolları şimdiden sıvadı. Kadroyu süperstarlarla güçlendirmek isteyen yöneticilerin, gizlice transfer atağına kalktıkları ortaya çıktı. Yöneticilerin, Hertha Berlin’de harikalar yaratan orta saha oyuncusu Marcelinho’nun menaceri Luiz Tavera ile görüştükleri ve bu transferi gerçekleştirmek için hiç bir fedakarlıktan kaçınmayacakları belirtildi. 
     
     Brezilyalılar devrede 
     Daum’un Alex, Nobre, Luciano ve Aurelio’nun performanslarını da gözönünde bulundurarak Brezilyalı Marcelinho’nun uyum sorunu yaşamayacağı görüşünde olduğu kaydedildi. Alman çalıştırıcının, transfer için Brezilyalılar’ı da devreye sokacağı öğrenildi. Bu arada yıldız oyuncunun Hertha Berlin’in Şampiyonlar Ligi’ne kalamaması durumunda takımdan ayrılacağını yöneticilerine önceden bildirdiği vurgulandı. 
     
     Marcelinho Kimdir 
     Doğum yeri Brezilya Yaşı 29 Boy 1.74 Kilo 69 
     
     Kariyeri 
     Sezon Takım Maç Gol 00-01 Marsilya 19 3 
     01-02 Hertha Berlin 37 14 
     02-03 Hertha Berlin 41 15 
     03-04 Hertha Berlin 25 8 
     04-05 Hertha Berlin 30 18 
     
</TEXT>
</DOC>
