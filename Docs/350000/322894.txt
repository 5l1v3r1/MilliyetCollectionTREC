<DOC>
<DOCNO> 322894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/11/son/sonsiy03.html </URL>
<DATE> 2005/03/11/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
'PKK'lı militan sayısında artış var ' 
</HEADLINE>
<TEXT>

     Kara Kuvvetleri Komutanı Orgeneral Yaşar Büyükanıt, terör örgütü PKK'nın Türk topraklarındaki militan sayısını, 1999 yılındaki sayıyla aynı rakama çıkardığını söyledi. 
     Savunma Sanayi Fuarı için düzenlenen resepsiyonda gazetecilerin sorularını yanıtlayan Orgeneral Büyükanıt, Türk topraklarındaki terörist sayısının arttığına dikkat çekti. 
     Kuzey Irak'taki PKK milatanlarının büyük bölümünün Türkiye'ye geçtiğini belirten Büyükanıt, "şu anki rakam Öcalan'ın yakalandığı dönemle aynı" dedi. 
     Orgeneral Büyükanıt, sınır ötesindeki teröristlerin büyük bölümünün Irak'ta barındığını, sınır hattında da barınmaya devam ettiğini söyledi. 
     Öcalan'ın yakalandığı 1999 yılında PKK'nın Türk topraklarında yaklaşık 5 bin militanı bulunuyordu. 
     Örgüt, ABD'nin Irak operasyonuna kadar militanların büyük bölümünü sınır ötesine geçirmiş ve Türk topraklarındaki militan sayısını bin 500'e kadar indirmişti. 
     
</TEXT>
</DOC>
