<DOC>
<DOCNO> 339314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/03/son/sontur17.html </URL>
<DATE> 2005/05/03/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Babasını öldürüp, ayağına taş bağlayıp nehre attı 
</HEADLINE>
<TEXT>

     Adana’nın Karataş İlçesi’nde bir genç, babasını öldürüp, ayağına taş bağlayarak nehre attığı iddiasıyla gözaltına alındı. 
     Jandarma yetkililerinden alınan bilgiye göre, Yumurtalık İlçesi’nin Kaldırım Beldesi yakınlarında, Ceyhan Nehri kıyısında ayağına taş bağlanmış erkek cesedi bulundu. 
     Yapılan araştırmada cesedin Adalı Köyü’nde yaşayan N.A’ya ait olduğu belirlendi. Olayla ilgili olarak N.A’nın oğlu M.A 17 , katil zanlısı olduğu iddiasıyla gözaltına alındı. 
     M.A’nın, yaklaşık 10 gün önce birlikte motosikletle balığa gittiği babası N.A’yı önce av tüfeğiyle öldürüp, ardından ayağına taş bağlayarak Ceyhan Nehri’ne attığını itiraf ettiği bildirildi. 
     Cinayeti, babasının kendisini sürekli dövmesi nedeniyle işlediğini ileri sürdüğü belirtilen M.A’nın, sorgulanmasının ardından Yumurtalık Adliyesi’ne sevk edileceği kaydedildi. 
     
</TEXT>
</DOC>
