<DOC>
<DOCNO> 316530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/18/son/sontur25.html </URL>
<DATE> 2005/02/18/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
AŞTİ'de ücretsiz servislerin kaldırılmasına firmalardan tepki... 
</HEADLINE>
<TEXT>

     Ankara Şehirlerarası Otobüs Terminali'nde AŞTİ firmaların ücretsiz semt servisleriyle yolcu taşıması uygulamasının kaldırılması, firmaların tepkisine yol açtı. 
     Kamil Koç Otobüsleri A.Ş. İç Anadolu Bölge Müdürü Selen Yavuz yaptığı açıklamada, servis araçlarının kaldırılmasını eleştirdi. Yavuz, "Kamu yararına hizmet vermenin engellenmesi düşünülemez" dedi. 
     Ulaştırma Bakanlığı'nca 25 Şubat'ta yürürlüğe konulan Kara Yolu Taşıma Yönetmeliği'nin kendileri için ağır koşullar getirdiğini vurgulayan Yavuz şöyle dedi 
     "Bu ücretsiz şehir içi servis hizmetimizle, büyük bir mali külfete katlanmak suretiyle, yine büyük bir özveriyle belediyenin büyük yükünü de üzerimize almış oluyoruz. Bu tarz hizmetlerin ranta dönüştürülmesi, nema odaklı yaklaşımlarla değerlendirilmesi kabulümüz değildir." 
     
</TEXT>
</DOC>
