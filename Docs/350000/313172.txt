<DOC>
<DOCNO> 313172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/07/son/sonspo11.html </URL>
<DATE> 2005/02/07/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
İstanbulspor-Ankaragücü maçı yine ertelendi... 
</HEADLINE>
<TEXT>

     Birinci Süper Futbol Ligi'nde İstanbulspor ile Ankaragücü arasında bugün Zeytinburnu Stadı'nda yapılması gereken karşılaşma, elverişssiz saha ve hava koşulları nedeniyle ikinci kez ertelendi. Maçın oynanacağı tarihi Futbol Federasyonu belirleyecek. 
     İstanbulspor A.Ş Genel Müdürü Ergün Yücel, dün oynanması gerekirken, aynı nedenle bugüne ertelenen karşılaşmanın, Futbol Federasyonu tarafından ikinci kez ertelendiğini kaydetti. 
     Yücel, AA muhabirine yaptığı açıklamada, saha zemininin görevlilerce temizlenmeye çalışıldığını, ancak yoğun kar yağışı nedeniyle temizlenen yerlerin yeniden karla kaplandığını vurgulayarak, hakem ve federasyon temsilcisi raporları doğrultusunda karşılaşmanın ertelendiğini ifade etti. 
     Maçın yapılacağı tarihi Futbol Federasyonu daha sonra belirleyecek. 
     
</TEXT>
</DOC>
