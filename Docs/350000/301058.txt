<DOC>
<DOCNO> 301058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/26/son/sondun11.html </URL>
<DATE> 2004/12/26/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Yüzyılın en büyük depremleri... 
</HEADLINE>
<TEXT>

     Güney Asya'da 3000'den fazla can alan depremin, 8.9 büyüklüğüyle son 100 yılın 5. büyük depremi olduğu açıklandı. 
     ABD'nin Colorado Eyaleti'ndeki Jeolojik Araştırmalar Merkezi'nin verilerine göre, dünyada meydana gelen son 100 yılın en şiddetli 10 depremi ve tarihleri 
     22 Mayıs 1960 - Şili - Santiago ve Concepcion'u vuran 9.5 büyüklüğündeki deprem, volkanik hareketlenmeye ve büyük gel-git dalgalarına neden oldu. Depremde 5000 kişi öldü, 2 milyon kişi evsiz kaldı. 
     28 Mart 1964 - Alaska - Alaska ve batıdaki Yukon Bölgesi'nde etkili olan 9.2 büyüklüğündeki depremde, 125 kişi hayatını kaybetti, 311 milyon dolarlık hasar meydana geldi. 
     9 Mart 1957 - Alaska - Andreanof Adası'nda meydana gelen 9.1 büyüklüğündeki deprem, 15 metre yüksekliğinde tsunami dalgalarına neden oldu. 
     4 Kasım 1952 - Rusya - Havaii adalarında etkili olan deprem dalgalarına neden olan depremin büyüklüğü 9.0 olarak belirlendi. Depremde ölen ya da yaralanan olmadı. 
     26 Aralık 2004 - Endonezya - Büyüklüğü 8.9 
     31 Ocak 1906 - Ekvator - Ekvator ve Kolombiya kıyıları yakınlarında meydana gelen 8.8 büyüklüğündeki depremde yaklaşık 1000 kişi hayatını kaybetti. 
     4 Şubat 1965 - Alaska - Büyüklüğü 8.7 olan deprem, Shemya Adası'ın etkileyen 11 metre yükseklikte tsunami dalgalarına neden oldu. 
     15 Ağustos 1950 - Tibet - Hindistan'ın kuzeydoğusundaki Brahmaputra Basin'de meydana gelen 8.6 büyüklüğündeki depremde binlerce ev ve tapınak yıkıldı, 1500 kişi hayatını kaybetti. 
     3 Şubat 1923 - Rusya - Kamçatka'da 8.5 büyüklüğünde bir deprem meydana geldi. 
     1 Şubat 1938 - Endonezya - Banda Denizi'nde meydana gelen 8.5 büyüklüğündeki deprem, Banda ve Kai'ye büyük hasar veren deprem dalgalarına neden oldu. 
     
     BÜYÜK DOĞAL AFETLER 

     Tarihte çok sayıda ölüme yol açan sel, deprem, yanardağ patlaması ve toprak kayması gibi doğal afetlerin bazıları şöyle 
     1556 - Çin'in kuzey Şanksi eyaletinde meydana gelen deprem yaklaşık 850 bin kişinin ölümüne neden oldu. 
     1737 - Hindistan, Kalküta'da 300 bin kişi depremde öldü. 
     1815 - Endonezya'daki Tambora yanardağının patlaması sonucu 92 bin kişi hayatını kaybetti. 
     1883 - Endonezya'da Krakatoa yanardağının patlamasından sonra oluşan ''deprem dalgası'' tsunami 36 bin kişinin ölümüne neden oldu. 
     1870 - Sarı Nehir taştı, 1 milyondan fazla kişi öldü. 
     1900 - Kasırga sonucu Texas'ta 8 binden fazla kişi hayatını kaybetti. 
     1902 - Martinik'teki Mt.Pelee yanardağının patlaması sonucu 35-40 bin arasında kişi öldü. 
     1920 - Çin, Gansu'da 200 bin kişi depremde öldü. 
     1970 - Doğu Pakistan'da bugün Bangladeş siklon en az 300 bin kişinin ölümüne neden oldu. 
     1970 - Peru, Yungay'da toprak kayması sonucu 18 bin kişi öldü. 
     1976 - Çin'in Tangşan kentinde meydana gelen depremde en az 250 bin kişi öldü. 
     1976 - Guatemala depremi 23 bin kişinin hayatına son verdi. 
     1978 - İran, Tabas'taki depremde 25 bin kişi öldü. 
     1991 - Bangladeş'te siklon en az 138 bin kişinin ölümüne neden oldu. 
     1999 - Türkiye'de, Marmara depreminde 17 bin kişi hayatını kaybetti. 
     1999 - Venezüela'da seller ve toprak kaymaları sonucu 30 bin kişi öldü. 
     2003 - İran'ın Bem kentindeki depremde yaklaşık 40 bin kişi öldü. 
     
</TEXT>
</DOC>
