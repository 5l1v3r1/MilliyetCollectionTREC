<DOC>
<DOCNO> 304685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/08/son/sonspo15.html </URL>
<DATE> 2005/01/08/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Gaziantepspor Mısır'da 4'lü turnuvaya katılıyor... 
</HEADLINE>
<TEXT>

     Gaziantepspor, Mısır'da düzenlenen 4'lü turnuvaya katılmak üzere dün gece Kahire'ye geldi. 
     Turnuva kapsamında bu akşam TSİ 17.00'de Mısır'ın güçlü takımlarından Ehli ile karşılaşacak Gaziantepspor'da, teknik direktör Nurullah Sağlam, ''Antalya ve Mısır'da hazırlık kampları yapacağız. Takımımıza yeni katılan arkadaşlarla birlikte kamp dönemini çok iyi değerlendirerek ikinci yarıda farklı bir Gaziantepspor izlettireceğiz'' diye konuştu. 
     Sağlam, 11 Ocak'ta sona erecek turnuva hakkında, şunları söyedi 
     ''Bu turnuvada Danimarka Birinci Ligi takımlarından Mitijiland, Mısır Birinci Ligi takımlarından Ahly, Tunus Birinci Ligi takımlarından Tarajy ile maç yapacağız. Ardından Antalya'ya tekrar döneceğiz. Antalya'da Mardinspor, Vestel Manisaspor ve Akçaabat Sebatspor ile hazırlık maçları yaparak kampı tamamlayacağız.'' Sağlam, Türkiye Kupası 3. kademe maçında Samsunspor'u yenerek kupaya bir adım daha yaklaşmak istediklerini de sözlerine ekledi. 
     
</TEXT>
</DOC>
