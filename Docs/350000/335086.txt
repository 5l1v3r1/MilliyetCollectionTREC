<DOC>
<DOCNO> 335086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/20/son/sondun20.html </URL>
<DATE> 2005/04/20/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Kosova'da yeni toplu mezar bulundu... 
</HEADLINE>
<TEXT>

     Kosova'nın batısındaki Klina belediyesine bağlı Volyak köyünde toplu mezar bulundu. 
     BM Kosova Geçici Misyonu UNMİK yetkilisi Jose-Pablo Baraybar, yaptığı açıklamada, Alman uzman ekibinin bir mağarada bulduğu toplu mezardan 12 ceset çıkarıldığını bildirdi. 
     Yetkili, cesetlerin, Sırplara ait olduğunun tahmin edildiğini kaydetti. 
     Arama çalışmalarını sürdüren ekip, 25 metre derinliğinde, 20 metre çapındaki mağarada bulunan toplu mezarda toplam kaç ceset olduğunun henüz bilinmediğini belirtiyor. 
     Kosova'da savaş sırasında kaybolan, çoğu Arnavut olmak üzere 3 bin kişinin akıbeti belirsiz. 
     UNMİK'e bağlı Kayıp İnsanlar ve Adli Tıp Dairesi'nin geçen Şubat'ta yenilenen kayıp listesine göre, 2340 Arnavut, 523 Sırp ve diğer etnik gruplardan 210 kişinin akıbeti bilinmiyor. 
     Bu arada, geçen hafta, Belgrad yakınlarındaki toplu mezardan çıkarılan 45 ceset, Kosova'daki yakınlarına teslim edildi. 
     
</TEXT>
</DOC>
