<DOC>
<DOCNO> 317822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/23/son/sondun21.html </URL>
<DATE> 2005/02/23/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Suriye basını Bush, Suriye-Avrupa ilişkilerini bozmaya çalışıyor 
</HEADLINE>
<TEXT>

     Suriye'de hükümetin yayın organlarından The Times gazetesi, ABD Başkanı George Bush'u, Suriye-Avrupa ilişkilerini bozmaya çalışmakla suçladı. 
     İngilizce yayımlanan gazetenin başyazısında, ''Washington'ın birinci, ikinci ve üçüncü öncelikleri Avrupa ile Arap dünyası arasına takoz koymak'' denildi. 
     Başyazıda, Bush yönetiminin, Avrupa ülkelerini, Irak savaşında ABD karşıtı tutumuna bedel olarak Suriye aleyhine döndürmeye çalıştığı belirtildi. 
     Yazıda, ''ancak Bush yönetiminin Suriye karşıtı politikalarını Avrupa ülkelerine satmasının, bu ülkelerin Suriye ile iyi ilişkileri yararlarına olduğu için, zor olacağı'' ifade edildi. 
     Avrupa, Suriye'nin en büyük ticari ortağı durumunda bulunuyor. 
     Washington yönetimi, Suriye'yi, Irak'ın devrik lideri Saddam Hüseyin'e bağlı kişileri barındırmak ve direnişçilerin sınırından geçişine izin vermekle suçluyor. 
     Brüksel'de dün yapılan AB-ABD zirvesinde Bush ve Avrupalı liderler, Suriye'ye Lübnan'daki askerlerini derhal çekmesi çağrısında bulunmuştu. 
     
</TEXT>
</DOC>
