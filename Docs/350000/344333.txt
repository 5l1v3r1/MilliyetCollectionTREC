<DOC>
<DOCNO> 344333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/20/son/sonspo26.html </URL>
<DATE> 2005/05/20/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Hagi, takımını taktik ağırlıklı çalıştırdı 
</HEADLINE>
<TEXT>

     Galatasaray, Fenerbahçe ile 22 Mayıs Pazar günü yapacağı derbi maçın hazırlıklarına devam etti. 
     Florya Metin Oktay Tesisleri’nde bu sabah basına kapalı olarak gerçekleştirilen çalışmaya Ergün ve Zafer’in de katıldığı, sakatlığı süren Hasan Şaş’ın yine idmanda yer almadığı bildirildi. 
     Yaklaşık 1.5 saat süren çalışmada teknik direktör Gheorghe Hagi’nin futbolcularına taktik ağırlıklı çalışma yaptırdığı kaydedildi. Sıcak hava nedeniyle sık sık ara verilen ve futbolcularının su içmesine izin veren Hagi’nin, hücum organizasyonları ve şut çalışmasını bu kez daha uzun tuttuğu ifade edildi. 
     Galatasaraylı futbolcular, derbi öncesi son çalışmalarını yarın saat 18.00’de gerçekleştirecekler. Takım yarın öğlen yemeğinde biraraya gelerek kampa girecek ve maç saatine kadar Florya Metin Oktay Tesisleri’nde kalacak. 
     
</TEXT>
</DOC>
