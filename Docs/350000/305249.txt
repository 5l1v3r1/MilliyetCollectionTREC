<DOC>
<DOCNO> 305249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/10/son/sontur53.html </URL>
<DATE> 2005/01/10/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
"Beni kimse yakalayamaz" diyen eski savcı yakalandı 
</HEADLINE>
<TEXT>

     Dolandırıcılık, sahtecilik ve bombalama olaylarının faili olarak aranan ve ''Beni kimse yakalayamaz'' dediği öne sürülen eski savcı İbrahim Tayfun Ü. 43 , İzmir'de yakalandı. 
     Alınan bilgiye göre, Hatay semtinde bir arkadaşının evinde bulunan İbrahim Tayfun Ü, Kaçakçılık ve Organize Suçlar Şube Müdürlüğü ekipleri tarafından yakalanarak gözaltına alındı. 
     Organize Suçlar Büro Amirliği'ne götürülen zanlının, Yalova Emniyet Müdürlüğü ekibine teslim edileceği öğrenildi. 
     
     ''BENİ KİMSE YAKALAYAMAZ...'' 
     İşyeri bombalama ve dolandırıcılık suçlamasıyla polisin her yerde aradığı eski savcı İbrahim Tayfun Ü'nün sürekli kılık değiştirerek kaçtığı bildirildi. 
     Zanlının, kendi doldurduğu, bir kopyasını da polise gönderdiği video görüntülerinde bombalama, sahtecilik, dolandırıcılık yaptığını ''soğukkanlılıkla'' itiraf ettiği ve ''beni kimse yakalayamaz'' dediği ileri sürüldü. 
     Görüntülerde, Tunceli'de 13 yıl önce Cumhuriyet Savcısı olarak görev yaparken 6 kilo uyuşturucunun adli emanetten kaybolmasının sorumlusu olarak meslekten atıldığını belirten eski savcının, daha sonra Yalova'da inşaat, emlak ve oto alım satım işi yapan kişilere kendisini avukat olarak tanıttığını ve çok sayıda kişiyi dolandırdığını anlattığı bildirildi. 
     
</TEXT>
</DOC>
