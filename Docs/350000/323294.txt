<DOC>
<DOCNO> 323294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/13/dunya/dun01.html </URL>
<DATE> 2005/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
'Türk şoförleri öldürmeyin' fetvası 
</HEADLINE>
<TEXT>


NAMIK DURUKAN Ankara 


Irak-Türkiye Dostluk Derneği Başkanı Prof. Dr. Ahmed Nuri El Naimi, girişimleri sonucu "Türk şoförlerinin öldürülmesi haramdır" fetvası yayımlattıklarını açıkladı. Naimi, derneğin 5. Olağan Kongresi'nde, Kurtuluş Savaşı'nda İngilizlerin Türkiye'yi bölme oyununun aynısının bugün Irak'ta ABD tarafından uygulanmaya çalışıldığını söyledi. Naimi, Milliyet'e yaptığı açıklamada, Türkiye ile Irak dostluğunu bozmak için provokasyon amaçlı eylemler yapıldığını, şoförlerin öldürülmesini engellemek için Irak Din Adamları Birliği ile kurdukları temas sonucunda miltanlara yönelik fetvayı Dar'ül Selam gazetesinde yayımlatmayı başardıklarını kaydetti. Fetva sonrası Türk şoförlerine yönelik saldırılarda azalma olduğu öğrenildi. 


</TEXT>
</DOC>
