<DOC>
<DOCNO> 317267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/21/son/sonsiy31.html </URL>
<DATE> 2005/02/21/ </DATE>
<TIME> 18.26 </TIME>
<AUTHOR>  </AUTHOR>
<HEADLINE>
Fuat Geçen "AK Parti'den istifa etmem sözkonusu değil" 
</HEADLINE>
<TEXT>

     AK Parti Hatay Milletvekili Fuat Geçen, partiden istifa eden Kültür ve Turizm Bakanı Erkan Mumcu ile birlikte hareket edeceğine dair çıkan söylenti ve haberleri yalanladı. 
     Milletvekili Geçen, yaptığı yazılı açıklamada, Erkan Mumcu ile şahsi dostluğu bulunduğunu belirterek, şunları kaydetti 
     ''Erkan Mumcu gibi başarılı ve vatansever siyasetçilerin AK Parti'den ayrılması şahsımı üzmüştür. Erkan Mumcu ile dostluğumuz bakidir. Ancak, AK Parti'de siyasete devam etmekteyim, istifam söz konusu değil.'' Bugüne kadar fikir ve beyanları yönünde AK Parti'de herhangi bir sıkıntı yaşamadığını belirten Geçen, ''Parti içi ve katılımcı demokrasi açısından bugüne kadar olduğu gibi bugünden sonra da sıkıntı yaşamadığım takdirde, AK Parti'de siyaset yapmayı düşünüyor ve yeğliyorum'' dedi. 
     
</TEXT>
</DOC>
