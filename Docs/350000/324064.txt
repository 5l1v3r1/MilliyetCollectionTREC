<DOC>
<DOCNO> 324064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/16/son/sonsiy26.html </URL>
<DATE> 2005/03/16/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
"Mumcu ve diğer milletvekilleri 19 Mart'ta ANAP'a geçecek" 
</HEADLINE>
<TEXT>

     ANAP Merkez Karar Yönetim Kurulu MKYK üyesi İbrahim Yaşar Dedelek, Erkan Mumcu ve diğer milletvekillerinin 19 Mart'ta ANAP'a geçeceğini söyledi. 
     Dedelek, partisinin Eskişehir İl Teşkilatı'nda düzenlediği basın toplantısında, ''partinin yetiştirdiği'' Erkan Mumcu'nun 19 Mart tarihinde başta kendisi olmak üzere diğer milletvekilleriyle birlikte ANAP'a geçeceklerini belirterek, Mumcu'nun yapılacak olağanüstü kongrede genel başkan adayı olacağını kaydetti. 
     Erkan Mumcu'nun AK Parti'den istifa etmesiyle Türk siyasetinin de hareketlenmeye başladığını savunan Dedelek, ''Kendisini ve partisini alternatifsiz gören Başbakan Erdoğan'ın ve partisinin bundan böyle tek alternatifi ANAP olacaktır. Mumcu ve diğer milletvekillerinin istifaları ile AK Parti sarsıldı'' dedi. 
     
</TEXT>
</DOC>
