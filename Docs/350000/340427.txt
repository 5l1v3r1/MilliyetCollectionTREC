<DOC>
<DOCNO> 340427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/07/son/sondun03.html </URL>
<DATE> 2005/05/07/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Blair, yeni kabinesini açıkladı... 
</HEADLINE>
<TEXT>

     İngiltere’de dün yapılan genel seçimleri kazanan İşçi Partisi’nin lideri Başbakan Tony Blair, yeni kabinesini açıkladı. 
     İngiliz yetkililer, Blair’in, Maliye Bakanlığına Gordon Brown ve Dışişleri Bakanlığına Jack Straw’u yeniden atadığını, eski kabinede Geoff Hoon’un üstlendiği Savunma Bakanlığı görevine John Reid’in getirildiğini bildirdi. 
     Reid’in ayrıldığı Sağlık Bakanlığı görevinin, Ticaret Bakanı Patricia Hewitt’e verildiği, Geoff Hoon’un da Avam Kamarası’ndan Sorumlu Devlet Bakanı olduğu belirtildi. 
     Blair’in, geçen yıl İçişleri Bakanlığı görevinden istifa eden David Blunkett’ı Çalışma Bakanlığı, David Miliband’ı Yerel Yönetimlerden Sorumlu Devlet Bakanlığı’na atadığı kaydedildi. 
     Yetkililer, birkaç ay önce atanan İçişleri Bakanı Charles Clarke ve Eğitim Bakanı Ruth Kelly’nin yeni kabinede görevlerini sürdüreceğini açıkladılar. 
     
</TEXT>
</DOC>
