<DOC>
<DOCNO> 325560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/21/son/soneko44.html </URL>
<DATE> 2005/03/21/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Yenilenen Hyundai Santa Fe satışa sunuldu... 
</HEADLINE>
<TEXT>

     Hyundai Santa Fe, dış görünümü ve kabininde yapılan değişikliklerle ve yeni eklenen donanımlarıyla Türkiye'de satışa sunuldu. 
     Hyundai Assan'dan yapılan açıklamada, Türkiye'de ilk kez 2000 yılı sonunda yollara çıkan ve bugüne kadar yaklaşık 1300 adet satılan Hyundai Santa Fe'de en çok dikkat çeken değişikliklerin aracın ön ve arka tarafında yapıldığı kaydedildi. 
     Yenilenmiş araçta radyatör ızgarasının üzerindeki petek şeklindeki dokunun, yerini iki parçalı bir dizayna bıraktığı dile getirilen açıklamada, radyatör ızgarasını ikiye bölen çıtanın üstündeki Hyundai logosunun ise daha belirgin bir şekilde ön plana çıkarıldığı bildirildi. 
     Aracın dış görünümündeki en önemli değişikliğin arka tarafta yapıldığı ifade edilen açıklamada, arka stop grubunun değiştirildiği, arka tamponun daha keskin ve köşeli çizgilere kavuştuğu kaydedildi. 
     Kabin içinde de çeşitli değişikliklere gidilen aracın Türkiye'ye getirilen 2.0 CRDi VGT H-Matic versiyonunun anahtar teslim fiyatının 73 bin 971 YTL olduğu bildirildi. 
     Santa Fe 2.0 CRDi VGT'nin Hyundai'nin 4 kademeli yarı otomatik H-Matic şanzımanıyla 165 km s maksimum hıza çıkabildiği, 0-100 km s hızlanmasını 15.3 saniyede gerçekleştiren aracın 100 km'deki ortalama yakıt tüketiminin ise 9.1 litre olduğu belirtildi. 
     
</TEXT>
</DOC>
