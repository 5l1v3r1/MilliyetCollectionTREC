<DOC>
<DOCNO> 300512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/24/son/sondun46.html </URL>
<DATE> 2004/12/24/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Büyük banka soygunu için IRA'ya baskın 
</HEADLINE>
<TEXT>

     Kuzey İrlanda'da 22 milyon sterlin çalınan büyük banka soygununun ardından, polis yasadışı İrlanda Kurtuluş Ordusu'na IRA ait olduğu belirtilen bazı mekanlara baskın düzenledi. 
     Polis, Belfast'ın kuzeyindeki Ardoyne'de IRA komutanı olduğu öne sürülen Eddie Copeland'in evini basarak, Noel ağacının altına konulan hediyeleri bile açtı. Aramada bulunan 4 cep telefonuna el konulurken, Copeland suçlamaları reddetti. 
     Yerel polis, Belfast'ın batısında da bazı yerleri basarak arama yaptı, ancak soygunla ilgili herhangi bir gelişme kaydedilmediği belirtildi. 
     IRA, dün Belfast medyasına gönderdiği şifreli mesajında, Northern Bank soygununa hiçbir üyesinin karışmadığını bildirmişti. 
     Bu arada, soyguncuların izini bulmaya çalışan 45 kişilik bir detektif ekibi, çalınan paraların bir kısmının seri numarasını saptadı. Ancak bunun, ancak 1.5 milyon sterlinlik kısım olduğu belirtiliyor. 
     Pazartesi günü düzenlenen ve çok iyi organize edildiği belirtilen Northern Bank soygununda 22 milyon sterlin 42 milyon dolar çalınmıştı. Bu soygunun, Kuzey İrlanda tarihinin en büyük soygunu olduğu belirtiliyor. 
     
</TEXT>
</DOC>
