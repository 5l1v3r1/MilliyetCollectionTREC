<DOC>
<DOCNO> 335529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/21/son/soneko33.html </URL>
<DATE> 2005/04/21/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Bankaların kredi hacmi 95 milyar YTL'ye yükseldi... 
</HEADLINE>
<TEXT>

     Bankacılık sistemi kredi hacmi, 8 Nisan itibarıyla 95 milyar 7.6 milyon YTL oldu. 
     Merkez Bankası verilerine göre, bankacılık sistemi kredi hacmi 1 Nisan itibarıyla 94 milyar 586.9 milyon YTL idi. 
     8 Nisan itibariyle, mali kesime verilen kredilerin 839.4 milyon YTL'si mevduat bankaları, 1 milyar 951.9 milyon YTL'si de kalkınma ve yatırım bankaları kredilerinden oluşuyor. 
     Mali olmayan kesime verilen kredilerin dağılımına bakıldığında ise 78.8 milyon YTL'sinin Merkez Bankası, 86 milyar 577.8 milyon YTL'sinin mevduat bankaları, 5 milyar 266.3 milyon YTL'sinin de kalkınma ve yatırım bankaları kredilerinden oluştuğu görüldü. 
     Öte yandan yılbaşından bu yana bankaların kredi hacmi yaklaşık yüzde 8 artış gösterdi. Bankaların kredi hacmi 31 Aralık tarihinde, 87 milyar 924.8 milyon YTL idi. 
     
     TÜKETİCİ FİNANSMAN ŞİRKETLERİNİN KREDİ HACMİ 
     Tüketici finansman şirketlerinin kredi hacmi, bir haftada 17.9 milyon YTL artarak, 15 Nisan itibarıyla 1 milyar 414.6 milyon YTL oldu. 
     Tüketici finansman şirketlerinin kredi hacmi, 8 Nisan'da 1 milyar 396.7 milyon YTL düzeyindeydi. 
     Toplam kredinin yaklaşık 971.1 milyon YTL'si bireysel kredi, 443.5 milyon YTL'si de kurumsal krediden oluştu. 
     
     MENKUL DEĞERLER CÜZDANI 
     Öte yandan bankaların alım satım amaçlı ve satılmaya hazır menkulleri 1 Nisan'da 69 milyar 933.8 milyon YTL iken, 8 Nisan tarihi itibarıyla 69 milyar 554.6 milyon YTL'ye geriledi. 
     Verilere göre 8 Nisan itibarıyla mevduat bankalarının portföyünde 43 milyar 22 milyonu YTL, yaklaşık 25 milyar 410.6 milyon YTL'si de yabancı para menkul değerleri olmak üzere toplam 68 milyar 432.7 milyon YTL'lik değerli kağıt bulunuyor. 
     Bu bankalardaki yabancı para ve TL cinsinden menkul değerlerin yaklaşık 960.1 milyon YTL'si yurtdışında bulunurken, yurtiçi yabancı para cinsinden değerler arasında 24 milyar 339.7 milyon YTL'lik, Türk parası değerler açısından da 39 milyar 287.3 milyon YTL'lık devlet tahvili yer alıyor. 
     
     TOPLAM MEVDUAT 
     Mevduat bankalarında toplam mevduat 1 Nisan tarihinde 187 milyar 410.4 milyon YTL iken, 8 Nisan tarihi itibarıyla 1 milyar 178.8 milyon YTL azalarak 186 milyar 231.6 milyon YTL'ye indi. 
     Bankalardaki yabancı mevduat 717.3 milyon YTL azalarak, 74 milyar 851.8 milyon YTL'den 74 milyar 134.4 milyon YTL'ye geriledi. 
     Aynı dönemde YTL cinsinden mevduat 833.3 milyon YTL azalarak, 8 Nisan itibarıyla 108 milyar 550.1 milyon YTL oldu. 1 Nisan tarihinde YTL mevduatı, yaklaşık 109 milyar 383.4 milyon YTL idi. 
     
</TEXT>
</DOC>
