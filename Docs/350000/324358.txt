<DOC>
<DOCNO> 324358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/son/sondun52.html </URL>
<DATE> 2005/03/17/ </DATE>
<TIME> 20.43 </TIME>
<AUTHOR>  </AUTHOR>
<HEADLINE>
Uçağı havaya uçurmakla tehdit etti , gözaltına alındı 
</HEADLINE>
<TEXT>

     Tokyo-Moskova seferini yapan uçağın pilot kabinine girmeye çalışan ve uçağı havaya uçurmakla tehdit eden yolcu gözaltına alındı. 
     ITAR-Tass haber ajansı, uçak Moskova'nın uluslararası Şeremetyevo havaalanına yaklaştığı sırada pilotun havaalanı yetkililerini arayarak, bir yolcunun kabine girmeye çalıştığını ve uçağı havaya uçurma tehdidinde bulunduğunu söylediğini belirtti. 
     Ajans, uçak yere indikten sonra genç yolcunun gözaltına alındığını, yetkililerin şahsın kimliği ve amacını belirlemeye çalıştığını kaydetti. 
     Havaalanı sözcüsü, yolcunun üzerinde patlayıcı bulunmadığını ve psikolojik testlere tabi tutulacağını söyledi. 
     
</TEXT>
</DOC>
