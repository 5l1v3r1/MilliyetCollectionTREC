<DOC>
<DOCNO> 338398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/30/son/sondun16.html </URL>
<DATE> 2005/04/30/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
İran, uranyum zenginleştirme faaliyetlerine yeniden başlıyor... 
</HEADLINE>
<TEXT>

     İran Ulusal Yüksek Güvenlik Konseyi UYGK Genel Sekreteri Hüccetülislam Hasan Ruhani, uranyum zenginleştirmeyle ilgili bazı nükleer faaliyetlerine gelecek hafta yeniden başlayacaklarını bildirdi. 
     AB ile İran arasındaki görüşmelere başmüzakereci olarak katılan Ruhani, nükleer programları konusunda dün İngiltere'nin başkenti Londra'da, Fransa, Almanya ve İngiltere ile yapılan görüşmede anlaşmaya varılamaması üzerine nükleer faaliyetlerine yeniden başlayacaklarını söyledi. 
     Ruhani, santrifüjlere uranyum gazı zerketmek suretiyle yapılan asıl uranyum zenginleştirme faaliyetine başlanmayacağını, ancak İsfahan'daki uranyum dönüştürme tesisinin yeniden faaliyete geçeceğini belirtti. 
     
</TEXT>
</DOC>
