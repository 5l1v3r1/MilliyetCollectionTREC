<DOC>
<DOCNO> 340475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/07/son/sonsiy13.html </URL>
<DATE> 2005/05/07/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
CHP'de olağan kongre hazırlıkları... 
</HEADLINE>
<TEXT>

     CHP il başkanları 18 Mayıs’ta Ankara’da toplanacak. Genel Başkan Deniz Baykal başkanlığında yapılacak toplantıda olağan kongre ile ilgili takvimin işleyişi ve hazırlıklar değerlendirilecek. 
     CHP Genel Sekreteri Önder Sav, toplantıyla ilgili olarak il başkanlarına bir genelge gönderdi. Genelgeye göre, 17 Mayıs Salı günü Ankara’ya gelecek olan il başkanları, grup toplantısına katılacak. 
     CHP’li il başkanları 18 Mayıs Çarşamba günü Dedeman Oteli’nde Genel Başkan Baykal’ın başkanlığında yapılacak olan toplantıda, Merkez Yönetim Kurulu MYK üyeleriyle biraraya gelecek. 
     Toplantıda iç ve dış gelişmelerin yanı sıra ilan edilen kongre takviminin işleyişi ve bu konudaki hazırlıklar değerlendirilecek. 
     
</TEXT>
</DOC>
