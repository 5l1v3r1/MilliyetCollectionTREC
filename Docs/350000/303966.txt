<DOC>
<DOCNO> 303966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/06/son/sondun22.html </URL>
<DATE> 2005/01/06/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Tayland cesetleri kendi köpekleriyle arıyor 
</HEADLINE>
<TEXT>

     Tayland Başbakanı Thaksin Shinawatra, Tayland Kralı'nın tsunami felaketinin ardından cesetlerin aranması için zarar gören kıyılara kendi ülkesinden 3 köpeğin gönderilmesini istediğini açıkladı. 
     Shinawatra, düzenlediği basın toplantısında, ''Kral bana Tayland'daki köpeklerin akıllı olduğunu ve Tayland'a özgü koşullarda yabancı köpeklerden daha iyi çalışabileceklerini söyledi'' dedi. 
     Başbakan, arama çalışmalarına katılmak üzere dün 3 köpek gönderdiklerini ve köpeklerin hala ceset kaldığı düşünülen bölgelerde çalışacağını söyledi. 
     Bir askeri sözcü ise, köpeklerden birinin uyuşturucu, diğerinin ise patlayıcı ''uzmanı'' olduğunu açıkladı. 
     Torunlarından birini Güney Asya'yı 26 Aralık'ta vuran felakette kaybeden Kral Bhumibol Adulyadej, köpek sevgisiyle tanınıyor. 
     
</TEXT>
</DOC>
