<DOC>
<DOCNO> 323128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/12/yazar/civaoglu.html </URL>
<DATE> 2005/03/12/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
PARDON 
</HEADLINE>
<TEXT>


Altan Öymen, 12 Eylül'de gözaltına alınmış, 3 ay içerde yatırılmıştı. 
İddia "Uçak kaçıran örgütün beyni ve azmettiricisi olmak..." 
Öymen uçak kaçırır ama terör için değil, dalgındır... Saatini kaçırabilir. 
Hapisteyken, o iddia tarihlerinde yurt dışında olduğunu kanıtlar. 
Polisin "katıldın" dediği toplantılarda bulunmuş olmasının imk nı yok. 
Suçsuzluğu anlaşılır. 
Ama serbest bırakılmaz. 
Neden 
"Altan Bey, biz sizi suçlu ilan ettik. Gazeteler, TV'ler yayın yaptı. 
Hemen tahliye edersek zor duruma düşeriz." 
Sadece durumu kurtarmak için Öymen 3 ay içerde tutulur. 
Çıkışta sadece "pardon" denir. 
Meğer polis, bu işlerle hiç ilgisi olmayan birini yakalamış, işlemediği suçu itirafa zorlamışlar. 
Adam "işkenceye, baskıya" dayanamamıştır. Bilmediği bir hayali suçu işlemiş olduğunu, uçak kaçırma örgütü üyeliğini itiraf etmiştir. 
Yetmemiştir. 
Suç ortaklarını da söylemesi istenmiştir. 
Adamcağız da bir hostesi ve gazetelerde adını okuduğu, tanımadığı, ama solcu olduğunu duyduğu Altan Öymen'in adını vermiştir. 
İşte sonraları CHP Genel Başkanı olan, Atatürk'ün koltuğuna oturan Altan Öymen'in bir anda uçak korsanı oluşunun öyküsü. 

"Pardonlar" 
Türkiye "Pardon"lar ülkesi... 
İşte birkaçı... 
Gösterime giren "PARDON" filmi bağlamında ŞEFFAF ODA programı için Esma Sultan Yalısı'nda söyleşiyoruz. 
Filmin senaryosunu yazan ve başrolünü oynayan Ferhan Şensoy, oyuncular Şahnaz Çakıralp ve Rasim Öztekin... 
Filmin konusu biliniyor. 
Nevzat Pak adlı bir suçsuz yurttaş terörist diye yakalanıyor. 
Emniyette baskı, tehdit... 
Sonunda hayali itiraf imzalattırılıyor. 
Ona suç ortağı soruyorlar. İki arkadaşının adını veriyor mecburen... 
Ve 3 suçsuz 24 yıla mahk m oluyor. 
9 yıl hapis yatıyorlar. 
Film bu dramın kara mizahı. 
Sonunda suçsuz oldukları anlaşılıyor. 
Devlet "pardon" diyor. 
Tahliye ediliyorlar. 
Filmin oyuncularına, gerçek yaşamda da "pardon" denilmiş. 
Örneğin... Şahnaz Çakıralp'e... 
Konservatuvarda ona "Sende ses, kulak yok, şarkı söyleyemezsin" demişler. 
Ama... 
Viyana'da tam tersi... 
YARASA OPERETİ"nde oynamış. 
Rasim Öztekin'e önemli bir tiyatro adamı dostumuz "Senden aktör olmaz" demiş. Şimdi olaya birlikte gülüyorlar "Pardon'a" 
Ferhan Şensoy'un Fransa'da akademiden aldığı mezuniyet belgesini kabul etmemiş bizim bürokrasi. Fransa, sadece Ferhan Şensoy için tek nüsha "DİPLOMA" bastırıp vermiş. 
Bizim bürokrasi o zaman Şensoy'un mezuniyetini kabul edip "PARDON" demiş... 
Bizim haritanın üzerine kocaman "PARDON" mu yazsak 



</TEXT>
</DOC>
