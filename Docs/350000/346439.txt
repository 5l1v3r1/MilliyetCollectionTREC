<DOC>
<DOCNO> 346439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/27/son/sonspo29.html </URL>
<DATE> 2005/05/27/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Hariri suikasti, oğlu Saad'ı zafere götürecek 
</HEADLINE>
<TEXT>

     Lübnan’ın suikasta kurban giden eski Başbakanı Refik Hariri’ye duyulan sempatinin pazar günü başlayacak seçimlerde oğlu Saad Hariri’yi zafere götürebileceği belirtiliyor. 
     Bundan sadece 4 ay önce Riyad’da oturan ve babasının inşaat işini yürüten Saad Hariri, siyasi kariyeri hayal bile etmiyordu. 
     Ancak 1992-1998 ve 2000-2004 arasında başbakanlık yapan Sünni milyarder Hariri 14 Şubat’ta düzenlenen dev bir bombalı saldırıda ölünce, Hariri ailesi, babasının siyasi mirasını devam ettirmesi için ikinci oğul Saad’ı seçti. 
     Deneyimli yardımcılarının desteğiyle Saad, hemen seçim kampanyası için çalışmaya başladı. Babasının ölümünden duyulan üzüntü ve saldırıya duyulan kızgınlık, Saad’ı şu ana kadar rakiplerinin önüne geçirmişti. 
     Hariri’nin seçim listesinin Beyrut’ta ayrılmış 19 sandalyenin tümünü alması ve 128 üyeli mecliste 35 sandalye çıkarması bekleniyor. 
     Bunun, Lübnan’da tek bir grubun sağladığı, daha önce görülmemiş bir başarı olacağı kaydediliyor. 
     Deneyimsiz Hariri’ye 35 , geleceğin başbakanı gözüyle bakılıyor. 
     Babasının misyonunu tamamlamayı amaçladığını söyleyen Hariri’nin, seçimden sonra Devlet Başkanı Emil Lahud’un görevden alınması için çalışacağı belirtiliyor. 
     Hariri, Lahud’un siyasi kariyerine atfen, "Suikastı kıştırtanların günleri sayılı" demişti. 
     
</TEXT>
</DOC>
