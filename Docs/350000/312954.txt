<DOC>
<DOCNO> 312954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/06/son/sontur26.html </URL>
<DATE> 2005/02/06/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Kızını boğarak öldürmekle suçlanıyor... 
</HEADLINE>
<TEXT>

     Konya'da evinde ölü olarak bulunan genç kızın babası, kızını yastıkla boğarak öldürdüğü iddiasıyla gözaltına alındı. 
     Alınan bilgiye göre, Fatma D. 18 , Fatih Işıklar Mahallesi'ndeki evlerinde sırt üstü yatar durumda ölü bulundu. Yapılan otopside ''şüpheli ölüm'' raporu verilen olayı derinleştiren polis, odada bulunan yastığın, Fatma D'nin yüz kısmına bastırılmış olduğunu tespit etti. 
     Fatma D'nin öldürülmüş olabileceği ihtimali üzerinde duran polis, baba A.D'nin ifadesine başvurdu. A.D'nin 45 ifadesinde, 13 Ocak'ta evden kaçan kızını Adana'da bir pavyonda bulup eve getirdiğini, bundan sonra pavyonda çalışmamasını istediği kızı ile tartışırken cinnet getirerek yastıkla kızını boğduğunu söylediği kaydedildi. 
     Olaydan pişman olduğunu belirten baba A.D, gözaltına alındı. 
     Olayla ilgili soruşturma sürdürülüyor. 
     
</TEXT>
</DOC>
