<DOC>
<DOCNO> 348421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/03/guncel/gun14.html </URL>
<DATE> 2005/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Evet, tehdit alıyorum 
</HEADLINE>
<TEXT>


OSMAN BEKLEYEN Van DHA 

Van Yüzüncü Yıl Üniversitesi Rektörü Prof. Dr. Yücel Aşkın, ODTÜ Rektörü Prof. Dr. Ural Akbulut'un önceki gün basına verdiği, "Rektör Aşkın ölüm tenditleri alıyor" şeklindeki bilgilerin doğru olduğunu belirtti. Dün Van'da açıklama yapan Aşkın, şunları söyledi "Sayın Akbulut'a kapalı kapılar arkasında içimi döktüm." 

Kabuk değişimi 
"Bunlar, dışarıya yansımasını istemediğim sorunlardır. Üniversite kabuk değiştiriyor... Tehdit edildiğim doğru. Kim olduğu konusunda açıklama yapmayacağım... Güvenlik güçlerinin bilgisi var." 
Aşkın, makam aracının sıkıntı olmadığını vurgulayarak, şöyle devam etti "Vakıf bana makam aracı almıştı. Geri istedi. İhbarlarla, üniversite vakfının araç tahsis edemeyeceğini söyleyenler oldu. İade ettim. Henüz araç tahsis edilmedi." 
Akbulut, üniversiteler üzerinde baskılar olduğunu savunarak Rektör Aşkın'ın makam aracının alındığını, tehditlerle istifaya zorlandığını ifade etmişti. 


</TEXT>
</DOC>
