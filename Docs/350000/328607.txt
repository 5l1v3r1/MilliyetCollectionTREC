<DOC>
<DOCNO> 328607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/30/son/sonspo16.html </URL>
<DATE> 2005/03/30/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Hagi antrenmanda genç futbolcuları azarladı, Kabze göz doldurdu 
</HEADLINE>
<TEXT>

     Galatasaray, Kayserispor ile oynayacağı lig maçının hazırlıklarını bugün yaptığı idmanla sürdürdü. 
     Teknik Direktör Gheorghe Hagi yönetiminde, Florya Metin Oktay Tesisleri'nde gerçekleştirilen ve yaklaşık 2 saat süren idmanda futbolcular, gol provası yaptılar. 
     Sağdan ve soldan çeşitli varyasyonlar sonrasında yapılan ortalarda oyuncularına şut attıran Rumen teknik adam, özellikle genç futbolcuları azarladı. İstediğini yapamayan futbolculara kızan Hagi, genç oyuncularına adeta ders verdi. Futbolcuların gösterdiği şekilde orta yapmaları üzerine, Rumen çalıştırıcının morali yerine geldi. 
     Sarı-kırmızılı takımın futbolcuları, çalışmanın son bölümünde ise uzaktan kaleye şut attılar. 
     
     HASAN KABZE'DEN GÜZEL GOLLER 

     Antrenmanda yapılan ortalarda mükemmel goller atan Hasan Kabze, göz doldurdu. 
     Hakan Şükür, attığı güzel bir golden sonra bağırarak Hasan Kabze'yi kutladı. Şu çalışmasında, genç oyuncuların da güzel goller atmaları dikkat çekti. 
     Çalışmaya milli takımlarda bulunan futbolcuların yanı sıra sakatlığı süren Hakan Ünsal ile Ergün katılmadı. 
     Galatasaray, Kayserispor maçının hazırlıklarını bu akşam basına kapalı yapacağı antrenmanla sürdürecek. 

     
</TEXT>
</DOC>
