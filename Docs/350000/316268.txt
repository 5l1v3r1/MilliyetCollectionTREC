<DOC>
<DOCNO> 316268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/18/ekonomi/eko11.html </URL>
<DATE> 2005/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada yüzde 2.4'lük düşüş yaşandı 
</HEADLINE>
<TEXT>



İstanbul Borsası'nda uzun soluklu yukarı hareketin ardından, IMF'in teşvik tasarısına tepki göstermesi ile düzeltme içine giren endeks, günü yüzde 2.39 kayıpla, 27 bin puandan tamamladı. Sabah seansında en yüksek 27 bin 798 puanı gören endeks, ikinci seansta en düşük 26 bin 868 puanı gördü. Borsada İran ve ABD arasında yaşanan gerginliğin yanısıra yeni stand by'ın hayata geçirilmesi için gereken yapısal reformlardaki gecikmenin de etkili olduğu belirtiliyor. Bono ve döviz piyasasında ise daha sakin işlemler hakimken dolar YTL kuru yabancı satışlarıyla 1.3100 seviyesinin altına gevşedi. 
Bu arada, kredi derecelendirme kurulu Standard Poor's S P , Türkiye'nin BB olan uzun vade döviz cinsi, BB olan uzun vade yerel para birimi cinsi ve B olan kısa vade döviz ve yerel para birimi cinsi kredi notlarını teyit ettiğini ve notların görünümünün durağan olduğunu bildirdi. 


</TEXT>
</DOC>
