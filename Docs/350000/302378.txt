<DOC>
<DOCNO> 302378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/01/yasam/yas09.html </URL>
<DATE> 2004/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadere inat şampiyon oldular 
</HEADLINE>
<TEXT>

      ZAFER TOKUŞ Sakarya DHA 
   
   Marmara depremi sonrası yapılan prefabrik yerleşim bölgelerinden, zor şartlar altında yaşadıkları hayata rağmen 'kaderlerini ve rakiplerini' yenen müthiş minikler çıktı. Prefabrik Cap Anamur İlköğretim Okulu'nun kızlar yıldız basketbol takımı, ilköğretim okulları arasındaki basketbol müsabakalarında il şampiyonu oldu. Tuğba Çukur, Ceylan Özgen, Nurtan Boğan, Meral Köksal, Canan Karaca, Tuğba Şimşek, Gülsüm Çolak, Selma Birek, Gülizar Karakaş ve Özlem Değirmenci'den oluşan Cap Anamur Kız Basketbol Takımı, bahçedeki derme çatma potalarda solda antrenman yaparak il birinciliğine ulaştı. Daha iyi olanaklar verilmesi halinde tüm engelleri aşacaklarını söyleyen Okul Müdürü Turgay Özkan da, "Şimdi sorunumuz, sporcuları bölge grup şampiyonası için Kütahya'ya göndermek. Bunun için destek bekliyoruz" dedi. 
   
   
</TEXT>
</DOC>
