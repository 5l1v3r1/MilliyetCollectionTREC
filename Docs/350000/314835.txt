<DOC>
<DOCNO> 314835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/13/yazar/civaoglu.html </URL>
<DATE> 2005/02/13/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Ruhuna kıyma 
</HEADLINE>
<TEXT>


Shakespeare'den başlayalım. "Sevgilim... Yağmuru sevdiğini söylüyorsun, yağınca şemsiye açıyorsun. Güneşi sevdiğini söylüyorsun, gölgeye kaçıyorsun. Rüzg rı sevdiğini söylüyorsun, esince pencereleri kapatıyorsun... 
Sevgilim... 
Beni de sevdiğini söylüyorsun .." 
Sevgililer Günü "Kendinizi Kullanma Kılavuzunuz"a İnci Aral'ın son romanı Taş ve Ten'den bakın. 
Sevdiğiniz uğruna sırılsıklam olmaya, güneşte kavrulmaya ve N zım Hikmet gibi "Rüzg ra karşı yürümeye" var mısınız 
Erkekler, kadının ilk aşkı, kadınlar ise erkeğin son aşkı olmak isterlermiş..." 
Bu kireç tutmuş bencil kalıpları kıracak güçte mi sevginiz 
Ya şöyle bir akıl söylemine katılıyor musunuz 
"Aşkın öyle bir mantığı vardır ki, aklın mantığı ile anlaşılmaz .." 
Cahit Sıtkı Tarancı'dan bir mısra 
"Sevmek devam eden en güzel huyum..." 
Ya siz... Sevmeyi seviyor musunuz 
Bir mısra da Fuzuli'den 
"Aşk imiş her ne var ise lemde" 
Her şeyin anlamı mı sevginiz 
..... 
Mazhar Osman'a göre "Aşık olmamak ruhun hadım edilmesi". 
Ruhuna kim kıyabilir 
....... 
Bir sevgilisi olmayan erkekler için Alphonse Karr'dan bir uyarı 
"Erkekler kadınların düşündüklerini bilseler 20 kere daha cüretk r olurlardı." 
......... 
Ve bir de öykü... 
Aşk, mutluluk, üzüntü, bilgi, zenginlik, kibir ve zamanın birlikte yaşadıkları bir ada, yaklaşmakta olan tsunami tehdidi altındaymış. Adadan kaçmaya karar vermişler. 
Hepsi bir yolunu bulup uzaklaşmış. Aşk yapayalnız kalmış. 
Yardım arıyormuş. 
Zenginlik, çok lüks bir teknede geçmekte imiş. Aşkın "yardım" çağrısına, "teknemde çok fazla altın gümüş var. Senin için yer yok" diyerek cevap vermiş. 
Aşk bu kez, bir yelkenlinin içindeki kibirden yardım istemiş. 
O da, "Sırılsıklamsın. Yelkenlimi berbat edersin" demiş. 
Üzüntüden yardım istemiş, o da "Sevgili aşk, o kadar üzgünüm ki yalnız kalmaya ihtiyacım var" demiş. 
Mutluluk ise o kadar mutluymuş ki, yanından geçerken aşkın farkına bile varmamış. 
Aşk, çaresizlikle çırpınırken, bir ses "Gel sandalıma, sana yardım edeyim" diye çağırmış. Bir bakmış, sandalda bilgi de var. Sandalın sahibi onların ikisini almış, güvenli bir adaya götürmüş. 
Aşk, sandal uzaklaştıktan sonra sormuş 
"Kimdi o bizi kurtaran ve buraya getiren " 
Bilgi, "Adı ZAMAN. Çünkü sadece zaman, aşkın büyüklüğünü ve değerini bilir" demiş. 
..... 
Diliyorum ki, aşkınız bütün zamanlarda değerini ve büyüklüğünü korusun. 
...... 
Yukarıdaki satırların bir kısmını Özcan Ünlü'nün BİZ AŞKIN ÇOCUKLARIYIZ kitabından derledim. 
Sevgililer Günü bağlamında kitapçıların rafları, vitrinleri aşk mesajları veren kitaplarla doldu. 
Birkaçını yazayım 
Mehmet Coşkundeniz'in SENİ SEVİYORUM ÇÜNKÜ... Ve AŞK BİZE YAKIŞTI kitapları... 
Sabri Güvenli'nin AŞKA YÖN VEREN SÖZLER'i... 
Çok sevdiğim bir kapak... 
Oğuzhan Atan'dan. 
MÜSAİTSENİZ SİZE AŞIK OLABİLİR MİYİM 
..... 
Bir kitabın adı da... 
LADY LOVE 
Homeric yazmış. 
Bilin bakalım bu lady kim 
..... 
14 Şubat bağlamında... 
Her şeyiniz bol, sevgiliniz tek olsun. 



</TEXT>
</DOC>
