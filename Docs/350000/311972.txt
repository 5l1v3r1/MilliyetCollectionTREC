<DOC>
<DOCNO> 311972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/03/son/sondun27.html </URL>
<DATE> 2005/02/03/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Roth'a Türkiye eleştirisi Terbiyesizce... 
</HEADLINE>
<TEXT>

     Alman Hıristiyan Sosyal Birlik Partisi CSU milletvekili Peter Ramsauer, Birlik 90 Yeşiller Partisi Eşbaşkanı Claudia Roth'u, iki Almanya'nın berleşmesi tarihi olan 3 Ekim'in aynı zamanda Türkiye'nin AB ile üyelik müzakerelerine başlama tarihi olarak kutlanması yönünde getirdiği öneriden dolayı eleştirdi. 
     Ramsauer, yaptığı açıklamada, Roth'un önerisini, ''eski Doğu Almanya'da DDR gerçekleşen barışçı devrimin ayaklar altına alınması'' olarak nitelendirdi. 
     Peter Ramsauer, ''Claudia Roth'un Ulusal günümüzü Türkiye'nin AB üyeliği konusuyla irtibatlandırma ve anlamını değiştirme çabası terbiyesizce'' diye konuştu. 
     İktidar partilerinin 3 Ekim'in bayram günü olarak kutlanmasını da durdurmaya çalıştıklarını söyleyen Ramsauer, federal hükümetin Alman tarihine saygı göstermek yerine Alman kimliğini ortaya koyan anma günlerini ortadan kaldırmaya çalıştığını öne sürdü. 
     Roth, bir konuşmasında esprili şekilde, 3 Ekim'in aynı zamanda Türkiye ile üyelik müzakerelerine başlanması tarihi olarak da kutlanabileceğini söylemişti. 
     
</TEXT>
</DOC>
