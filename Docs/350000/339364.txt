<DOC>
<DOCNO> 339364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/03/son/sonyas21.html </URL>
<DATE> 2005/05/03/ </DATE>
<TIME> 19.00 </TIME>
<AUTHOR>  </AUTHOR>
<HEADLINE>
10.000'den fazla dansçı pavyonlar kapatılsın diye dans etti... 
</HEADLINE>
<TEXT>

     Hindistan’ın Maharaştra eyaletinin başkenti Bombay’da, eyalet yönetiminin suç işlenmesini kolaylaştırdığı gerekçesiyle pavyonları kapatma kararını protesto eden 10 binden fazla dansçı gösteri yaptı. 
     Bölgedeki AFP muhabirine göre, kent merkezindeki bir parkta düzenlenen gösteriye geleneksel giysileriyle katılan dansçılar, "İşimizi geri verin" ve "Ekmeğimizi çalmaya hakkınız yok" sloganları attı. 
     Maharaştra eyaleti yetkilileri, kadın dansçıların çalıştığı pavyon ve barların fahişeliği ve suç işlenmesini kolaylaştırdığı gerekçesiyle eyaletteki 1500 pavyonu kapatma kararı almıştı. Eyaletin başkenti Bombay’da bu tür 700 bar bulunduğu belirtiliyor. 
     Hindistan Dansçı Kızlar Birliği’ni açıklamasında, bu kararın yaklaşık 100 bin dansçıyı etkileyeceği, yasağın sürmesi halinde çok sayıda dansçının fahişelik yapmak zorunda kalacağı kaydedildi. 
     
</TEXT>
</DOC>
