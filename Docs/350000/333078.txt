<DOC>
<DOCNO> 333078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/13/son/sontur36.html </URL>
<DATE> 2005/04/13/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Kırıkkale otogarında duvar çöktü 2'si ağır, 7 yaralı 
</HEADLINE>
<TEXT>

     Kırıkkale Otogarı'nda, duvar çökmesi sonucu 2'si ağır 7 minibüs şoförü yaralandı. 
     AA muhabirinin aldığı bilgiye göre, 1991 yılında yaptırılan Kırıkkale Şehirlerarası Otobüs Terminali'nin salon bölümünün çatı katından suyun akmasını önlemek için bir süre önce yaptırılan duvar ve bu duvara eklenen sac gölgelik çöktü. 
     Bu sırada duvarın önünde oturan Kırıkkale kent merkezine yolcu taşımacılığı yapan minibüs şoförlerinden Resul Kurtoğlu 34 , Osman Sert 49 , Zekeriya Bozer 41 , Hakan Aslıyüce 21 , Şaban Aktaş 42 , Gürbüz Koçoğlu 61 ile Soner Demirhan 20 çeşitli yerlerinden yaralandı. 
     Kırıkkale Devlet Hastanesi'ne kaldırılan yaralılardan Gürbüz Kurtoğlu ile Soner Demirhan'ın durumunun ağır olduğu, Yüksek İhtisas Hastanesi'nde tedavi altına alınan diğer 5 yaralının durumunun ise iyi olduğu bildirildi. 
     Olay yerine gelen Kırıkkale Minibüsçüler Odası Başkanı Güven Ceylan, duvarın çöktüğü bölgenin minibüsçülerin bekleme yeri olduğunu ifade ederek, arkadaşlarına ''geçmiş olsun'' dileklerini iletti. 
     Ceylan, bina üzerindeki duvarın çatıdan akan su birikintileri sonucu çürüdüğünü ve çökmenin de bundan kaynaklanmış olabileceğini belirtti. 
     
</TEXT>
</DOC>
