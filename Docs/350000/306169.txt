<DOC>
<DOCNO> 306169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/13/son/sonspo01.html </URL>
<DATE> 2005/01/13/ </DATE>
<TIME> 02.05 </TIME>
<AUTHOR>  </AUTHOR>
<HEADLINE>
Manchester Chelsea'yi durdurdu, hesap Old Trafford'a kaldı 
</HEADLINE>
<TEXT>

     İngiltere Kupası'nda Chelsea sahasında Manchester United'a gol atmayı başaramadı 0-0. 
     Jose Mourinho'nun teknik direktörlüğe gelmesiyle bu sezon fırtına gibi esen Chelsea, İngiltere Kupası'nda Manchester'a takıldı. Yarı final ilk maçında karşı karşıya gelen iki devin randevusundan gol sesi çıkmadı. 
     Maçın ilk yarısında 10 Kasım 2004'ten bu yana forma giyemeyen Manchester'ın Fransız golcüsü Louis Saha'nın düşürülmesinde hakem penaltıyı çalmadı. 
     Chelsea'nin orta sahadaki etkili ismi Frank Lampard'ın iki gollük vuruşu Manchester'ın sol kanat oyuncusu Gabriel Heinze'in müdahalesiyle sonuçsuz kaldı. 
     Chelsea'nin ara transferde kadrosuna kattığı Jarosik ilk kez mavi-beyazlı formayı giyerken, Chelsea geçtiğimiz Kasım ayında oynadığı Paris Saint Germain karşılaşmasından bu yana ilk kez bir 90 dakikayı gol atamadan bitirdi. 
     Bu sonuçla Manchester United, sahası Old Trafford'daki rövanş için büyük avantaj yakaladı. 
     
</TEXT>
</DOC>
