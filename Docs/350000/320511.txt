<DOC>
<DOCNO> 320511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/son/sonyas06.html </URL>
<DATE> 2005/03/03/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Jude Law, paparazzilerden kaçmak için şehri terk ediyor 
</HEADLINE>
<TEXT>

     Paparazzi korkusu, ünlü aktör Jude Law ile nişanlısı Sienna Miller'ın canına tak etti. Yeni yılda nişanlanan çifti rahat bırakmayan paparazziler yüzünden Law ve Miller şehir dışına taşınmaya karar verdi. 
     Internetteki ''contact music'' sitesinin haberine göre, sakin olduğu için Londra'ya taşınmaya karar veren çift, şehir içindeki evlerin fotoğrafçılardan kurtulmak için yeterli olmadığını farketti. Sonunda şehir dışındaki bir ev kiralamayı kararlaştıran yeni nişanlı çift, burada paparazzilerden uzak bir yaşam sürmeyi ümit ediyor. 
     Sienna Miller'ın annesi Jo Miller, çiftin bu planlarını doğrularken, ''Onların bu kadar ilgi görmesi ve rahatsız edilmesi bence çok komik. Bu nedenle şehri terk etmeyi ve kır evinde yaşamayı planlıyorlar'' dedi. 
     Jude Law, ''Alfie'' filminde birlikte rol aldığı Sienna Miller'a yeni yılda evlenme teklif etmiş, çiftin nişan haberinin duyulmasının ardından bütün magazin basınının gözleri Law ile Miller'a çevrilmişti. Jude Law, nişandan 1 ay sonra paparazzilerin kendilerine olan ilgisi sona erene kadar evlenmeyeceklerini açıklamıştı. 
     
</TEXT>
</DOC>
