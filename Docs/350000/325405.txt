<DOC>
<DOCNO> 325405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/21/siyaset/siy04.html </URL>
<DATE> 2005/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumlara karşı yumuşak üslup 
</HEADLINE>
<TEXT>


UTKU ÇAKIRÖZER 


Türkiye ile AB Komisyonu arasında yürütülen uyum protokolü pazarlıklarının tamamlanma aşamasına geldiği ve AB'nin imza-onay süreciyle ilgili görüşünü oluşturmasından sonra Ankara'nın metne "mutabakat" vermeye hazır olduğu öğrenildi. Yetkililer, Bakan Gül'ün "Protokolü bugün imzalamaya hazırım" sözleriyle ilgili "Bu sözler Türkiye'nin kararını verdiğini gösteriyor" değerlendirme-sini yaptı. Mutabakatla birlikte Rumların tanınmayacağı açıklamasını da yapmaya hazırlanan Ankara'ya AB'den "Müzakerelerde Rumların engel çıkarmasını istemiyorsanız yumuşak üslup kullanın" ricası da geldi. Komisyon yetkilileri "Tam üyelik müzakerele-rinizde masada Rumlarla muhatap olacaksınız. Onları hedef alan ifadeler yerine, önceden yaptığınız, bizim anlamını iyi bildiğimiz eski açıklamalarınızı anımsatın" mesajı verdi. 




</TEXT>
</DOC>
