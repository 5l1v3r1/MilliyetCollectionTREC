<DOC>
<DOCNO> 323042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/12/dunya/dun01.html </URL>
<DATE> 2005/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kerkük'e Türkmen vali yardımcısı 
</HEADLINE>
<TEXT>


NAMIK DURUKAN Ankara 


Celal Talabani liderliğindeki Kürdistan Yurtseverler Birliği'nin KYB , yeni dönemde Kerkük vali yardımcısının Türkmenlerden seçilmesi talebi, Irak Türkmen Cephesi tarafından olumlu karşılandı. Heyetler arasında yapılan görüşmede uzlaşma sağlandı, ancak nihai kararın liderlere bırakılması kararlaştırıldı. 
Türkiye'nin Irak Özel Temsilcisi Osman Korutürk'ün Talabani'ye Süleymaniye'de yaptığı ziyaretin ardından Kerkük'le ilgili gerginlik giderildi. Kerkük'te tansiyonu düşürmek ve şik yetleri gidermek amacıyla Kerkük vali yardımcısının Irak Türkmen Cephesi'nden olmasına karar verildi. 

KDP ikna edildi 
KYB'nin Kerkük sorumlusu Rızgar Ali'nin, Mesud Barzani'nin Kürdistan Demokratik Partisi'ni KDP ikna etmesi sonucu taraflar arasında yapılan görüşmelerde vali yardımcısının Türkmen olması konusunda prensipte anlaşma sağlandı. Yine de konunun Türkmen Cephesi'nin kurullarında karara bağlanması gerekiyor. Cephenin, öneriyi kabul etmesi halinde Kerkük Meclis Üyesi olan Ali Mehdi'nin, vali yardımcılığı görevine getirilmesine kesin gözle bakılıyor. 



</TEXT>
</DOC>
