<DOC>
<DOCNO> 315563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/15/son/sonyas19.html </URL>
<DATE> 2005/02/15/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Daniel Day-Lewis Film yapmaktan çekiniyorum 
</HEADLINE>
<TEXT>

     Ünlü Amerikalı aktör Daniel Day-Lewis, ''film çekmekten artık çekindiğini'' söyledi. 
     Day-Lewis, eşi Rebecca Miller'ın yönettiği ve başrolünü oynadığı ''Jack ve Rose'un Türküsü'' The Ballad of Jack and Rose filminin gösterimi için Almanya'da bulunuyor. Berlin Film Festivali'nin yarışma dışı bölümünde gösterilecek film, ünlü aktörün New York Gangsterleri'nden sonra başrolünü oynadığı ilk film. 
     Day-Lewis 47 , ''Bu benim çalışma aşkımın yok olmasından kaynaklanmıyor. Muhtemelen eskisinden daha fazla ihtiyatlı yaklaşıyorum filmlere. Daima, film çekmenin yapmakta zorlandığım bir şey olduğunu düşünmüşümdür. Bir süredir hayattan uzaklaştım'' dedi. 
     Day-Lewis, eşi Miller'ın senaryoyu ilk kez 9 yıl kadar önce, daha tanışmadan kendisine gönderdiğini söyledi. 
     Jack ve Rose'un Türküsü, ABD'nin komünde yaşayan son hippisi Jack Slavin'in hayatını anlatıyor. 
     
</TEXT>
</DOC>
