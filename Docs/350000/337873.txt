<DOC>
<DOCNO> 337873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/son/sontur34.html </URL>
<DATE> 2005/04/28/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Üvey kızları, öz annelerini öldüren babalarını savundu... 
</HEADLINE>
<TEXT>

     Samsun'da, kendisini dövdüğünü iddia ettiği 1 yıllık eşini av tüfeğiyle öldüren sanık, 15 yıl hapse mahkum edildi. 
     Samsun 2. Ağır Ceza Mahkemesi'ndeki duruşmada, Saitbey Mahallesi'nde, yaklaşık 2 ay önce tartışma sırasında, 1 yıl önce evlendiği ikinci eşi Fatma Seven'i 59 av tüfeğiyle öldürmekten tutuklanan Recep Seven'in 74 yargılanmasına başlandı. 
     Hakkında ömür boyu hapis cezası istenen sanık, öldürdüğü eşinin kendisine sürekli kötü muamele yaptığını söyledi. 
     ''Eşinin sürekli kendisini döverek evinin tapusunu istediğini'' iddia eden sanık, ''Olay günü de boğazımı sıkıp 'yüzüne kezzap atacağım' deyince çok bunaldım. Vereceğiniz her cezaya da razıyım'' diye konuştu. 
     Duruşmada tanık olarak dinlenen sanığın üvey kızları Sevilay Coşkun ve Sultan Pekşen de sanıktan yana ifade verdi. 
     ''Annemiz acımasız biriydi. Recep amcaya da hiç dirlik vermez, şiddet uygulardı'' diyen tanıklar, ''Annemizi öldürmüş olsa da şikayetçi değiliz'' dedi. 
     Sanık Recep Seven'i önce ömür boyu hapse mahkum eden mahkeme heyeti, hafifletici nedenleri dikkate alarak, sanığın 15 yıl hapsine karar verdi. 
     
</TEXT>
</DOC>
