<DOC>
<DOCNO> 308669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/23/son/sonspo05.html </URL>
<DATE> 2005/01/23/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Uğur Yıldırım Ay Yıldızlı formayı geri çevirdi... 
</HEADLINE>
<TEXT>

     Uğur Yıldırım... Attığı gollerle Avrupa futbolunun gündemine oturan gurbetçi futbolcu Ay Yıldızlı formayı geri çevirip, Hollanda Milli Takımı’nda oynamayı seçtiğini açıkladı. 
     
     Van Basten çağırınca... 

     Heerenveen’in Türk asıllı yıldızı Uğur Yıldırım, Hollanda Milli Takımı’ndan gelen davete olumlu yanıt verdi. İspanya’da yapılan frikik yarışmasında Zidane’ı gerisinde bırakarak büyük ödülün sahibi olan 22 yaşındaki genç futbolcu, iki hafta önce hem Türkiye hem de Hollanda’dan milli takım formasını giymesi yönünde davet almıştı. Galatasaray ve Fenerbahçe’nin transfer listesinde bulunan Yıldırım, Van Basten’in çağrısına uydu ve Hollanda’yı seçti. 
     
     9 Şubat’ta oynayacak 

     Hollanda’da yayımlanan De Telegraaf gazetesine konuşan Uğur, Kalbim Türk Milli Takımı’ndan yana... Ancak oyun anlayışı ve kurgusu açısından bakıldığında kendi adıma Hollanda’yı seçmek daha doğru olur. Çünkü Hollanda 3 forvetle oynuyor ve ben bu oyun düzenine alışığımö diyerek kararını dile getirdi. Golcü oyuncu Hollanda’nın 9 Şubat’ta İngiltere’yle oynayacağı özel karşılaşmada forma giyecek. 

     
</TEXT>
</DOC>
