<DOC>
<DOCNO> 349651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/07/son/sondun42.html </URL>
<DATE> 2005/06/07/ </DATE>
<TIME> 19.50 </TIME>
<AUTHOR>  </AUTHOR>
<HEADLINE>
Uruguaylı yazar Mario Benedetti'ye İspanyol dili ödülü... 
</HEADLINE>
<TEXT>

     Bazı eserleri Türkçe’ye de kazandırılan Uruguaylı yazar Mario Benedetti, İspanyol dili ve edebiyatı alanında verilen Menendez Pelayo ödülünü kazandı. 
     İspanya’da, Uluslararası Menendez Pelayo Üniversitesi Rektörü Luciano Parejo başkanlığındaki jüri, Beneditti’yi insan doğasına olan sorumluluğu ve yaşamını edebiyata adamışlığı ile bu ödüle layık gördü. 
     Yaklaşık 48 bin avro değerindeki Menendez Pelayo ödülünü daha önce kazananlar arasında Octavio Paz, Carlos Fuentes, Mario Vargas Llosa gibi Latin Amerika’nın önde gelen diğer yazarları bulunuyor. 
     Montevideo’da 1920 yılında doğan Beneditti, Türkçe’de "Edebiyat ve Devrim-Latin Amerika Üzerine Denemeler", "Yıldızlar ve Sen", "Mola" gibi kitaplarıyla tanınıyor. 
     
</TEXT>
</DOC>
