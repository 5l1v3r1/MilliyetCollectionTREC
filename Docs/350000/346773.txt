<DOC>
<DOCNO> 346773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/28/son/sontur22.html </URL>
<DATE> 2005/05/28/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Gediz'de dere taştı, pazaryeri sular altında kaldı... 
</HEADLINE>
<TEXT>

     Kütahya’nın Gediz İlçesi yakınlarındaki Akdağ’da etkili olan sağanak ve dolu yağışı yüzünden, ilçe merkezinden geçen Gerence Deresi taştı, dere kenarındaki pazaryeri sular altında kaldı. 
     Alınan bilgiye göre, Akdağ’da öğle saatlerinde başlayan şiddetli yağış, Gerence Deresi’nin yükselmesine neden oldu. 
     Derenin taşması sonucu, dere kenarında bulunan "Cumartesi Pazarı" olarak adlandırılan pazar yeri sular altına kaldı. Sel suları, pazarcıların tezgahlarındaki ürünlerine zarar verdi. Olayda, can kaybı olmadı. 
     Bölgede incelemelerde bulunan Gediz Belediye Başkanı Mehmed Ali Saraoğlu, ilçe merkezinde yağış olmaması nedeniyle su taşkınının herkesi şaşırttığını, ilk kez böyle bir durumla karşılaştıklarını belirtti. 
     Olayda can kaybı olmamasının sevindirici olduğunu kaydeden Saraoğlu, hasar tespit çalışmalarının sürdüğünü, derenin geçtiği başka bölgelerin zarar görüp görmediğinin belirlenmeye çalışıldığını söyledi. 
     
</TEXT>
</DOC>
