<DOC>
<DOCNO> 309531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/26/son/soneko19.html </URL>
<DATE> 2005/01/26/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Borsa birinci seansta 27 bin puana dayandı... 
</HEADLINE>
<TEXT>

     İMKB Ulusal 100 Endeksi, dünkü kapanışa göre 128.11 puan artarak, 1. seansı 26,988.10 puandan tamamladı. 
     1. seansta hisse senetleri ortalama yüzde 0.48 değer kazandı. 
     Dün 26,859.99 puandan kapanan İMKB Ulusal 100 Endeksi, ilk seansa 3.76 puan azalarak 26,856,23 puandan başladı. İlk yarıyı 26,965.51 puandan geçen endeks, seans içinde 26,781.69 puana kadar gerilerken, en yüksek 27,284.45 puanı gördü. Bu seviye, yeni bir seans içi rekor olarak kaydedildi. 
     Seans sonunda mali endeks 348.96 puan artarak 39,182.11 puana yükselirken, sanayi endeksi 3.35 puan azalarak 22,236.17 puana, hizmetler endeksi 30.46 puan azalarak 14,610.30 puana geriledi. 
     Böylece önceki kapanışa göre, mali grup hisseler ortalama yüzde 0.90 değer kazandı, sanayi grubu hisseler ortalama yüzde 0,02 ve hizmet grubu hisseler ortalama yüzde 0.21 değer kaybetti. 
     1. seansta işlem gören toplam 297 hisse senedinde 129'u değer kazandı, 99'u değer kaybetti, 69 hissenin fiyatında ise değişiklik olmadı. 
     Seansta, 749 milyon 486 bin 152 YTL'lik işlem hacmi oluştu. 
     1. seansta Yapı ve Kredi Bankası, Doğan Holding, İş Bankası C , Park Madencilik ve İhlas Holding en fazla işlem gören hisse senetleri oldu. 
     
</TEXT>
</DOC>
