<DOC>
<DOCNO> 334439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/18/son/soneko08.html </URL>
<DATE> 2005/04/18/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
IMF Avrupa Direktörü Deppler Türkiye, bir başarı öyküsü 
</HEADLINE>
<TEXT>

     Uluslararası Para Fonu'nun IMF Avrupa Bölgesi Direktörü Michael Deppler, Türk ekonomisinde son yıllarda sağlanan gelişmeleri ''Türkiye, bir başarı öyküsü'' sözleriyle değerlendirerek, halen yüksek seyreden issizlik oranının bu yıldan itibaren azalacağı öngörüsünde bulundu. 
     Deppler, NTV'ye demecinde, yeni stand-by düzenlemesinin Mayıs başlarında IMF İcra Direktörleri Kurulu'nca ele alınmasının beklendiğini hatırlatarak, '''Bana göre Türkiye'nin durumu çok umut verici'' dedi. 
     Deppler, elde edilen başarıların, büyümede ve enflasyonun, borç oranlarının ve faiz oranların düşmesinde gözlemlendiğini belirtti. Türkiye'nin mevcut zayıf noktalarını iki bolüme ayıran Deppler, finansal zafiyet olarak Türkiye'nin hala yüksek olarak değerlendirdiği borç oranını gösterdi. Deppler, iç kaynaklı zayıflıklar olarak da hala yüksek seyreden işsizlik oranını ve doğrudan yabancı yatırım ortamını saydı. 
     Deppler, issizlikte düşme sağlanamamasında en önemli nedeni, son üç yıldır olağanüstü yüksek oranda gerçeklesen verimlilik olarak gösterdi. IMF Avrupa Bölgesi Direktörü Deppler, verimlilikte görülen artışın sürdürülebilir olmadığını ve muhtemelen bu sene duracağını belirterek, bu durumda şimdiye kadar atıl güçlerini devreye sokan işletmelerin bunun yerine artık ise alma işlemine başlayacakları beklentisini dile getirdi ve ''İşsizliğin azalmasını bekliyorum'' değerlendirmesinde bulundu. 
     Deppler, yüksek petrol fiyatlarının daha çok küresel bir nitelik taşıdığını ve Türkiye'nin cari açığına olumsuz etkide bulunabildiğini, ancak durumun idare edilebilir sınırlar içinde kaldığını söyledi. 
     Michael Deppler, küresel faiz artışı yönündeki bir eğilimin ise Türkiye'ye daha fazla zarar verebileceğini anlattı. 
     
</TEXT>
</DOC>
