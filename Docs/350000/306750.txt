<DOC>
<DOCNO> 306750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/15/son/soneko09.html </URL>
<DATE> 2005/01/15/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Uluslararası borsalarda dolar değer kaybetti... 
</HEADLINE>
<TEXT>

     Uluslararası borsalarda ABD Doları, İsviçre Frangı ve İngiliz Sterlini dışında, önemli para birimleri karşısında değer kaybederken, altın fiyatları Hong Kong Borsası dışında arttı. 
     Hafta başında, uluslararası döviz piyasasında ABD Doları, toparlanmayı sürdürdü. Euro karşısında son 7 haftanın en yüksek seviyesine yaklaşan dolar, diğer önemli paralar karşısında da güç kazandı. 
     Doların değer kazanmasına neden olarak, ABD Merkez Bankası FED'in dolar faizini 2.25'e yükselttiği 14 Aralık 2004'teki son toplantısının geçen hafta kamuoyuna açıklanan tutanakları gösterildi. FED yönetiminin faiz artırımını sürdürme konusunda beklentilerin üzerinde bir iradeye sahip olduğunu ortaya koymuştu. 
     Bununla beraber ABD Doları geçen hafta ve hafta başındaki yükseliş trendini hafta içinde koruyamadı. Tokyo Borsası'nda Pazartesi günü Japonya'da ulusal gün olması nedeni ile işlem yapılmadı. Uluslararası borsalarda, haftaya toparlanma eğilimi içinde giren ABD Doları salı günü işlemlere yeniden başlanan Tokyo Borsası'nda Japon Yeni karşısında bu konumunu koruyamadı ve düşüş eğilimi içinde 103.96 yenden günü kapattı. Aynı borsada cuma günü kapanışta ABD Doları, Japon Yeni karşısında 103.01 yene indi. 
     Uluslararası borsalarda geçen hafta, pazartesi ve cuma kapanış değerleri şöyle oldu 
     
     
PARA BİRİMİ PAZARTESİ CUMA Japon Yeni 104.50 102.44 İsviçre Frangı 1.1812 1.1817 Kanada Doları 1.2246 1.2127 
     Haftaya, 1.3090 dolardan başlayan euro, hafta sonunda, 1.3104 dolara çıktı. 
     Londra döviz piyasasında haftaya 1.8732 dolar düzeyinden başlangıç yapan İngiliz Sterlini, cuma gününü 1.8692 dolardan indi. 
     
     ALTIN FİYATLARI 
     Altının ons fiyatı bazı önemli borsalarda haftaya başlangıç ve hafta sonunda şu değerleri aldı 
     
     
BORSA PAZARTESİ CUMA Londra 419.60 421.60 Zürih 419.80 421.25 Hong Kong 420.95 420.85 
     Londra Borsası'nda haftaya 6.43 dolardan giren gümüşün onsu, cuma kapanışta 6.60 dolara yükseldi. 
     
     MENKUL KIYMET BORSALARI 
     New York Borsası'nda endeksler haftaya, borsada işlem gören şirketlerin 2004 yılının son çeyreğine ilişkin gelirlerinde olumlu bekleyişlerin etkisi ile yükseliş trendi içinde girdi. Dow Jones Endeksi 17.07 puan artışla 10,621.03 puana, teknoloji endeksi Nasdaq 8.43 puan yükselişle 2,097.04 puana çıktı. 
     Endeksler Cuma günü kapanışta fiyatlar ile sanayi üretimine ilişkin yayımlanan verileri olumlu karşılamasının etkisiyle günü yükseliş ile kapatmasına karşın Pazartesi gününe göre haftayı düşüş eğilimi içinde tamamladı. Dow Jones Endeksi 10,558.00, Nasdaq da 2,087.91 puandan haftayı kapattı. 
     Tokyo Borsası'nda Nikkei Endeksi yükseliş eğilimi ve son altı ayın en yüksek değeri olan 11,9.99 puandan haftaya başladı. Cuma günü kapanışta Pazartesi gününe göre değer kaybederek 11,438.39 puandan haftayı tamamladı. 
     
</TEXT>
</DOC>
