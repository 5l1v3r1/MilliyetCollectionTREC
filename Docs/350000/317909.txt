<DOC>
<DOCNO> 317909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/23/son/soneko41.html </URL>
<DATE> 2005/02/23/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
ABD'de tüketici enflasyonu Ocak'ta hız kesti... 
</HEADLINE>
<TEXT>

     ABD'de tüketici fiyatlarındaki artış, Ocak ayında yüzde 0.1 olarak gerçekleşti. 
     Çalışma Bakanlığı'nın verilerine göre Aralık'ta yüzde 1.3 gerileyen enerji fiyatlarının Ocak'ta da yüzde 1.1'lik gerileyişi, enflasyonun hız kesmesinde etkili oldu. 
     ABD'de enerji ve gıda fiyatları dışarıda tutularak hesaplanan çekirdek enflasyon ise Ocak'ta yüzde 0.2 oldu. 
     Ülkede bir önceki Aralık ayında tüketici fiyatlarında artış yüzde 0, Kasım ayında ise yüzde 0.3 olarak açıklanmıştı. 
     ABD Merkez Bankası FED'in faiz artırımı kararı için yakından izlediği tüketici enflasyonunun tamamen kontrol altına girmesi, radikal faiz artırımları konusundaki endişelerin azalmasını sağladı. 
     Moral veren enflasyon verilerinin ardından New York Borsası'nın da yükselişle açılması bekleniyor. 
     
</TEXT>
</DOC>
