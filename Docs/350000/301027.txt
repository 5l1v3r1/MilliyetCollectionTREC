<DOC>
<DOCNO> 301027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/26/yasam/yas07.html </URL>
<DATE> 2004/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Apartmanda 'baz' olmaz 
</HEADLINE>
<TEXT>


ANKARA Milliyet 

Bahçesinde kurulu baz istasyonunu, çalışanları arasında kanserden ölme ve kansere yakalanma vakaları olması üzerine kaldırtan Yargıtay, apartmanlarda kurulan baz istasyonlarının da kaldırılması gerektiğine karar verdi. Ankara'da Ülkü Üstüner, komşu apartmana kurulu baz istasyonunun kaldırılması istemiyle operatör firmayla apartman yönetimi aleyhine dava açtı. Ankara 2. Asliye Hukuk Mahkemesi davayı reddetti. Temyiz üzerine dosyanın geldiği Yargıtay 4. Hukuk Dairesi, istasyonun kaldırılmasına karar verdi. Kararda, baz istasyonlarının kamuya hizmet vermek amacıyla kurulduğu ve hizmet verilirken doğan zararların da istasyon sahibince karşılanması gerektiğinin altı çizilerek "Yararlı bir hizmetin karşılığı olarak ölüm kabul edilemez" denildi. 



</TEXT>
</DOC>
