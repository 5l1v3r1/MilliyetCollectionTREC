<DOC>
<DOCNO> 330673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/06/son/sondun17.html </URL>
<DATE> 2005/04/06/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Kuş gribinden ölenlerin sayısı 50'ye çıktı... 
</HEADLINE>
<TEXT>

     Vietnam'da son olarak 10 yaşındaki bir çocuğun kuş gribinden ölmesiyle, bu hastalıktan ölenlerin sayısı 36'ya, Asya genelinde ise 50'ye yükseldi. 
     Yerel basın, Ulusal Sağlık Enstitüsü'ne dayanarak, başkent Hanoi'nin varoşlarında yaşayan 10 yaşındaki bir kız çocuğunun kaldırıldığı hastanede 27 Mart'ta öldüğünü duyurdu. Haberde başka ayrıntı verilmedi. 
     Vietnam Tarım Bakanlığı, Ocak ayında Long Bien bölgesinde iki çiftlikte kuş gribi vakası tespit edildiğini bildirmiş ve çiftliklerdeki 1000 tavuk ve ördek itlaf edilmişti. 
     H5N1 grip virüsünün yol açtığı hastalıktan Vietnam'da bir kişinin daha ölmesiyle, virüsün ilk kez 2003'te tespit edildiği Asya'da kuş gribinden ölenlerin sayısı 50'ye yükseldi. 
     Tayland'da 12, Kamboçya'da 2 kişininin ölümüne yol açan kuş gribinin, kuşlardan kolayca insanlara geçmediği ve enfeksiyonu kapmış bir kümes hayvanının uygun biçimde pişirilmesi durumunda da tehlikeli olmadığı kaydediliyor. Ancak uzmanlar, virüsün çok daha bulaşıcı bir biçime dönüşmesinden ve bunu insanların birbirlerine bulaştırmasından endişe ediyor. Bunun da küresel çapta öldürücü gribe yol açarak, milyonlara kişinin hayatını tehdit etmesinden kaygı duyuluyor. 
     
</TEXT>
</DOC>
