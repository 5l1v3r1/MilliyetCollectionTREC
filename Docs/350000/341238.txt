<DOC>
<DOCNO> 341238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/10/son/sonsiy07.html </URL>
<DATE> 2005/05/10/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Gül Umarım AİHM'den halkımızın kabul edebileceği bir karar çıkar 
</HEADLINE>
<TEXT>

     Dışişleri Bakanı ve Başbakan Yardımcısı Abdullah Gül, Avrupa İnsan Hakları Mahkemesi’nin AİHM terör örgütü başı Abdullah Öcalan hakkındaki kararının, Türk halkı tarafından kabul edilebilecek bir karar olmasını ümit ettiğini söyledi. 
     Gül, AİHM’den terör örgütü başı Öcalan davası konusunda nasıl bir karar beklediğinin sorulması üzerine, şöyle konuştu 
     "Türkiye’nin bunlardan çekinecek hali yok. Ayrıca herkesin, bütün dünyanın bildiği suçları işlemiş bir teşkilatın, bir terör örgütünün başı yüz kez de yargılansa aynı cezaları alır. Bundan hiç bir şüphem yok. Ümit ediyorum ki mahkemenin kararı, Türk halkı tarafından da kabul edilebilecek bir karar olarak çıkar." Başbakan Erdoğan’ın, Rum lider Tasos Papadopulos’un Kıbrıs konusunda yeni sürece başlanmasına olumlu yaklaştığı yönündeki sözlerinin sorulması üzerine Gül, Kıbrıs sürecinde yeni bir girişim olmasını zaten beklediklerini, dolayısıyla bununla ilgili gelişmelerin olağan olduğunu kaydetti. 

     
</TEXT>
</DOC>
