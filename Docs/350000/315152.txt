<DOC>
<DOCNO> 315152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/14/son/sonspo30.html </URL>
<DATE> 2005/02/14/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
A. Sebatspor Diyarbakırspor karşısında hak etmediğimiz bir yenilgi aldık 
</HEADLINE>
<TEXT>

     Birinci Futbol Süper Ligi'nde Diyarbakırspor'a deplasmanda 1-0 yenilen Akçaabat Sebatspor'da, kulüp başkan yardımcısı Baki Eyüboğlu, rakipleri karşısında hak etmedikleri bir yenilgi aldıklarını söyledi. 
     Eyüboğlu, ligin son iki haftasında iyi futbol oynadıklarını belirterek, ''Ancak bunu sonuca yansıtamıyoruz. Diyarbakırspor, bulduğu tek pozisyonda gol attı. Biz ise pozisyonları değerlendiremedik. Oyunumuzun karşılığı bu olmamalıydı. Hak etmediğimiz bir yenilgi aldık'' diye konuştu. 
     Kendileri için futbolun değilde sonucun önemli olduğunu ifade eden Eyüboğlu, ''Kimse bize ligden düştü gözüyle bakmasın. Daha hiçbirşey belli değil. Hafta sonu sahamızda Ankaragücü ile karşılaşacağız. Bu maçtan galibiyetle ayrılarak, şansızlığımızı kırmak ve çıkışa geçmek istiyoruz'' ifadelerini kullandı. 
     
</TEXT>
</DOC>
