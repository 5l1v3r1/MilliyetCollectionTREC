<DOC>
<DOCNO> 303453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/04/son/sontur09.html </URL>
<DATE> 2005/01/04/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Kızların kaçırıldık' yalanı çapraz sorguda ortaya çıktı 
</HEADLINE>
<TEXT>

     ANTALYA, DHA 

ANTALYA da dersane çıkışı eğlenen 17 yaşındaki A.B. ile 18 yaşındaki T.S.K. zamanın ilerlediğini farkedip, ailelerinin tepkisinden çekinerek eve gitmeye korkunca, polisi telefonla arayıp, Bizi kaçırdılar, tecavüz edemeyince de serbest bıraktılar'' dedi. Polisle birlikte kendilerini kaçırdıklarını iddia ettikleri Mercedes otomobilli iki kişiyi aramaya koyulan kızlar, çapraz sorguda yalan söylediklerini itiraf etti. 
     Önceki gün saat 20.00 sıralarında kurs gördükleri bilgisayar dersanesinden çıkan A.B. ile T.S.K., birlikte kentin değişik eğlence merkezlerine giderek eğlendi. Zamanın ilerlediğini farkeden kızlar, ailelerinin tepkisinden çekinerek eve gitmeye korkunca, saat 03.00 sıralarında polisi telefonla aradı. 
     A.B. ve T.S.K., polise yeşil renkli bir Mercedes marka otomobilde bulunan 2 kişi tarafından zorla kaçırıldıklarını, zanlıların tecavüz girişiminde bulunduğunu, ancak başarılı olamayınca kendilerini bıraktıklarını söyledi. İhbar üzerine Kazım Karabekir Caddesi ne giden polis ekipleri, A.B. ile T.S.K. yı kaldırımda oturmuş ağlarken buldu. 
     Hemen Antalya Devlet Hastanesi ne götürülen A.B. ve T.S.K. ya sakinleştirici iğne yapıldı. Polis, içinde iki kişi bulunduğu öne sürülen otomobili bulmak için, kızlarla birlikte sabaha kadar arama yaptı, ancak bir sonuç elde edemedi. 
     Kızların yalan söylediği ihtimalini değerlendiren polis, çarpraz sorguya aldı. Çelişkili ifadeler vermeye başlayan A.B. ile T.S.K., geç kaldıkları için eve gitmeye korktuklarını ve bu nedenle kaçırılma hikayesini uydurduklarını itiraf etti. 
     Haklarında işlem yapmaya gerek görülmeyen kızlar, ifadeleri alındıktan sonra ailelerine teslim edildi. 
     
</TEXT>
</DOC>
