<DOC>
<DOCNO> 311187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/01/guncel/agun.html </URL>
<DATE> 2005/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşk mektupları açıklanmamalı 
</HEADLINE>
<TEXT>


Türk Tarih Kurumu Başkanı, Latife Hanım'a ait belgelere ilişkin tartışmaları yanıtladı "Her şey açıklanabilir, ama aşk mektuplarını asla açıklamam " 

Önder Yılmaz 

Atatürk'ün 2.5 yıl evli kaldığı Latife Hanım'ın bir süredir kamuoyunda tartışılan günlükleri, notları ve mektuplarının dökümü, 3 Şubat Perşembe günü açıklanıyor. Türk Tarih Kurumu Başkanı Prof. Dr. Yusuf Halaçoğlu, "Ata'nın aşk mektuplarını açıklamam" dedi. 

Süre doluyor 
Latife Hanım'ın vefatından sonra 3. Asliye Sulh Hukuk Mahkemesi'nin 1976'da koyduğu 25 yıllık yayın yasağının sona ermesinin ardından merakla beklenen belgelerin nelerden oluştuğunu 3 Şubat'ta kamuoyuna açıklayacağını bildiren Halaçoğlu, Milliyet'in sorularını yanıtladı. Halaçoğlu, "İçerik açıklaması için 2 çuval dolusu mektup ve günlüklerin tasnif edilmesi, aile ile konuşulması gerekiyor" diye konuştu. 

Niye korkuyorlar 
Belgeleri bir tasnif komisyonunun elden geçireceğini söyleyen Halaçoğlu, mahkemenin koyduğu süre sınırı dolmasına karşın belgelerin kamuoyuna açıklanması eğilimine tepki gösteren kesimleri şöyle yanıtladı 
"Atatürk'ün korkulacak bir şeyi varmış gibi davranıyorlar. Neden korkuyoruz Hem belgelerin içeriğini bilmiyorlar, hem de korkup 'açıklamayın' diyorlar. Niye açıklanmasın Açıklanmasın diyenlerin tavırları da şüphe çekiyor." 
İkinci bir mahkeme kararı alınması önerilerini gereksiz bulan Halaçoğlu, "Atatürk'ün sanki utanılacak bir şeyi var da böyle bir tedbir isteniyor. Kundurasını masa örtüsüyle silmesi mi korkulacak şey Ben de masa örtüsüyle ayaklarımı siliyorum. Neyi saklamak istiyorsunuz " şeklinde konuştu. 
"Hangi içerikteki belge ve mektuplar açıklanacak " tartışmasını da değerlendiren Halaçoğlu, "Ben tarihçiyim, sadece bir tek şeyi açıklamam, o da seni beni ilgilendirmeyen, iki kişi arasındaki aşk mektupları. Bu belgeler içinde de varsa, onlar da kişiye özeldir, açıklamam" dedi. 

Son sözü aile söyleyecek 

YUSUF HALAÇOĞLU, belgelerin içeriğinin açıklanması konusunda son sözü ailenin söyleyeceğini belirtti ve şunları söyledi "Ailesiyle bugün dün randevumuz vardı. Ancak görüşemedik. Hangi belgelerin açıklanacağına Latife Hanım'ın ailesiyle görüştükten sonra karar verilecek. Ailesi, 'Şunlar kişiye özeldir' derse açıklamayacağız." 

'Yazılana aittir' 

Halaçoğlu'nun açıklama konusunda Latife Hanım'ın ailesine danışılacağını söylemesi, 'Mektuplar kime ait ' tartışmasını gündeme getirdi. Siyasal Bilgiler Fakültesi Öğretim Görevlisi Prof. İbrahim Kaplan, "Mektup, yazan kişiye değil, yazılana aittir. Mektuplarda, millet gözünde küçük düşürücü nitelikte ibareler olabilir. İki kişi arasında yazılmış mektubun açıklanmaması gerekir" diye konuştu. 

Çuvallarda neler var 

Hürriyet Yazarı Emin Çölaşan, önceki günkü köşesinde şu bilgileri yazmıştı n Eski harfli, 178 sayfalık günlük. 
Atatürk ile birlikte çıktıkları Konya, Adana, Mersin, Tarsus gezi notları. Eski harfli bir not defteri.Atatürk'ten Latife Hanım'a dört mektup, üç telgraf.Latife Hanım'dan Atatürk'e 20 mektup, iki telgraf.Latife Hanım'dan başkalarına 19 mektup.Başkalarından Atatürk'e 35 mektup. 

</TEXT>
</DOC>
