<DOC>
<DOCNO> 320321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/son/soneko11.html </URL>
<DATE> 2005/03/03/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Türkiye, İran doğalgazında tahkime gidiyor... 
</HEADLINE>
<TEXT>

     uzun süreden bu yana İran'la doğalgaz kalitesini artırma ve fiyatın makul seviyeye çekilmesi yönünde görüşmelerde bulunan Türkiye, sonuç alamayınca tahkime gitmeye karar verdi. Tahkim dosyasında son aşamaya gelindi. 
     Reuters'e değerlendirmede bulunan bir Enerji Bakanlığı yetkilisi, "Botaş'ta danışman firma ve hukukçular tahkim için dosya hazırlıklarını sürdürüyor ve bu konuda epeyce yol alındı" dedi. 
     Türkiye uzun süredir İran'dan doğalgazın kalitesini artırması, akışın taahhütlerin altına inmemesi, fiyatın "makul" bir seviyeye çekilmesi ve aldığı gazı üçüncü ülkeler satmak re-export için görüşmelerde bulunuyordu. 
     İran geçen süre içinde doğalgazda kaliteyi kontratlardaki taahhütlere paralel noktaya getirirken, doğalgaz miktarındaki sorumluluklarını tam olarak yerine getiremiyor. bu konuda en büyük sorun ise, İran'dan alınan doğalgazın fiyatının diğer ülkelerle kıyaslandığında çok yüksek olması. 
     
</TEXT>
</DOC>
