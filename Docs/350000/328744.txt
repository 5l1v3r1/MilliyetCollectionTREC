<DOC>
<DOCNO> 328744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/31/guncel/axgun02.html </URL>
<DATE> 2005/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Kürtçe çevirili festival 
</HEADLINE>
<TEXT>


3. Filmmor Kadın Filmleri Festivali'nin Batman'daki gösterimlerinde, filmlerin anında Kürtçeye çevirisi yapılacak 


Kadınların sinemasının daha çok izleyiciye ulaşmasını, özellikle de sinemaya ulaşma olanakları sınırlı olan kadınların sinemaya erişebilmesini hedefleyen Filmmor Kadın Filmleri Festivali, Diyarbakır'da 1 ve 2 Nisan'da DSM Avrupa Sineması'nda, Batman'da ise 6 ve 7 Nisan'da İl Kültür Merkezi'nde gerçekleştirilecek. 
Tüm gösterimler Türkçe altyazılı olacak. Ayrıca Batman'da gerçekleştirilecek gösterimler, Kürtçe simultane çeviri ile yapılacak. 
Tüm gösterimlerin ücretsiz olduğu festivalin programında film okuma atölyeleri de düzenlenecek. 

Hangi filmler var 
Bu yıl üçüncüsü düzenlenen festival kapsamında Yeşim Ustaoğlu'ndan "Sırtlarında Hayat", Laura Mulvey'den "Frida Kahlo Tina Modotti", Bilge Olgaç'tan "Kaşık Düşmanı", Helma Sanders - Brahms'tan "Şirin'in Düğünü", Deepa Mehta'dan "Ateş" gibi yapımlar izlenebilecek. 


</TEXT>
</DOC>
