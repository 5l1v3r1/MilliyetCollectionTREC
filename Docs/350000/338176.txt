<DOC>
<DOCNO> 338176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/son/sonspo09.html </URL>
<DATE> 2005/04/29/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Maradona 33 kilo verdi... 
</HEADLINE>
<TEXT>

     Arjantin ve dünya futbolunun unutulmazları arasında yer alan Diego Armando Maradona, 5 Mart'ta Kolombiya'daki bir hastanede yapılan ameliyatla midesine kelepçe takılmasından bu yana 33 kilo verdi. 
     Efsanevi yıldızın doktoru Alfredo Cahe, Buenos Aires'te Radio 10'a yaptığı açıklamada, 1 metre 68 santimetre boyundaki futbolcunun ameliyata karar verdiğinde 120 kilo olduğunu, ameliyatın sonucunun ise 'şaşırtıcı' olduğunu söyledi. 44 yaşındaki Maradona'nın bundan böyle futbol dünyasında bir faaliyette bulunmak istediğini söyleyen Cahe, hastasının rejim yapmaya devam edeceğini de belirtti. 1986 Dünya Kupası'nda şampiyonluğa ulaşan Arjantin'in ve İtalya'da şampiyonluğa ulaşan Napoli'nin tarihine adını altın harflerle yazdıran yıldız futbolcu, uyuşturucu bağımlılığı sonrası tedavi görmeye başlamış ve aldığı kilolarla tanınmayacak bir hale gelmişti. 
     
</TEXT>
</DOC>
