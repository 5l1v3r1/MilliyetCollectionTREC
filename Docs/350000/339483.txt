<DOC>
<DOCNO> 339483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/04/son/sondun20.html </URL>
<DATE> 2005/05/04/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Rusya'nın eski nükleer enerji bakanı İsviçre'de tutuklandı... 
</HEADLINE>
<TEXT>

     Rusya’nın eski nükleer enerji bakanlarından Yevgeni Adamov’un, Amerikalı yetkililerin talebi üzerine İsviçre’de tutuklandığı bildirildi. 
     Adalet Bakanlığı sözcüsü Folco Galli, nükleer fizikçi Adamov’un pazartesi günü yaptığı bir ziyaret sırasında Bern’de tutuklandığını söyledi. 
     Adamov’un, Amerikan yetkililerince yolsuzluk ve para aklama dahil çeşitli suçlardan arandığını ifade eden Galli, "Tutuklama, Pennsylvania Batı Bölgesi ABD Bölge Mahkemesi tarafından çıkarılan yakalama kararı uyarınca ABD Adalet Bakanlığı’nca talep edildi" dedi. 
     Galli, Adamov’un, ABD Enerji Bakanlığı’nın Rusya’ya, nükleer tesislerindeki güvenliği artırması için verdiği 9 milyon doları başka yerlere aktarmakla suçlandığını bildirdi. 
     
</TEXT>
</DOC>
