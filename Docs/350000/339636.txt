<DOC>
<DOCNO> 339636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/04/son/sonspo47.html </URL>
<DATE> 2005/05/04/ </DATE>
<TIME> 23.40 </TIME>
<AUTHOR>  </AUTHOR>
<HEADLINE>
Ümit Milliler berabere kaldı... 
</HEADLINE>
<TEXT>

     B Ümit Milli Futbol Takımı, Mısır B Ümit Milli Takımı ile yaptığı özel maçta 1-1 berabere kaldı. 
     Mısır’ın başkenti Kahire’deki Ehli Kulübü Stadı’nda yapılan maçın ilk yarısı golsüz berabere tamamlandı. 50. dakikada Can Arat’ın golüyle 1-0 öne geçen milliler, 56. dakikada Kemal Ali’nin penaltısına engel olamadı ve karşılaşma 1-1’lik beraberlikle sona erdi. 
     Teknik direktörü Raşit Çetiner, karşılaşma sonrası yaptığı açıklamada, "İlk defa biraraya gelen bir takımız ve bunun acemiliğini çektik" dedi. 
     Çetiner, maçın hakeminin Mısır’ın sert oyununa izin verdiğini belirterek, bir dostluk maçı yaptıklarını ve berabere kaldıklarını sözlerine ekledi. 
     Karşılaşmayı A Milli Takım Teknik Direktörü Ersun Yanal’da izlerken, Kahire’de çalışan Türkler de B Ümit Milli Takım’a destek verdiler. 
     A Milli Takım Teknik Direktörü Yanal, AA muhabirine yaptığı açıklamada, karşılaşmanın dünya şampiyonası ve Akdeniz Oyunları öncesinde önemli bir hazırlık maçı olmasına dikkati çekti. 
     
</TEXT>
</DOC>
