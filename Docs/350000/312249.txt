<DOC>
<DOCNO> 312249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/04/yasam/yas04.html </URL>
<DATE> 2005/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
15 yaşındaki kızı 54 kişiye sattılar 
</HEADLINE>
<TEXT>


Denizli'de, babasının 'Kızımı satıyorlar' şik yeti üzerine, gözaltına alınanlardan 23 kişi tutuklandı 

RAMAZAN ÇETİN, HÜSEYİN BAYBARS DHA 

Denizli'nin Tavas ve Kale ilçeleriyle Kızılcabölük beldesinde 15 yaşındaki A.T. ile ilişkiye girdikleri iddia edilen 57 kişi gözaltına alındı. Soruşturmanın ilk aşamasında 3 kişi serbest kalırken 14 kişi tutuklandı, diğer zanlılar da bugün adliyeye sevk edilecek. 
Soruşturma, Tavas'a bağlı Ebecik köyünde oturan A.T.'nin babası Nail T.'nin, pazar günü polise, kızının erkeklere satıldığı ihbarı yapmasıyla başladı. 

'Ümit'i sevmiştim' 
Başvuru üzerine başlatılan soruşturmada genç kızın ifadesini alan polis, A.T'nin amcasının oğlu Şahin T. ile arkadaşları Ahmet Akarçay 26 ve Ümit Ögel'i 23 gözaltına aldı. A.T. polise verdiği ifadede, "Ümit'i çok sevdim, 3 ay önce ilişkiye girdim. Bunu amcamın oğluyla arkadaşı Akarçay'a da söylemiş. Beni tehdit edip başka erkeklere satmaya başladılar" dedi. 
Operasyonu genişleten polis, 14 kişiyi daha gözaltına aldı. Bu kişilerden 11'i ile genç kızı sattıkları iddia edilen 3 kişi tutuklandı. Kale'de gözaltına alınan 22 kişiden 9'u tutuklandı, Kızılcabölük beldesinde 2 ve yine Tavas'ta 16 kişi daha gözaltına alınarak A.T. ile yüzleştirildi. 


</TEXT>
</DOC>
