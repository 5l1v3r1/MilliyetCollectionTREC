<DOC>
<DOCNO> 343416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/17/son/sontur21.html </URL>
<DATE> 2005/05/17/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Bar önünde silahlı çatışma 2 ölü, 3 yaralı 
</HEADLINE>
<TEXT>

     Kütahya’da, bar önünde çıkan silahlı çatışmada 2 kişi öldü, 3 kişi yaralandı. 
     Alınan bilgiye göre, Atatürk Bulvarı’nda faaliyet gösteren bir barın sahibi Alparslan K, bar çalışanları Tümer ve Sait Ç. kardeşler ile bara girmelerine izin verilmeyen Fatih Ankaralıgil 33 , Metin ve Erdoğan Ö. 36 kardeşler arasında tartışma çıktı. 
     Bar görevlileriyle kavga eden grubun, ayrıldıkları olay yerine kısa süre sonra dönmeleri üzerine kavga, silahlı çatışmaya dönüştü. 
     Menderes Caddesi’ne taşan olayda, Fatih Ankaralıgil olay yerinde, Erdoğan Ö. kaldırıldığı Kütahya Devlet Hastanesi’nde hayatını kaybetti. 
     Çatışmada yaralanan Alparslan K, Tümer Ç. ve Metin Ö. de Kütahya Devlet Hastanesi’nde tedavi altına alındı. 
     Yetkililer, yaralıların durumlarının iyi olduğunu, olaya karıştığı iddia edilen Sait Ç’nin arandığını bildirdiler. 
     Bu arada, olayda kullanıldığı belirlenen kuru sıkı tabancadan bozma 3 tabancaya el konulduğu, olayla ilgili soruşturmanın sürdürüldüğü belirtildi. 
     
</TEXT>
</DOC>
