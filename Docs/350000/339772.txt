<DOC>
<DOCNO> 339772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/05/yasam/yas02.html </URL>
<DATE> 2005/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Üvey annesinin işkencesi öldürdü 
</HEADLINE>
<TEXT>


M.AKİF ERDEM İstanbul 

Ümraniye'de yemek yemediği için 5 aylık hamile üvey annesi Neşe Tuncer tarafından dövüldüğü öne sürülen Samet Tuncer 6 , beyin travması teşhisiyle tedavi altına alındığı hastanede öldü. Neşe Tuncer, önceki gün eşi Mehmet Tuncer'i arayarak oğlunun fenalaştığını söyledi. Tuncer, ilk eşinden olan oğlunun sara krizi geçirdiğini sanıp hastaneye kaldırdı. Sorguya alınan Neşe Tuncer'in, "Yemek yemek istemedi. Kaşıkla ağzına yemek koymak isterken geriye çekildiği sırada kafasını duvara çarptı. Akşam yemeğinde de dişleri ve elleri kenetlenerek baygınlık geçirdi. Ben de kocama haber verdim" diye konuştuğu öğrenildi. Samet, dün hayatını kaybetti. Üvey anne Neşe Tuncer de tutuklanarak cezaevine gönderildi. 



</TEXT>
</DOC>
