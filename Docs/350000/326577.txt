<DOC>
<DOCNO> 326577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/24/son/sondun11.html </URL>
<DATE> 2005/03/24/ </DATE>
<TIME> 08.45 </TIME>
<AUTHOR>  </AUTHOR>
<HEADLINE>
5 özel güvenlikçi, AP ajansı aleyhine şikayette bulundu 
</HEADLINE>
<TEXT>

     Amerikan özel kuvvetler görevlisi, Iraklı mahkumlara eziyet ederken fotoğraflarını çeken ve yayınlayan Amerikan Associated Press AP ajansı aleyhine şikayette bulundu. 
     Avukat James Huston, Amerikan Donanmasının Komando birliğinin 5 mensubu ve bu askerlerden birinin eşinin, California eyaletindeki San Diego kentinde AP aleyhine şikayet başvurusunda bulunduğunu açıkladı. Huston, şikayette, ''AP'nin fotoğrafları yayınlayarak, telif haklarını, özel yaşama ilişkin kanunu ihlal ettiğinin ve askerlerin hayatını tehlikeye attığının'' ifade edildiğini söyledi. 
     Askerler, şikayet dilekçelerinde ayrıca, fotoğraflarda yüzlerinin göründüğünü, bunun da düşman tarafından kimliklerinin saptanmasına yol açabileceğini belirtiyor. 
     Askerler tarafından çekilen ve 3 Aralık 2004'te AP tarafından yayına verilen fotoğraflarda, askerler, elleri kelepçeli Iraklı mahkumların üzerine oturmuş halde görülüyor. 
     AP'nin avukatı Dave Tomlin ise ajansın bu fotoğrafları yayınlama hakkı bulunduğunu, çünkü halkın bilgilendirilmesine yönelik bu fotoğrafların ajansın ele geçmesinin ve ajans tarafından kullanılmasının ''tamamen yasal'' olduğunu söyledi. 
     
</TEXT>
</DOC>
