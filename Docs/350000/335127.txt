<DOC>
<DOCNO> 335127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/20/son/soneko08.html </URL>
<DATE> 2005/04/20/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Petkim hisselerinin Toptan Satışlar Pazarı'ndaki satışı bugün yapılacak 
</HEADLINE>
<TEXT>

     Petrokimya Holding A.Ş.'nin PETKİM 13-15 Nisan tarihleri arasında halka arz edilen hisselerinin İMKB Toptan Satışlar Pazarı'ndaki TSP satışı bugün yapılacak. 
     Borsa Başkanlığı'ndan yapılan duyuruda, Özelleştirme İdaresi Başkanlığı'nın sahibi bulunduğu ve 13-15 Nisan 2005 tarihleri arasında halka arz edilen, PETKİM'in sermayesinin yüzde 34,54'üne tekabül eden toplam 70 milyon 725 bin YTL nominal değerli ek satış dahil A grubu hamiline yazılı hisse senetlerinin Finans Yatırım Menkul Değerler A.Ş. aracılığıyla 1 YTL nominal değerli beher hisse senedi için belirlenen 5,45 YTL halka arz fiyatı esas alınarak uygulanan iskontolar sonucunda her bir yatırımcı grubu bazında belirlenen halka arz fiyatlarından TSP'de satışının bugün gerçekleştirileceği bildirildi. 
     Duyuruda, TSP'de satışa konu hisse senetlerinin TSP'de satış işlemi ile birlikte Takasbank nezdinde ''Borsa'da İşlem Gören'' statüsüne geçeceği, Petrokimya Holding A.Ş. hisse senetlerinin işlem sırasının 21 Nisan 2005 tarihindeki 1. seanstan itibaren 5,80 YTL baz fiyatla yeniden işleme açılacağı kaydedildi. 
     
</TEXT>
</DOC>
