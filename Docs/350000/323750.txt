<DOC>
<DOCNO> 323750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/14/son/sonspo30.html </URL>
<DATE> 2005/03/14/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Galatasaray revire döndü... 
</HEADLINE>
<TEXT>

     İstanbulspor'u 3-0'lık rahat bir sonuçla geçen Galatasaray, karşılaşmanın ardından adeta revire döndü. 
     Bu maçta Cihan, Ergün ve Orhan sakatlanırken, bu futbolculardan Cihan ve Ergün'ün durumunun ciddi olduğu açıklandı. 
     Kulüp doktoru Murat Çevik, Cihan'ın sol bacak arka adalesinde ufak bir lif atması, Ergün'ün de kasığında çekme bulunduğunu söyledi. 
     Murat Çevik, tedavileri süren Cihan ve Ergün'ün, Büyükşehir Belediyesi Ankaraspor maçında oynayıp oynamayacaklarının 3 gün sonra kesinlik kazanacağını ifade etti. 
     Orhan'ın da aynı maçta sağ arka adalesine aldığı darbeye bağlı olarak ezik bulunduğunu belirten Çevik, koşarken ağrı hisseden bu futbolcunun hafta sonuna kadar iyileşeceğini sözlerine ekledi. 

     
</TEXT>
</DOC>
