<DOC>
<DOCNO> 336279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/23/son/sontur29.html </URL>
<DATE> 2005/04/23/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Komşuları tarafından bıçaklandıklarını iddia ettiler... 
</HEADLINE>
<TEXT>

     Bursa'da, daha önce evinin bacasından çıkan dumandan rahatsız olarak uyardıkları komşuları tarafından bıçaklandıklarını öne süren evli çift, hastaneye kaldırıldı. 
     Alınan bilgiye göre, Yüksek İhtisas Hastanesi'ne yaralı olarak götürülen Abdurrahim Mete 49 ile eşi Suzan Mete'nin 45 bıçaklandıkları belirlendi. 
     Çiftin, polise verdikleri ifadede, komşuları Nazir A. 43 tarafından bıçaklandıklarını öne sürdükleri belirtildi. 
     Soba dumanı yüzünden bir süre önce tartıştıkları Nazir A. ile aralarının iyi olmadığını savunan Mete çiftinin, komşularının sokakta başka kişilerle tartıştığını görerek dışarı çıktıklarını, bir anda aralarında çıkan arbedede, Nazir A'nın kendilerini bıçakladığını iddia ettikleri bildirildi. 
     Nazir A'nın gözaltına alındığı, karnından yaralanan Abdurrahim Mete ile göğsünden yaralanan Suzan Mete'nin sağlık durumlarının iyi olduğu kaydedildi. 
     Olayla ilgili soruşturma sürdürülüyor. 
     
</TEXT>
</DOC>
