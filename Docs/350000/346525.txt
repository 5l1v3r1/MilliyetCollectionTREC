<DOC>
<DOCNO> 346525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/27/son/sonyas06.html </URL>
<DATE> 2005/05/27/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Kırkpınar Ağası olacak mı .. Fatih Ürek'e davul zurnalı karşılama 
</HEADLINE>
<TEXT>

     Kemal ÖZGÜLER EDİRNE, DHA 

      KIRKPINAR ağalığına talip olduğunu açıklayan şarkıcı Fatih Ürek, ağalık şartlarını öğrenmek üzere geldiği Edirne'de davul- zurnayla karşılandı. Edirne’de Belediye Başkanı CHP'li Hamdi Sedefçi'yle görüşen Ürek, Ağalığı almak için maddi şartlarımı zorlayacağımö dedi. 
     Ağa adayı Fatih Ürek, dansöz Tanyeli ve sanatçı arkadaşı Mahmut Tuncer ile birlikte kiraladığı minibüsle Edirne’ye geldi. Belediye binası girişinde davul- zurnayla karşılanan Ürek, bu sürprizle büyük şaşkınlık yaşadı. Yanında cocker cinsi Boss’ adlı köpeği ile belediye binasına giren Ürek, Belediye Başkanı Hamdi Sedefçi'yi makamında ziyaret etti. Başkan Sedefçi ile görüşmesinin ardından Meclis Salonu'na geçen Fatih Ürek, gazetecilerin sorularını yanıtladı. 
     Fatih Ürek, Ağa olabilmek için aranan şartları öğrenmeye geldim. Eğer olursa benden güzel ağa olurö dedi. Başkan Sedefçi de Biz dil, din ve cinsiyet ayrımı yapmıyoruz. Gereken şartları yerine getirecek, geleneklerimize saygı gösterecek herkes ağa olabilirö dedi. 
     Daha sonra tarihi Kırkpınar güreşlerinin yapıldığı Sarayiçi’ni ziyaret eden Fatih Ürek, burada Edirneli pehlivanların yaptığı sembolik güreş gösterisini izledi. Fatih Ürek, gazetecilerin AKP Edirne Milletvekili Ali Ayağ’ın kendisinin adaylığına karşı olduğunu hatırlatması üzerine, Sayın milletvekilimiz de gelsinler, adaylıklarını koysunlar. Zaten kendisi de eski bir Kırkpınar ağasıymış. Niye benim ağalığıma karşı çıkıyor çok merak ettimö dedi. 
     Bazı çevrelerin yılan dansı’ yaptığı için kendisine ağalığı yakıştırmadığını söyleyen Ürek, Bizim toplumumuzda sanatçıların sahnede göründükleri gibi olduğunu zannedenler var. Oysa ki bizim özel hayatımız sahnedekinden farklıdır. Amacım Edirne’ye ve ülkemize katkıda bulunmaktır. Geleneklerimizi yaşatmaktırö diye konuştu. 
     
</TEXT>
</DOC>
