<DOC>
<DOCNO> 314044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/10/son/sondun05.html </URL>
<DATE> 2005/02/10/ </DATE>
<TIME> 08.35 </TIME>
<AUTHOR>  </AUTHOR>
<HEADLINE>
Blair'den yargı mağdurlarına özür 
</HEADLINE>
<TEXT>

     İngiltere'de 1974 yılında İRA'nın düzenlediği bombalı saldırılar sonrası haksız yere hapis yatan bir grup, sonunda hükümetten talep ettikleri ''özrü'' duydu. 
     Başbakan Tony Blaır, "Babam İçin "In the Name of the Father" adlı filme de konu olan ülkenin en büyük adli hatalarının birinin kurbanlarından özür diledi. 
     Blair, "böyle bir çileye ve adaletsizliğe maruz kaldıkları için çok üzgünüm. Bu özrü bu nedenle diliyorum. Kamuoyu önünde tamamen aklanmayı hak ediyorlar" dedi. 
     İrlanda Cumhuriyetçi Ordusu'nun 1974 yılında Guildford ve Woolwich'deki saldırılarından sonra 11 kişi hapse atılmıştı. 
     Ortaya polis kanıtlarıyla ilgili şüpheler çıkması üzerine 15 yıl sonra yüksek mahkeme, Guildford dörtlüsü olarak bilinen mahkumların cezalarını bozdu. 
     Gerry Conlon ve üç arkadaşı, beş kişinin öldüğü Guildford saldırısı sonrası tutuklanarak haksız yere hapse atılmıştı. Daha sonra Conlon'un babası da, Woolwich'de düzenlenen başka bir bombalı saldırıdan sorumlu tutuldu. Guiseppe Conlon, 1980 yılında cezasını çektiği hapishanede öldü. 
     
</TEXT>
</DOC>
