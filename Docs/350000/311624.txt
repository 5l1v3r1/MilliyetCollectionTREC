<DOC>
<DOCNO> 311624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/son/sondun22.html </URL>
<DATE> 2005/02/02/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Seçimlerin ardından... 24 saatte sadece 11 bin oy sayıldı 
</HEADLINE>
<TEXT>

     Irak'ın başkenti Bağdat'ta oluşturulan ulusal oy sayım merkezinde son 24 saatte sadece yaklaşık 11 bin oy sayıldığı bildirildi. 
     Seçim Komisyonundan adını açıklamak istemeyen bir yetkili yaptığı açıklamada, ''Şimdiye kadar sadece 11 bin oy sayıldı, bu oyların çoğunluğu ülkenin en az nüfusa sahip bölgesi olan Mutanna'dan geldi'' dedi. 
     Yetkili ayrıca, Bağdat'taki merkeze güvenlik önlemleri nedeniyle sandıkların sadece üçte birinin ulaştığını belirtti. 
     Seçim Komisyonu Başkanı Abdül Hüseyin el Hindavi dün yaptığı açıklamada, ''nihai sonucu elde etmek için birkaç güne ihtiyaçları bulunduğunu, ulusal oy sayım merkezinde güneydeki Mutanna, Zi Kar ve Kadisiye bölgeleri ile Bağdat'ın çoğu bölgesinden gelen oyların sayımına başlandığını'' söylemişti. 
     Seçim Komisyonu da sonuçların bir hafta ila on gün içinde belli olacağını açıklamıştı. 
     
</TEXT>
</DOC>
