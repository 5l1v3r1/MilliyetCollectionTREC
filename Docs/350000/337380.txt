<DOC>
<DOCNO> 337380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/son/soneko42.html </URL>
<DATE> 2005/04/27/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Ekonomi Koordinasyon Kurulu, yarın toplanıyor... 
</HEADLINE>
<TEXT>

     Ekonomi Koordinasyon Kurulu, Devlet Bakanı ve Başbakan Yardımıcısı Abdüllatif Şener'in başkanlığında yarın toplanacak. 
     Alınan bilgiye göre, basına kapalı yapılacak toplantıda son istihdam verileri değerlendirilecek. 
     Toplantıda, büyüme istihdam ilişkisi, dönemler itibariyle kayıtlı istihdam rakamlarındaki değişiklikler ele alınacak, kayıtlı istihdam verileri ile DİE'nin Hanehalkı İşgücü Anketi'nin sonuçları karşılaştırılacak. 
     Ayrıca büyüme vergi gelirleri ilişkisi ile vergi türleri itibariyle mükellef sayısındaki değişiklikler de toplantının gündeminde yer alıyor. 
     
     KİMLER KATILACAK 
     Kurul toplantısına, Şener'in yanı sıra Devlet Bakanları Ali Babacan ve Kürşad Tüzmen ile Sanayi ve Ticaret Bakanı Ali Coşkun ve Maliye Bakanı Kemal Unakıtan'ın katılımı bekleniyor. 
     Toplantıda, Başbakanlık Müsteşarı Ömer Dinçer, Maliye Müsteşarı Hasan Basri Aktan, Çalışma ve Sosyal Güvenlik Bakanlığı Müsteşarı Enis Yeter, Sanayi ve Ticaret Bakanlığı Müsteşarı Adem Şahin, DPT Müsteşarı Ahmet Tıktık, Hazine Müsteşarı Halil İbrahim Çanakçı, DİE Başkanı Ömer Demir ve ilgilerin hazır bulunması öngörülüyor. 
     Şener'in, toplantıya ilişkin açıklamayı ise Cuma sabahı Trabzon'da yapması bekleniyor. 
     
</TEXT>
</DOC>
