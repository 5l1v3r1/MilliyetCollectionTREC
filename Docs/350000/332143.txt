<DOC>
<DOCNO> 332143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/11/son/sondun37.html </URL>
<DATE> 2005/04/11/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Afganistan'da operasyon 5 ölü 
</HEADLINE>
<TEXT>

     Afganistan'ın güneydoğusunda düzenlenen operasyonda 5 Taliban militanının öldürüldüğü bildirildi. 
     Yetkililer, operasyonun, bir grup Taliban'ın Pakistan sınırı yakınlarındaki Host bölgesinin eski askeri komutanı Hiyal Baaz Han Şerzai'ye suikast girişiminden sonra düzenlendiğini belirttiler. 
     Host valisi Mirajuddin Patan, Reuters'e yaptığı açıklamada, ''Şerzai'nin suikast girişiminden kurtulduğunu ve bu girişim üzerine Amerikan uçaklarıyla düzenlenen hava saldırısında 5 Taliban militanının öldüğünü'' söyledi. 
     Taliban militanları, geçen hafta ülkenin güneyindeki sorunlu Zebul bölgesinde kaçırdıkları bir üst düzey bölge yetkilisini öldürdüklerini açıklamıştı. 
     Taliban militanlarıyla polis arasında geçen perşembe Zebul'da çıkan çatışmada da 5 polis ölmüştü. 
     
</TEXT>
</DOC>
