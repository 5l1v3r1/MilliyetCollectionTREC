<DOC>
<DOCNO> 328241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/29/son/sontur12.html </URL>
<DATE> 2005/03/29/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
İzmir'de bayrağa çirkin saldırı 
</HEADLINE>
<TEXT>

     İZMİR, DHA 

      İZMİR'in Konak İlçesi Karabağlar semtinde, bir elektrikçi dükkanının camını kıran kişi ya da kişiler, içeride asılı olan Türk Bayrağı'nı yırttı. Polis olayla ilgili soruşturma başlattı. 
     Pazar günü saat 08.00 sıralarında 4070 sokak 60 numaradaki elektrikçilik ve sıhhi tesisatçı dükkanının camının kırık olduğunu gören komşuları, işyeri sahipleri Celal Çam 48 ile oğlu Gökhan Çam'a 24 haber verdi. Hırsızlık yapıldığını düşünen oğul Gökhan Çam işyerine geldiğinde, giriş kapısının yanındaki büyük camın kırıldığını, tavandan aşağı doğru sarkan yaklaşık 1.5 metre uzunluğundaki Türk Bayrağı'nın da yerinde olmadığını gördü. Ne olduğunu anlamaya çalışırken, ikiye yırtılan bayrağın yaklaşık 10 metre ilerideki başka bir dükkanın giriş kapısının altına atıldığını görünce polise haber verdi. 
     Olay yerine gelerek parmakizi incelemesi yapan polis, yırtık bayrağı da alıp götürdü. Saldırgan ya da saldırganların belirlenip yakalanması için çalışma başlatıldı. 
     
     YENİ BAYRAK ASTI 
     İşyerine bugün yeni bir bayrak daha asan Gökhan Çam, "Ne yaparlarsa yapsınlar bu ülkeyi bölemeyecekler. Bu o kadar kolay değil. Zaten izin vermeyeceğiz'' diyerek tepki gösterdi. 
     
</TEXT>
</DOC>
