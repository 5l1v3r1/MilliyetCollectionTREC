<DOC>
<DOCNO> 303664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/05/son/soneko10.html </URL>
<DATE> 2005/01/05/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Japonya, Güney Asya ülkelerinden alacağını donduruyor... 
</HEADLINE>
<TEXT>

     Japonya, Güney Asya'daki deprem ve tsunami felaketinden etkilenen ülkelerin dış borçları için moratoryum ilanını destekliyor. 
     Dışişleri Bakanı Nobutaka Maçimura, kreditör ülkeleri bir araya getiren ''Paris Kulubü''nün 12 Ocak'taki toplantısında konunun gündeme getirileceğini bildirerek, ''Her ülkenin mali durumlarına baktığımızda, doğal olarak bir moratoryum isteyebileceklerini görüyoruz ve sanırım bu isteği yerine getireceğiz'' dedi. 
     Bu arada, maliye bakanlığının da felaketten etkilenen ülkelerin Japonya'ya olan borçlarının tam miktarını hesaplamaya başladığı bildirildi. 
     Aralarında, İtalya, Fransa, Almanya ve İngiltere'nin bulunduğu diğer alacaklılar da moratoryum konusuna sıcak baktıklarını açıklamışlardı. 
     
</TEXT>
</DOC>
