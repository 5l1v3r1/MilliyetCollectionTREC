<DOC>
<DOCNO> 311107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/31/son/sontur12.html </URL>
<DATE> 2005/01/31/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Beyaz cennet' kahverengiye büründü 
</HEADLINE>
<TEXT>

     Ersin ERCAN BOLU, DHA 

KÖROĞLU Dağları'nın zirvesindeki 2 bin rakımlı Kartalkaya Kayak Merkezi ndeki bembeyaz kar örtüsü, toz fırtınası sonucu kahverengiye dönüştü. Karların, toz rengini aldığını gören tatilciler şaşırdı. 
     Kar kalınlığının 1 metreyi geçtiği Kartalkaya'da öncekigün gece saatlerinde tipinin ardından Akdeniz üzerinden gelen hava kütlesinin etkesiyle toz fırtınası oldu. Gece boyu etkili olan toz fırtınası sırasında otellerin önünde bulunan otoparklardaki araçlar, kar ve tozla kaplandı. 
     Grand Kartal, Kartal ve Dorukkaya otellerinde konaklayan tatilciler, sabah kalktıklarında bembeyaz karların toz rengine dönüştüğünü görünce şaşırdı. Fırtınanın etkisini yitirmesiyle birlikte otellere ait kar sıkıştırma makineleri sabah pistleri yeniden düzenledi. Tatilciler, öğle saatlerine doğru güneşin yüzünü göstermesiyle birlikte pistlere akın ederek kayak yapmanın keyfini çıkardı. 
     Grand Kartal Oteli Genel Müdürü Halit Ergül sıcak iklimlerinin yaşandığı bölgelerde toz fırtınasının görüldüğünü belirterek, Bolu kara ikliminin yaşandığı bir yer. Ancak hemen hemen her yıl bir kez de olsa Akdeniz üzerinden gelen toz fırtınası bölgemizde etkili oluyor. Öncekigün de Akdeniz üzerinden gelen bir hava kütlesi etkili oldu. Toz fırtınası sonucu her taraf kahverengi bir renge büründü. Ancak bu geçici birşey. Kar yağışı ile birlikte yeniden her taraf beyaza bürünecek'' dedi. 
     
</TEXT>
</DOC>
