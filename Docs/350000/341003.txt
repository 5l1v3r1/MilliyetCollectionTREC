<DOC>
<DOCNO> 341003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/09/son/sontur13.html </URL>
<DATE> 2005/05/09/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Semt pazarında çocuklarını satmaya kalkıştı 
</HEADLINE>
<TEXT>

     Mehmet EZER ANTAKYA Hatay , DHA 

      ANTAKYA'da 4 yıldır birlikte yaşadığı nikasız eşinin çocuklara bakamayacağını belirterek terkedeceğini söylemesi üzerine çılgına dönen 25 yaşındaki Songül Çetin, iki çocuğunu semt pazarına götürerek satacağını bağırdı. Pazar yerinde polis tarafından gözaltına alınan anne Çetin ve nikahsız eşi ifadesi alındıktan sonra serbest bırakıldı. 
     Ayşe Fitnat Hanım Caddesi’ndeki semt pazarına gelen Songül Çetin, kucağındaki 2 yaşındaki Muhammet ile 1 yaşındaki Yunus Emre'yi satacağını haykırdı. Bağırarak sesini duyurmaya çalışan Çetin'e pazar yerindeki esnaf tepki gösterdi. Vatandaşların ihbarı üzerine polis ekipleri tarafından gözaltına alınan Çetin, Emniyet Müdürlüğü Küçükleri Koruma Şube Müdürlüğü’ne götürüldü. Songül Çetin, nikahsız yaşadığı ve aynı zamanda çocukların da babası olan Şükrü Arpacı'nın çocukları yüzünden maddi sıkıntı içerisine girdiğini ve kendisini terk etmek istediğini söyleyince çılguna döndüğünü belirterek, Artık bize bakamayacağını söyleyince çocukları satılığa çıkardım. Başka çarem kalmamıştıö dedi. Yunus Emre ve Muhammet'i daha önce Sosyal Hizmetler Kurumu’na vermek istediğini belirten Çetin, ancak kimlikle hala çıkarılmadığı için evrakları temin edemediğini söyledi. 
     İfadeleri alınan Songül Çetin ve Şükrü Arpacı, bir gün sonra Savcılığa ifade vermek üzere serbest bırakıldı. 
     
</TEXT>
</DOC>
