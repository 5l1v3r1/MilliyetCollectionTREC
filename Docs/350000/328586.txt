<DOC>
<DOCNO> 328586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/30/son/sonsiy43.html </URL>
<DATE> 2005/03/30/ </DATE>
<TIME> 19.35 </TIME>
<AUTHOR>  </AUTHOR>
<HEADLINE>
Başbakan Erdoğan Fas'ta... 
</HEADLINE>
<TEXT>

     Başbakan Recep Tayyip Erdoğan, Fas Kralı Beşinci Mohammed'in mezarını ziyaret etti. 
     Başbakan Erdoğan, resmi ziyarette bulunduğu Fas'ta ikamet ettiği Hilton Oteli'nden Fas Kralı Beşinci Mohammed'in mezarına geldi. 
     Erdoğan, kralın mezarına kırmızı beyaz güllerden oluşan ''T.C Başbakanı'' yazılı çelengi bıraktı. 
     Başbakan Recep Tayyip Erdoğan, Kral Beşinci Mohammed'in kabrinin bulunduğu anıt mezar içerisinde bulunan Fas Kralı Altıncı Mohammed'in dedesi Kral İkinci Hasan'ın mezarına da ziyarette bulundu ve her iki mezarda da dua etti. 
     Anıt mezar hakkında yetkililerden bilgi alan Erdoğan, şeref defterini de imzaladı. Erdoğan, deftere şunları yazdı 
     ''Dost ve kardeş Fas Krallığı'nı resmen ziyaret eden ilk Türk Başbakanı olarak ben, eşim ve beraberimdeki heyet üyeleri, Fas'ın bağımsızlığının mimarı ve modern Fas'ın kurucusu Kral Beşinci Mohammed'in huzurundayız. Merhum ve burada medfun bulunan oğulları Fas'ın değerli evlatları Kral İkinci Hasan'a ve Prens Abdullah'a Allah'tan rahmet diliyoruz. Ruhları şad olsun...'' Başbakan Erdoğan'a anıt mezar ziyaretinde eşi Emine Erdoğan, Sanayi ve Ticaret Bakanı Ali Coşkun, Tarım ve Köyişleri Bakanı Sami Güçlü, AK Parti Genel Başkan Yardımcısı Dengir Mir Mehmet Fırat, milletvekilleri ve bürokratlar da eşlik etti. 
     
</TEXT>
</DOC>
