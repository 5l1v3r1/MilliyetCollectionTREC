<DOC>
<DOCNO> 339915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/05/son/sonspo25.html </URL>
<DATE> 2005/05/05/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Fenerbahçe Kişilere kötü tezahürata suç duyurusu yapacağız 
</HEADLINE>
<TEXT>

     Fenerbahçe Kulübü Yüksek Divan Kurulu, bundan böyle, maçlarda kulübe, başkan ve yöneticilerin kişilik haklarına, ailevi ve manevi değerlerine yönelik küfür ve kötü tezahürat yapanlar hakkında suç duyurusunda bulunulacağını bildirdi. 
     Fenerbahçe Yüksek Divan Kurulu’nun, kulübün resmi internet sitesinden yayımlanan deklarasyonunda, kararın oybirliğiyle alındığı belirtilerek, "Spor karşılaşmalarında, bundan böyle Fenerbahçe Kulübü’ne, başkan ve yöneticilerinin kişilik haklarına, ailevi ve manevi değerlerine yönelik sövme, aşağılayıcı ve kötü tezahürat yapılması halinde, 5149 sayılı Spor Müsabakalarında Şiddet ve Düzensizliğin Önlenmesine Dair Kanun hükümleri gereğince işlem yapılmasına, failleri ve sorumluları hakkında suç duyurusunda bulunulmasına karar verilmiştir" denildi. 
     Söz konusu kanun ve buna bağlı yönetmelik gereği, bu tür eylemlerin cezasız kalmayacağı vurgulanan açıklamada, buna aykırı davrananlar hakkında sonuna kadar yasal kovuşturma yapılması için suç duyurusunda bulunulacağı bildirildi. 
     
</TEXT>
</DOC>
