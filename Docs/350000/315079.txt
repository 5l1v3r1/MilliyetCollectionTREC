<DOC>
<DOCNO> 315079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/14/son/soneko10.html </URL>
<DATE> 2005/02/14/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Vergide yüzakı İstanbul... 
</HEADLINE>
<TEXT>

     Türkiye'de her 100 liralık verginin 42.7 lirasının toplandığı İstanbul, yüzde 94.12'lik tahsilat oranı ile de Türkiye'nin vergi borcuna en sadık ili oldu. 
     Maliye Bakanlığı Muhasebat Genel Müdürlüğü verilerine göre, Türkiye'de geçen yıl mükelleflere 97 katrilyon 747 trilyon 673 milyar liralık vergi tahakkuk ettirildi. Yıl içinde bunun 90 katrilyon 92 trilyon 896 milyar liralık bölümü toplandı ve böylece tahsilat oranı da yüzde 92.17 olarak gerçekleşti. 
     Vergi gelirlerinin iller bazında tahakkuk ve tahsilinde Türkiye'de tahsilat oranı en yüksek il, yüzde 97.89'luk oran ile Kocaeli olarak belirlendi. Ancak Tüpraş nedeniyle özel bir durumu olan Kocaeli'de bu sonucu Tüpraş'ın akaryakıt ürünleri için düzenli şekilde ödediği katma değer vergisi ve özel tüketim vergileri yarattı. Tüpraş'ın ödediği vergiler çıkarıldığında, Kocaeli'deki tahsilat oranı çok aşağılara düştü. Bu nedenle Maliyeciler, vergilerin iller itibarıyle dağılımında ilk sırada İstanbul'un yer aldığını belirtti. 
     
     VERGİLERİN YÜZDE 64'Ü 3 İLDE TOPLANIYOR 

     Verilere göre, ülkedeki vergi gelirlerinin yüzde 64'ünü Ankara, İstanbul ve İzmir karşılıyor. 
     İstanbul, devletin kasasına giren her 100 liralık verginin 42.66 Liralık bölümünü tek başına sağlıyor. 2004 yılında 40 katrilyon 830 trilyon 333 milyar lira vergi tahakkuk eden İstanbul'da, gelir idaresi bunun 38 katrilyon 429 trilyon 734 milyar liralık bölümünü de topladı. Bu şekilde İstanbul'da tahsilat oranı da yüzde 94.12 olarak hesaplandı. 
     Tahsilatta bu ili yüzde 93.66'lık oran ile Tunceli, yüzde 92.86 ile Ankara, yüzde 92.09 ile Kırıkkale, yüzde 91.44 ile İzmir, yüzde 91.02 ile de Aksaray takip etti. 
     İstanbul'dan sonra vergi gelirlerinde büyük ağırlığa sahip olan Ankara'da tahakkuk eden vergi 12 katrilyon 57 trilyon 376 milyar lira, bunun tahsil edilen bölümü de 11 katrilyon 196 trilyon 795 milyar lira oldu. Bu rakamlar İzmir'de ise sırasıyla 8 katrilyon 766 trilyon 924 milyar ve 8 katrilyon 16 trilyon 53 milyar lira olarak gerçekleşti. 
     
     VERGİ PERFORMANSI EN DÜŞÜK İL IĞDIR 

     Vergide 2004 yılında en düşük performansı gösteren il ise Iğdır olarak belirlendi. 
     Bu ilde 35 trilyon 691 milyar liralık verginin sadece 15 trilyon 766 milyar liralık bölümü tahsil edilebildi ve böylece toplam tahsilat oranı yüzde 44.17'de kaldı. 
     Geçmişte büyük bir deprem fekaletine maruz kalan ve bir süre vergileri ertelenen Sakarya'da da tahsilat oranı yüzde 48.06'yı geçmezken, söz konusu oran Yozgat'ta yüzde 64.47, yine bir deprem felaketi yaşayan Düzce'de ise yüzde 67.48 oldu. Bu şekilde söz konusu 4 il, 2004'ün vergi tahsilatında en sorunlu illeri olarak sıralandı. 
     
     TAHSİLAT ORANI GERİLEDİ 

     2003 ve 2004 yıllarındaki tahsilat rakamları dikkate alındığında ise geçen yıl 63 ilde tahsilat oranlarının, önceki yıla göre gerilediği ortaya çıktı. 
     Maliye Bakanlığı verilerine göre, 2004 yılında 81 ilden sadece Bilecik, Bingöl, Bolu, Diyarbakır, Erzincan, Gümüşhane, İzmir, Kırklareli, Kocaeli, Kütahya, Siirt, Trabzon, Şanlıurfa, Van, Aksaray, Bayburt, Karabük ve Düzce tahsilat oranlarını bir önceki yılın üzerine çıkardı. 
     Verilere göre 2004 yılında illerde tahakkuk eden vergiler ile toplam tahsilat tutarları şöyle 
     

İLLER BEYAN EDİLEN VERGİ 
Milyar TL TOPLANAN VERGİ 
Milyar TL TAHSİLAT ORANI 
Yüzde Adana 882.753 705.944 79.97 Adıyaman 85.475 63.615 74.43 Afyon 188.579 134.764 71.46 Ağrı 38.574 31.720 82.23 Amasya 77.729 65.871 84.74 Ankara 12.057.376 11.196.795 92.86 Antalya 1.281.409 1.028.636 80.27 Artvin 57.601 49.971 86.75 Aydın 362.043 291.022 80.38 Balıkesir 531.887 447.902 84.21 Bilecik 84.363 64.703 76.70 Bingöl 25.017 20.777 83.05 Bitlis 28.798 23.949 83.16 Bolu 194.836 143.099 73.45 Burdur 74.438 62.011 83.31 Bursa 2.558.672 2.265.403 88.54 Çanakkale 205.988 178.986 86.89 Çankırı 41.304 34.356 83.18 Çorum 119.138 99.739 83.72 Denizli 406.764 301.482 74.12 Diyarbakır 200.678 176.720 88.06 Edirne 228.789 200.558 87.66 Elazığ 141.176 118.764 84.12 Erzincan 53.423 44.915 84.07 Erzurum 179.166 144.511 80.66 Eskişehir 515.801 442.009 85.69 Gaziantep 465.454 347.924 74.75 Giresun 92.719 77.087 83.14 Gümüşhane 18.858 16.299 86.43 Hakkari 19.482 15.825 81.23 Hatay 837.212 756.072 90.31 Isparta 184.055 161.675 87.84 Mersin 1.379.627 1.233.958 89.44 İstanbul 40.830.333 38.429.734 94.12 İzmir 8.766.924 8.016.053 91.44 Kars 45.523 36.679 80.57 Kastamonu 116.574 96.580 82.85 Kayseri 550.181 475.946 86.51 Kırklareli 168.388 134.096 79.64 Kırşehir 52.879 39.057 73.86 Kocaeli 15.464.113 15.137.420 97.89 Konya 633.285 528.480 83.45 Kütahya 239.663 211.587 88.29 Malatya 189.944 153.254 80.68 Manisa 548.457 453.412 82.67 K.Maraş 257.216 221.793 86.23 Mardin 81.790 58.342 71.33 Muğla 547.758 437.983 79.96 Muş 32.844 24.352 74.14 Nevşehir 73.534 57.149 77.72 Niğde 93.893 83.460 88.89 Ordu 165.269 136.274 82.46 Rize 128.955 117.129 90.83 Sakarya 274.719 132.020 48.06 Samsun 482.157 408.214 84.66 Siirt 30.078 26.709 88.80 Sinop 45.470 37.704 82.92 Sivas 171.887 129.977 75.62 Tekirdağ 925.124 836.978 90.47 Tokat 110.461 96.924 87.74 Trabzon 324.191 286.594 88.40 Tunceli 16.487 15.441 93.66 Ş.Urfa 199.977 160.556 80.29 Uşak 100.535 80.097 79.67 Van 110.107 96.586 87.72 Yozgat 103.798 67.124 64.67 Zonguldak 813.151 693.150 85.24 Aksaray 131.512 119.705 91.02 Bayburt 10.190 8.879 87.13 Karaman 59.533 50.945 85.57 Kırıkkale 248.376 228.728 92.09 Batman 64.241 51.292 79.84 Şırnak 52.676 38.596 73.27 Bartın 50.059 38.404 76.72 Ardahan 15.250 12.515 82.07 Iğdır 35.691 15.766 44,17 Yalova 117.124 92.680 79.13 Karabük 112.557 99.690 88.57 Kilis 16.939 12.739 75.21 Osmaniye 71.027 52.752 74.27 Düzce 127.167 85.807 67.48 TOPLAM 97.747.673 90.092.896 92.17      Tüpraş nedeniyle özel bir durumu bulunuyor 
     
</TEXT>
</DOC>
