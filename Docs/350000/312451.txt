<DOC>
<DOCNO> 312451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/04/son/sonspo45.html </URL>
<DATE> 2005/02/04/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Çaykur Rizespor, Konyaspor maçına hazır... 
</HEADLINE>
<TEXT>

     Çaykur Rizespor, sahasında Konyaspor ile yapacağı maçın hazırlıklarını tamamlayarak maç saatini beklemeye başladı. 
     Kulüp Genel Kaptanı Yılmaz Zehiroğlu, yeni teknik direktörleri Erdoğan Arıca yönetimindeki ilk maçlarında sahadan galibiyetle ayrılmak istediklerini söyledi. 
     Çaykur Rizespor'un bu sezon hedefinin UEFA Kupası'na katılmak olduğunu belirten Zehiroğlu, ''Bu hedefimizden sapmadık. İkinci yarıda alacağımız başarılı sonuçlarla UEFA Kupası'na katılma hakkı elde etmek istiyoruz'' dedi. 
     Yeşil-mavili takımın çalışmasına yeni transfer Mehmet Polat da katıldı. Mehmet Polat, sakatlığı bulunan Kürşat ile bir süre düz koşu yaparken, bu 2 futbolcunun yarınki karşılaşmada yer almayacağı bildirildi. 
     Çaykur Rizespor'un Konyaspor maçına, Zdravkov, Yasin, Basher, Ahmet, Cem Baki, Zafer, Ünal, Fahri, Serkan Özdemir, Okan ve Ferenczi ilk 11'i ile çıkması bekleniyor. 
     
</TEXT>
</DOC>
