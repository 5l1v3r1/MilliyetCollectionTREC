<DOC>
<DOCNO> 338626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/01/yazar/sazak.html </URL>
<DATE> 2005/05/01/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Köprüçay'ı kurutmak 
</HEADLINE>
<TEXT>


Doğa harikası Köprülü Kanyon'a can veren Köprüçay'a boru döşenerek Serik ve Belek'teki otellere su götürme projesi, çevrecileri isyan ettiriyor. 
Benzer yaklaşımla Pamukkale'yi karartmıştık Antalya Manavgat'ta dünyanın önde gelen rafting alanı Köprüçay'ı kurutacak projeyle ilgili tartışmaları Radikal önceki gün manşet yapmış. İbrahim Günel'in haberi, Köprülü Kanyon'u bekleyen tehlikeyi gözler önüne seriyordu Serik ilçesi ve çevre belediyelerine içme suyu sağlamak gibi 'masum' niyetle geliştirilen projeyle Köprülü Kanyon'a boru hatları döşenecek. Zamanla çay kuruyacak, çevre olumsuz etkilenecek, yılda 25-30 milyon dolarlık rafting gelirinden vazgeçilecek. 
Köprülü kanyon ve üzerindeki tarihi köprü birkaç yıl önce de bir baraj projesi nedeniyle yok edilmek üzereydi. 
Manavgat köylülerinin ve çevrecilerin duyarlılığı sayesinde Köprüçay kurtarıldı. Ancak bu defa tehdit büyük. Belek'teki otellerin de devrede olduğu öne sürülüyor. 
İçme suyu isale hatlarının geçeceği alan ise Milli Park. Doğal Hayatı Koruma Vakfı WWF Türkiye , Köprüçay'ın kollarından su alınmasının 2873 sayılı Milli Parklar Yasası'na aykırı olduğunu öne sürüyor. WWF Türkiye Genel Müdürü Filiz Demirayak'ın Radikal'deki uyarısı yerindedir. Köprüçay'dan su alınması ekolojik dengeyi bozmanın ötesinde bölgeyi ekonomik ve sosyal yönden de olumsuz etkileyecek 
"Uzman raporları, projenin gerçekleşmesi halinde Köprüçay'ın doğal yapısının bozulacağını ortaya koyuyor. Alınacak suyla Köprüçay'ı besleyecek su miktarı azalacak." 
Köylüler, Köprüçay'ı korumak için 300 imzalı dilekçeyi Çevre ve Orman Bakanlığı'na göndermişler. Altınkaya Köyü Muhtarı Yaşar Bahar, 'Bu yer bize babalarımızdan kalma. Bize gelip hiçbir şey sormadılar. Su alınırsa rafting ve çocuklarımızın geleceği biter. Suyumuzu vermeyiz' diyor. Otellerin su ihtiyacının Serik Barajı'ndan niye karşılanmadığı da soru işareti Belediye bu seçeneği 'pahalı' buluyormuş. 
'Çevreyi katletmek sudan ucuz ' 
Bu kafayla Antalya betonlaşmadı mı 
Sıra, Köprülü Kanyon'u yok etmeye geldi. Neyse ki bu vahşete dur diyecek yurttaşlar ve çevreci örgütler var. 
Baraj sularının yutamadığı Köprüçay'ın kurumasına da izin verilmeyecektir. 

Gökova uyarısı 
Özal döneminde Cumhurbaşkanlığı ve Başbakanlık Çevre ve Turizm Başdanışmanlığı yapan gazeteci-yazar Can Pulak'tan bir mektup aldık "Gökova balık üretimine açılıyor. Bodrum-Milas çevresi golf turizmine kapanıyor. Sahil Güvenlik Komutanlığı'nın yetkileri belediyelere devrediliyor. Lütfen bu cinayetlere seyirci kalmayın" diye uyarıyor. 
Akdeniz SOS veriyor. 



</TEXT>
</DOC>
