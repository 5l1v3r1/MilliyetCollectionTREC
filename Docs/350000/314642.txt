<DOC>
<DOCNO> 314642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/12/yazar/tamer.html </URL>
<DATE> 2005/02/12/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Başbakan zor durumda 
</HEADLINE>
<TEXT>

AKP'de hesaplaşma zamanı Erdoğan'a ink r yoluyla parti içi tepkileri yatıştırmak, sağ kolu Zapsu'ya da olmayan hatasını kabullenmek düşüyor 

Bana sorarsanız bugünlerde AKP içinde fırtınalar kopuyor. Partinin değişik kanatları arasındaki güç mücadelesi, pek çok cephede birden sürüyor. 
AB'den müzakere tarihi alınmasına kadar geçen süreç için "AKP iktidarda olduğu 2 yıl boyunca takiye yaptıysa, olsa olsa kendi seçmen tabanına karşı yapmıştır" diye yakınanlar vardı. Şimdiyse hesaplaşma zamanı 
7 kocalı Hürmüz durumundaki AKP içinde Meclis Başkanı Bülent Arınç, Devlet Bakanı Abdüllatif Şener, hatta Dışişleri Bakanı Abdullah Gül'ün etrafında toplanan gruplara, Başbakan Tayyip Erdoğan'ın zina meselesi nedeniyle zaten ciddi bir borcu var. Bir de kalkıp Alman gazeteciye "Kızım türbanı şık buluyor ve moda diye takıyor" demez mi Olacak iş değil Türban dinin kuralıdır, moda - şıklık falan değildir. Adama böyle geri adım attırırlar işte 

Enerjide yolsuzluk 
Öğrenci affıyla türbanlı öğrencilere, üniversiteye dönme imk nının tam bu noktada sağlanmak istenmesi de tesadüf değil herhalde. Pekiyi ya AKP iktidarının ilk büyük yolsuzluk olayının aynı günlerde açığa çıkmasına ve Enerji Bakanlığı'na AKP hükümetinin atadığı kadrolardan Botaş Genel Müdür Yardımcısı ve Enerji Üretim A.Ş. Genel Müdürü gibi yüksek bürokratların, yolsuzluk iddiasıyla gözaltına alınmalarına ne demeli Enerji Bakanı Hilmi Güler "soruşturma açılması emrini ben verdim" diyorsa da, minik kuşlar parti içi bir çekişmenin izdüşümlerini fısıldıyor. 

IMF ile sorun var 
Diğer tarafta IMF ile ilişkilerde gözle görünür bir sıkıntı var. Hükümet, 17 Aralık öncesinde AB'den müzakere tarihi alabilmek için IMF ile 3 yıllık yeni stand - by anlaşmasının aşağı - yukarı tamam olduğunu ilan etmişti. Ancak aradan 2 ay geçtiği halde ne bankacılık, ne sosyal güvenlik, ne de vergi yasaları TBMM gündemine gelebilmiş değil. Örneğin Gelir İdaresi'nin reorganizasyonunu, kurumlar arası güç mücadelesi yani kimin kime galebe çalacağı meselesi engelliyor. Dahası IMF ile 36 ile teşvik getirilmesi konusunda mutabık kalınmışken, konunun hamisi Devlet Bakanı Şener'in telkinleriyle teşvik kapsamındaki il sayısı 49'a çıkartılıp, teşviklerin o illerdeki mevcut yatırımları da kapsar hale getirilmesi, IMF ile ipleri iyice germiş durumda. Başbakan'ın Kemal Abisi Unakıtan dün TV ekranlarında IMF'ye karşı "Nereye ne harcanacağına biz karar veririz" diye esti gürledi, ama hiç belli olmaz Başbakan gibi o da yarın - öbürgün söylediklerinden çark etmek zorunda kalabilir. 

AB müzakerecisi 
Bu arada AB müzakerecisi de, yine AKP içindeki güç çekişmesi nedeniyle bir türlü atanamıyor. Oysa işin sahibinin bir an önce belli olup, alt kadrolarını oluşturması ve müzakerelere hazırlık için çoktan kolları sıvamış olması gerekmez mi 
Hükümette bir kaç bakan değişikliği de aynı nedenle yapılamıyor. Başbakan Erdoğan da biliyor ki, küçücük bir taş bile yerinden oynasa, fırtına öncesi sessizlik günlerini yaşayan sistem bir anda çökebilir. Şimdilik İKTİDAR'ın yapıştırıcı gücü ve sıkışınca medyayı sorumlu tutup "Ben öyle dememiştim ki" yollu ink rlarla durumu idare etmeye çalışıyorlar. 

Ama nereye kadar 

Teşekkür borcu 
Dünkü yazıma konu olan Almanya'nın en saygın yayın kurumlarından Welt am Sonntag'ın Genel Yayın Yönetmeni Christoph Keese'ye, aslında Türk gazeteciler olarak teşekkür borcumuz var. Alman disiplini içinde ısrarla belgeleri ortaya koyarak, çoğunluğu Türk 100 kişinin gözleri önünde cereyan eden bir olayı ink ra kalkışan Başbakan'ı 3 aşamada da olsa hizaya getirdiği için... Kabak Cüneyd Zapsu'nun başına patladı, ama hamama giren, hatalı olmasa da terler 
Erdoğan, yaşadıklarından ders alabilen bir insan. Bir musibet, bin nasihatten evladır ve umarız Başbakanımız, Türk meslektaşlarımıza alışkanlık haline getirdiği benzeri ink rlardan da böylelikle vazgeçmiştir. 



</TEXT>
</DOC>
