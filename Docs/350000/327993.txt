<DOC>
<DOCNO> 327993 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/29/siyaset/siy04.html </URL>
<DATE> 2005/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Savunma Bakanı Gönül Gayri meşru demedim 
</HEADLINE>
<TEXT>


HABER MERKEZİ 


Milli Savunma Bakanı, cumartesi günü Kocaeli'nde yaptığı konuşmada Avrupa'da aile yaşamını değerlendirirken "evlilik dışı doğan çocuklar" konusuna değindiğini, ancak "gayri meşru" ifadesini kullanmadığını açıkladı. 
Gönül, Milliyet'e yaptığı açıklamada, bazı kadın kuruluşlarının eleştirilerini de içeren "Gayri meşru tepkisi" başlıklı habere konu olan sözleri konusunda şu bilgileri verdi 
"Geçen cumartesi günü Kocaeli'nde partimizin kadınlar kolu toplantısında hanımlara hitaben bir konuşma yaptım. Bu konuşmada Avrupa aile hayatı ile ilgili herhangi bir itham edici ifadem olmamıştır. Ayrıca, hanımlara saygısızlık yapmayı katiyen düşünmedim. Düşünmem zaten söz konusu olamaz da... Konuşmamda istatistiklerden söz ederken, Avrupa'da evlilik dışı doğan çocuk oranının kadınların hayatına nasıl zorluklar getirdiğinden de söz ettim. Bunlar resmi istatistiklerin ifadesidir. Bu resmi istatistikleri yansıtma dışında bir beyanım olmamıştır. Gazetenizde yer alan gayri meşru sözü bana ait değildir." 



</TEXT>
</DOC>
