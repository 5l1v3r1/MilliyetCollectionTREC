<DOC>
<DOCNO> 326996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/25/son/soneko03.html </URL>
<DATE> 2005/03/25/ </DATE>
<TIME> 02.25 </TIME>
<AUTHOR>  </AUTHOR>
<HEADLINE>
Benzin ve motorin çıkış fiyatı artırıldı 
</HEADLINE>
<TEXT>

     Benzin türleri ile motorinin rafineri çıkış fiyatları, yarından geçerli olmak üzere artırıldı. 
     TÜPRAŞ'ın internet sitesinde yer alan bilgiye göre, kurşunsuz ve süper benzinin rafineri çıkış fiyatındaki artış yüzde 10.7, motorin için yüzde 6.05 oldu. 
     Yapılan ayarlamanın ardından pompa satış fiyatlarının, süper ve kurşunsuz benzinde yüzde 2.7, motorinin ise yüzde 2.4 civarında artması bekleniyor. 
     
     Dört kat vergi 

     TÜPRAŞ'ın metreküp başına 458.22 YTL olan süper benzinin rafineri satış fiyatı 507.06 YTL'ye, 472.55 YTL olan kurşunsuz benzinin rafineri satış fiyatı da 523.21 YTL'ya, motorinin rafineri çıkış fiyatı da 561.99 YTL'den 596.04 YTL'ye çıktı. 
     Buna göre süper benzinin özel tüketim vergisi ÖTV , Enerji Piyasası Düzenleme Kurumu EPDK payı ve katma değer vergisi KDV eklenerek oluşan bayilere 'vergili' satış fiyatı 2,166.7 YTL'den 2,224.37 YTL'ye yükseldi. 
     Kurşunsuz benzinde de ÖTV, EPDK payı, KDV eklenerek oluşan bayilere 'vergili' satış fiyatı 2,167.1 YTL'den 2,226.91 YTL'ye çıktı. 
     
     Fiyatları bayiler belirleyecek 

     Motorin de ÖTV, EPDK payı, KDV eklenerek oluşan bayilere 'vergili' satış fiyatı 1,649.63 YTL'den 1,689.81 YTL'e yükseldi. 
     Bu arada dağıtım firmalarının tavan pompa fiyatlarını belirleyip, EPDK ve bayilerine bildirmeleri bekleniyor. 

     
</TEXT>
</DOC>
