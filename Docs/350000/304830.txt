<DOC>
<DOCNO> 304830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/09/yazar/tamer.html </URL>
<DATE> 2005/01/09/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Babacan Artık Türkiye'nin iç gündemi yok 
</HEADLINE>
<TEXT>

Kızılcahamam 

Türkiye Odalar Birliği'nin girişimiyle düzenlenen 2. Yatırım Ortamını İyileştirme Konferansı için geldiğimiz Kızılcahamam'da Devlet Bakanı Ali Babacan ve TOBB Başkanı Rifat Hisarcıklıoğlu ile geniş bir ufuk turu yaptık. Babacan'ı belki de bakan olarak son kez dinledik. 
AB'ye baş müzakereci olarak adı geçen Babacan, toplantıya katılan yabancı yatırımcıların Türkiye'deki temsilcilerine göre keyifsizdi. Hatta kahve arasında epeyce "Bakan, açılış konuşmasında kime çattı " muhabbeti yapıldı. Babacan'ın bakanlıktan ayrılıp AB'ye baş müzakereci olmak istemediği için canı sıkkın" diyenler de vardı, Devlet Bakanı Kürşad Tüzmen'e çattığını düşünenler de... 
Öğle üzeri sohbet imkanı bulduğumuzda, sağolsun benim adıma Hisarcıklıoğlu Babacan'a sordu bu soruyu. "Artılardan hiç bahsetmeyip, devamlı eksileri gündeme getiren herkese çattım" dedi Babacan gayet net olarak. 
Türkiye'yi h l istikrarsız bir ülke olarak görenlere de çatıyordu, cari açığı büyük sorun olarak niteleyenlere de 
"Artık hükümette farklı bir anlayış var. İstikrara sahip çıkan bir hükümet iş başında. Ancak Türkiye'nin istikrarsız bir ülke olduğuna ilişkin de kemikleşmiş bir önyargı var Irak savaşı oldu, Kıbrıs sorunu alevlendi, petrol şoku yaşandı, istikrar bozulmadı. Ama gerek ülke içinde, gerekse dışarda bu önyargıyla mücadele etmek, ülke sorunlarıyla mücadele etmek kadar önemli." 
Cari açık ve ithalattaki artışı tehlikeli bulanlar da Babacan'a göre, geçmişin paradigmasıyla düşünüyorlar. "İthalatın kompozisyonuna bakmak lazım" diyor Babacan ve 14 milyar dolarlık yatırım malı ithalatı yapıldığına dikkat çekerek, "Bugünün yatırım ithalatı, yarının ürün ihracatıdır. Yoksa adam o makineye o kadar parayı neden versin " diyor. 
Ekonomimizi 90 km hızla seyreden, bakımı - muayenesi tamam bir otomobile benzeten Babacan, gereksiz yere moral bozucu demeçlerden dertli "Biz güvenli bir yolculuğa çıkmışız. Emniyet kemerlerimizi de takmışız. Lastik de patlayabilir, yola kaya da düşebilir. Ama her fırsatta lastik patlayacak, yola kaya düşecek diye moral bozmak da ne demek oluyor " 
Sanki AB'de baş müzakereciliğin yükü şimdiden sırtına binmiş, sürekli moralin, güvenin, itibarın üzerinde duruyor, "Moral çok önemli, kimsenin moral ortamını sebepsiz yere bozmasına izin vermeyelim," diyor. Babacan'ın yumuşak üslubuna alışkın olanlar, dünkü halini "Görev değişikliği ihtimalinin gerginliği olarak değerlendirdiler. Öyle ya, AB'de baş müzakereci olursa, kendi hiç hata yapmasa bile başarılı olamamak da var. Benim kaygım ise Babacan bakanlıktan ayrılacak olursa, ekonomide iplerin gevşeme tehlikesi. 
Yine iş gelip güvene dayanıyor. Babacan, piyasaların güvenini kazanmanın, sabır ve zaman gerektirdiğini rakamlarla önümüze koyuyor 
"Merkez Bankası 2002'de enflasyon hedefini 35 olarak koydu. Güven olmadığı için piyasaların beklentisi 50 oldu. Bu yüzden de faizler yüksek seyretti. 2003 başında enflasyon hedefi 20, piyasaların beklentisi 25'ti. 2004 başında ise piyasaların beklentisi, Merkez Bankası'nın koyduğu 12'lik hedefin sadece 2 puan üzerindeydi. Merkez Bankası'nın gerek reel sektör, gerekse finans sektöründe gerçekleştirdiği beklenti anketinin sonuçlarına göre bu yılki enflasyon için bu fark 0.2 puana düşmüş durumda. Hedef 8, beklenti 8.2." 
Güven tesis edilmiş sayılır, ama halkımız h l dövizden liraya dönmekte tereddütlü. Döviz tevdiat hesapları son 9 ayda 9 milyar dolar artmış.. 
Babacan uyarıyor 
"Bundan sonra Türkiye'nin iç gündemi gibi bir şey olmadığını göreceksiniz. Türkiye'deki her gündem artık Avrupa'nın da gündemi, hatta zaman zaman dünyanın da gündemi " 
En büyük sorunumuz olan işsizliği hafifletmek istiyorsak, herkesin ağzından çıkanı kulağının duyması gerek. 



</TEXT>
</DOC>
