<DOC>
<DOCNO> 324096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/16/son/sonspo22.html </URL>
<DATE> 2005/03/16/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
FIBA Erkekler Avrupa Ligi.. Beşiktaş-Fener maçının saati 20 00'ye alındı 
</HEADLINE>
<TEXT>

     Basketbolda FIBA Erkekler Avrupa Ligi çeyrek finalinde Beşiktaş ile Fenerbahçe arasında 18 Mart Cuma günü yapılacak maçın başlama saati 20.00'ye alındı. 
     Basketbol Federasyonu'ndan yapılan açıklamada, FIBA Erkekler Avrupa Ligi'nde 18 Mart Cuma günü Beşiktaş ile Fenerbahçe arasında Akatlar Spor ve Kültür Kompleksi'nde yapılacak maçın başlama saatinin 20.30'dan 20.00'ye alındığı bildirildi. 
     Marin Mehandjiev Bulgaristan , Florin Grigoras Romanya ve Antonio Gallo İspanya hakem üçlüsünün yöneteceği karşılaşmanın TRT 3'ten naklen yayınlayacağı kaydedildi. 
     Abdi İpekçi Spor Salonu'nda yapılan serinin ilk maçında Fenerbahçe, Beşiktaş'ı 70-67 yenerek 1-0 öne geçmişti. 2. karşılaşmayı Beşiktaş'ın kazanması ve seride eşitliğin sağlanması durumunda serinin 3. ve son maçı 23 Mart Çarşamba günü saat 19.00'da Abdi İpekçi Spor Salonu'nda oynanacak. 
     
</TEXT>
</DOC>
