<DOC>
<DOCNO> 341459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/son/sondun05.html </URL>
<DATE> 2005/05/11/ </DATE>
<TIME> 07.30 </TIME>
<AUTHOR>  </AUTHOR>
<HEADLINE>
Peşpeşe intihar saldırıları, Irak kan gölü En az 61 ölü 
</HEADLINE>
<TEXT>

     Irak’ta bugün düzenlenen 3 intihar saldırısında en az 61 kişinin öldüğü, çok sayıda kişinin yaralandığı bildirildi. 
     Saldırılardan en kanlısı devrik lider Saddam Hüseyin’in doğum yeri Tikrit’te oldu. Polis, Tikrit’teki saldırıda 27 kişinin öldüğünü ve 60’dan fazla kişinin yaralandığını kaydetti. 
     Irak’ın kuzeyinde küçük bir kent olan Havica’da, bir askerlik şubesinin dışında düzenlenen intihar saldırısında 30 kişinin öldüğü, 35 kişinin yaralandığı bildirildi. 
     Polis, üzerinde patlayıcı dolu kemer takılı bir kişinin, yürüyerek şubeye girdiğini ve kendini havaya uçurduğunu kaydetti. 
     Başkent Bağdat’ın güneyindeki Dora mahallesindeki bir polis karakolu dışında bomba yüklü araçla düzenlenen intihar saldırısında da en az 4 kişinin öldüğü ve onlarca kişinin yaralandığı bildirildi. 

     
</TEXT>
</DOC>
