<DOC>
<DOCNO> 336244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/23/son/sonspo34.html </URL>
<DATE> 2005/04/23/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
İzmir'de amatörü kümede hakeme saldırı... 
</HEADLINE>
<TEXT>

     İzmit'te, Bağdatspor ile Üçtepelerspor arasındaki 2. amatör küme futbol maçı, hakemin darp edilmesi üzerine ertelendi. 
     Saraybahçe Stadı'ndaki Bağdatspor-Üçtepespor maçının 88. dakikasında, evsahibi takım 1-0 öndeyken, tartışmalı bir pozisyonda penaltı bekleyen Üçtepesporlu futbolcular, hakem Hasan Öner'e itiraz etti. 
     Orta hakem Hasan Öner, itirazlar sırasında kendisine küfür ettiği gerekçesiyle Koray ve Feyzullah'ı kırmızı kartla cezalandırdı. 
     Bu sırada tel örgülerin üzerinden atlayan 15-20 kişilik taraftar grubu ile olaylardan birkaç dakika önce hakemin kararlarına sürekli itiraz ettiği ve küfürlü konuştuğu gerekçesiyle sahadan çıkartılan Üçtepesporlu yönetici Ali Aktaş, hakem üçlüsüne saldırdı. 
     Güvenlik güçlerinin engellemekte zorlandığı olayda Öner, yardımcıları Ali Kemal Aydoğdu ile Emre Elitez'e taraftarların yumruk ve tekmesine maruz kaldı. Evsahibi takım oyuncularının yardımıyla soyunma odasına giren hakem Öner, daha sonra maçı tatil etti. 
     Olaylar, stada takviye ekip olarak çağrılan çevik kuvvet ekiplerince fazla büyümeden önlendi. Hakemlerin sağlık durumunun iyi olduğu öğrenildi. 
     
</TEXT>
</DOC>
