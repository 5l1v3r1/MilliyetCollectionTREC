<DOC>
<DOCNO> 338219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/son/sontur20.html </URL>
<DATE> 2005/04/29/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Utanç davasına’ adli tıp raporu N.Ç. 15 yaşından küçük 
</HEADLINE>
<TEXT>

     Özgür CEBE DHA 

      MARDİN'de Emine Akyol ile Türkan Temel adlı kadınlar tarafından erkeklere pazarlanan 13 yaşındaki N.Ç ile ilgili İstanbul Adli Tıp Kurumu’ndan istenen bilirkişi raporu, mahkemeye gönderildi. Raporda, N.Ç.’nin olay tarihinde 15 yaşından küçük olduğu kesinlik kazanırken, sanıkların mahkum olması durumunda cezaların yarı oranında artırılabileceği belirtildi. 
     Aralarında Kızıltepe Kaymakamlık Yazı İşleri Müdürü, yüzbaşı, astsubay, okul müdürü, öğretmen ve bankacıların da bulunduğu büyük bölümü kamu görevlisi 29 erkeğe pazarlanan N.Ç.’ye tecavüz olayıyla ilgili davaya Mardin 1’inci Ağır Ceza Mahkemesi’nde devam edildi. Duruşmaya tutuksuz 31 sanıktan hiçbiri katılmazken, müdahil avukatlar Sıla Talay ile Müzeyyen Nergiz hazır bulundu. Tüm kanıtların toplanıp karar aşamasına geldiği davada mahkeme İstanbul Adli Tıp Kurumu’ndan istenen raporun mahkemeye gönderildiğini bildirdi. 29 erkek tarafından ters ilişkide bulunulduğu için makatında ciddi yırtıklar oluşan N.Ç. ile ilgili İstanbul Adli Tıp Kurumu 6’ncı İhtisas Kurulu’nda görevli 8 uzman doktorun verdiği raporda, 2 Ocak 1990 doğumlu N.Ç.’nin olay tarihinde 15 yaşından küçük olduğunun kesinlik kazandığı belirtildi. N.Ç.’nin kızlık zarında yırtık saptanamadığı belirtilen raporda şöyle denildi 
     Zar açıklığının 1.5 cm. çapında olduğu, zar kenarlarında eski veya yeni yırtık saptanmadığı, bakire olduğu, erişkin bir erkeğin ereksiyon halindeki penisinin vagina içine penetrasyonuna yırtılmaksızın uygun olmadığı, vaginal yolla ırzına geçilmemiş olduğu tespit edilmiştir. Anal yolla ırza geçme sonrası görülmesi beklenen ekimoz ve yırtık gibi travmatik değişimlerin olaydan kısa süre sonra iz bırakmaksızın kaybolabileceği gibi çocuğun yaşı, fiziki gelişim, olay sırasında penis girişini kolaylaştırıcı kaygan madde kullanımı ile hile, tehdit ya da rıza gibi sebeplerle direncinin kırıldığı durumlarda anal sfinkterin travmatik değişim olmaksızın penisin girişine müsait olacak şekilde genişmele yeteneği bulunmasının da tıbben mümkün olduğu dikkate alındığında bulguların kronik livata ile uyumlu olmadığı belirlenmiştir.ö Raporda N.Ç.’nin 15 yaşından küçük olduğu için rıza aranmaksızın fiili livataya maruz kaldığını belirten Avukat Sıla Talay, sanıkların yeniden tutuklanmalarını istedi. Talebi reddeden mahkeme, sanıklara son savunmalarını hazırlamaları için süre verip duruşmayı erteledi. 
     N.Ç.’nin Çapa Tıp Fakültesi Psikososyal Rehabilitasyon Merkezi’nde halen ruhsal tedavi gördüğü belirtildi. 
     
     10 YIL HAPİS CEZASI İSTENİYOR 
     İddianamede, sanıkların fiili livata yoluyla N.Çb’nin ırzına geçtikleri, tecavüzün güvenlik nedeniyle boşaltılan köyler, eski hükümet konağı, tenha yerlerde parkedilen otomobillerin içi, kayalık alanlar, piknik yerleri ve kaymakamlık yazıişleri müdürü Recep Sakız’ın makam odasında gerçekleştiği ifade ediliyor. Sanıklar, Fiili livata yoluyla reşit olmayan kız çocuğunun ırzına geçmek, cinsel ilişkide bulunulması yönünde kandırmak’ suçlarından TCK’nın 414 1 ve 430 1 maddeleri uyarınca 5 yıldan 10 yıla kadar, N.Ç.'yi pazarlayan iki kadın, TCK’nın 430 ve 435’inci maddeleri uyarınca 2 yıla kadar ağır hapis istemiyle yargılanıyor. 
     
</TEXT>
</DOC>
