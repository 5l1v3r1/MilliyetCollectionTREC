<DOC>
<DOCNO> 338079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/son/soneko10.html </URL>
<DATE> 2005/04/29/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
IMF Başkanı Türkiye, IMF'nin en başarılı olduğu ülkelerden biridir 
</HEADLINE>
<TEXT>

     IMF Başkanı Rodrigo de Rato, Türkiye'nin, IMF'nin en başarılı olduğu ülkelerden birisi olduğunu bildirdi. 
     Yatırım Danışma Konseyi Toplantısı için İstanbul'a gelen Rato, AA muhabirinin sorularını yanıtladı. 
     Türkiye ekonomisinin çok iyi bir performans gösterdiğini belirten Rato, ekonomik performansın çok etkileyici olduğunu ve devam edeceğine inandığını ifade etti. 
     Hükümetin uyguladığı ekonomik programın Türk halkının geleceği açısından da önem taşıdığının altını çizen Rato, hükümetin de bu programı uygulamada başarılı olduğunu söyledi. 
     Rato, Türkiye'nin uyguladığı ekonomik programın önemli sonuçlar vermeye başladığını belirterek, ekonomik programın sürdürülmesi çerçevesinde makro ekonomik iyileşmenin devam edeceğini kaydetti. 
     Rato, IMF'nin Türkiye'nin ekonomik programına destek vermeyi sürdüreceğini de vurguladı. 
     
</TEXT>
</DOC>
