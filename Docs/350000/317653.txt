<DOC>
<DOCNO> 317653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/22/son/sontur37.html </URL>
<DATE> 2005/02/22/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Kadıköy'de emlakçıyı gasp edip öldürdüler .. 
</HEADLINE>
<TEXT>

     Kadıköy'de bir emlakçı, cep telefonunu gasp eden kişilerce bıçaklanarak öldürüldü. 
     Bayar Caddesi Nejat Apartmanı'nda faaliyet gösteren ''Yön-Em Emlak Bürosu''na gelen Mustafa Karataban 66 , bina önünde kimlikleri henüz belirlenemeyen kişilerce 4-5 yerinden bıçaklandı. 
     Yaralı halde bürosunun olduğu 2. kata çıkan Karataban, apartman görevlisi Rüştü Güler tarafından bulundu. Karataban'ın kanlar içinde yerde yattığını gören Güler, durumu polis ve ambulans görevlilerine bildirdi. 
     Olay yerine gelen ambulanstaki sağlık görevlilerince yapılan muayenede, Karataban'ın kan kaybından öldüğü belirlendi. 
     Karataban'ın cesedi, Adli Tıp Kurumu'na kaldırıldı. 
     Apartman görevlisi Güler, polise verdiği ifadede, Karataban'ın ölmeden önce kendisine ''Beni gasp ettiler, sonra da bıçakladılar'' dediğini bildirdi. 
     Polisin incelemeleri sırasında, Karataban'ın cep telefonunun alındığı anlaşıldı. 
     Polis, olaydan sonra kaçan kişilerin yakalanması amacıyla çalışma başlattı. 
     
</TEXT>
</DOC>
