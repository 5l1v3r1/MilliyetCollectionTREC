<DOC>
<DOCNO> 312485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/04/son/sontur28.html </URL>
<DATE> 2005/02/04/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Fuhuş kurbanı 15 yaşındaki A.T'ye psikolojik destek sağlanacak 
</HEADLINE>
<TEXT>

     Denizli Valisi Gazi Şimşek, Tavas ve Kale ilçelerinde, para karşılığı çok sayıda erkekle birlikte olmaya zorlandığı iddia edilen A.T'ye psikolojik destek sağlanacağını söyledi. 
     Şimşek, gazetecilere yaptığı açıklamada, 15 yaşındaki A.T'nin para karşılığı erkeklerle birlikte olmasına bir akrabasının ön ayak olmasının üzüntüyü artırdığını belirtti. 
     Olayla ilgili, yasalar çerçevesinde gereken işlemlerin yapıldığını ifade eden Şimşek, şöyle konuştu 
     ''Olaya karıştığı belirlenenler yargıya teslim edildi. Bir bölümü tutuklanırken, bir bölümü de serbest kaldı. Küçük yaştaki kızın böyle bir olaya alet edilmesi, bulaşması çok üzüntü vericidir. Aileler çocuklarına sahip çıksın, onları izlesin ve arkadaş çevrelerine dikkat etsin.'' ''A.T'ye Valilik sahip çıkacak mı '' sorusunu yanıtlayan Şimşek, ''A.T'nin psikolojik desteğe ihtiyacı var. Bu konuda gerekli yardım ve destek yapılacak'' diye konuştu. 
     A.T'nin para karşılığı birlikte olduğu iddiasıyla Tavas ve Kale ilçelerinde gözaltına alınan toplam 49 kişiden 23'ü tutuklanmıştı. 
     
</TEXT>
</DOC>
