<DOC>
<DOCNO> 305786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/12/son/soneko38.html </URL>
<DATE> 2005/01/12/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
MB İktisadi Yönelim Anketi'nden iyimserlik çıktı... 
</HEADLINE>
<TEXT>

     Merkez Bankası tarafından düzenlenen İktisadi Yönelim anketine göre, katılımcıların, genel gidişat konusundaki olumlu görüşlerinin Kasım ayındaki gerilemenin ardından toparlandığı gözlendi. 
     Buna göre katılımcıların yüzde 29,3'ünün içinde bulunduğu sanayi dalı hakkında bir ay öncesine kıyasla ''daha iyimser'', yüzde 7,8'inin ise ''daha kötümser'' oldukları görüldü. 
     Merkez Bankası, sanayi sektöründe faaliyet gösteren 424 özel firma arasında düzenlenen İktisadi Yönelim Anketi'nin Aralık 2004 sonuçlarını açıkladı. 
     Buna göre, iç talebe ilişkin göstergelere bakıldığında, hem iç piyasadan alınan yeni sipariş miktarı hem de iç pazara satılan mal hacmi mevsimsellikten arındırıldığında son üç ay eğilimleri, Kasım ayındaki gerilemenin ardından Aralık ayında arttı. 
     Bu iki göstergeye ait gelecek dönem beklentileri ise yüksek seviyelerini daha da kuvvetlendirdikleri, dış talebe ilişkin olarak ihracat piyasasından alınan yeni sipariş miktarı ve dış pazara satılmış olan mal hacmi soruları mevsimsellikten arındırıldığında, son üç ay değerlendirmelerinde bir miktar iyileşme oldu. Gelecek üç ay beklentilerinde ise geçen aylardaki olumlu seyir korundu. 
     Mamul mal stoklarının geçen aya kıyasla azalırken, gelecek üç aylık dönemde ise mamul mal stoklarında ''düşüş'' bekleyenlerin lehine olan geçen ayki seyri güçlendi. 
     Hammadde stok hacmine ilişkin son üç ay değerlendirmelerinde ''yukarı'' yönünde görüş belirtenlerin lehine dönmüş olan seyri bir miktar zayıflamış olsa da devam etti. Gelecek üç ay beklentilerinin ise geçen aylardaki azalma eğilimini korudu. 
     Kapasite kullanım eğilimi mevsimsellikten arındırıldığında, ''daha fazla'' kapasite ile çalıştıklarını belirtenlerin lehine olan geçen ayki denge Aralık ayında güçlenerek devam etti. 
     Üretime ilişkin göstergelere bakıldığında, son üç ay değerlendirmelerinin ''yukarı'' yönlü seyrini önceki yüksek seviyelere göre zayıflayarak da olsa korudu. Gelecek üç aya ilişkin olumlu beklentilerin ise ciddi bir şekilde yükseldi. Toplam istihdam miktarına ilişkin son üç ay değerlendirmelerindeki olumlu seyir önemli ölçüde zayıflayarak devam etti. Gelecek üç aydaki istihdam artış beklentilerinin ise bir miktar yükseldi. 
     Ortalama birim maliyet artışına ilişkin hem son üç ay değerlendirmeleri, hem de gelecek üç aylık dönem beklentileri bir miktar geriledi. Yeni alınan iç pazar siparişleri için ortalama fiyat artışına ilişkin son üç ay eğilimleri önemli ölçüde gerilemesine karşın gelecek üç ay beklentilerinde bir miktar yükseliş oldu. 
     Gelecek üç aylık dönemdeki TEFE enflasyonu azalış beklentilerinin mevsimsellikten arındırıldığında, Kasım ayındaki azalış yönündeki seyrini korudu. 
     Gelecek on iki aylık dönemdeki TEFE enflasyonu beklentilerinin ise 0,3 puan gerileyerek yüzde 10,7 olarak belirtildiği görüldü. 
     
</TEXT>
</DOC>
