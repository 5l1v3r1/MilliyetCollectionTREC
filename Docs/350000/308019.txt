<DOC>
<DOCNO> 308019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/20/son/sondun10.html </URL>
<DATE> 2005/01/20/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Güney Kore'de bir gemi battı 
</HEADLINE>
<TEXT>

     Güney Kore bandıralı Pioneernaya adlı geminin yarımadanın kıyılarının 260 kilometre kuzeydoğusunda batması ve 14 kişinin kaybolmasının ardından, Kuzey Kore ilk kez karasularında kurtarma çalışmalarına izin verdi. 
     Güney Kore hükümeti, Rusya'nın Vladivostok limanından demir alan yük gemisinin mürettebatının 18 kişiden oluştuğunu, bunlardan 2 Vietnamlı ile 2 Güney Korelinin yakınlarda bulunan bir Rus gemisi tarafından kurtarıldığını açıkladı. 
     Güney Kore'nin birleşmeden sorumlu bakanlığı da, Kuzey Kore'nin kurtarma çalışmalarına katılmak üzere helikopter taşıyan Güney Kore bandıralı bir geminin karasularına girmesine izin verdiğini duyurdu. 
     Kuzey ile Güney Kore'nin birbirinden ayrıldığı 1948'den bu yana ilk kez bir Güney Kore gemisi Kuzey Kore karasularına giriyor. 
     
</TEXT>
</DOC>
