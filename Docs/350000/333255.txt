<DOC>
<DOCNO> 333255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/14/son/sondun14.html </URL>
<DATE> 2005/04/14/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Avusturya basını Türkiye, milliyetçi şiddete göz yumuyor 
</HEADLINE>
<TEXT>

     SUSANNE GUSTEN 

      Türkiye'de milliyetçiliğin yanı sıra demokrasi konusundaki endişeler de artıyor. Birçok Türk aydını vatanını artık tanıyamıyor. Boğaz ile Ağrı Dağı arasındaki topraklarda haftalardan beri, şiddete başvurmaktan çekinmeyen gergin bir milliyetçilik hüküm sürüyor ve resmi makamlar buna göz yumuyor. 
     Sayıları yaklaşık 200'ü bulan sanatçılar, gazeteciler, insan hakları savunucuları ve bilim adamları yetkilileri bunun böyle devam edemeyeceği yolunda uyardılar. Reform sürecindeki gerilemelerden yakınıp, 'umutların giderek kaybolmasından' duydukları üzüntüyü ifade ettiler, AB üyeliği hedefinin uzaklaştığı belirtildi. Bu olayların failleri resmi makamların tutumu sayesinde kendilerini güçlenmiş hissediyorlar, çünkü Trabzon'da saldırganlar değil, kurbanlar mahkemeye çıkarılıyor. Milletin diğer sözde 'düşmanlarının' durumu da bundan farklı değil. 
     Yazar Orhan Pamuk, Ermeni katliamından bahsettiği için milliyetçilerin öfkesini üzerine çekti. Yazar ölüm tehditleri aldı, bir savcı aleyhinde bir soruşturma başlattı ve bir kaymakam Pamuk'un görev bölgesindeki bütün kitaplarının imha edilmesi talimatını verdi. 
     Başbakan Tayyip Erdoğan'ın hükümeti ne Trabzon olaylarında, ne de Pamuk olayında saldırıya uğrayanlara yardım etti. Aydınlar çağrılarında, bütün bunların Türkiye'deki reform sürecini gerilettiğini belirtiyorlar. Çağrıyı imzalayanlar Ankara'nın 'sağduyuya' davet ediyor. 
     
</TEXT>
</DOC>
