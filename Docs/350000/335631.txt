<DOC>
<DOCNO> 335631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/21/son/sontur19.html </URL>
<DATE> 2005/04/21/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Para isteyen birlikte yaşadığı eski eşini öldürdü 
</HEADLINE>
<TEXT>

     Soner GÜLEZER DHA 

KOCAELİ'nin Gölcük İlçesi'nde oturan Gülistan Ekis, kendisinden para isteyen eski eşine 'hayır' cevabı verince, Abdulgaffar Yeşilbaş tarafından bıçaklayarak öldürüldü. 
     Olay, Gölcük Yenimahalle 316'ncı Sokak'ta meydana geldi. Bir süre önce eşinden ayrılan Yeşilbaş, ayrıldığı halde eşi Gülistan Ekis ile birlikte yaşamayı sürdürdü. Uzun süreden bu yana işşiz olduğu için eşi Gülistan Ekis ile bu nedenle tartışan Abdulgaffar Yeşilbaş, dün gece eşinden para istedi. Adapazarı'nda yaşlı bir kadına bakarak geçimini sağlayan 4 çocuk annesi Gülistan Ekis ise, eski eşi Abdulgaffar Yeşilyurt'a para vermek istemedi. İçkili olan Abdulgaffar Yeşilyurt, tartıştığı eşini bıçakla yaraladı. 
     Kavgayı duyan komşuları tarafından ağır yaralı halde bulunan Gülistan Ekis, hastaneye kaldırıldığı sırada öldü. Gülistan Ekis'in 4 yerinden bıçaklandığı belirtildi. Olayın ardından kaçan Abdulgaffar Yeşilbaş yakalanırken, sevk edildiği mahkemece tutuklandı. 
     
</TEXT>
</DOC>
