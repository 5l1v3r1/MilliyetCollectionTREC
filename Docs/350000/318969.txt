<DOC>
<DOCNO> 318969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/27/siyaset/siy02.html </URL>
<DATE> 2005/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
HADEP'e dinleme tazminatı 
</HEADLINE>
<TEXT>


İçişleri Bakanlığı, mahkeme kararı olmaksızın telefonları dinlediği gerekçesiyle HADEP'e 1000 YTL tazminat ödemeye mahk m oldu 

ANKARA Milliyet 


HADEP'in de aralarında bulunduğu 960 kişi ve kurum, Ankara Emniyet Müdürlüğü'nde 1999'da oluşturulan gizli bir dinleme servisi tarafından mahkeme kararı olmaksızın telefonlarının dinlendiği gerekçesiyle İçişleri Bakanlığı aleyhine tazminat davası açmıştı. Ankara 5. İdare Mahkemesi, HADEP'in Anayasa Mahkemesi'nce kapatılmadan önce açtığı davada, bakanlığın 1000 YTL manevi tazminat ödemesine karar verdi. Kararda, haberleşmenin gizliliğinin anayasal güvence altında olduğu anımsatılarak, mahkeme kararı olmaksızın, idarenin ajanlarınca telefon dinlenmesinin ağır hizmet kusuru olduğu belirtildi. HADEP'lilerin haklarının zedelendiği kaydedildi. 

Danıştay da onayladı 
Kararı Danıştay'ın da onaylaması üzerine İçişleri'nin söz konusu tazminatı ödemesi kesinleşti. İçişleri, HADEP'in malları kapatıldığı dönemde Hazine'ye devredildiğinden tazminatı da Hazine'ye ödeyecek. 
İçişleri Bakanlığı, daha önce eski Yargıtay 8. Ceza Dairesi Başkanı Naci Ünver'in de aralarında bulunduğu çok sayıda kişi ve kuruma tazminat ödemeye mahk m edilmişti. 


</TEXT>
</DOC>
