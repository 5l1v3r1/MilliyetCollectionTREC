<DOC>
<DOCNO> 310395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/29/dunya/axdun01.html </URL>
<DATE> 2005/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyadaki seçim başladı 
</HEADLINE>
<TEXT>


Kayıt yaptıran, çoğu Türkmen 4 binden fazla Iraklı seçmen, İstanbul ve Ankara'da oy veriyor 

NAMIK DURUKAN Ankara - TAHSİN AKSU İstanbul 


Ülkelerinin dışında yaşayan Iraklı seçmenler, 30 Ocak seçimleri çerçevesinde 275 üyeli ulusal meclislerini seçmek için dün Türkiye dahil 14 ülkede oy kullanmaya başladı. Türkmen kökenli Iraklılar, Ankara'daki seçim sandıklarına otobüslerle taşındı. Türkiye'de seçimlere katılmak için kayıt yaptıran 4 bin 187 Iraklı, dün sabah 07.00'den itibaren Ankara ve İstanbul'daki 3 merkezde oy kullanmaya başladı. Yarın akşam 19.00'a kadar İstanbul'da 3 bin 50, Ankara'da ise bin 137 kişi sandığa gidecek. 

Parmağa boya 
Türkiye'nin birçok bölgesinden seçim sandıklarına, araç konvoyları ve otobüslerle gelen çoğunluğunu Türkmen ailelerinin oluşturduğu seçmenler, ilk kez özgür bir ortamda oylarını kullandı. 
Mükerrer oy kullanılmasını önlemek amacıyla oy kullanan seçmenlerin sağ işaret parmakları boyandı. 
İstanbul'da Türkmenler için Fatih Saraçhane'deki Oruçgazi İlköğretim Okulu'nda 6, Mecidiyeköy'deki İstanbul İlköğretim Okulu'nda ise 3 seçim sandığı kuruldu. 


</TEXT>
</DOC>
