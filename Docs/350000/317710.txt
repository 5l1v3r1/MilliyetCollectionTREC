<DOC>
<DOCNO> 317710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/23/ekonomi/eko03.html </URL>
<DATE> 2005/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Turizmde de aslan payı Çin'in olacak 
</HEADLINE>
<TEXT>


Hızlı büyümesi ile bütün dikkatleri üstünde toplayan Çin, turizmde de en önemli çekim merkezlerinden biri haline geliyor 


Çin'in, dünya turizmine de damga vurması bekleniyor. Dış Ekonomik İlişkiler Kurulu'nun DEİK araştırmasına göre, dünyadaki turist sayısı 2010 itibariyle 1 milyar 202 milyar, 2020 itibariyle de 1.5 milyara ulaşacak. Asya - Pasifik çıkışlı turist sayısı yıllık yüzde 6.5 büyüme ile 2020'de 405 milyona ulaşacak. Her dört turistten birinin bu bölgeden gelmesi bekleniyor. 
Asya - Pasifik bölgesinin dünya turizminde ağırlığının artacağını öne süren bu tahminlerin en büyük dayanağının Çin'deki büyük potansiyel olduğu vurgulanan araştırmada, Çin'in son dönemde popüler bir turistik çekim merkezi haline geldiği kaydedildi. 2020 yılına gelindiğinde yıllık 130 milyon kişinin bu ülkeyi ziyaret etmesi ve dünyanın en fazla turist çeken ülkesinin Çin olması bekleniyor. Bu da aynı yıl 2 trilyon dolar olması beklenen dünya turizm sektörü pastasından Çin'in yaklaşık 130 milyar dolarlık pay alacağı anlamını taşıyor. 


</TEXT>
</DOC>
