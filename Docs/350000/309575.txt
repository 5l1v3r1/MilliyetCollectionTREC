<DOC>
<DOCNO> 309575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/26/son/sonsiy15.html </URL>
<DATE> 2005/01/26/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
CHP'li Ketenci "Kurultay hukuksuz olacak mı İşte soru bu" 
</HEADLINE>
<TEXT>

     CHP İstanbul Milletvekili Ahmet Güryüz Ketenci, 3 Temmuz 2004 tarihinde yapılan CHP Olağanüstü Kurultayı'nın Ankara Valiliği tarafından hazırlanan ses bandı çözümlerini gazetecilere dağıttı. Ketenci, kurultayda Genel Başkan'ın 781 oy ile seçildiğinin açıklandığını, ancak resmi belgelere göre 671 delegenin ''evet'' dediğinin belirlendiğini söyledi. 
     CHP'li muhalif milletvekillerinin TBMM'de düzenlediği basın toplantısında konuşan Ketenci, Ankara İl Jandarma Alay Komutanlığı'nın, 3 Temmuz 2004'deki olağanüstü kurultayın kayıtlarının çözümünü yaptığını, bu kayıtların onaylı resmi belge niteliğini kazandığını ifade ederek, kayıtların resmi onaylı bir örneğini aldıklarını bildirdi. 
     Söz konusu kurultayda Genel Başkan Deniz Baykal'ın 781 oy aldığının Divan Başkanı İsmet Atalay tarafından açıklandığını kaydeden Ketenci, ellerindeki resmi belgeye göre, Genel Başkan Baykal'a ''evet'' diyenlerin sayısının 671 olduğunu ileri sürdü. 
     Ketenci, kurultayda ''110 sahte oyun'' Genel Başkan'a ''evet'' diyenlerin sayısına ilave edildiğini iddia ederek, şöyle konuştu 
     ''Şimdi sayın Genel Başkanımıza soruyoruz bu gerçeği nasıl açıklarsınız Bu, hile değil mi Bu, güvenoyu oylamasına hile karıştırmak değil mi İşte belge... Hem de resmi belge. 
     Söyleyin Sayın Genel Başkan, bu olayları yaşayan bizler, size nasıl güvenebiliriz '' Genel Başkan aleyhinde açılan davlardan da örnek veren Ketenci, Genel Başkan Baykal'dan ''hukuka ve adalete uygun bir kurultay sağlamasını'' beklediklerini belirtti. 
     Eski milletvekillerinden Sabri Ergül de söz alarak, Genel Merkez'in, disiplin ve kurultay yönetmeliğini kimsenin haberi olmadan değiştirdiğini ve kendilerine yeni yönetmeliklerin verilmediğini iddia etti. 
     
</TEXT>
</DOC>
