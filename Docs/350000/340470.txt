<DOC>
<DOCNO> 340470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/07/son/sonsiy08.html </URL>
<DATE> 2005/05/07/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Başbakan Erdoğan Siirt'te... 
</HEADLINE>
<TEXT>

     Başbakan Recep Tayyip Erdoğan, Siirt Su Temini ve Kanalizasyon Projesi imza törenine katıldı. 
     Başbakan Erdoğan, Siirt gezisinin ikinci gününde ilk olarak Polisevi’nde AK Partililer ile kahvaltı yaptı. 
     Erdoğan, daha sonra Başbakanlık’a ait otobüsle şehir merkezine geldi ve burada Fatih Çarşısı’nı ziyaret etti. Başbakan Erdoğan, Çetin Özkılıç’a ait dükkanda esnafla sohbet etti ve esnafın sorunlarını dinledi. Başbakan’a burada çay ve dondurma ikram edildi. 
     Daha sonra Siirt Belediye Başkanlığı’na gelen Erdoğan, Başkan Mervan Gül’den belediyenin sorunları ve projeleri konusunda bilgi aldı. 
     Başbakan Erdoğan, bu ziyaretinin ardından Siirt Su Temini ve Kanalizasyon Projesi’nin imza törenine katıldı. Erdoğan, 32 milyon dolarlık anlaşmayı Belediye Başkanı Gül, Dorsch Consult ve Su Yapı Mühendislik ve Müşavirlik Anonim Şirketi yetkilileriyle imzaladı. 
     
</TEXT>
</DOC>
