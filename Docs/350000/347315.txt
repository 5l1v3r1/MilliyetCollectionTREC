<DOC>
<DOCNO> 347315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/31/ekonomi/eko10.html </URL>
<DATE> 2005/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüpraş'a Hintli IOC talip 
</HEADLINE>
<TEXT>



Hindistan'ın en büyük petrol şirketi Indian Oil Corporation IOC Tüpraş'ın yüzde 51'lik kamu payının özelleştirilmesine teklif vereceğini açıkladı. 
Hindistan gazetelerinde yer alan haberlere göre, IOC'nin üst düzey bir yetkilisi, Özelleştirme İdaresi Başkanlığı'na ÖİB niyet bildiriminde bulunduklarını bildirdi. Tüpraş'la ilgilenmelerine gerekçe olarak, 'ham petrol, LPG ve diğer petrol ürünlerinin naklinde şirketin altyapı ve lojistik açıdan uygun olmasını' gösteren IOC yetkilisi, Türkiye'nin rafineri kapasitesinin yüzde 86'sını Tüpraş'ın oluşturduğuna dikkati çekti. Tüpraş ihalesinde ön yeterlilik başvuruları 13 Haziran'a, teklifler 2 Eylül'e kadar devam edecek.. 
IOC'nin Tüpraş'ı satın alması halinde bu, şirketin ilk yurtdışı operasyonu olacak. Fortune dergisinin dünyanın en büyük 500 şirketi 2004 sıralamasında 189. sırada yer alan IOC, 2003 yılını 30 milyar dolar ciro ve 1.6 milyar dolar net k rla tamamlamıştı. Tüpraş'a bugüne kadar ilgi gösterenler arasında Petrol Ofisi ve Zorlu Grubu da bulunuyor. 


</TEXT>
</DOC>
