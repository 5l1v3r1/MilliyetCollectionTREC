<DOC>
<DOCNO> 322415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/10/yazar/altan.html </URL>
<DATE> 2005/03/10/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
'Fıstık' ve kadınsız bir 'Osmanlı tarihi'... 
</HEADLINE>
<TEXT>


KÖYCEĞİZ'in çarşısı da, havanda su dövme tatavalarının dışında bir özerkliktedir Köfteci Mehmet'in, kaldırıma taşmış masalarından birine oturur oturmaz, hemen koşarak getirdiği fasulye piyazı da... 
Yeryüzünden geçerken havanda su dövme tatavalarının dışında kalma özerkliği... 
Ahmet'le eşi Suna'nın Köyceğiz Gölü'ne karşı yeni kiraladıkları güzel bir mek nda, yeniden düzenlemeye uğraştıkları, geceleri müzikli "Koliba" lokantası... Bir rivayete göre Gazi, "kulübe"ye, "koliba" dediği için, lokantanın da adı "Koliba" olmuş. 
Bırakalım tarih karar versin, Gazi'nin "kulübe"ye, "koliba" deyip demediğine... 

Göle karşı durmuş oturmuş eski lokantaların başında da, yüksek eğitimden geçmiş üç oğlu ve eşi Cahide Hanım'la birlikte nüktedan Hasan Bey'in işlettiği "Thera" gelir. "Thera" eski İyonya uygarlığının Köyceğiz Gölü'ne kadar inip kaybolmuş kentlerinden birinin adı... 
Hasan Bey'in, "Fıstık" adında eski bir tanışımız olan, sevimlinin sevimlisi insancıl bir muhabbet kuşu var. 

Hasan Bey'in omzunda geldi "Fıstık". Elimi uzattım, elime atladı hemen. Parmak boyunda "Fıstık" yumuk yumuk bir yüz, iki mini minicik gömük siyah göz ve sarımtırak ufacık bir gaga... Gaganın altında ve yumucuk bir göğsün üstünde, yeşilden kirli sarıya doğru açılarak inen tüyler... Siyahlı, sarılı, yeşilli, mini minicik noktalarla donanmış, yumucuk bir muhabbet kuşu kafası ve yeşilin zaferiyle renklenmiş kanatlar bir de, uzunca yeşil bir kuyruk... 
"Fıstık" gerinir gibi, kanadının birini açtı mı yeşille sarı karışımı bir paletin tam ortasında, incecik işlemeli, siyahımsı düz bir dantele görünmede... 
Bir ibadettir "Fıstık"ı sevmek ve onunla şakalaşmak... 

"Fıstık" avucumdan omzuma atladı. Sonra Solmaz'ın avucuna ve omzuna. "Fıstık"ın sevgi gösterisi de, sevdiklerinin kulağını dürtüklemek gagasıyla... 
Hele bir de onun, masadaki bardağın kıyısına konup, başını suya soka çıkara tüylerini kabarta titrete, nasıl yıkandığını görseniz... 
Kibardır da "Fıstık" tavada kızarmış, taze mi taze barbunya balıkları geldiğinde, masadan uçup kafesine döndü "Fıstık"... 

Havanda su dövme tatavalarının dışında ve özerk yaşamlar ortamında, ruhsuzluklar ötesi, gizemli bir yaşam tadının da sen istersen görünen ibrişimleri vardır Köyceğiz dünyalarında... 

Havanda su dövme tatavaları... 
Dünkü Milliyet'in manşeti "Cumhurbaşkanı Sezer, Finlandiya gezisini erteledi - Son dakikada yoldan dönüldü - Kulislere göre iptalin esas nedeni 'polis dayağının geziye gölge düşüreceği' endişesi. Resmi gerekçe ise program uyuşmazlığı" idi. 
21. yüzyılın başında dahi neden asıl gerekçe değil de, resmi gerekçe açıklanır dünya kamuoyuna 
Yararı nedir ve yararı kimedir, böylesi politik bir maskelemenin 
Bir yanda akıp giden hayat bir yanda terziliğini politikacılarla uydularının yaptığı bir "deli gömleği"yle, onun içine sokulmak istenen insan yığınları ve okullar. 
Size de artık çok demode gelmiyor mu, insanların içine sokulmak istendiği "deli gömlekleri" .. 

Yeryüzünden "var olarak" gelip geçen sanat ve bilim adamlarının, insanlığın ortak bahçelerine armağan ettikleri çiçeklerle "2 kere 2, 4" çarpısında buluşmak benzeri, buluşmak yerine "onlar-biz" ayrımı kimlerin işine, neden yaramakta Falih Rıfkı'nın deyimiyle, "kuzum lütfen söyler misiniz .." 
Gidip bir Rum'la, bir Ermeni'yle, bir Yahudi'yle, bir Rus'la, bir Japon'la, bir İngiliz'le, bir Arnavut'la, bir Arap'la, bir Amerikalıyla evlendiğinizde çocuklarınız "biz-onlar" ayrımının dışına çıktığı zaman, kimin neresine giriyor kazık acaba tepesinde saltanat sürecekleri insanların, oraya buraya kaydıklarını ve kendi sultalarının cenderesinden kurtulduklarını görecek olan iri kıyım tatavacıların mı 

Kaba kuvvetle övünme anlamına gelen bir hamaset, bir hamaset... 
Neden resmi bir kılıf içine sokmalı ki, Osmanlı politik tarihini 
Osmanlı padişahlarının özelliği, kadınlardan sözde ayıklanmış gibi görünen bir tahtta oturmalarıydı ne yanlarında başı taçlı bir kraliçeleri vardı, ne önlerinde bir prensesleri... 
Anneleri açısından kimlerin torunu olduklarını da bilmeyen ve sürekli ya erkek kardeşlerini, ya babalarını, ya oğullarını öldürüp duran, garip bir koşullanmanın insanlarıydı padişahlar... 
Örneğin bendeniz, h l daha onlara dalkavukluk ederek, "deli gömleği" terzilerine yamaklık etmek için mi geldim bu dünyaya Tanrı aşkına 
H l daha bu tür tabulara tapınma geleneği aşılamadığında, uzay çağıyla evrensel bir valse katılma umutları da, geçtikçe gecikir, sütreli "cüzdani" gelirler de azaldıkça azalır, bilesiniz... 

Hayatın akışı ne tabu dinler, ne "onlar-biz" ayrımı... Elektrik, elektronik, antibiyotik, televizyon, cep telefonu, aspirin, dolar, euro, internet, İngilizce, yarısı bataklığa dönen İznik Gölü, Elbistan'ın filtresiz termik santral bacaları ve beklenen İstanbul depremi, "onlar-biz" ayrımına göre mi ayarlanmada 
Dişi erkek çiftleşmeleri de öyle... 

Kimselerin tepesini attırıp, dalgamı geçmek için değil vallahi sadece saydamlık hatırına, padişahların aynı zamanda kimlerin de torunları oldukları araştırılıp, okullarda okutulsa fena mı olur yani olsa olsa "biz-onlar" ayrımı, biraz daha rendelenir işte... 

Bugün Köyceğiz'de gök masmavi... Gidip "Fıstık"la, "deli gömleği" terzilerinin havanda su dövme tatavalarını mı değerlendirsek acaba 



</TEXT>
</DOC>
