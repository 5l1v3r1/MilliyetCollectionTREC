<DOC>
<DOCNO> 302370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/01/yasam/ayas.html </URL>
<DATE> 2004/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Her 'mesleğin' ayrı bir vitamini var 
</HEADLINE>
<TEXT>

   "Anti Aging Mucizesi" kitabının yazarı Earl Mindell, son kitabı "Vitaminlerin Kutsal Kitabı"nda, doğru vitamin ve minerallerle yaşamın kökten nasıl değiştirileceğini anlatıyor. "Tamamlayıcılar, yemek yemeden işe yaramaz" diyen Mindell'ın vurguladığı noktalardan biri meslekler. Mindell, yöneticilerden doktorlara, her mesleğe ayrı bir vitamin reçetesi öneriyor 
      Doğru vitaminle hayat kazanın - 1 
Ayşegül Aydoğan 
   
   Anti Aging mucizesi", "İlaç Yiyecekler" ve "Mucizevi Bitkiler" gibi bestseller kitaplarıyla tanınan Earl Mindell, son kitabı "Vitaminlerin Kutsal Kitabı"nda da doğru vitamin ve minerallerle yaşamın kökten nasıl değiştirileceğini anlatıyor. 
   Asıl mesleği eczacılık olan, Los Angeles'ta Pasifik Batı Üniversitesi'nde beslenme profesörü olarak görev yapan ve dünyanın çeşitli yerlerinde beslenme seminerleri veren Earl Mindell, "B kompleksin ve vitaminin stresi nasıl azalttığını, E vitamininin dayanma gücünü nasıl artıracağını öğrendim" diyerek henüz öğrencilik yıllarında vitaminlerin yararlarını nasıl keşfettiğini anlatıyor. 
   
   Önce yemek, sonra ilaç 
   Vitaminlerin dışarıdan takviye edilebileceği gibi doğrudan besinlerden de alınabileceğini hatırlatan Mindell, bunun için başta dengeli beslenmeyi öneriyor ve dengeli beslenip beslenmediğimizi ortaya koymak için "Gıda Kılavuz Piramidi"ni örnek gösteriyor. 
   "Tamamlayıcılar, yemek yemeden işe yaramaz" diyen Mindell'a göre öncelikle beslenmenizde tahıl, ekmek, hububat, sebze meyve porsiyonlarının olması gereken miktarlarda olup olmadığını gözden geçirmeniz gerekiyor. 
   
   Yöneticilere B kompleks gece çalışana D vitamini    Mindell'in vitaminlerin kullanımında önemle vurguladığı noktalardan biri de meslekler. Mindell Vitamin Programı olarak adlandırdığı bir program hazırlayan Mindell'in mesleklere göre reçeteleri şöyle 
   Yöneticiler Gerilim ve stresin günlük yaşamınızın bir parçası ve enerjinin bir gereksinim olduğunu kabul ederek şunları kullanın Sabah akşam 50 miligram B kompleks, günde iki kez 1 tablet olmak üzere DMAE zihinsel işlevi geliştiren tamamlayıcı ve 60 miligram kompleks gingko biloba, günde bir iki kez kalsiyum ve magnezyum.Bilgisayar kullanıcıları Göz yorgunluğunu hafifletmek ve sinirleri rahatlatmak için şunları alın sabah ve akşam 50 miligram B kompleks, günde iki kez 500 miligram kalsiyum ve 250 miligram magnezyum, günde iki kez ginkgo biloba, günde bir kapsül koenzim - Q10 ve E vitamini kompleks.Gece çalışanlar Gece çalışmanın metabolizma üzerinde ağır bir fiziksel ve duygusal etkisi vardır. Yeme ve uyku düzeni altüst olur, vücudun ritmi bozulur ve vücut daha fazla stres altına girer, hastalık olasılığınız artar. Şu tamamlayıcıları kullanmanız yararlı olur D vitamini, uyku zamanından yarım saat önce 1 - 2 tablet 500 miligram kalsiyum ve 250 miligram magnezyum.Doktorlar ve hemşireler Uzun saatler çalışma, stres ve mikroplar, vitamin ve minerallere ihtiyacınızı artırır. Sabah-akşam 50 miligram B kompleks, enfeksiyonların riskini azaltmak için C vitamini, sabah ve akşam 500 mg kalsiyum ve 250 mg magnezyum kompleks alın. 
   
   İçki sersemliğine karşı    Sürekli alkol tüketimi, vitamin yetersizliğinin ana nedenidir. Eğer aşırı derecede alkol alan biriyseniz tüketmiş olduğunuz alkol, genellikle ihtiyaç duyulan proteinin yerini alır ya da bazı durumlarda sindirilen vitaminlerin emilmesini ya da uygun bir şekilde depolanmasını önleyebilir. 
   Alkol, B kompleks vitamini yok ettiğinden dışarı çıkmadan önce bir adet 100 miligram B kompleks özellikle B1, B6 ve folik asit , içki içerken yine bir tane ve bir diğerini de yatmadan hemen önce alın. Bin 500 miligram C vitamini ile 500 miligram sistein de yardımcı olabilir. 
   
   İşte Mindell'ın beslenme piramidi    1- Tahıl grubu Tahıllar, ekmekler, makarna, pirinç, günlük 6 - 11 porsiyon 1 porsiyon 1 dilim ekmek ya da yarım tabak pirince eşit 
   2- Sebze grubu Koyu yeşil, lifli, yapraklı, sarı ya da turuncu sebzeler günde 3 - 5 porsiyon alınmalı 1 porsiyon 1 kap çiğ, yapraklı sebze - 4 büyük yaprak - ya da 170 gram sebze suyu 
   3- Meyve grubu Turunçgiller, domates ya da C vitamini yönünden zengin diğerleri günde 2 - 4 porsiyon tüketilmeli 1 porsiyon 1 orta meyve ya da 170 gram taze meyve suyu 
   4- Süt grubu Süt, peynir, yoğurt, diğer süt ürünleri günde 2 - 3 porsiyon 1 porsiyon 1 kap yoğurt ya da süt ya da 30 gram peynir 
   5- Et grubu Sığır, dana, kuzu eti, balık, kümes hayvanları, karaciğer, yumurta, kurubaklagiller, kabuklu yemişler gün başına 2 - 3 porsiyon 1 porsiyon 100 - 120 gram et ya da çeyrek kap yemiş 
   6- Yağlar Az kullanılmalı 
   
      Vitaminler alfabesi    A Vitamini 
   - Gece körlüğüne, zayıf görüşe karşı koyar ve birçok göz rahatsızlığına yardımcı olur 
   - Solunumla ilgili enfeksiyonlara karşı direnç sağlar 
   - Bağışıklık sisteminin tam olarak fonksiyon göstermesine yardımcı olur 
   - Kırışıklıkların yok edilmesine yardımcı olur 
   - Büyümeyi, kuvvetli kemikleri, sağlıklı bir cildi, saçı, dişi ve diş etlerini geliştirir 
   - Sivilcenin, yüzeysel kırışıklıkların, çıbanın ve dıştan uygulandığında açık ülserin tedavisine yardımcı olur 
   Doğal kaynakları Balık karaciğer yağı, karaciğer, havuç, koyu yeşil ve sarı sebzeler, yumurta, süt ve süt ürünleri, margarin ve sarı meyveler 
   
   B1 Vitamini Thiamine 
   - Büyümeyi geliştirir 
   - Zihin fonksiyonlarını geliştirir 
   - Sinir sistemini, kasları ve kalbin fonksiyon göstermesini normalde tutar 
   - Hava ya da deniz tutmasını önler 
   - Tedavi sonrası diş ağrılarını azaltır 
   Doğal kaynakları Bira mayası, pirinç kabukları, rafine edilmemiş tahıl taneleri, kepekli un, soya fasulyesi, yumurta sarısı, balık, yulaf ezmesi, sebzeler, kepek, süt 
   
   B2 Vitamini Riboflavin 
   - Büyüme ve üremeye yardımcıdır 
   - Sağlıklı bir cilt, tırnak ve saç sağlar 
   - Görüş için faydalıdır ve göz yorgunluğunu azaltır 
   Doğal kaynakları Süt, karaciğer, böbrek, peynir, yeşil yapraklı sebzeler, balık, yumurta, yoğurt, fasulye 
   
   B3 Vitamini 
   - Kolesterol ve trigliseridlerin düşürülmesine yardımcı olur 
   - Sağlıklı bir sindirim sistemi sağlar 
   - Daha sağlıklı bir cilt sağlar 
   - Migren kaynaklı baş ağrılarının önlenmesine yardımcı olur 
   - Dolaşımı artırır ve yüksek tansiyonu azaltır 
   Doğal kaynakları Balık, yağsız et, kepekli un ürünleri, bira mayası, karaciğer, buğday tohumu, yumurta, kavrulmuş yerfıstığı, kümes hayvanlarının beyaz eti, avokado, hurma, incir, kuru erik 
   
   B6 Vitamini 
   - Bağışıklık sistemini kuvvetlendirir 
   - Böbrek taşı oluşumunun önlenmesine yardımcı olur 
   - Mide bulantısını azaltır 
   - Gece kas kramplarını, ellerin uyuşmasını azaltır 
   Doğal kaynakları Buğday kepeği ve tohumu, bira mayası, karaciğer, balık, soya fasulyesi, lahana, pekmez, yumurta, yulaf, yerfıstığı, ceviz 
   
   YARIN 
   Yediklerinizden en fazla vitamin almak için neler yapmalı 
   Satış elemanları, inşaat işçileri, kuaförler, sanatçılar hangi vitaminleri kullanmalı 
   Vitaminler ve cinsellik 
   
   
</TEXT>
</DOC>
