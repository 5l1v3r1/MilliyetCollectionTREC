<DOC>
<DOCNO> 318329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/24/son/sontur38.html </URL>
<DATE> 2005/02/24/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
Küçükçekmece'de gasp .. 
</HEADLINE>
<TEXT>

     Küçükçekmece'de kendilerine direnen matbaacıyı silahla bacağından yaralayan gaspçılar, içinde 20 bin YTL olan çantayı alarak kaçtılar. 
     AA muhabirinin aldığı bilgiye göre, Yüzyıl Matbaacılar Sitesi'ndeki Örnek Matbaası'nın sahibi olan Haluk Çiftçi 27 , İkitelli Turgut Özal Bulvarı üzerindeki bir bankadan çektiği 20 bin YTL'yi çantaya yerleştirerek yakındaki bir döviz bürosuna götürmek istedi. 
     Bu sırada Çiftçi'nin elindeki çanta, bir otomobilden inen 5 kişi tarafından alınmak istendi. 
     Çantasını vermemek için direnen Çiftçi, tabancayla açılan ateş sonucu bacağından yaralandı. 
     Çiftçi, olay yerine gelen ambulansla kaldırıldığı Özel TEM Hospital'de tedavi altına alındı. 
     Çantayı aldıktan sonra hızla olay yerinden uzaklaşan gaspçıların yakalanması amacıyla polisin başlattığı çalışma sürüyor. 
     
</TEXT>
</DOC>
