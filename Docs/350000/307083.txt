<DOC>
<DOCNO> 307083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/17/yasam/yas06.html </URL>
<DATE> 2005/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Seks kasedi tazminatı 
</HEADLINE>
<TEXT>


Mahkeme, kocasının çektiği seks kasetlerini bulup boşanan F. E.'ye manevi tazminat verilmesi kararı aldı 

GÖKÇER TAHİNCİOĞLU Ankara 

Ankaralı işadamı G. E., 21 farklı kadınla farklı zamanlarda, evinde ve işyerinde cinsel ilişkiye girdi bunları da kamerasıyla kasede kaydetti. Kasetleri evde bulup boşanma davası açan 21 yıllık eşi F. E, depresyona girdi ve psikolojik tedavi gördü. Çiftin boşanmasına karar veren mahkeme, F. E.'nin maddi durumunun iyi olduğu gerekçesiyle nafaka istemini reddetti. Kararın ardından maddi-manevi zararın karşılanması için dava açan F. E, dilekçede, intihar noktasına geldiğini, onurunun zedelendiğini, 2 çocuğunun da mağdur olduğunu vurguladı. Sonuçta Ankara 3. Aile Mahkemesi, F. E.'ye 10 bin YTL maddi, sadakatsizlikten dolayı da 40 bin YTL manevi tazminat ödenmesine karar verdi. 
G. E, kasetlerin evliliğinden önce çekildiğini savundu. Mahkeme, zamanın önemi bulunmadığını, cinsel ilişkilerin "oral ve anal" yollardan yapıldığını, bunun da evliliği temelden sarsmaya yeterli bulunduğunu kaydetti. 


</TEXT>
</DOC>
