<DOC>
<DOCNO> 304390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/07/son/sonspo16.html </URL>
<DATE> 2005/01/07/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
FIFA ve AFC'den Güney Asya'ya toplam 3 milyon dolar yardım... 
</HEADLINE>
<TEXT>

     Uluslararası Futbol Federasyonları Birliği FIFA ve Asya Futbol Konfederasyonu AFC , Güney Asya'da meydana gelen deprem ve tsunami felaketinden zarar gören ülkelere 3 milyon dolar yardım yapacak. 
     FIFA Acil Yardım Komitesi bölgeye 2 milyon, AFC de 1 milyon dolar yardımda bulunacak. 
     FIFA Başkanı Sepp Blatter ve AFC Başkanı Muhammed Bin Hammam'ın aldıkları karar gereği, yardımın felaketten zarar gören birliğe ve konfederasyona üye ülkeler Bangladeş, Hindistan, Endonezya, Malezya, Maldivler, Myanmar, Sri Lanka ve Tayland'a gönderilecek. 
     FIFA, yardımın öncelikle felaketten zarar gören futbol tesislerinin yeniden yapılmasında kullanılmasına ve birliğe üye ülkelere tişört, forma, spor ayakkabısı, top gibi malzeme yardımında bulunulmasına karar verdi. 
     FIFA ve AFC ayrıca, felaketten etkilenen Afrika ülkeleri Kenya, Somali ve Tanzanya'nın durumunu da ele alacak. 
     
</TEXT>
</DOC>
