<DOC>
<DOCNO> 318286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/24/son/sonspo25.html </URL>
<DATE> 2005/02/24/ </DATE>
<TIME> 17.58 </TIME>
<AUTHOR>  </AUTHOR>
<HEADLINE>
Musasa Çaykur Rizespor maçında yok. 
</HEADLINE>
<TEXT>

     İstanbulspor'un yeni transferi Musasa Kabamba, Çaykur Rizespor maçında forma giyemeyecek. 
     İstanbulspor A.Ş.Genel Müdürü Ergün Yücel, A.A muhabirine yaptığı açıklamada, özel işleri nedeniyle kendilerinden izin alan Musasa'nın yarın İstanbul'da olmasını beklediklerini, ancak işlerini tamamlayamayan Kongolu oyuncunun gelemeyeceğini bildirdiğini söyledi. 
     Yücel, Musasa'nın Güney Afrika'da bir mahkemesi olduğunu söylediğini ifade ederek, ''Mutlaka orada bulunması gerekiyormuş. Biz de gönderdik. Yarın sabah burada olması gerekiyordu. Ama sorun çıkmış, işlerini yetiştirememiş. Çaykur Rizespor maçında forma giyemeyecek'' diye konuştu. 
     Bu arada Çaykur Rizespor maçı hazırlıklarını sürdüren İstanbulspor, 26 Şubat Cumartesi günü deplasmanda yapacağı lig maçı için yarın Rize'ye gidecek. 
     
</TEXT>
</DOC>
