<DOC>
<DOCNO> 318902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/26/son/sontur22.html </URL>
<DATE> 2005/02/26/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Diyanet-Sen'in Kuranıkerim dağıtımında izdiham yaşandı... 
</HEADLINE>
<TEXT>

     Memur-Sen'e bağlı Diyanet-Sen Kütahya Şubesi'nce ücretsiz dağıtılan Kuranıkerim mealini almaya çalışan vatandaşlar izdihama neden oldu. 
     Kütahya Belediyesi önünde sendikanın Kütahya Şubesi tarafından bin 500 Kuranıkerim dağıtıldı. 
     Diyanet-Sen Kütahya Şube Başkanı Nazif Kocaçoban, burada yaptığı konuşmada, Türkiye'de misyonerlerin İncil dağıtarak vatandaşları Hıristiyanlaştırma gayreti içinde olduklarını öne sürdü. 
     Bu konuya seyirci kalamayacaklarını belirten Kocaçoban, şunları kaydetti 
     ''Bizler de Kuranıkerim mealini halkımıza ücretsiz dağıtıyoruz. Din görevlileri olarak bizler, Müslüman halkımızın kendi kutsal kitabını okuyup öğrenmesini, misyonerlerin faaliyetlerine karşı uyanık olmasını istiyoruz. Hedefimiz her evde bir Kuranıkerim meali bulunmasıdır. Kitabımızı okuyalım, okutalım, yaşayalım, yaşatalım'' 
     
</TEXT>
</DOC>
