<DOC>
<DOCNO> 332701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/son/sontur47.html </URL>
<DATE> 2005/04/12/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
'Cinsel ilişki teklifi' cinayetine 24 yıl hapis davası... 
</HEADLINE>
<TEXT>

     Adana'da, kendisine cinsel ilişki teklifinde bulunduğunu ileri sürdüğü kişiyi bıçaklayarak öldürdüğü iddiasıyla tutuklanan kadın hakkında, 24 yıl ağır hapis cezası istemiyle dava açıldı. 
     Adana'nın merkez Yüreğir İlçesi'ne bağlı Çelemli Beldesi'nde 19 Mart 2005 tarihinde gece yarısı evine gelen çiftçi Mehmet Ali Çokyaşar'ı 54 bıçaklayarak öldürdüğü iddiasıyla gözaltına alınan ve çıkarıldığı nöbetçi mahkemece tutuklanan evli ve 3 çocuk annesi Berna Irız 35 hakkında, Adana 2. Ağır Ceza Mahkemesi'nde 24 yıl ağır hapis cezası istemiyle dava açıldı. 
     Nöbetçi mahkemede, köylüsü olan Mehmet Ali Çokyaşar'ın 4 yıldır kendisine cinsel tacizde bulunduğunu belirten Irız, Çokyaşar'ı korkutmak istediğini öne sürdü. 
     Çokyaşar'ın köyde kendisiyle ilişkisi olduğu yönünde dedikodular çıkardığını savunan Irız, ''Eşimle aramız bozuldu. Ayrı odalarda yatmaya başladık. Olay gecesi kapımızı çaldı. Kendisini kovmak istedim, gitmedi. Ben de korkutmak amacıyla bıçakla dışarı çıkıp kendisini itekledim. Arkasını dönüp ses çıkarmadan gitti. Bu sırada eşim ayrı odada yatıyordu. Sabah tuvalete gittiğimde yerde ölü olarak yatıyordu. Kendisini kovarken bıçak kazayla karnına batmış olabilir. O an bıçağın battığını fark etmemiştim. Daha sonra da Jandarma'ya haber verdim'' dedi. 
     
</TEXT>
</DOC>
