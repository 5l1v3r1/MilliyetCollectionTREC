<DOC>
<DOCNO> 340436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/07/son/sondun12.html </URL>
<DATE> 2005/05/07/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Myanmar'da patlamalar Onlarca ölü, 200 yaralı... 
</HEADLINE>
<TEXT>

     Myanmar’ın başkenti Rangun’u bugün sarsan üç patlamada "onlarca" kişinin öldüğü, 200 kişinin yaralandığı bildirildi. 
     Askeri cuntanın iktidarı 40 yıl önce ele geçirmesinden bu yana ilk kez düzenlenen bu çaptaki bombalı saldırılarda, başkentte üç ticaret merkezi hedef alındı. 
     Görgü tanıkları, ticaret merkezlerinde hemen hemen aynı dakikalarda meydana gelen patlamalarda "birkaç düzine" insanın öldüğünü söylediler. 
     Tanıklardan biri, Junction-8 adlı ticaret merkezinde "Ben en az 40 ceset gördüm" derken başka bir tanık, Dagon iş merkezinde 20 kadar 
     ceset gördüğünü söyledi. Bir diplomat da, Tradi Center’de üç ölü gördüğünü bildirdi. 
     Patlamalar meydana geldiği sırada, ticaret merkezlerinin hınca hınç dolu olduğu belirtildi. 
     Hastane kaynakları, yaralıların sayısının 200’ü geçtiğini belirttiler, ancak kesin rakam vermediler. 
     İçişleri Bakanlığı, saldırıları doğruladı, ancak bilançoyla ilgili açıklama yapmadı. 
     Bombalı saldırıların arkasında kimlerin bulunduğu bilinmiyor. 
     
</TEXT>
</DOC>
