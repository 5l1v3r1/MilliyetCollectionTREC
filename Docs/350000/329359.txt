<DOC>
<DOCNO> 329359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/01/son/sonspo05.html </URL>
<DATE> 2005/04/01/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Daum'a şok teklif... 
</HEADLINE>
<TEXT>

     FC Köln'ün Daum'a yıllık 2,5 milyon Euro önerdiği, Alman hocanın "Önce Fenerbahçe'yle görüşmeliyim" yanıtını verdiği belirtildi. 
     
     'Evine geri dön’ 

     Daum’a hemşerilerinden müthiş teklif var. 51 puanla Bundesliga 2’de ikinci sırada bulunan ve şampiyon olmasına garanti gözüyle bakılan FC Köln’ün, şehrinin en önemli ismi olarak görülen Alman hocaya Geri dön, Fenerbahçe’nin sana verdiğini verelim’ çağrısı yaptığı belirtildi. İki hafta önce deneyimli hoca ile görüşen Almanlar, yıllık 2,5 milyon Euro’yu gözden çıkardıklarını, hedeflerinin Bundesliga ve Avrupa’da ses getirmek olduğunu söylediler. 
     
     Artık son turlar 

     Teklifi duyan ve Daum’un Etik olarak önce Fenerbahçe ile durumu netleştirmeliyim" cevabını verdiğini öğrenen Sarı-Lacivertli yöneticiler, Gaziantep maçından sonra tekrar masaya oturacak. Teknik direktöre tekliflere sıcak bakıp bakmadığını ve ne yapmak istediğini açıkça soracakları öğrenilen yöneticilerin, Seninle devam etmek istediğimiz ortada. Artık sonuca varalım. Yoksa biz de planlarımızı yapalım’ diyecekleri belirtildi. 
     
</TEXT>
</DOC>
