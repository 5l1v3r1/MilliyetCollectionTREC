<DOC>
<DOCNO> 302559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/18/son/sondun12.html </URL>
<DATE> 2005/12/18/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Irak seçimlerinde hile iddiaları 
</HEADLINE>
<TEXT>

     Can HASASU DHA 

      IRAK'ta 15 Aralık'ta yapılan seçimlerde hile yapıldığı ileri sürüldü. 
     Kerkük'ten yayın yapan Türkmeneli televizyonu, Kerkük'ün Altınköprü İlçesi'nde seçim merkezi dışında parmaklarındaki özel mürekkebi silen seçmenlerin görüntüsüne yer verdi. Görüntülerde, bazı kişilerin boyalı parmaklarını, bir şişenin içinde yer alan bir maddeyle temizlemeye çalıştıkları dikkat çekti. Haberde, parmaklarını silmeye başaran kişilerin, seçim merkezlerine yönelerek, yeniden oy kullandığı öne sürüldü. 
     Türkmeneli televizyonu aynı zamanda, Kerkük'e seçmen taşıyan otobüslerin görüntülerine de yer verdi. Haberde, Altınköprü'den ard arda geçen araçların, Erbil'den Kerkük'e şehirlerarası geçişlerin yasak olmasına rağmen, seçmen taşıyan araçlar olduğu iddia edildi. 
     Televizyonda yayınlanan bir başka haberde ise, Selahaddin kentine bağlı Tuzhurması İlçesi'nde, seçim merkezlerine giden Türkmenler'in güvenlik güçlerince merkeze girmelerinin engellenmesini gösteren görüntülere de yer verildi. 
     
</TEXT>
</DOC>
