<DOC>
<DOCNO> 304162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/06/son/sontur49.html </URL>
<DATE> 2005/01/06/ </DATE>
<TIME> 22.50 </TIME>
<AUTHOR>  </AUTHOR>
<HEADLINE>
Doğalgaz sızıntısı, polis çiftin ölümüne sebep oldu 
</HEADLINE>
<TEXT>

     Ankara Emniyet Müdürlüğü'nde görev yapan polis çift, gaz sızıntısından öldü. 
     AA muhabirinin aldığı bilgiye göre, Turgut Özal Bulvarı'nda oturan, Çevik Kuvvet Şube Müdürlüğü'nde görevli polis memuru Remzi Çakmak ve aynı yerde çalışan eşi Elif Çakmak, evlerinde ölü bulundu. 
     Cinayet Büro Amirliği uzmanları, olay yerindeki ön incelemelerinde, genç çiftin doğalgaz sızıntısından öldüğünü belirledi. 
     Polis memuru ve eşinin, salonda vergi iade beyannamesi doldururken öldüğünü belirleyen uzman ekipler, daha sonra durumu Cumhuriyet Savcılığı'na bildirdi. 
     Remzi-Elif Çakmak çiftinin cenazeleri, otopsi için Adli Tıp Kurumu'na kaldırıldı. 
     Ankara Emniyet Müdürü Ercüment Yılmaz, olay yerinde incelemelerde bulunarak bilgi aldı. 
     
</TEXT>
</DOC>
