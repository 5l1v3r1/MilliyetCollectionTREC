<DOC>
<DOCNO> 322788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/11/son/sondun10.html </URL>
<DATE> 2005/03/11/ </DATE>
<TIME> 08.40 </TIME>
<AUTHOR>  </AUTHOR>
<HEADLINE>
Pakistan lideri Müşerref, kriket maçı için Hindistan'a gidecek 
</HEADLINE>
<TEXT>

     Pakistan Devlet Başkanı Pervez Müşerref'in, Hindistan ve Pakistan arasında oynanacak kriket maçını izlemek için Hindistan Başbakanı Manmohan Singh'in davetini kabul ettiği ve bu ülkeye gideceği doğrulandı. 
     Pakistan Dışişleri Bakanlığı'ndan bir yetkili, Müşerref'in Hindistan Başbakanı Singh'in davetini kabul ettiğini ve ailesiyle birlikte maçı izlemeye gideceğini kaydetti. 
     Pervez Müşerref'in, bu vesileyle Hintli liderlerle de siyasi konuları ele alacağı belirtildi. 
     Hindistan Başbakanı Singh'in Pakistan lideri Müşerref'i davet etmesinin, nükleer güce sahip iki rakip ülkenin bir yıl önce başlattıkları barış sürecini hızlandıracağı yorumları yapılıyor. 
     
</TEXT>
</DOC>
