<DOC>
<DOCNO> 312946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/06/son/sontur18.html </URL>
<DATE> 2005/02/06/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
İstanbul'da üç gün daha kar... Kuzeyde kar yağışı, güney açıyor 
</HEADLINE>
<TEXT>

     Tüm yurtta görülen kar yağışı yeni haftada kuzey bölgelerde sürerken, güney bölgelerimizde gökyüzü parçalı bulutlu olacak. İstanbul'da kar yağışı 3 gün daha devam edecek. Perşembe gününe kadar Samsun ve Erzurum'da da kar yağışı var, Ankara çok bulutlu, İzmir parçalı bulutlu. Antalya ve Adana'da hava açık ve az bulutlu... 
     Hava sıcaklığında bir değişiklik olmayacak, sıcaklıklar mevsim normallerinin altında seyredecek. En düşük sıcaklıklar İstanbul'da -1, Ankara'da -7, İzmir'de 0, Antalya'da 5, Erzurum'da -20, Adana'da 2 derece. 
     BUGÜN VE YARIN Marmara’nın doğusu İstanbul , Karadeniz, Kuzey Ege’nin İç kesimleri, İç Anadolu’nun Doğusu, Doğu Anadolu ile Güneydoğu Anadolu’nun doğusunda yağışlar kar şeklinde sürecek. 
     SALI günü yine Marmara'nın doğusu İstanbul , Karadeniz, Sivas ve çevresi, Doğu Anadolu ile Güneydoğu Anadolu'nun doğusu'nda kar yağışı görülecek. Marmara'da şiddetli poyraz, Karadeniz'de ise karayel esecek. İç bölgelerde kuvvetli buzlanma ve don bekleniyor. Güney bölgelerimizde gökyüzü parçalı bulutlu... 
     ÇARŞAMBA ise kar yağışı Marmara'nın doğusu İstanbul , Karadeniz'in tamamı, Sivas çevresi ve Doğu Anadolu'da devam ediyor. İç kesimlerde yine kuvvetli buzlanma yaşanacak. 
     KUVVETLİ DON VE BUZLANMA UYARISI 
     Hava sıcaklığındaki azalış nedeniyle, Güney Ege ve Batı Akdeniz kıyılarında hafif, Marmara, İç Ege ve İç Anadolu’da özellikle gece ve sabah saatlerinde pazar, pazartesi ve salı günleri kuvvetli buzlanma ve don olayı bekleniyor. 
     Rüzgar, batı kesimlerde poyraz, iç ve doğu kesimlerde karayelden orta kuvvette, batı kesimlerde kuvvetli, Marmara, Kıyı Ege ve Batı Karadeniz’de kısa süreli fırtına şeklinde esecek. 
     Yurdun kuzey ve Doğu kesimlerinde görülecek kar yağışları, İç ve batı bölgelerde görülecek kuvvetli buzlanma ve don olayı ile kuzeybatı kesimlerdeki kuvvetli poyrazın oluşturacağı olumsuz şartlara karşı ilgililerin ve vatandaşların tedbirli olmaları gerekmektedir. 
     KAR KALINLIKLARI 
     Bu sabah yapılan ölçümlere göre bazı merkezlerdeki kar kalınlıkları İstanbul Florya’da 17, Atatürk Meydan’da 3, Edirne’de 33, Tekirdağ’da 14, Çanakkale, Bolu ve Niğde’de 6, Kayseri’de 31, Erzurum’da 51, kars2da 56, Muş’ta 52, Bayburt’ta 25 cm’dir. 
     
</TEXT>
</DOC>
