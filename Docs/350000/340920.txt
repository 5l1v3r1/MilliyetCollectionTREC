<DOC>
<DOCNO> 340920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/09/son/sonsiy01.html </URL>
<DATE> 2005/05/09/ </DATE>
<TIME> 01.30 </TIME>
<AUTHOR>  </AUTHOR>
<HEADLINE>
Başbakan Erdoğan, Rusya'da 
</HEADLINE>
<TEXT>

     Başbakan Recep Tayyip Erdoğan, İkinci Dünya Savaşı’nın sona ermesinin 60. yıldönümü dolayısıyla Moskova’da düzenlenen törenlerde Ermenistan Cumhurbaşkanı Robert Koçaryan’la görüşüp görüşmeyeceğine ilişkin olarak, "Oradaki fırsatları değerlendiririz" dedi. 
     Törenlere katılmak üzere bu akşam Moskova’ya gelen Erdoğan, ikametine ayrılan Shreton Oteli’nde gazetecilerin sorularını cevaplandırdı. 
     Erdoğan, "Yarın görüşmeleriniz olacak mı Özellikle Koçaryan’la görüşecek misiniz " sorusuna, "Yarın bir bakalım, oradaki fırsatları değerlendiririz" karşılığını verdi. 
     Erdoğan, bir başka soruyu yanıtlarken de Rusya Devlet Başkanı Vladimir Putin ile de ikili ilişkileri görüşeceğini söyledi. 
     Başbakan Erdoğan, bu görüşmede Rus Parlamentosu’nun alt kanadı Duma’nın Ermeni soykırım iddialarına ilişkin kararı konusunda "bir sitemi olup olmayacağı" sorusuna, "Bu konuları en iyi şekilde görüşeceğiz" yanıtını verdi. 
     
</TEXT>
</DOC>
