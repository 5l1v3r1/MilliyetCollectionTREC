<DOC>
<DOCNO> 331225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/07/son/sontur29.html </URL>
<DATE> 2005/04/07/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
3 milyon liralık taksi ücretini ödememek için katil oldu 
</HEADLINE>
<TEXT>

     Osmaniye'de, 3 YTL 3 milyon lira tutarındaki taksi ücretini ödemek istemeyen gencin, taksi sürücüsünü öldürdüğü iddia edildi. 
     Alınan bilgiye göre, Rahimehatun Mahallesi'nde meydana gelen olayda, B.C. 23 , içkili olarak, evine gitmek için taksiye bindi. B.C'nin evinin önüne geldikleri sırada, taksi ücreti nedeniyle B.C. ile sürücü Ahmet Dana 47 arasında tartışma çıktı. 
     Dana, taksi ücreti olan 3 YTL'yi ödemeyi kabul etmeyen B.C'yi, araca bindiği yere geri götürdü. B.C. ile taksi şoförünün buradaki tartışmasına, gencin amcasının çocukları olduğu belirtilen N.C. 22 ve N.C. 22 de karıştı. 
     Tartışmanın kavgaya dönüşmesi üzerine, B.C'nin, yere düşen Ahmet Dana'yı ekmek bıçağıyla kalbinden bıçakladığı ileri sürüldü. Çevredeki vatandaşların hastaneye götürmek istediği 5 çocuk babası Dana, yolda öldü. 
     Olaydan sonra kaçan B.C. ve kuzenleri, suç aleti ekmek bıçağıyla yakalanıp, gözaltına alındı. 
     
</TEXT>
</DOC>
