<DOC>
<DOCNO> 337303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/son/sondun15.html </URL>
<DATE> 2005/04/27/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Reuters Vietnam ile Irak'ın benzer ve ayrı yanlarını inceledi... 
</HEADLINE>
<TEXT>

     Vietnam'da ABD ordusunun yenilgiye uğratılmasının yıldönümü yaklaşırken, İngiliz Reuters ajansı, Vietnam ile Irak'ın benzer ve ayrı yanlarını inceledi. 
     Amerikan birliklerinin 30 Nisan 1975 tarihinde Hoşimin Kenti'nden eski Saygon ayrılmasının 30. yıldönümü vesilesiyle ABD'nin Vietnam ve bugün Irak'taki savaşını konu alan ajans, savaşı yaşayan Vietnamlıların görüşlerine yer verdi. 
     ''May Lai köyünde Amerikan ordusunun en büyük vahşetinde 1968 karşılaşılan durum ve Kuzey Vietnam Komünist Partisi tankının komutanının Saygon sarayının kapısını tankıyla paramparça edişi... ABD'nin Irak işgalinde bunun gibi büyük şaşkınlıklar yaşanmaktadır'' ifadeleriyle başlayan yazısında Reuters, Vietnam Savaşı'nda Komünistlerin 1955'ten sonra, önce Dien Bien Fu'da Fransızları yendiklerini anımsattı. 
     Hem Fransızlarla savaşta, hem de Amerikan ordusuyla savaşta bulunan, halen Hoşimin Kenti'nde turist rehberliği yapan Fam Fu Bang 76 , ''Hiç mi ders almadı Amerikalılar Vietnam'dan Niye Irak'talar '' diye sordu. 
     Ajansa göre, ABD'nin 9 Nisan 2003'te iktidardan düşürdüğü ve 13 Aralık 2003'te Tikrit'te ele geçirdiği Devlet Başkanı Saddam Hüseyin'in hapse atılışını Vietnam'da çok az kişi onaylıyor ve Vietnamlıların çoğu Saddam Hüseyin'in halkını safına çekmediği için yenildiğini düşünüyor. 
     Başkent Hanoy'daki Uluslararası İlişkiler Enstitüsü'nün Müdür Yardımcısı Fam San Çau, 11 Eylül 2001 terörünü kınadıklarını, Irak'ta düzenlenen bombalı terör tuzaklarını da onaylamadıklarını belirtti. ''Kendi halkınızı yaralayarak savaşı kazanamazsınız. Saddam halkını seferber edemedi'' diyen Çau, Irak'ta terörün süreceğini, bunu kesmenin tek yolununun tarafların doğrudan konuşmaları olduğu görüşünü savundu. Çau, ''Irak gibi bir yerde insanlar intihar saldırılarıyla hayatlarını veriyorlarsa, inanç derin demektir'' diye konuştu. 
     
     VİETNAM FARKI 
     ''Vietnam'da hiç intihar bombacısı gördünümüz mü '' diye soran Çau, ''11 Eylül'de köktendinciler stratejik hata yaptı. Dünya kamuoyunu kaybettiler. Vietnam halkı, dünyayı yanına almıştı. El Kaide'nin yaptığı gibi asla savaşımızı Vietnam dışına taşıyamazdık. Eğer kurtuluş savaşımızı Vietnam dışına taşısaydık, buna tepkinin ne denli büyük olacağını tasavvur edemezdik'' diye ekledi. 
     Vietnam Savunma Bakanı Fam Van Tra ise Vietnam Savaşı'na Amerikan komuoyunun savaşa karşı tutumunu anımsatarak, bunun Vietnam'ın zaferinde payı olduğunu düşünüyor. Tra, ''Vietnam Savaşı başkaydı. Ülke üç cephede savaştı Askeri, siyasi ve düşman askerinin zihnini haklı davaya yönelik sarsma'' diye konuştu. 
     Reuters ajansının incelemesine göre, ABD'nin karabasanı haline dönüşen Vietnam Savaşı'nda 1965-1975 yaşanmış en yürek dağlayıcı insan kayıplarından biri olan, 16 Mart 1968 günü 500 masum köylünün öldürüldüğü Mai Lai köyünü gezen Kuzey İrlandalı Anne, May Lai Müze defterine, ''Burada olandan bugün Irak'ta olanın farkı var mı Irak'ta gelecek günlerde daha nasıl fecaatlar olacak ..'' diye yazdı. Amerikalı bir turist ise ''May Lai vardı, şimdi Irak var'' notunu düştü. 
     Mai Lai'deki katliamdan kurtulan, bugün müzenin müdürü olan Fam Thanh Cong, ''Köye ve müzeye gelenler sık sık soruyor Irak ile mukayese edebilir misiniz Hayır'' diye konuştu. Yine buradaki katliamdan kurtulan Ha Thi Kuay adlı kadın ise ''Irak'ta olanlar bizim yaşadığımız fecaat kadar korkutucu'' dedi. 
     Reuters, Vietnam savaş gazilerinin ortak görüşünün ''ABD'nin Irak'a kesinlikle girmemesi'' olduğunu belirtti. 
     ABD yönetiminin Saygon'da tutunduğu ve 30 Nisan 1975'te çekildiği ''son müstahkem mevki'' Güney Vietnam sarayının ana kapısını paramparça eden tankın komutanı Nguyen Va Tap, ''Vietnam'da olduğu gibi ABD'nin Irak'ta yanlış hesabı da hızlı kapanacaktır'' görüşünde ''Irak'ta savaşın çabuk bitirilmesi planlandı. Ama olmadı, istikrar sağlanamadı ve Amerikan zayiatı günden güne artıyor.'' 
     
</TEXT>
</DOC>
