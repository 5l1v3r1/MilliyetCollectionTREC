<DOC>
<DOCNO> 341823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/son/sondun38.html </URL>
<DATE> 2005/05/12/ </DATE>
<TIME> 21.20 </TIME>
<AUTHOR>  </AUTHOR>
<HEADLINE>
Onur Air'in uçağının Düsseldorf'tan havalanmasına izin verilmedi... 
</HEADLINE>
<TEXT>

     Hollanda’nın ardından Almanya da özel Türk havayolu şirketlerinden Onur Air’in Almanya içine ve dışına uçuşlarına yasak getirdi. 
     Almanya sivil havacılık yönetimi, güvenlik kaygılarını gerekçe göstererek, Onur Air’in iniş ve kalkışlarının derhal iptal edildiğini bildirdi. 
     Yetkililer, kararın ayrıntıları ve ne zaman gözden geçirileceği hakkında ise bilgi vermedi. 
     Bu arada, Almanya’nın Düsseldorf havaalanında Onur Air’e ait 300 kişilik yolcu uçağının, bagaj kontrolleri tamamlanmasına rağmen, hareket saatine kısa bir süre kala uçuşu iptal edilerek hangara çekildiği belirtildi. 
     Hollanda Ulaştırma Bakanlığı, teknik ve bakım yetersizliklerini gerekçe göstererek, Onur Air’in bu ülkedeki uçuş haklarını bir ay süreyle durdurmuştu. 
     
</TEXT>
</DOC>
