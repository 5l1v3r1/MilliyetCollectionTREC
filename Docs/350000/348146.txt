<DOC>
<DOCNO> 348146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/02/son/sondun03.html </URL>
<DATE> 2005/06/02/ </DATE>
<TIME> 03.30 </TIME>
<AUTHOR>  </AUTHOR>
<HEADLINE>
İsrail Radyosu "Abbas'a anjio plasti ameliyatı yapıldı" 
</HEADLINE>
<TEXT>

     Ürdün’de kısa bir süre için hastaneye kaldırılan Filistin Devlet Başkanı Mahmud Abbas’a anjio plasti ameliyatı yapıldığı ileri sürüldü. 
     İsrail Radyosu’nun haberinde, Abbas’a tıkanmış kalp damarlarını açmak için uygulanan anjio plasti ameliyatı yapıldığı iddia edildi. 
     Filistinli yetkililerce daha önce yapılan açıklamada, Abbas’ın, Ürdün’ün başkenti Amman’daki bir hastanede 2 saat kadar kaldığı, kontrolden geçtikten sonra hastaneden ayrıldığı belirtilmişti. 
     Filistinli yetkililer, 69 yaşındaki Abbas’ın rahatsızlığı hakkında yorumda bulunmayacaklarını söylerken, Filistinli Bakanlardan Muhammed Dahlan, Gazze kentinde Abbas ile bir telefon görüşmesi yaptığını kaydetti. Dahlan, Abbas’ın kendini iyi hissettiğini ve daha önce planlandığı gibi bugün Batı Şeria’ya döneceğini söylediğini ifade etti. 
     
</TEXT>
</DOC>
