<DOC>
<DOCNO> 340338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/07/guncel/gun06.html </URL>
<DATE> 2005/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Avukata davada 'taciz' gibi soru 
</HEADLINE>
<TEXT>


Yazdığı kitap nedeniyle hakkında dava açılan Prof. Anadol, karşı tarafın avukatına duruşmada sordu Sen Yahudi misin Utanmıyor musun 

ANKARA ANKA 

Yahudi bir vatandaşın, hakkında suç duyurusunda bulunduğu "İsrail ve Siyonizm Kıskacında Türkiye" kitabının yazarı Prof. Dr. Cemal Anadol, TCK'nın 312. maddesi uyarınca yargılanmaya başlandı. 
İstanbul Savcılığı'nın, Asil Sami Aci'nin başvurusu üzerine hazırladığı iddianamede, kitabın bazı bölümlerde halkın din farklılığı gözeterek düşmanlığa kışkırtıldığı suçlaması yer aldı. 

'Günahtır' 
İlk duruşmada Anadol, davaya müdahil olan Aci'nin avukatına "Sen Yahudi misin " diye sordu. "Hayır" yanıtı alan Anadol, "Utanmıyor musun Günahtır" dedi. Mahkeme, kararını gelecek duruşmada açıklayacak. 
Anadol kitabında, siyonizm, masonluk, mason locaları ve faaliyetleri, siyon protokolleri, dönmelik, Sabeyat Sevi konularını ele alıyor. Anadol, kitabının sonunda ise "Bu kitabın amacı, Yahudi vatandaşlarımızı rencide etmek değildir" ifadesine yer veriyor. 


</TEXT>
</DOC>
