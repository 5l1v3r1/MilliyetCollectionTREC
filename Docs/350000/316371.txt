<DOC>
<DOCNO> 316371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/18/son/sondun29.html </URL>
<DATE> 2005/02/18/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Le Figaro'nun anketi Sarkozy büyük farkla kazanacak 
</HEADLINE>
<TEXT>

     Fransa'da yapılan anket, Türkiye'nin AB üyeliğine karşı çıkan, iktidardaki Halkın Hareketi Birliği UMP Başkanı Nicolas Sarkozy'nin 2007 yılında yapılacak Cumhurbaşkanlığı seçimlerini büyük farklı kazanacağını ortaya koydu. 
     Le Figaro gazetesince yayınlanan kamuoyu yoklaması, Sarkozy'in Cumhurbaşkanlığı seçimlerinin hem birinci, hem de ikinci turunda rakiplerine büyük farkla galip geleceğini gösterdi. 
     BVA tarafından gerçekleştirilen ankete göre, Cumhurbaşkanlığı seçimlerinin bugün yapılması durumunda Sarkozy, birinci turda Cumhurbaşkanı Jacques Chirac'a karşı 8 puanlık bir avantaj sağlayacak. Sarkozy, ikinci turda ise solun adayını 6 puan farkla geçecek. 
     Anket, sağ seçmenlerin yüzde 77'si ve UMP seçmenlerinin yüzde 80'inin Sarkozy'nin cumhurbaşkanlığına aday olmasını desteklediğini de gösterdi. 
     Gazete, sağ seçmenlerin büyük bir bölümünün, Sarkozy'nin, haftalık çalışma saatleri, göç ve Türkiye ile ilgili politikalarını onyladığını belirtti. Sağ seçmenlerin yüzde 67'si, Sarkozy'nin Türkiye'nin üyeliğine karşı tutumuna destek veriyor. 
     
</TEXT>
</DOC>
