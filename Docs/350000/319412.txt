<DOC>
<DOCNO> 319412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/28/son/sonyas06.html </URL>
<DATE> 2005/02/28/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Oscar kazananlar daha uzun yaşıyor 
</HEADLINE>
<TEXT>

     Toronto Üniversitesi profesörlerinden Dr. Donald Redelmeier, Oscar kazananların ortalama ömürlerinin, diğerlerinden dört yıl fazla olduğunu belirlediklerini açıkladı. 
     Kanada Sağlık Enstitüsü ve Ontario Sağlık Bakanlığı tarafından desteklenen araştırmada, Oscar'a aday olmuş 762 aktör ve aktris incelendi. Bunlar arasında ödüle ulaşmayı başaranlarının ortalama ömürlerinin 79,7 ödülü alamayanların ise 75,8 olduğu belirlendi. 
     Redelmeier, ödülü alanların kazandıkları güven sonrası kendilerine daha iyi bakmaya başlamalarının, örneğin düzenli uykuya, düzenli yemeğe, düzenli egsersize daha fazla önem vermelerinin, ömürlerinin artışının en önemli etkeni olduğunu kaydetti. 
     Ödülü birden fazla kazananların ise ömürleri daha da fazla uzuyor ve bunun en güzel örneğinin, 96 yaşına kadar yaşayan, ödülü rekor düzeyde, 4 kez almış Katharine Hepburn olduğu savunuluyor. 
     
</TEXT>
</DOC>
