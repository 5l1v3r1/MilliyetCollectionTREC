<DOC>
<DOCNO> 312997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/07/guncel/axgun02.html </URL>
<DATE> 2005/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
'Hz. Ali ezilenin simgesi' 
</HEADLINE>
<TEXT>


Liselere Alevilik şu ifadelerle anlatılacak "İslam tarihinde ezilenler Hz. Ali ve Ehli Beyt'i haksızlıkla mücadele simgesi kabul etmiştir" 

BAHAR ATAKAN Ankara 

MEB Din Öğretimi Genel Müdürlüğü, gelecek yıl kitaplara fasikül olarak eklenecek Alevilik konusunun içeriğine ilişkin taslak program hazırladı. Programın içeriği şöyle 
LİSE 1 Türklerin din anlayışında etkili olan önderler başlığında Hacı Bektaş Veli konu edilecek. 
LİSE 2 "İslam'da ibadetler" konusunda Hz. Ali'nin örnek şahsiyeti ve ibadetlere verdiği önem, Hz. Muhammed'e yakınlığı anlatılacak. "Hz. Ali, Kuran-ı Kerim'in tamamını ezberlemiş, hükümlerine vakıf sahabilerden biriydi" denecek. 
LİSE 3 "Kültürümüzde Ehli Beyt Sevgisi" başlığında Ehli Beyt ve Alevilik ayrı ayrı tanımlanacak. "İslam tarihinde ezilen kişi ve toplumlar Hz. Ali ve Ehli Beyt'i haksızlıkla mücadelenin simgesi kabul ederek bayraklaştırmıştır. " denilecek. 
LİSE 4 "Alevilik - Bektaşilik düşüncesi" başlığında Bektaşilik, "Hacı Bektaş-ı Veli'nin tasavvufi fikirleri çerçevesinde teşekkül etmiş bir tarikatın adıdır" denilecek. 


</TEXT>
</DOC>
