<DOC>
<DOCNO> 305323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/11/spor/spo09.html </URL>
<DATE> 2005/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ceza bizi yıkar' 
</HEADLINE>
<TEXT>



Kop'tan mesaj 
DOPİNG kontrolüne girmedikleri gerekçesiyle Uluslararası Atletizm Federasyonu IAAF tarafından açılan soruşturmada, 13 Ocak'ta Ceza Kurulu önüne çıkacak Süreyya Ayhan ve antrenörü Yücel Kop, hiçbir şekilde ceza almayacaklarını inandıklarını söylediler. Kop, "Bu duruma, IAAF da itiraz etmez. Çünkü ortada herhangi bir suç yok. Ancak bir ay bile ceza verilse, yine de CAS Yüksek Spor mahkemesine gideceğiz" dedi. 

Dava hazırlığı 
DÜNYA atletizminin Süreyya Ayhan gibi yıldızlara ihtiyacı olduğunu vurgulayan Kop, "IAAF da bunu biliyor. Bizim yeniden yarışmamızı istiyorlar. Bu yıl Dünya Şampiyonası ve Golden League yarışları var. Eğer ceza alırsak, o psikolojiyle bu büyük yarışlara nasıl hazırlanır, nasıl başarılı oluruz" dedi. Kop ayrıca, raporda imzası bulunan Türk WADA yetkilisi hakkında da dava açmaya hazırlandıklarını açıkladı. 


</TEXT>
</DOC>
