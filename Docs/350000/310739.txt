<DOC>
<DOCNO> 310739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/30/son/sondun29.html </URL>
<DATE> 2005/01/30/ </DATE>
<TIME> 17.59 </TIME>
<AUTHOR>  </AUTHOR>
<HEADLINE>
Irak'ta seçime katılma oranı düşük... 
</HEADLINE>
<TEXT>

     Irak Seçim Komisyonu, seçimlere katılım oranı hakkında daha önce yapılan açıklamaların yalnızca bir tahmin olduğunu belirterek, seçimlere katılımın daha düşük olduğunu bildirdi. 
     Komisyon sözcüsü Ferid Ayar, basın toplantısında, yüzde 72 olarak açıklanan seçime katılım oranının ''yalnızca bir tahmin'' olduğunu söyledi. 
     Seçimde yaklaşık 8 milyon Iraklının oy kullanmış olabileceğini belirten sözcü, bunun, kayıtlı seçmenlerin yüzde 60'ının biraz üzerinde olduğunu kaydetti. 
     Yüzdelerin ve sayıların, oy sayımından sonra belirleneceğini ve sayım işlemleri bittikten sonra kesin rakamların açıklanacağını belirten sözcü, ''Bunların resmi rakamlar olduğunu söylemek için çok erken. Sayılar yalnızca tahmin'' diye konuştu. 
     Genel ve yerel seçimlerin yapıldığı Irak'ta yerel saatle 14.00'e kadar TSİ 13.00 katılım oranının yüzde 72 olduğu bildirilmişti. 
     
</TEXT>
</DOC>
