<DOC>
<DOCNO> 327771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/28/son/sondun65.html </URL>
<DATE> 2005/03/28/ </DATE>
<TIME> 23.18 </TIME>
<AUTHOR>  </AUTHOR>
<HEADLINE>
Gunungsitoli kentinin yüzde 75'i ağır hasarlı olduğu tahmin ediliyor 
</HEADLINE>
<TEXT>

     Endonezya'nın Nias adasındaki Gunungsitoli kentinin dörtte üçünde ağır hasar bulunduğu belirtildi. 
     Nias polisinden bir yetkili, Gunungsitoli'nin yaklaşık yüzde 75'inin ağır hasar gördüğünü tahmin ettiklerini belirterek, ''En azından binaların yüzde 70'i yıkıldı'' dedi. 
     Kendilerine henüz yardım ulaşmadığını belirten polis yetkilisi, yetkililerin depremde ölen ve yaralananlara ilişkin bilgi toplamaya çalıştıklarını kaydetti. 
     Bu arada, AFP, polis kaynaklarına dayandırdığı haberinde, Endonezya'ya bağlı Nias adasında en az 2 kişinin öldüğünü duyurdu. 
     Depremin merkez üssü yakınlarındaki Nias'ta çok sayıda kişinin yaralandığı ve yüzlerce evin yıkıldığı belirtilmiş, Gunungsitoli kenti belediye başkan yardımcısı Agus Mendrofa, ''Onlarca kişinin öldüğünü söyleyebilirim'' demişti. 
     
</TEXT>
</DOC>
