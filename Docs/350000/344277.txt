<DOC>
<DOCNO> 344277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/20/son/sonsiy01.html </URL>
<DATE> 2005/05/20/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
Başbakan'a yeni kedi gönderecek 
</HEADLINE>
<TEXT>

     Gülay ÖZEK DHA 

      KENDİSİNE hediye edilen Van kedisini gazeteci Fatih Altaylı’ya veren Başbakan Recep Tayyip Erdoğan’a, Van Gevaş Belediye Başkanı Nazmi Sezer ikinci bir Van kedisi gönderecek. Erdoğan’a ilk kediyi de veren Nazmi Sezer, bulduğu ikinci kedinin eşine ender rastlandığını belirtti. Sezer, Başbakana göndereceği Okyanus’ adlı kedinin bir gözünün sadece mavi, diğer gözünün ise sarı ve mavi olmak üzere çift renkli olduğunu söyledi. Belediye Başkanı Sezer, Başbakanımızın kedisiz kalmasını istemiyorum. Bulduğum son kedi çok farklı özelliklere sahip. En kısa zamanda kendilerine göndereceğimö dedi. 
     Van’ın Gevaş İlçesi’nin AKP’li Belediye Başkanı Nazmi Sezer, Başbakan Recep Tayyip Erdoğan’a 18 Eylül 2004 günü Van’a yaptığı ziyaret sırasında Cansu’ adında bir Van kedisi hediye etti. Başbakan Erdoğan Van kedisini aylarca evinde baktıktan sonra, geçen ay gazeteci Fatih Altaylı’ya hediye etti. Bu durumu gazetelerden okuyan başkan Nazmi Sezer, hemen Erdoğan’a hediye etmek üzere ikinci bir kedi arayışına girdi ve eşine ender rastlanan bir kedi buldu. 7 aylık olan ve Okyanus’ adı verilen kedinin sol gözü mavi renkli, sağ gözünde ise sarı ve mavi olmak üzere iki renk bulunuyor. 
     Gevaş Belediye Başkanı Nazmi Sezer, başbakan Erdoğan’ın, hediye ettiği Van kedisini hemşehrileri Fatih Altaylı’ya vermesine üzülmediğini de söyledi. 
     Sezer, Başbakanımız ilk kediyi çok sevmişti. Onun kedisiz kalmasını istemiyorum. Başbakana ikinci bir kedi bulmak için çok araştırma yaptım. Bu araştırma sonunda da eşine ender rastlanan bir kedi buldum. Bulduğum kedi 7 aylık, bir gözü mavi, diğer gözünde ise sarı ve mavi olmak üzere iki renk bulunuyor. Sayın Erdoğan’ın bu kediye de çok seveceğinden eminim. En kısa zamanda kendisine göndereceğim. Bu süre içinde kediye çok iyi bakıyoruzö diye konuştu. 
     
</TEXT>
</DOC>
