<DOC>
<DOCNO> 328072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/29/son/sondun18.html </URL>
<DATE> 2005/03/29/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Guardian Üstün ırk yaratma hayali genç Türkler tarafından kapışılıyor 
</HEADLINE>
<TEXT>

     Adolf Hitler'in "Kavgam" kitabının Türkiye'de yüksek satış grafiğine ulaşması, Türk gençlerinin üstün ırk yaratma hayaline kapıldığı şeklinde yorumlandı. 
     İngiliz The Guardian gazetesi, Adolf Hitler'in "Kavgam" kitabının Türkiye'de yüksek satış grafiği yakalamasını değerlendirdi. Kitabın Türkiye'de en fazla satanlar listesine girmesinin, korkuları ayaklandırdığı yorumu dikkat çekti. 
     Helena Smith imzalı yazıda, "Üstün ırk yaratma hayali genç Türkler tarafından kapışılıyor" denilirken, adı açıklanmayan bir Alman diplomatın yorumuna yer verildi. 
     Diplomatın, kitabın başarısının, Ekim ayında Türkiye ile müzakerelere başlangıç öncesinde Avrupalılar'a "doğru sinyaller vermeyebileceği" uyarısına dikkat çekildi. 
     İstanbul'da yaşayan haftalık Şalom gazetesi yazarı Ivo Molinas'ın "Burası demokratik bir ülkedir ve kitap yasaklanamaz ancak Türk hükümetinin açıkça, kitabın 
     satışından hoşlanmadığını söylemesi iyi olurdu. Ne yazık ki böyle bir yaklaşım olmadı" sözlerine yer verildi. Yazıda, Pek çok Türk'ün, AB'ye katılmanın, ülkelerini "fazla müsamahakar" hale getireceği ve değerli geleneklerinden vazgeçmeye zorlayacağı korkusu taşıdığı da öne sürüldü. 
     
</TEXT>
</DOC>
