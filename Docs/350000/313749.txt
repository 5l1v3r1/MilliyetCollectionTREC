<DOC>
<DOCNO> 313749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/09/son/sondun38.html </URL>
<DATE> 2005/02/09/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Belçika'dan Afganistan'a savaş uçağı ve asker takviyesi... 
</HEADLINE>
<TEXT>

     Belçika, Afganistan'a 4 savaş uçağı göndereceğini ve asker takviyesinde bulunacağını açıkladı. 
     Dışişleri Bakanı Karel De Gucht, NATO ve AB bünyesinde temaslarda bulunmak üzere Belçika'ya gelen ABD Dışişleri Bakanı Condoleeza Rice ile Brüksel havaalanında görüşmesinin ardından yaptığı açıklamada, Afganistan'a 4 adet F-16 savaş uçağı göndereceklerini ve asker takviyesinde bulunacaklarını bildirdi. 
     De Gucht, Afganistan'da, ilkbaharda yapılması planlanan seçimler sırasında güvenliğin sağlanması amacıyla kullanılacak uçakların Kabil havaalanına konuşlandırılacağını duyurdu. 
     Belçikalı Bakan, NATO'nun Afganistan'da oluşturduğu Bölgesel İmar Ekipleri asker takviyesi temin edeceğini belirtti. 
     ABD Dışişleri Bakanı Rice'ın Avrupa temasları sırasında müttefiklere, Afganistan ve Irak'taki NATO operasyonlarına katkıları artırmaları için baskı yaptığı biliniyor. Belçika, Irak'ta güvenlik birimlerinin eğitimine yönelik İttifak operasyonları dışında kalıyor. 
     
</TEXT>
</DOC>
