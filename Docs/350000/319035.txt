<DOC>
<DOCNO> 319035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/27/son/sondun17.html </URL>
<DATE> 2005/02/27/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Washington Post İrandaki atom bombası için en güçlü işaret 
</HEADLINE>
<TEXT>

     ABD'de yayımlanan The Washington Post gazetesi, İranlı yetkililerle Pakistan'da atom bombasının babası olarak bilinen Abdülkadir Han'ın adamlarının 1987'de Dubai'de gizli bir görüşme yaptıklarını ileri sürdü. 
     Gazetede, Batılı diplomatik kaynaklara dayandırılarak verilen haberde, Pakistanlı yetkililerin bu görüşmede, Tahran'a nükleer bomba yapımı için gereken malzeme satma önerisinde bulunduğu belirtildi. 
     Adının açıklanmasını istemeyen Batılı bir diplomat, ''Öneri, İran'ın nükleer silah programına sahip olduğunun bugüne kadarki en güçlü işaretidir, ancak bunu tamamen kanıtlamıyor'' Amerikan Merkezi Haberalma Teşkilatı'nın CIA Kasım ayında Amerikan Kongresi'ne gönderdiği bir raporda İran'ın nükleer programında Pakistanlı Abdülkadir Han şebekesinden yardım aldığı belirtiliyordu. 
     İran rejimine muhalif Halkın Mücahitleri'nin bir yetkilisi de, Kasım 2004'te, Abdülkadir Han'ın 2001'de İran'a yüksek düzeyde askeri nitelikli zenginleştirilmiş uranyum temin ettiğini ortaya atmıştı. 
     
</TEXT>
</DOC>
