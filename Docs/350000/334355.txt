<DOC>
<DOCNO> 334355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/18/yasam/axyas02.html </URL>
<DATE> 2005/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Görev başında öldü 
</HEADLINE>
<TEXT>


İzmir'de Formula yarışını izlerken otomobilin çarptığı gazeteci Ömer Koçyiğit, 28 yaşında hayatını kaybetti 

İZMİR DHA 

İzmir Otomobil Sporları Kulübü'nün Pınarbaşı Pisti'nde dün öğleden sonra düzenlediği Türkiye Pist Şampiyonası Bridgestone Formula 3 yarışında otomobilin çarptığı gazeteci Ömer Koçyiğit öldü. 
Türkiye Pist Şampiyonası'nın "grup maxi" kategorisinde yarışan Orkun Altınbaş'ın 22 kullandığı otomobil, bir motor dergisinde çalışan ve yarışlarda fotoğraf çekimi yapan gazeteci Ömer Koçyiğit'e 28 çarptı. Başını ön cama çarpan Koçyiğit, 50 metre sürüklenerek kanlar içinde yere yığıldı. Yere düştüğünde bile fotoğraf makinesi ellerinde olan Koçyiğit hastanede kurtarılamadı. Koçyiğit'e çarpan Altınbaş'ın ilk yarışı olduğu öğrenildi. 

Yanlış yer iddiası 
Kaza herkesi şoke ederken, İzmir Otomobil Sporları Kulübü Başkanı Erol Hülagü, üzüntülerinin büyük olduğunu belirterek, şunları söyledi "Gazeteci arkadaşımız yıllardır bu işi yapıyor. Yanlış yerde duruyormuş. Piste 3 metre kadar yaklaşmış. Görevli arkadaşlarımız ve kuledekiler sürekli uyarmış. Fakat kendisi fotoğraf çekimi yaptığı yerden ayrılmamış ve kaza meydana gelmiş." 



</TEXT>
</DOC>
