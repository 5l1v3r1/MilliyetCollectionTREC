<DOC>
<DOCNO> 309369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/26/guncel/axgun01.html </URL>
<DATE> 2005/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Ergüleç'ten 'zorunlu' istifa 
</HEADLINE>
<TEXT>


Hızlandırılmış tren faciasıyla ilgili "Her şey Allah'tan" diyen ve tepki üzerine TCDD Genel Müdür Yardımcılığı'ndan Raylı Sistemler Daire Başkanlığı'na getirilen Ergüleç, görevi bıraktı 

ŞENOL DEMİRCİ İstanbul 

Pamukova'daki hızlandırılmış tren kazasının ardından TCDD Genel Müdür Yardımcılığı görevinden alındıktan sonra Raylı Sistemler Daire Başkanlığı görevine vek leten getirilen Ali Kemal Ergüleç görevinden ayrıldı. İstanbul Belediye Başkanı Kadir Topbaş, İETT Genel Müdürü Kantarcı'ya, Ergüleç'in atanmasından duyduğu rahatsızlığı ileterek, gereğinin yapılmasını istedi. 
Kantarcı, Topbaş'ın tepkisini Ergüleç'e aktardı. Ergüleç de, gelişme üzerine görevinden ayrılmaya karar verdi. Ergüleç'in, Karaköy'deki makam odasındaki özel eşyalarını topladığı ve mazeret iznine ayrıldığı öğrenildi. 
Bir süre önce Kantarcı'nın hizmet emriyle, Raylı Sistemler Daire Başkanlığı'nda Araştırma Planlama Koordinasyon APK uzmanı olarak görevlendirilen Ergüleç, İETT Raylı Sistemler Daire Başkanlığı'na vek leten getirildi. Asaleten atanmayı bekleyen Ergüleç, ayrıca Büyükşehir Belediyesi Ulaşım A.Ş.'de de yönetim kurulu üyesi oldu. Birinci derece imza yetkisine sahip olduğu kaydedilen Ergüleç'e, bu görevi için 1500 YTL ödendiği öğrenildi. 
Bir bakanlık bünyesinde danışmanlık görevine getirileceği öne sürülen Ergüleç, hızlandırılmış tren kazasından sonra "Her şey Allah'tan" açıklamasıyla tepki çekmişti. 



</TEXT>
</DOC>
