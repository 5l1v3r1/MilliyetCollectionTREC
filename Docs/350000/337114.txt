<DOC>
<DOCNO> 337114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/son/sontur06.html </URL>
<DATE> 2005/04/26/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Kapı önünde bebek emzirme kavgası 3 yaralı 
</HEADLINE>
<TEXT>

     Mehmet TAŞÇIOĞLU- Ökkeş İŞÇİ- Mehmet BULUT GAZİANTEP, DHA 

      GAZİANTEP'te kapı önünde bebek emzirme uyarısı yüzünden çıkan tartışmada ortalık savaş alanına döndü. Tabanca, bıçak silah ve sopaların kullandığı kavgada 2'si ağır 3 kişi yaralandı. 
     Ünaldı Mahallesi Remzi Bozoglu Sokak üzerinde saat 20.30 sıralarında meydana gelen olayda 5 aylık çocuğunu kapı önünde emzirmek isteyen 27 yaşındaki Songül Kulu, komşusu 30 yaşındaki Cemal Kaplı tarafından ikaz edildi. Sözlü tartışmaya kadının yakınları karışınca ortalık bir anda savaş alanına döndü. Bıçak ve sopaların kullanıldığı sokak kavgasında Cemal Kaplı yanında taşıdığı ruhsatsız tabancasıyla rast gele ateş açtı. 
     Kurşunların isabet ettiği Songül Kulu'nun yakınları 49 yaşındaki Mehmet Kuru karnından, 25 yaşındaki Mayil Şahin kasığından ve sokaktan geçen 31 yaşındaki Ahmet Yıldız ise ayağından yaralandı. Gaziantep Devlet Hastanesi'ne tedavi altına alınan yaralılardan Mehmet Kuru ve Mayil Şahin'in hayati tehlikeleri olduğu belirtildi. 
     Kavga, olay yerine gelen polis tarafından güçlükle yatıştırıldı. Polis, silahı kullanan Cemal Kaplı'yı gözaltına alınırken, olayla karıştığı belirlenen kardeşi 42 yaşındaki Yaşar Kaplı ise aranıyor. 
     
</TEXT>
</DOC>
