<DOC>
<DOCNO> 307479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/18/son/soneko13.html </URL>
<DATE> 2005/01/18/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Türk iş dünyası stres sıralamasında dördüncü 
</HEADLINE>
<TEXT>

     Metin Güneş CNN TÜRK Londra 

Dünyanın önde gelen muhasebe ve danışmanlık şirketlerinden Grant Thornton tarafından yayınlanan bir araştırmaya göre, Türk iş sahipleri küresel stres araştırmasında dördüncü sırada yer aldı. 
     İş sahipleri arasında stres düzeyinin arttığın söyleyenlerin yüzde 69 olduğu Tayvan listenin başında yer alırken, onu ikinci sıradaki Hong Kong izledi. Üçüncü sıradaki Meksika’nın ardından Türkiye yüzde 54 ile dördüncü oldu. 
     
     En rahat İsveçliler 

     Araştırmaya göre Amerikalı iş sahiplerinin diğer ülkelerdekilere göre daha az stresli oldukları belirlendi. Amerikalılar listede İspanya ve Fransa’nın ardından 18’inci sırada yer alırken, İngiltere 19’uncu oldu. En sonuncu ise stres düzeyi sadece yüzde 23 olan İsveç oldu. 
     Türkiye’nin de aralarında bulunduğu ilk dört stresli ülkenin, iş sahiplerinin rekabetten, ekonominin genel gidişatından ve kar konularından endişe duydukları 'düşük büyüme, yüksek stres' ekonomileri olduğu belirlendi. 
     
     "Düşük stres düşük büyüme" 

     Diğer taraftan İsveç’in, "yaşama pragmatik yaklaşan" insanların yaşadığı 'düşük stres, düşük büyüme' ülkesi olduğu ortaya çıktı. 
     ABD ise 'yüksek büyüme, düşük stres' oranları ile "strese girmeden başarıyı yakalamasını bilen" iş sahiplerinin yaşadığı ülke olarak ön plana çıktı. 

     
</TEXT>
</DOC>
