<DOC>
<DOCNO> 307488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/18/son/soneko22.html </URL>
<DATE> 2005/01/18/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Hazine, net 3,5 milyar YTL borçlandı... 
</HEADLINE>
<TEXT>

     Hazine bugün, net yaklaşık 3,5 milyar YTL borçlandı. 
     Hazine'nin bugün düzenlediği 91 gün vadeli referans bono ihalesinde bileşik faiz yüzde 18.40, 3 yıl vadeli, 6 ayda bir yüzde 10 sabit kupon ödemeli Yeni Türk Lirası cinsinden tahvil ihalesinde de yüzde 17.17 oldu. 
     İhalelere toplam nominal 4 milyar 942.1 milyon YTL teklif gelirken, nominal 2 milyar 591 milyon YTL, net ise 2 milyar 540.4 milyon YTL'lık satış yapıldı. 
     Hazine, piyasa yapıcı bankalar ve kamu kuruluşlarına yapılan satışlarla birlikte, toplam 3 milyar 562.7 milyon YTL net borçlanmaya gitti. 
     Hazine'nin bugün düzenlediği 91 gün vadeli referans bono ihalesine, nominal 3 milyar 939.9 milyon YTL'lık teklif geldi. Nominal 2 milyar 250 milyon YTL, net 2 milyar 157 milyon YTL satışın yapıldığı ihalede, basit faiz yüzde 17.25, bileşik faiz yüzde 18.40 oldu. Bonoların geri ödemesi 20 Nisan 2005'te yapılacak. 
     
     3 YIL VADELİ TAHVİL 

     Bugün yapılan üç yıl vadeli, altı ayda bir yüzde 10 sabit kupon ödemeli Yeni Türk Lirası YTL cinsinden Devlet Tahvili ihalesinde ise 1 milyar 2.2 milyon YTL'lık teklife karşın, nominal 341 milyon YTL, net 383.4 milyon YTL'lık satış yapıldı. 
     İhalede basit yıllık faiz yüzde 16.49, bileşik faiz yüzde 17.17 oldu. İkinci kez ihraç edilen söz konusu tahvillerin geri ödemesi 17 Ekim 2007'de yapılacak. 
     Böylece ihalelerde gerçekleşen toplam nominal satış 2 milyar 591 milyon YTL, kamu kuruluşları ve piyasa yapıcı bankalar ile birlikte toplam nominal satış ise 3 milyar 500.3 milyon YTL oldu. 
     Bu arada, 3 yıl vadeli tahvilden kamu kuruluşları ve piyasa yapıcılara yapılan toplam nominal satış 909.3 milyon YTL, net satış ise 1 milyar 22.3 milyon YTL oldu. 
     
</TEXT>
</DOC>
