<DOC>
<DOCNO> 347362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/31/spor/spo08.html </URL>
<DATE> 2005/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Forma aşkına 
</HEADLINE>
<TEXT>


Her hafta en az 4 maçlık kupon yapın, bize yollayın. En iyi taktiği siz verin, en yüksek oranlı tahmini siz tutturun, Türkiye Ligi'nde aşığı olduğunuz takımın formasına bilginizi ve öngörünüzü kullanarak kavuşun 


Bu hafta tahminlerinizi en geç Çarşamba 14 00'e kadar mail yada faks yoluyla bize ulaştırmanız gerekiyor. Haftanın sonunda en yüksek oranlı tahmini yapan 5 kişi takımının orijinal formasını kazanırken, birinci olan taktisyen bir sonraki sayımızda tahmin yapma hakkı kazanacak. 

DİKKAT 
Kuponunuzda, adınız, soyadınız, size ulaşabileceğimiz bir telefon numarası, tahmin yaptığınız maçların KODLARI VE TAKIMLARIN İSİMLERİ doğru biçimde bulunmalıdır. Aksi halde kuponunuz değerlendirmeye alınamayacaktır. Sistemli kuponlar ve birden fazla katılımlar değerlendirmeye alınmayacaktır. 

En güçlüsü Roosendaal 

Hollanda'da 1. ligin dibinden iki ekiple, ikinci ligin zirvesinden 6 ekip, play-off oynuyorlar. 4'erli iki grubun liderleri gelecek sezonu 1. ligde geçirecek 

En güçlüsü Roosendaal 

Hollanda'da 1. ligin dibinden iki ekiple, ikinci ligin zirvesinden 6 ekip, play-off oynuyorlar. 4'erli iki grubun liderleri gelecek sezonu 1. ligde geçirecek 

Hollanda'da play-off'lar iki grup, çift devreli lig usulü ile oynanıyor, ve ikişer raund geride kalmış durumda. 2. ligde beşinci sıradan play-offlara katılan ama çok iyi bir başlangıç yaparak averajla liderlik koltuğuna oturan Volendam, 2. ligin üçüncüsü VVV Venlo'yu ağırlıyor. Venlo, normal sezonda her iki maçta da Volendam'ı farklı mağlup etmişti. Venlo'ya dikkat. Birinci ligden 32 puanla play-offlara kalan güçlü Roosendaal, bu grubun favorisi. Telstar deplasmanından da puansız ayrılmayacaklardır. 
B grubunda 1. ligde sondan ikinci olan De Graafschap, kendi evinde ikinci ligin ikincisi güçlü Sparta Rotterdam'ı ağırlıyor. Bu maçta da deplasman takımının puan alması sürpriz olmaz. İkinci ligin altıncısı Helmond'la dördüncüsü Zwolle'yi karşı karşıya getiren müsabakadaysa ev sahibi bir adım önde. Normal sezonda birbirlerini deplasmanda yenen iki takımdan play-off'a iyi başlayan Helmond avantajlı. 

Beraberlik kokuyor 

PSV Eindhoven ve Bayern Münih'ten sonra Rapid, lig zaferini kupayla süslemek istiyor, ama karşılarında ciddi bir rakibi var 

Rapid, Avusturya Ligi şampiyonluğunu haftalar öncesinden ilan etti, ama 2 puan eksiğiyle sıralamada üçüncü olan Austria'yı 4 maçta da yenemedi. 10 takımla 4 devre olarak oynanan Avusturya Ligi'nde A. Wien Rapid'i 2 kez yendi, 2 kez de berabere kaldı. Bu maçta da benzer bir tablo yaşanabilir. Önce A. Wien, sonra beraberlik. 

İngiltere ve Danimarka 

Dünya Kupası eleme maçları öncesi takımlar son hazırlıklar için sahada. Maçlar prova niteliğinde olacağı için sürpriz beklemeyin 

Dünya Kupası Avrupa kıtası 6. eleme grubunda 6 maçta 16 puanla lider durumda bulunan İngiltere, boş geçeceği eleme haftasında Kolombiya deplasmanına gidiyor. Güney Amerika eleme grubunda altıncı durumda bulunan ve dört gün içinde evinde Peru ve Ekvador'u konuk edecek Kolombiya düşüşte. Nisan'dan beri 4 sıra gerileyerek FIFA sıralamasında 28'inciliğe inen Kolombiya deplasmanında şu anda dünyanın en iyi altıncı ulusal takımı olan İngiltere favori. 
Milli takımımızın da yer aldığı Dünya Kupası ikinci eleme grubunda 7 maçta 9 puanla dördüncü durumda bulunan Danimarka, 8 Haziran'da Arnavutluk'u konuk edeceği maç öncesi son hazırlığını Finlandiya karşısında yapacak. 1. grupta 6 maçta 9 puanla dördüncü durumdaki Finlandiya da 8 Haziran'da Hollanda deplasmanında olacak. Favori daha iyi bir kadroya sahip olan Danimarka. 

Fransa çok ciddi 
Paris'te oynadığı üst üste üç resmi maçta gol dahi bulamayarak taraftarına büyük hayal kırıklığı yaşatan Fransa, Macaristan karşısında gönül alma peşinde. 4. grupta bu haftayı boş geçecek Fransa, 6 maçta 10 puan ve averajla lider. FIFA sıralamasının 69'uncu basamağındaki Macaristan'sa İzlanda deplasmanının provasında. Dünya sıralamasında Zambia'nın bile altında yer alan Doğu Avrupa ülkesi, sekizinci grupta beş maçta yedi puanla dördüncü. Favori Fransa. 

Libertadores heyecanı 
Güney Amerika'nın Şampiyonlar Ligi Copa Libertadores'te çeyrek final iki ayak olarak 1 ve 15 Haziran'da oynanacak. Güçlü Palmeiras'ı her iki maçta da devirerek çeyrek finale çıkan Sao Paulo, Tigres karşısında kesin favori. İki Brezilya ekibi Atletico Paraneanse-Santos kapışmasındaysa bu sezon büyük hayal kırıklığı yaşayan ev sahibinin işi zor. Santos galibiyete daha yakın. 
Kupanın şampiyonluk adaylarından River Plate, Banfield deplasmanından en az bir beraberlik çıkaracak güçte. Diğer Arjantinli Boca Juniors da Guadalajara'dan beraberlik koparmaya çalışacak. İki maçta da eşitlik ilk seçenek. 



</TEXT>
</DOC>
