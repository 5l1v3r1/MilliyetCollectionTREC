<DOC>
<DOCNO> 348416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/03/guncel/gun08.html </URL>
<DATE> 2005/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğrenciler, kızlar için para topladı 
</HEADLINE>
<TEXT>


BURCUM DEVREZ İstanbul 

Gazetemizin 23 Nisan'da başlattığı 'Baba Beni Okula Gönder' kampanyasına bir destek de Bahçeşehir Koleji öğrencilerinden geldi. Öğrenciler, düzenledikleri bir etkinliğin 2 bin YTL 17 Ykr'luk gelirini kampanyaya bağışladı. 
Bahçeşehir Koleji'nin Sosyal Bilimler Bölümü öğretmenleri geçen hafta 'Adım Adım Türkiye' isimli bir etkinlik düzenledi. Öğretmenler ve öğrenciler elde edilecek geliri de 'Baba Beni Okula Gönder' kampanyasına bağışlama kararı aldılar. 
Etkinlikte öğrenciler, bölgelere ait bilgiler, fotoğraflar ve yöresel materyallerden oluşan bir sergi açtı. Ayrıca veliler, etkinlik çerçevesinde yörelere özgü yemekler yaptı. Yemekler öğrencilerin sosyal dayanışma duygusunu geliştirmek amacıyla satışa sunuldu. Ve 2 bin YTL 17 Ykr'lik gelir elde edildi. 

Kampanyaya destek veren eğitim gönüllüleri 21 

BURS HESABI Ali Demir, Bahir Turunç, Cemil Köroğlu, Filiz Ejder, Funda Baydar, Haydar Akın Anadolu Meslek Lisesi 9 C, İzdoğ Turizm Ticaret Ltd.Şti., Levent - İrem Limon, Mübeccel Ataman, Oda Apt. Sakinleri adına Emel Öze, Özlem Ayçiçek, Ülkü Hoca ve arkadaşları, Yaşar Baltacı, Özgür Yalçın 
KIZ YURDU HESABI Abdullah Ertürk, Ahmet Binbaş, Bahir Turunç, Canan Şavkay, Cemil Köroğlu, Fatma Berna Şenöy, Hasan Ali Karaer, Haydar Akın Anadolu Meslek Lisesi - Hazırlık A, İshak Demir, Nurdoğan Ketenoğlu, Orhan Ataman 
Eğitim destekçilerinin listesi devam edecek. 


</TEXT>
</DOC>
