<DOC>
<DOCNO> 309788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/27/yasam/yas07.html </URL>
<DATE> 2005/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Annenin isyanı Hesap soracağım 
</HEADLINE>
<TEXT>


Boğaziçi Köprüsü'ndeki kazada ölen Yeliz Telli'nin annesi isyan ederken, birçok soru yanıt bekliyor 


Bayramın 2. günü, Boğaziçi Köprüsü'nde meydana gelen şüpheli kazada ölen Yeliz Telli'nin annesi Neriman Karaman, kızının çantasını teslim aldı. Karaman, dün Arnavutköy Polis Karakolu'ndan çıkışında, çantanın kazadan 4 gün sonra, başkomiserin çekmecesinden çıktığını söyleyerek, "Bu işin arkasını bırakmayacağım" dedi. 

Yanıtsız sorular 
Güngören Asayiş Büro Amirliği'nde görevli Başkomiser Ebubekir Temur, tekstilci arkadaşı Süleyman Uçar, Telli ve Erman Ayan adlı genç kızların bulunduğu aracın, Boğaziçi Köprüsü'nde kaza yapması ve Telli'nin can vermesiyle sonuçlanan kazayla ilgili esrar perdesi ise henüz aydınlatılamadı. İşte, yanıt bekleyen sorular 
1 - Kaza sonrası Temur otomobili kullanmadığını söylese de, tedavileri süren aracın sahibi Uçar ile Ayar, direksiyonda onun olduğunu iddia etti. 
2 - Emniyet Müdürü Celalettin Cerrah bir başkomiserin alkollü araç kullanmasını eleştirerek "İçimizdeki pisliği temizledik" demişti. Temur 'Testte alkolsüz çıktı' denildi. 
3 - Kaza 03.00'te oldu, Temur'a alkol kontrolü ise iddiaya göre 08.30'da yapıldı. 
4 - Evlerine dönmek isteyen kızların köprüye girilince tepki gösterdiği ve otomobilde kavga çıktığı söyleniyor. Kavgayı gören oldu mu 
5 - Kaçtığı söylenen Temur, neden görev yeri Güngören'de özel hastaneye gitti 
6 - Bir yetkili Temur'un ifadesini verip hastaneye gittiğini, bir başkası önce hastaneye, sonra adliyeye gittiğini söylüyor. Temur'un ifadesi alındı mı 


</TEXT>
</DOC>
