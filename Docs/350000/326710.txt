<DOC>
<DOCNO> 326710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/24/son/sonspo20.html </URL>
<DATE> 2005/03/24/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Panathinaikos'da İbrahim Kutluay tedavi görüyor... 
</HEADLINE>
<TEXT>

     Yunanistan'ın Panathinaikos BSA Atina takımında forma giyen milli basketbolcu İbrahim Kutluay'ın, baldırındaki çekme nedeniyle tedavi gördüğü öğrenildi. 
     İbrahim Kutluay, A.A muhabirine yaptığı açıklamada, ''Geçen 2 hafta süresince sağ baldırımda bir rahatsızlık hissediyordum. Bu rahatsızlık geçtiğimiz günkü antrenmanda daha da fazlalaştı. Bu çerçevede tedavi görüyorum'' dedi. 
     Tedavisinin sürmesi nedeniyle takımının dün akşam Euroleague'de İspanya'da TAU Ceramica Vitoria takımına karşı yaptığı maçta yer alamayan milli basketbolcu, rahatsızlığının hafta sonunda Yunanistan Ligi'nde yapacakları maçta yer almasını engelleyeceğini sanmadığını da kaydetti. 
     
</TEXT>
</DOC>
