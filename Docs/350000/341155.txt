<DOC>
<DOCNO> 341155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/10/son/sondun21.html </URL>
<DATE> 2005/05/10/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
'Nükleer deneme' iddiasına Kuzey Kore, 'yaygara' dedi 
</HEADLINE>
<TEXT>

     Kuzey Kore, kısa süre içinde yeraltı nükleer denemesi yapabileceği konusundaki spekülasyonun "Amerikan yaygarası" olduğunu belirtti. 
     Resmi KCNA ajansının da yer verdiği Rodong Sinmun gazetesindeki yorumda, "ABD, cumhuriyetimizin haziran ayında yeraltı nükleer denemesi yapabileceğimiz konusunda yaygara koparıyor" denildi. 
     Ancak yorumda, Kuzey’in böyle bir deneme yapabileceği de açıkça yalanlanmadı. 
     Basında çıkan haberlerde, casus uyduların Kuzey Kore’nin Kilju bölgesindeki faaliyetlerinin arttığını saptadığı belirtilmişti. 
     Uydudan alınan verilerde, vinçlerin ve diğer ağır araçların çukurlar kazdıklarının görüldüğü kaydedilmişti. 
     Amerikalı ve Güney Koreli yetkililer, bu bölgenin Kuzey’in deneme yapacağı bölge olduğundan şüphelenildiğini söylemişlerdi. 
     
</TEXT>
</DOC>
