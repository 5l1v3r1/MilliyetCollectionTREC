<DOC>
<DOCNO> 320261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/yazar/uras.html </URL>
<DATE> 2005/03/03/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
1.2 milyar dolar girdi 870 milyon dolar çıktı 
</HEADLINE>
<TEXT>


Milliyet Ekonomi'de dün yer alan bir habere göre, Doğuş Holding Başkanı Ferit Şahenk, Cenevre'de Levent Köprülü'ye "Altyapı ve şeffaflık sağlanırsa Türkiye'ye gelecek paranın sınırı olmaz" demiş. Ancak, bugüne kadarki uygulama "iyimser bekleyişlerin" bir türlü gerçekleşemediğini ortaya koyuyor. 
Biz ülkeye yabancı sermaye girecek diye beklerken, neredeyse giren kadar sermaye dışarıya çıkmaya başladı. 
Yabancılar 2004 yılında Türkiye'ye yatırım yapmak üzere 1 milyar 223 milyon dolar getirdi. Buna karşılık bizim Türk işadamlarımız ise yatırım yapmak üzere geçen yıl dışarıya 857 milyon dolar götürdü. 
Yabancı sermaye ülkeye 1 Sabit sermaye yatırımı fabrika yapmak için gelir. 2 Gayrimenkul ev - arsa almak için gelir. 3 Portföy yatırımı olarak bono - hisse senedi satın almak için gelir. 4 Kredi olarak gelir. 

Yatırım yapılsın istiyoruz 
Biz yıllardır, "Yabancı sermaye gelsin" derken yabancı sermayenin "sabit sermaye yatırımı" fabrika yapmak için gelenleri istiyoruz. Çünkü, bu tür yabancı sermaye, üretimi artırır. İş imkanı yaratır. Ülkenin kalkınmasına katkıda bulunur. 
Daha önceleri "gayrimenkul ev - arsa almak için gelen yabancı sermaye" yoktu. Son zamanlarda arttı. Merkez Bankası ev - arsa için gelen paraları da "yabancı sermaye rakamına" ekliyor. 
Bu eklemeyle yabancı sermaye için gelen döviz 2003 yılında 1 milyar 694 milyon dolar oldu. Ev - arsa için gelen 978 milyon doları bu rakamdan çıkarırsak, kalıyor 716 milyon dolarlık yabancı sermaye. 
Aynı şekilde 2004 yılında ev - arsa için gelenlerle birlikte yabancı sermaye girişi 2 milyar 566 milyon dolardı. Ama bunun içinde yabancıların ev - arsa için getirdikleri 1 milyar 343 milyon doları çıkarırsak, sabit sermaye yatırımı fabrika - arsa için gelen yabancı sermayenin sadece 1 milyar 223 milyon dolar olduğu ortaya çıkıyor. 
Biz yıllardır, "Yabancı sermaye gelecek, dertler bitecek" hayaliyle yaşarız... Son on yılda ev - arsa için gelen sermaye hariç sabit sermaye yatırımı için ülkeye giren yabancı sermaye toplamı 11.3 milyar dolar. Buna karşılık bizim Türkler, yurtdışına yatırım için on yılda 4.3 milyar dolar çıkarmış. Giren 100, çıkan 40 olmuş. 

Yapmıyor, yapılmış alıyorlar 
Yabancı sermaye beklenen ölçüde ülkeye girmiyor. Yabancılar beklenen ölçüde sabit sermaye yatırımı fabrika yapmıyor ama, yabancıların yaptıkları ve daha da önemlisi ucuz ucuz satın aldıkları fabrikalarla ekonomideki hakimiyetleri giderek artıyor. 
Merkez Bankası Danışmanı Ercan Türkan'ın İSO'nun 500 büyük sanayi kuruluşu çalışmasına dayalı bir araştırmasına göre, yabancı sermayeli şirketlerin 1 Üretimdeki payları yüzde 20.1, 2 Toplam satışlardaki payları yüzde 23.8, 3 İhracattaki payları yüzde 26.3, 4 İstihdamdaki payları yüzde 14.3, 5 Katma değerdeki payları yüzde 18.6 ve 6 Toplam karlılıktaki payları yüzde 22.6 oranında. 
Biz yabancı sermaye istiyoruz da... Yabancı sermayeyi neden istiyoruz Yabancı sermayeden ne bekliyoruz Hangi sektörlerde neler yapmasını bekliyoruz Bu konuları tartışmıyoruz. 

Doğrudan sermaye giriş ve çıkışları milyon dolar Yabancı sermaye girişi Türk sermayesi çıkışı Net sermaye girişi 1995 885 113 772 1996 722 110 612 1997 805 251 554 1998 940 367 573 1999 783 645 138 2000 982 870 112 2001 3.266 497 2.769 2002 1.038 175 863 2003 716 499 217 2004 1.223 857 366 Toplam 11.360 4.384 6.976 
Gayrimenkul alımı için giren sermaye hariç. 



</TEXT>
</DOC>
