<DOC>
<DOCNO> 345483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/24/son/sonyas07.html </URL>
<DATE> 2005/05/24/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Kadınlar ve erkeklerde iyi uykunun sırrı 
</HEADLINE>
<TEXT>

     Tayvanlı bilimadamları, eğitim seviyesi yükseldikçe kadınların geceleri daha iyi, erkeklerinse daha kötü uyuduklarını ortaya çıkardı. 
     Epidemioloji ve Toplum Sağlığı Dergisi’nde yayımlanan araştırma, uykuya güç dalma, uykudan sık uyanma, uyku zamanın kısalması ve dinlendirici olmayan uyku olarak tanımlanan uyku hastalığı "insomnia" riskini etkileyen temel faktörün fiziksel olmadığı, eğitimdeki başarılar gibi sosyal faktörlerin de sağlıklı uyku konusunda önemli rol oynadığını gösterdi. 
     Araştırmaya katılan 40 bin erkek ve kadına medeni durumları, çalışma hayatları, eğitim seviyeleri, gelirleri ve çocuk sayıları hakkında sorular soran bilimadamları, kadınların, eğitim seviyeleri yükseldikçe daha iyi uyduklarının ortaya çıktığını kaydettiler. 
     Bilimadamları, genel olarak kadınların erkeklere göre daha fazla uyku sorunu çektiğini belirttiler. 
     Öğrencilerin ve egzersiz yapanların daha iyi uyuduğunu ifade eden uzmanlar, uyku bozukluğuna neden olan faktörlerin arasında düşük eğitim seviyesi, kötü sağlık durumu ve düşük gelir olduğunu belirttiler. 
     
</TEXT>
</DOC>
