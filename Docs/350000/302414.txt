<DOC>
<DOCNO> 302414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/01/son/soneko02.html </URL>
<DATE> 2004/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Gima'da piyango bereketi... Ciro yüzde 30 arttı 
</HEADLINE>
<TEXT>

     Gima'nın, Milli Piyango promosyonu cirosunu yüzde 30 oranında artırdı. 
     ''Talih Kuşu Bu Yıl da Gima'da'' kampanyası çerçevesinde supercard ile 10-26 Aralık arasında bir defada yapılan her 75 milyonluk alışverişe karşılık müşterilere 1 adet çeyrek Milli Piyango bileti hediye edildi. 
     Gima süpermarketleri, X-Large İndirim Marketleri, sen-al market ve Alo Gima'da geçerli olan kampanyanın başlatılmasının ardından şirketin cirosu yüzde 30 oranında arttı. 
     Geçen yılbaşında büyük ikramiye, Gima'nın müşterilerine alışveriş karşılığı hediye ettiği Milli Piyango biletlerinden birine isabet etmişti. 
     
     GİMA'NIN 2004 HEDEFLERİ 
     Öte yandan, Gima bu yıl 700 trilyon liralık satış hedefliyor. 2004 yılında yeni mağaza açılışları ve müşteri hizmetleri odaklı pazarlama çalışmalarını daha da geliştirme yönünde çalışmalar yapacak Şirket'in, Kemerburgaz, Antalya, Kozyatağı ve Marmaris'te yeni mağazalar açması hedefleniyor. 
     Ayrıca Şirket, bilişim teknolojileri açısından özellikle sipariş ve stok takibine yönelik projeler geliştirmeye ve bu alanda yeni yatırımlar yapmaya odaklanacak. 
     
</TEXT>
</DOC>
