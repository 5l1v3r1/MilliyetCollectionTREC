<DOC>
<DOCNO> 300017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/son/sontur42.html </URL>
<DATE> 2004/12/22/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Devlet hastanesinin yakıt tankı patladı 
</HEADLINE>
<TEXT>

     Sakarya Devlet Hastanesi kalorifer dairesinde, fuel oil tankı patladı. Patlamada, ölen veya yaralanan olmadı. 
     Alınan bilgiye göre, patlama, doğalgaz kullanılmaya başlanan Sakarya Devlet Hastanesi'nin eski kazan dairesinin sökülmesi sırasında meydana geldi. 
     Oksijen kaynağından çıkan kıvılcım, yakında bulunan yakıt tankına sıçradı. Yanmaya başlayan yakıt tankı, bir süre sonra patladı. 
     Tankın yanmaya başladığını görerek dışarı çıkan 4 işçi, yara almadan kurtuldu. Kazan dairesinde, büyük oranda maddi hasar meydana geldi. 
     Patlama sonucu çıkan yangın, Adapazarı Büyükşehir Belediyesi itfaiye ekiplerinin müdahalesiyle söndürüldü. 
     Oksijen kaynağını kullandığı belirlenen Selahattin Kirazlı, gözaltına alındı. 
     
</TEXT>
</DOC>
