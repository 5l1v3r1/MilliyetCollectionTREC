<DOC>
<DOCNO> 337103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/son/sonspo38.html </URL>
<DATE> 2005/04/26/ </DATE>
<TIME> 20.34 </TIME>
<AUTHOR>  </AUTHOR>
<HEADLINE>
Trabzonspor, Fenerbahçe maçı hazırlıklarına başladı... 
</HEADLINE>
<TEXT>

     Trabzonspor, hafta sonu deplasmanda yapacağı maçın hazırlıklarına 1 günlük iznin ardından başladı. 
     Teknik direktör Şenol Güneş yönetiminde, Mehmet Ali Yılmaz Tesisleri'nde yapılan çalışmaya, sakatlığı bulunan Lee Young'un dışında tüm futbolcular katıldı. Kasıklarında ağrı hisseden bordo-mavili takımın kaptanı Fatih Tekke ise idmanı yarıda bıraktı. 
     Güneş, futbolculara koşunun ardından yarı sahada 2 grup halinde taktik ağırlıklı bir çalışma yaptırdı. İdmanın son bölümünde ise futbolcular şut çalışması gerçekleştirdi. 
     
     BASINA KAPATILDI 
     Şenol Güneş, yarından itibaren bordo-mavili takımın yapacağı çalışmaları basına kapatacağını bildirdi. 
     Bordo-mavililer, 30 Nisan Cumartesi günkü maça kadar tüm çalışmalarını basına kapalı olarak gerçekleştirecek. 
     
</TEXT>
</DOC>
