<DOC>
<DOCNO> 301669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/28/son/sontur05.html </URL>
<DATE> 2004/12/28/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Üniversiteli genç kıza jiletli saldırı 
</HEADLINE>
<TEXT>

     DHA 

      SAKARYA'nın Hendek İlçesi'ndeki Meslek Yüksek Okulu 2'inci sınıf ögrencisi 19 yaşındaki Hatice Sivaslı, kendisini takip eden üç kişinin saldırısına uğradı. Hatice Sivaslı'nın yüzünü jiletle kesen saldırganlar kaçtı. 
     Olay, Hendek İlçesi Cenaze Köprüsü yakınlarında meydana geldi. Hendek Meslek Yüksekokulu'nda öğrenim gören aynı zamanda Hendek'te bir fabrikada vardiyalı olarak çalışan Hatice Sivaslı, gece yarısı işten çıkarak evine gittiği sırada yüzü atkıyla sarılı üç kişinin saldırısına uğradı. Sivaslı'nın yüzünü jiletle kesen saldırganlar daha sonra kaçtı. Yüzünde derin kesikler oluşan Hatice Sivaslı, Devlet Hastanesi'nde tedavi altına alınırken, polis üç saldırganı yakalamak için araştırma başlattı. 
     Yaşanan olay sonrasında Hendek Meslek Yüksekokulu öğrencileri yayınladıkları basın bildirisi ile saldırıyı kınadılar. 
     
</TEXT>
</DOC>
