<DOC>
<DOCNO> 335578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/21/son/sonspo03.html </URL>
<DATE> 2005/04/21/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Dünya tersine döndü .. Gökdeniz "Cezamı arttırın" 
</HEADLINE>
<TEXT>

     Diyarbakır maçında kırmızı kart gören Gökdeniz, yönetimin vereceği 10 milyar liralık cezanın 15 milyara yükseltilmesini istedi. 
     
     Kabul edilemez’ 
     Trabzonspor’un büyük silahı Gökdeniz Karadeniz’den tüm yöneticileri şaşkına çeviren davranış. Hafta sonunda oynanan Diyarbakırspor karşılaşmasında seyirciye el kol hareketleri yaptığı için kırmızı kartla oyun dışı kalan başarılı futbolcu, yönetime başvurup, kendisine verilecek para cezasının artırılmasını talep etti. Hocasının kendisine çok ihtiyaç duyduğu bir dönemde sinirlerine hakim olamayışı nedeniyle gördüğü kartın affedilemez bir davranış olduğunu ifade eden Gökdeniz, şunları söyledi Oyun dışı kaldığım için kendimi affedemiyorum.ö 
     
     Yöneticiler şaşkın 
     Rakip seyirci, maçın başından sonuna kadar bizimle uğraştı. Sahaya da sürekli yabancı madde attılar. Ancak bizim o tahriklere kapılmamamız gerekirdi. Bu nedenle bana en az 15 milyar lira para cezası verilsin.ö Sezon başında hazırlanan iç tüzüğe göre gereksiz yere kart görme cezasının 10 milyar lira olduğunu hatırlatan yöneticiler ise, yıldız oyuncunun bu tavrına şaşırdıklarını kaydederek, Futbolcular genelde, ceza aldıkları zaman affedilmesi için uğraşır. Gökdeniz ise tam tersini istiyor. İşte başarımızın en büyük nedeniö dediler. 
     
</TEXT>
</DOC>
