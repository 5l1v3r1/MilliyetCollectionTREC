<DOC>
<DOCNO> 302654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/18/son/sontur26.html </URL>
<DATE> 2005/12/18/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
ÇGD Genel Başkanlığı'na Ahmet Abakay seçildi... 
</HEADLINE>
<TEXT>

     Çağdaş Gazeteciler Derneği ÇGD Genel Başkanlığı'na Ahmet Abakay seçildi. 
     Çağdaş Gazeteciler Derneği Lokali'nde yapılan Olağanüstü Genel Kurul'da, seçime Ahmet Abakay'ın sunduğu tek liste ile gidildi. 
     Seçimde yapılan açık oylamada, Ahmet Abakay oy çokluğu ile Genel Başkan seçildi. 
     ÇGD'nin Yönetim Kurulu ise Mehmet Açıktan, Nusret Doğruak, Ekrem Meral, Berhan Soner, Ayşe Karabat, Ebru Dönmez, Ömer Leventoğlu ve Tarık Hatipoğlu'dan oluştu. 
     Ahmet Abakay, seçimlerin ardından yaptığı konuşmada, tüzük değişikliğinin önemine dikkati çekti. 
     ÇGD'de son bir kaç yıldır çeşitli tartışmaların yaşandığını anlatan Abakay, ''İnsanları kaybetme lüksümüz yok. Denekleri yok etmek çok kolay, önemli olan dernekleri yaşatmaktır. Bu bir kriz dönemiydi, çok tartışmalar oldu, onlar geride kaldı. Ancak, herkese elimizi uzatacağız'' diye konuştu. 
     
</TEXT>
</DOC>
