<DOC>
<DOCNO> 345599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/25/son/sondun10.html </URL>
<DATE> 2005/05/25/ </DATE>
<TIME> 07.00 </TIME>
<AUTHOR>  </AUTHOR>
<HEADLINE>
Çalışmak isteyen çocuk işçilerden gösteri 
</HEADLINE>
<TEXT>

     Peru’da, çalışmak isteyen çocuk işçiler protesto gösterisi yaptı. 
     Colombia, Venezüella, Bolivya, Ekvador ve Peru çalışma bakanları yardımcılarının, çocuk işçiliğini sona erdirme planını görüştükleri başkent Lima’da toplanan çocuk işçiler pankartlar taşıdı. 
     Çocuklardan 15 yaşındaki Lizandro Caceres, "Andean Grubu’ndan 4 çocuk işçi temsilcisiyle birlikte bir yetkiliye, taleplerini çalışma bakanlarına ulaştırmak üzere bir belge verdiklerini" söyledi. 
     "5 yaşından bu yana araba yıkayarak ve ekmek satarak aile bütçesine katkıda bulunduğunu" belirten Lizandro Caceres, "Zorunluluktan çalışıyoruz. Çünkü ülkelerimizdeki ekonomik durum, bizi ailelerimize yardım etmeye mecbur kılıyor. Bu protesto, sonuçlarından etkilenecek olan bize danışılmadan bir şeyler yapılmak istenmesi nedeniyle düzenleniyor" dedi. 
     Uluslararası Çalışma Örgütü’ne göre, Latin Amerika ve Karayibler’de yaklaşık 2 milyon çocuk, sokak satıcılığı, çöp toplama ve araba yıkama gibi işlerde çalışıyor. Bu çocuklardan çoğunun sözlü, fiziksel ya da cinsel tacize uğradığı belirtiliyor. 
     
</TEXT>
</DOC>
