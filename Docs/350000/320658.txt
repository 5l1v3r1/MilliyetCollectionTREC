<DOC>
<DOCNO> 320658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/04/son/sondun42.html </URL>
<DATE> 2005/03/04/ </DATE>
<TIME> 21.48 </TIME>
<AUTHOR>  </AUTHOR>
<HEADLINE>
Hizbullah, Lübnan üzerindeki baskıları kınadı 
</HEADLINE>
<TEXT>

     Lübnan'daki Suriye destekli Lübnan Hizbullahı, İsrail karşısında ''direnişi yok etmeyi ve Lübnan'ı zayıflatmayı'' amaçlayan Beyrut üzerindeki uluslararası baskıları kınadı. 
     Hizbullahın üst düzey yetkilisi Şeyh Naim Kassam, ''ABD ve onu destekleyenler, Lübnan halkının özgürlüğü ve bağımsızlığının korunması için çalışmıyor. Aksine, Lübnan'ın direnme kapasitesini yok etmek istiyorlar. BM Güvenlik Konseyi'nin Lübnan'daki yabancı askerlerin çekilmesini öngören 1559 sayılı kararı da bu yönde atılmış bir adım'' dedi. 
     Kassam, ''uluslararası baskıların, ABD'nin hazırladığı ve bölgeyi bölmeyi amaçlayan plan çerçevesinde yer aldığını'' da söyledi. 
     Lübnan'da 14 bin askeri bulunan Suriye, Eski Lübnan Başbakanı Refik Hariri'nin 14 Şubat'ta bir suikasta kurban gitmesinden bu yana, özellikle Lübnan muhalefetinin yanı sıra uluslararası toplumun, askerlerini geri çekmesi yönündeki baskısı altında bulunuyor. 
     
</TEXT>
</DOC>
