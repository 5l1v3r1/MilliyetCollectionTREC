<DOC>
<DOCNO> 317857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/23/son/sondun56.html </URL>
<DATE> 2005/02/23/ </DATE>
<TIME> 18.05 </TIME>
<AUTHOR>  </AUTHOR>
<HEADLINE>
2 İngiliz askeri Iraklılara kötü muameleden suçlu bulundu... 
</HEADLINE>
<TEXT>

     Iraklı tutuklulara kötü muameleden yargılanan iki İngiliz askeri, suçlu bulundu. 
     Almanya'nın Osnabrueck kasabasındaki İngiliz askeri üssünde bir aydır devam eden mahkeme sonucunda, yargılanan 3 askerden Onbaşı Mark Cooley, bir tutukluyu vincin kepçesine koymaktan, Onbaşı Daniel Kenyon ise bir tutuklunun dövülmesine yardım etmek ve tutuklulara kötü muamele edilmesini bildirmemekten suçlu bulundu. 
     Her iki askerin de iki yıla kadar hapisle cezalandırılabileceği belirtildi. 
     Diğer asker daha önce suçunu kabul etmişti. 
     Yargılama sonucunda, tutukluların cinsel ilişkide bulunuyormuş gibi davranmaya zorlanarak, fotoğraflarının çekilmesinden dolayı ceza verilmesine gerek görülmedi. 
     
</TEXT>
</DOC>
