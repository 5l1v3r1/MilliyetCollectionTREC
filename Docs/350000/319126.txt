<DOC>
<DOCNO> 319126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/28/ekonomi/eko07.html </URL>
<DATE> 2005/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
'36 milyar doların üstüne soğuk su için 
</HEADLINE>
<TEXT>



Türkiye Odalar ve Borsalar Birliği TOBB Başkanı Rifat Hisarcıklıoğlu, "Batık bankaların batırdığı 36 milyar doların üzerine soğuk su için" dedi. Hisarcıklıoğlu, MÜSİAD Toplantı Salonu'nda düzenlenen "Ülke Ekonomisine Bakış" konulu toplantıda, Türkiye'nin son 20 yılda çok önemli gelişme gösterdiğini bildirdi. 
1983 yılında 25 bin şirketin olduğunu ve yıllık 2 milyar dolar civarında ihracat yaptığını ifade eden Hisarcıklıoğlu, ihracatın yüzde 90'ını tarım ürünlerinin oluşturduğunu, turizmden gelirin ise sadece 250 milyon dolar olduğunu anlattı. 
Son 10 yıla bakıldığında ise 21 bankanın battığını ve bunların 16'sının son 10 yılda kurulduğunu belirten Hisarcıklıoğlu, "u bankalar, batırılmak için kurulmuş. Batık bankaların maliyeti 46 milyar dolar" dedi. 
Hisarcıklıoğlu, bunun bedelini vatandaşların ödediğini ifade ederek, "Benzin ve mazotun pahalı olması bundandır. Batık paranın 1 milyar doları tahsil edildi. 9 milyar doları da tahsil edilecek. Geriye kalan batık bankaların batırdığı 36 milyar doların üzerine soğuk su için" diye konuştu. 


</TEXT>
</DOC>
