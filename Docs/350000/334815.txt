<DOC>
<DOCNO> 334815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/19/son/sonsiy08.html </URL>
<DATE> 2005/04/19/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Erdoğan yarın Afganistan'a gidecek... 
</HEADLINE>
<TEXT>

     Başbakan Recep Tayyip Erdoğan, resmi temaslarda bulunmak üzere yarın Afganistan'a gidecek. 
     Afganistan'a sabah erken saatlerde hareket edecek olan Erdoğan, ziyaretinin ilk gününde Devlet Başkanı Hamid Karzai ve Eski Afganistan Kralı Muhammed Zahir Şah ile görüşecek. 
     Başbakan Erdoğan, ziyaretinin ikinci günü olan 21 Nisan Perşembe günü ise Uluslararası Güvenlik ve Yardım Gücü ISAF karargahını ziyaret edecek. Erdoğan, burada NATO Afganistan Kıdemli Sivil Temsilcisi Hikmet Çetin ve ISAF Komutanı Korgeneral Ethem Erdağı ile görüşecek. 
     Afganistan'da bulunan Türk Askeri Birliği mensuplarıyla öğle yemeği de yiyecek olan Erdoğan, bu ülkedeki Türk vatandaşlarıyla ve Afganistan'da yatırım yapan Türk şirketlerinin temsilcileriyle biraraya gelmesinin ardından Ankara'ya hareket edecek. 
     Başbakan Erdoğan ile birlikte Milli Savunma Bakanı Vecdi Gönül, Sağlık Bakanı Recep Akdağ, İstanbul Milletvekili Egemen Bağış ve Adana Milletvekili Ömer Çelik de Afganistan'a gidecek. 
     
</TEXT>
</DOC>
