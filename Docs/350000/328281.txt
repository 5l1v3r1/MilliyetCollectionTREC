<DOC>
<DOCNO> 328281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/29/son/sontur52.html </URL>
<DATE> 2005/03/29/ </DATE>
<TIME> 17.35 </TIME>
<AUTHOR>  </AUTHOR>
<HEADLINE>
Anadolu Otoyolu'nda köprü çalışması... 
</HEADLINE>
<TEXT>

     Anadolu Otoyolu'nun Sultanbeyli-Kurtköy kesiminde, köprü çalışması nedeniyle her iki yöndeki en sol şeritler bir ay boyunca kapalı tutulacak. 
     İstanbul Emniyet Müdürlüğü'nden yapılan yazılı açıklamada, Karayolları 17. Bölge Müdürlüğü'ne bağlı otoyolun Sultanbeyli-Kurtköy bölümünde, Sultanbeyli ek köprüsüyle ilgili olarak yarından itibaren çalışmalar yapılacağı belirtildi. 
     Açıklamada, çalışmaların orta refüjde olması nedeniyle, trafik güvenliği açısından bu kesimde, kuzey ve güney yollardan en sol şeritlerin kapatılması gerektiği kaydedildi. 
     Çalışmaların yarın saat 06.00'dan itibaren başlayacağı ve 29 Nisan Cuma günü sona ereceği bildirilen açıklamada, çalışmalar sırasında gerekli trafik işaretlemeleri yapılarak emniyet önlemlerinin alınacağı belirtildi. 
     Açıklamada ayrıca, sürücülerin trafik işaret ve işaretçilerine uymaları gerektiği vurgulandı. 
     
</TEXT>
</DOC>
