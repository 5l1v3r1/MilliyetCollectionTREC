<DOC>
<DOCNO> 344987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/23/son/sondun37.html </URL>
<DATE> 2005/05/23/ </DATE>
<TIME> 19.30 </TIME>
<AUTHOR>  </AUTHOR>
<HEADLINE>
Almanya'da balkondan düşen Türk çocuğunu çamaşır ipleri kurtardı... 
</HEADLINE>
<TEXT>

     Almanya’nın Bonn kentinde balkondan düşen 3 yaşındaki Ahmet’in hayatını, alt kattaki balkonda gerili olan çamaşır ipleri kurtardı. 
     Ahmet’in babası Seydiahmet Can 32 , oğlunun balkondan düştüğünü eşiyle birlikte son anda gördüğünü ve hemen 3 kat aşağı koştuklarını, ancak Ahmet’i göremediklerini anlattı. 
     Ahmet’in ağlamasıyla birlikte aşağıdan yukarıya baktıklarını ve oğullarının alt kattaki komşunun balkonunda ağlamasını duyduklarını kaydetti. 
     Ahmet’in annesi Şennur da 28 , "Son anda sadece bacaklarını gördüm. Kalbim duracak zannettim" dedi. 
     Ahmet’in alt kattaki balkonda gerili olan 4 çamaşır ipinin üzerine düştüğü, iplerin gergin olması nedeniyle şans eseri aralarından düşmeyerek balkonun içine doğru savrulduğu bildirildi. 
     Tedbir olarak hastaneye götürülen Ahmet’in sağlık durumunun iyi olduğu belirtildi. 
     
</TEXT>
</DOC>
