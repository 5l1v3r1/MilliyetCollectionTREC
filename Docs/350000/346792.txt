<DOC>
<DOCNO> 346792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/28/son/sonyas04.html </URL>
<DATE> 2005/05/28/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Mariah Carey tarih yazdı... 
</HEADLINE>
<TEXT>

     Mariah Carey, Billboard Hot 100 listesinde 16. defa birinci olan kadın şarkıcı olarak müzik tarihine geçti. 
     Internetteki "imdb" ve "newyorkpost" sitelerinin haberine göre, "We Belong Together" adlı parçasıyla listelerde birinci olan Mariah Carey, bu başarısıyla resmi olarak Amerikan müzik tarihine ismini yazdırdı. 
     Şarkıcının listede 8 haftadır bir numarada kalan parçası "We Belong Together", Gwen Stefani’nin "Holla Back Girl" adlı parçasının 4 hafta boyunca bir numara olarak elinde bulundurduğu rekoru da kırmış oldu. 
     Böylece firması olan Def Jam’in en başarılı sanatçısı unvanına da kavuşan Carey, müzik devleriyle de yarışır hale geldi. Beatles topluluğu 20, Elvis Presley ise 18 kez listelerde şarkılarıyla bir numaraya çıkarak müzik tarihindeki yerlerini almıştı. 
     Def Jam müzik şirketi adına açıklamada bulunan yetkili, Carey’yi kutlayarak, "Modern pop müzik tarihinde hiçbir kadın şarkıcı bu başarıyı elde etmemişti. Bu başarıyı Carey’den daha fazla hak eden bir sanatçı da yok" açıklamasında bulundu. 
     Mariah Carey’nin yeni albümü "The Emancipation of Mimi" son olarak Billboard listelerinde birkaç hafta içinde bir numaraya yükselerek, müzik listelerinde "duble platin" olarak nitelendirilen mertebeye ulaşmıştı. 
     
</TEXT>
</DOC>
