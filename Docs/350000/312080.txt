<DOC>
<DOCNO> 312080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/03/son/sonspo21.html </URL>
<DATE> 2005/02/03/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Ankaraspor'da Asprilla Malatyaspor maçında yok, hazırlıklar sürüyor 
</HEADLINE>
<TEXT>

     Ligde bu hafta deplasmanda Malatyaspor ile karşılaşacak olan Büyükşehir Belediyesi Ankaraspor, hazırlıklarını sürdürüyor. 
     ASKİ Tesisleri'nde, teknik direktör Samet Aybaba yönetiminde çalışmalarını sürdüren lacivert-beyazlılar, PAF takımıyla yaptıkları maçı 4-0 kazandı. Başkent ekibinin gollerini Hüseyin 2 , Erman ve Şenol attı. 
     Kulüp başkanı Hilmi Gökçınar, futbolcuların oldukça hırslı olduklarını belirterek, ''Takımdaki forma savaşı sonuca yansıyacaktır. İyi transferler yaptık ve bunun meyvelerini ilerleyen haftalarda toplayacağız. Tüm oyuncularımız başarıya aç. Antrenmanlarımız bile çok zevkli ve futbol adına dolu dolu geçiyor'' diye konuştu. 
     Bu arada sakatlığı süren Asprilla'nın, Malatyaspor karşısında forma giyemeyeceği açıklanırken, hafif sakatlıkları bulunan Tita ve Jaba'nın ise maç saatine dek tedavilerinin tamamlanacağı belirtildi. 
     Büyükşehir Belediyesi Ankaraspor, Malatyaspor maçı için bugün öğleden sonra uçakla bu kente gidecek. 
     
</TEXT>
</DOC>
