<DOC>
<DOCNO> 317832 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/23/son/sondun31.html </URL>
<DATE> 2005/02/23/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Afgan Sağlık Bakanlığı'nın 2 çalışanı öldürüldü... 
</HEADLINE>
<TEXT>

     Afganistan Sağlık Bakanlığı'nın 2 çalışanı, hafta sonunda ülkenin güneyinde ilaç dağıtırken uğradıkları saldırı sonucu öldürüldü. 
     Bakanlıktan yapılan açıklamada, soğuk ve yağışlı hava yüzünden ulaşılamayan Helmand eyaletinde ilaç dağıtmaya giden bir eczacı ile şoförünün başlarından kurşunlanmış cesetlerinin dün gece bulunduğu belirtildi. Açıklamada bu kişilerin 2-3 gün önce öldürüldüklerinin sanıldığı kaydedildi. 
     Görevlilerin aracındaki ilaçların çalındığı belirtilen açıklamada, saldırıyı üstlenen olmadığı bildirildi. 
     Afganistan'da Ocak ayından bu yana etkili olan kötü hava koşulları, özellikle dağlık bölgelere ulaşımı olumsuz etkiliyor ve bu bölgelere tıbbi yardım yapılamıyor. 
     
</TEXT>
</DOC>
