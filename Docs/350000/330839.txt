<DOC>
<DOCNO> 330839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/06/son/sontur24.html </URL>
<DATE> 2005/04/06/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Adana'da Türk Bayrağı'nın indirilmesi... 1 kişi tutuklandı 
</HEADLINE>
<TEXT>

     Adana'da Milli Mensucat İlköğretim Okulu'nda bayrağın gönderden indirilerek kesici aletlerle parçalanması olayıyla ilgili 1 kişinin tutuklandığı bildirildi. 
     Adana Valiliği'nden yapılan yazılı açıklamaya göre, Milli Mensucat İlköğretim Okulu'nda 1 Nisan Cuma günü Türk Bayrağı'nın gönderden indirilerek kesici aletle parçalanması olayıyla ilgili 3 kişi gözaltına alındı. 
     Zanlılardan Cengiz G'nin, 31 Mart akşamı arkadaşlarıyla birlikte okulun bahçe duvarının yanında uçucu madde kullandıklarını ve zarar vermek amacıyla bayrak direğinde göndere çekili bulunan bayrağı ipini keserek indirdikten sonra parçaladıklarını söylediği öğrenildi. 
     Açıklamada, adliyeye sevk edilen zanlılardan Cengiz G'nin tutuklandığı, diğer 2 kişinin ise serbest bırakıldığı belirtildi. 
     
</TEXT>
</DOC>
