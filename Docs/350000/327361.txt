<DOC>
<DOCNO> 327361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/26/son/sonspo06.html </URL>
<DATE> 2005/03/26/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Ümit Milliler gözünü Gürcistan maçına çevirdi... 
</HEADLINE>
<TEXT>

     15. Avrupa Şampiyonası 2. Eleme Grubu'ndaki 6. maçında Arnavutluk'u 4-0 yenen Ümit Milli Futbol Takımı, gözünü 29 Mart Salı günü deplasmanda Gürcistan ile yapacağı karşılamaya çevirdi. 
     Grup maçlarındaki 3. galibiyetini alan milliler, Gürcistan karşısında da kazanmayı hedefliyor. 
     Ümit Milli Takım Menajeri Burhan Satır, deplasmandaki mücadeleden mutlu bir sonuçla döneceklerine inandığını belirterek, Arnavutluk karşısında alınan sonucun, önemli iki maçlık seriye iyi bir başlangıç olduğunu ifade etti. 
     Gruptaki diğer 5 maçta gol sıkıntısı çektiklerini hatırlatan Satır, A.A muhabirine yaptığı açıklamada, bunu da aştıklarını anlatarak, ''Gürcistan'dan mutlu bir sonuçla döneceğimize inanıyorum. Bu takımın o gücü var. Futbolcularımızın kendilerine güveni tamdı. Bu galibiyet güvenlerini daha da pekiştirdi. Gol sıkıntısı çekiyorduk. Arnavutluk karşısındaki 4-0'lık skorla bunu da aştık. Bu bakımdan bu farklı galibiyet iyi oldu'' dedi. 
     Gruptaki ilk 5 maçında rakip filelere toplam 4 gol atabilen milliler, Arnavutluk karşısında adeta patlama yaparak 5 maçtaki gol performansını 90 dakikada ortaya koydu. 
     
     GÜRCİSTAN MESAİSİ BAŞLIYOR 
     Milliler, Gürcistan maçının hazırlıklarına bugün yapacağı antrenmanla başlayacak. 
     Öğle saatlerinde İstanbulspor'un Ataköy'deki tesislerinde antrenman yapacak Ümit Milliler, akşam da A Milli Futbol Takımı'nın maçını izleyecek. 
     
</TEXT>
</DOC>
