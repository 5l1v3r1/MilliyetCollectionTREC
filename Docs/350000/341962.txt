<DOC>
<DOCNO> 341962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/son/sontur02.html </URL>
<DATE> 2005/05/12/ </DATE>
<TIME> 03.00 </TIME>
<AUTHOR>  </AUTHOR>
<HEADLINE>
Tacizci bakkal 
</HEADLINE>
<TEXT>

     DHA 

      TEKİRDAĞ’da bakkallık yapan 23 yaşındaki Okan Çaça, iki kadın müşterisine elle ve sözle tacizde bulunduğu iddiasıyla gözaltına alındı ve çıkarıldığı mahkemece tutuklandı. 
     Gündoğdu Mahallesi'nde oturan 31 yaşındaki Hamide Ege, bakkal Okan Çaça’yı kendisine tacizde bulunduğu iddiasıyla polise şikayet etti. Ege, daha önce alışveriş yapmak için gittiğinde Çaça’nın kendisine, Çok güzel kadınsınö dediğini, son gittiğinde ise beline sarıldığını söyledi. Ege, bunun üzerine korktuğunu ve alışveriş yapmadan eve dönüp durumu ailesine bildirdiğini anlattı. 
     Ege polise verdiği ifadede, Okan Çaça, bana daha önce sözle tacizde bulunmuştu. Ailemin tepkisinden çekindiğim için sesimi çıkarmadım. Bu son olaydan sonra artık dayanamadımö dedi. 
     Okan Çaça, iddiaya göre bu olaydan birkaç saat sonra kendisine borcu olan 23 yaşındaki Gülşah Çetinkaya’ya da Ya borcunu ödesin ya da kendisi gelsinö diyerek evine bir çocuk aracılığıyla haber gönderdi. Bu olay üzerine Çetinkaya da durumu polise bildirerek Çaça’dan şikayetçi oldu. 
     Tacize uğradıkları iddiasıyla şikayetçi olan iki kadın, Okan Çaça’nın bakkala giden mahallenin bütün kadınlarına sarkıntılık ettiğini ve tacizde bulunduğunu öne sürdü. 
     Gözaltına alınan Okan Çaça ifadesinde suçlamaları kabul etmedi. Çaça, Bunların hepsi iftira. Ben sadece borcumu istedim. Kimseye sarkıntılıkta bulunmadımö dedi. Çaça, sevkedildiği nöbetçi mahkemece tutuklandı. 
     
</TEXT>
</DOC>
