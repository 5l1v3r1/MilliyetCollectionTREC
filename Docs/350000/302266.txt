<DOC>
<DOCNO> 302266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/30/son/sontur08.html </URL>
<DATE> 2004/12/30/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Genelev eylemi 
</HEADLINE>
<TEXT>

     Mustafa ERCAN DHA 

      MERSİN'de şehir merkezinde kalan genelevin kapatılmasını isteyen bir grup kadın eylem yaparak sarı kart gösterdi. 
     Kendilerini Emekçi Kadınlar Birliği üyesi olarak tanıtan bir grup kadın Büyükşehir Belediyesi binası önünde toplanarak Çay Mahallesi'ndeki yerleşim birimi içinde kalan genelevin taşınmasını istedi. 
     'Sayın Başkan sesimizi duy, mahallede genelev istemiyoruz' yazılı pankart açan kadınlar, çeşitli dövizlerle de tepkilerini dile getirmeye çalıştı. 
     Grup adına açıklama yapan Hacer Koçak, genelevinin yerleşim biri içinde kalmasıyla birlikte beraberinde bir çok sorunu ortaya çıkarttığını belirterek, "Mahallede, hırsızlık, adam öldürme, kız kaçırma, ahlaki düşkünleşme gibi belirtiler yaşanmaktadır. Mahallenin bir kısmı Kamyoncular Sitesi, genelev ve işyerleri arasında sıkıştı kaldı. Kadın ve çocuklar sokaktan geçemez oldu. Bu nedenle genelevin mahalle arasından kaldırılmasını istiyoruz'' dedi. 
     Konuşmanın ardından eyleme katılan grup, ellerindeki bulunan sarı kartı göstererek yetkililere uyarıda bulunduklarını, anlatmaya çalıştılar. Kadınlar eylemin ardından olaysız dağıldı. 
     
</TEXT>
</DOC>
