<DOC>
<DOCNO> 324298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/yazar/gunes.html </URL>
<DATE> 2005/03/17/ </DATE>
<TIME>  </TIME>
<AUTHOR> Hurşit GÜNEŞ  </AUTHOR>
<HEADLINE>
Cari açığın finansmanı yerine, kapatılması fikri 
</HEADLINE>
<TEXT>


Neyse ki, cari açık diye bir sorunumuzun olduğunu tartışanlar çoğaldı. Ancak kimine göre bu açık finanse edilebildiği sürece sorun yok. Tıpkı zarar eden şirketin kredi alabilmesi gibi. Bu, "Kriz çıkıncaya kadar bekleyebiliriz" demek. Ve bizi 2001 krizine götüren kafa da buydu. 
Öncelikle cari açık iyi bir şey olmadığına göre neden bunu azaltan önlemleri tartışmıyoruz, anlamak mümkün değil. Acaba daha az cari açık veren bir büyüme modeli tasarlamak yanlış mı olur 
Gelelim, cari açığın finansmanı konusuna. İki görüş var. Birincisi, sıcak para finansmanın sorun yaratmadığı, yatırımcı ülkeye güvendiğine göre, bir süre sonra paranın kalıcı hale geleceği savı. Diğer bir deyimle, sıcak paranın zamanla doğrudan yabancı sermayenin gelişini kolaylaştıracağı düşüncesi. Bize kalırsa bu tamamıyla yanlış bir görüş. Öncelikle, sıcak para çeken birçok ülkede doğrudan yabancı sermaye gelişleri hayli sınırlı. Ters bir bakışla, doğrudan yabancı sermaye çeken ülkelerin de sıcak paraya maruz kalışları hayli sınırlı. 
Gelelim, cari açığın doğrudan yatırımlarla finanse edilmesi meselesine. Aslında cari açık vermesek de doğrudan yatırım daha sağlıklı biçimde gelse daha iyi olmaz mı, diye akıldan geçebilir. Ama yine de neoliberalleri üstümüze çullandırmayalım. 

CARİ İŞLEMLER Cari açık GSYİH D. Yabancı Sermaye milyon 2002 2003T 2002 2003T 2002 2003 Slovenya 375 14 1.7 0.1 108 108 Malta -84 -270 -2.0 -5.6 -- -- Çek Cum. -4.485 -5.570 -6.5 -6.4 9259 4622 Estonya -800 -1.289 -12.3 -15.4 623 1842 Macaristan -4.013 -6.815 -6.1 -8.2 4081 -2060 2060Letonya -647 -1.005 -7.7 -10.0 36 163 Litvanya -721 -975 -5.2 -5.4 1073 245 Polonya -5.007 -4.300 -2.6 -2.0 -1278 3052 Slovakya -1.939 -290 -8.0 -0.9 2508 1775 Hırvatistan -1.907 -1.550 -8.5 -5.5 1494 2102 Bulgaristan -679 -1.648 -4.4 -8.2 39 675 Romanya -1.573 -3.296 -3.4 -6.0 294 1028 Türkiye -1.482 -6.850 -0.8 -2.9 1344 1688 
Kaynak Fitch Sovereign Data Comparator, Mart 2004, RJS 

Öte yandan, bazı meslektaşlarımız AB'ye girmekte olan birçok ülkenin cari açık sorununu doğrudan yabancı sermayeyle karşıladığını savunuyor. Yukarıdaki ilk tabloya bakıldığında gerçekten AB'ye tam üyeliğe kavuşan birçok Doğu Avrupa ülkesinin müthiş düzeyde yabancı sermaye çektiği görülür. Aynı zamanda cari işlemler açığı veren bu ülkelerin bu denli yatırım çekmesi karşısında kimse yersiz biçimde umutlanmasın. Çünkü bu ülkelerin çoğunda altyapı bile yoktu. Yabancı sermaye stoku çok azdı. Yabancılar sosyalist sistem sonrası inanılmaz ölçüde boş sektörlere akın ettiler. 
Oysa Türkiye'de altyapı eski değil. İkincisi, Türkiye'de halihazırda yabancı sermaye stoku ciddi ölçülerde var. 
Toparlarsak 
1 Cari açığın oluşması olumsuz bir gelişmedir. Mutlaka önlenmelidir. Türkiye cari açık veren değil, ihracatı güçlü bir ekonomi olmalıdır. 
2 Cari açığın sıcak parayla finanse edilmesi her şartta olumsuzdur. Mutlaka önlenmelidir. 
3 Cari açığın doğrudan yatırımlarla finanse edilmesi henüz mümkün görünmemektedir. Ancak bu, yabancı yatırımlar konusunda iştahımızı kesmemeli. Bu tür yatırımlara çok ihtiyacımızın olduğu da aşikar. 



</TEXT>
</DOC>
