<DOC>
<DOCNO> 320021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/02/son/sonsiy36.html </URL>
<DATE> 2005/03/02/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Veto edileceği baştan belliydi 
</HEADLINE>
<TEXT>

     

AKP, eğitim yasası hazırlama konusundaki beceriksizliğine bir yenisini daha ekledi. YÖK yasası, on bin öğrenciye ücretsiz kolej öğrenimi ve daha pek çok eğitime yönelik yasa gibi af yasası da Çankaya'dan döndü. Çünkü hukuki alt yapısı yoktu. Tıpkı daha öncekiler gibi. 
     Mevcut yasanın bu haliyle Cumhurbaşkanı Sezer'in vetosunu yiyeceği baştan belliydi. Peki o halde bile bile neden TBMM'den geçirildi Daha da önemlisi Çankaya'ya neden gönderildi. 
     AKP bu konuda çok sıkışmış durumda. Birşeyler yapmak istiyor ama her defasında ya doğru olanı yapmıyor ya da eksik yapıyor. 
     Af yasası hem eksikti hem de hukuksal hatalar içeriyordu. Geri dönmesi bu yüzden. 
     Peki bundan sonra ne olur 
     Yasa, tekrar TBMM'ye gidecek. Yeniden düzenlenecek ve tekrar TBMM Milli Eğitim Komisyonu'nun önünü gelecek. 
     Bu aşamada yasanın kapsamının genişletilmesi öngörülüyor. Örneğin 2000 yılı öncesine çekilebilir. Veya 2000 affından yararlanamayanlar da bu kapsama alınabilir. 
     Ya da Cumhurbaşkanı Sezer'in vetosunun gerekçeli kararı doğrultusunda ilgili madde yeniden düzenlenerek aynen Çankayaya geri gönderilebilir. 
     Bütün bunlar eğer istenirse bir kaç hafta içerisinde gerçekleşebilir. 
     Sezer, gerekçeli kararında iki nokta üzerinde duruyor İlki kayıtsız şartsız herkese af getirilmesi, ikincisi ise beşte üç çoğunluğun bulunmaması. 
     Aslında en doğrusu, af yasasının YÖK Yasası ile birlikte ele alınması. Ama hiç geciktirilmeden, farklı yönlere çekilmeden .. 
     
</TEXT>
</DOC>
