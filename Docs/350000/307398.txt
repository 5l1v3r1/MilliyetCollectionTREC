<DOC>
<DOCNO> 307398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/18/yasam/yas02.html </URL>
<DATE> 2005/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Derse geç kalana tuvalet temizletti 
</HEADLINE>
<TEXT>


Adana'da 2 öğretmen, derse geç kalan 5 öğrenciye 'ellerini sokarak tuvalet temizleme cezası' verdi 

NEŞET KARADAĞ DHA 

Adana'da, Kurttepe Endüstri Meslek Lisesi birinci sınıf öğrencileri N.K. 15 , H.A. 15 , Y.Ö. 14 , E.B. 15 ve Y.K. 15 , 6 Ocak'ta, derse yaklaşık 5 dakika gecikti. Bunun üzerine, atölye dersi öğretmenleri Şaban Koca ve Hikmet Ulvi Gülbudak, eldiven bile vermedikleri öğrencilere 3 tuvalet ve fosseptiğe bağlı boruyu temizletti. Tıkalı tuvaletleri temizledikten sonra ateş, iştahsızlık gibi rahatsızlıklar yaşadıklarını söyleyen öğrenciler, "Kan tahlilinin sonuçlarını bekliyoruz" dediler. 

'Yine yaptırırım' 
Öğrencilerinin yalan konuşmayacağını belirten Şaban Koca ise şunları söyledi "Dövsem daha büyük suç. 'Gelin oğlum arkamdan, birlikte tuvaletleri temizleyeceğiz' dedim. Önce ben elimi soktum, pislikleri temizledim. Sonra öğrencilere yaptırdım. Yine derse geç kalsalar aynısını yaptırırdım. Teneffüste yaptırsam o zaman çocuklar haklı. 'Yok' yazsam daha kötü. Devamsızlıktan dersten kalır. Siz ne yapardınız Atölyedeki tuvaletleri zaten normal günlerde de öğrenciler temizler." Gülbudak ise öğrencilere tuvalet temizlettirmediklerini savundu. 
H.A., N.K. ve Y.Ö. ise şunları söyledi "Ulvi Öğretmen, 'Tuvalet temizlediğimizi gören Müdür Yardımcısı Tahsin Açıkgöz ile İskender Tunca da engel olmayıp dalga geçerek, 'Kolay gelsin çocuklar' dedi. Kimsenin yüzüne bakamıyoruz." 


</TEXT>
</DOC>
