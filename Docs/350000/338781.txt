<DOC>
<DOCNO> 338781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/02/yasam/yas02.html </URL>
<DATE> 2005/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Sauna kriterleri 
</HEADLINE>
<TEXT>


AB merkezindeki saunanın levhasında, "Giysilerinizi dışarıda bırakın, terleyince rahatsız eder, çıplaklık doğaldır" yazıyor 

DIŞ HABERLER 

YAPIMI sırasında kansere neden olan asbest maddesi kullanıldığı için 13 yıl kapalı kalan ve restore edilen Avrupa Komisyonu'nun Brüksel'deki merkezi Berlaymont, dün kapılarını açtı. Merkezi ilk gün 60 bin kişi ziyaret etti. AB komiserlerinin kullanımı için bir de sauna yapıldı. 7'si kadın 25 komiserin kullanımı için yapılan saunanın girişine bir kural ve tavsiyeler listesi asıldı. AB'nin listesindeki maddeler şöyle 

Gözünüzü kapatabilirsiniz 
"SICAĞA en iyi kimin dayanabileceği konusundaki anlamsız rekabet gündem dışıdır. Elbiselerinizi soyunma odasında bırakın. Çıplaklık doğaldır. Terlemek, mayolarınızın rahatsız edici hale gelmesine neden olur. Saunayı kullanmadan önce deriyi yumuşatmak, kötü vücut kokularından kurtulmak için duş alın, kurulanın. Saunada uzanabilir, hoşunuza giderse gözlerinizi kapatabilirsiniz." 


</TEXT>
</DOC>
