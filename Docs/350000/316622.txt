<DOC>
<DOCNO> 316622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/19/siyaset/axsiy01.html </URL>
<DATE> 2005/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Karikatüre 'gülünç' cezası 
</HEADLINE>
<TEXT>


Erdoğan'ı imam hatip liselerini simgeleyen ip yumağına dolanmış kedi olarak tasvir eden karikatür "gülünç" bulunarak, çizerine ceza verildi 

ANKARA ANKA 


Başbakan Recep Tayyip Erdoğan'a, kendisini imam hatip liselerini simgeleyen ip yumağına dolanmış kedi olarak tasvir eden karikatür nedeniyle 5 bin YTL tazminat ödenmesine karar veren mahkeme, gerekçeli kararında ilginç ifadeler kullandı. Kararda, İHL'lerle ilgili tartışmanın karmaşık bir hal aldığının gerçek olduğu, ancak karikatürün de aşağılayıcı, okuyucu kitlesine gülünç ve küçük düşürücü gösteren nitelik taşıdığı belirtildi. Erdoğan'ın açtığı tazminat davasının görüldüğü Ankara 8. Asliye Hukuk Mahkemesi, karikatürist Musa Kart ve Cumhuriyet Gazetesi Sorumlu Yazı İşleri Müdürü Mehmet Sucu'nun 5 bin YTL ödemelerine karar vermişti. Kararda, "Davalı tarafından çizilen karikatürde davacı Başbakan'ın resminin bir kedinin vücudu üzerine resmedilmesi, onu halkoyunda küçük düşürücü ve aşağılayıcı, gülünç niteliktedir" denildi. 


</TEXT>
</DOC>
