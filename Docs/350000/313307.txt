<DOC>
<DOCNO> 313307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/08/guncel/agun.html </URL>
<DATE> 2005/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye buz kesti 
</HEADLINE>
<TEXT>


Tüm yurdu etkisi altına alan kar yağışı ve buzlanma yüzünden vatandaşlar zor durumda kaldı. En büyük zorluğu da hastaneye yetişmek zorunda olanlar yaşadı 

DOĞAN HABER AJANSI 

Yurt genelinde yüzlerce köy yolunu kapatan yoğun kar yağışı ve buzlanma, vatandaşlara da zor anlar yaşatıyor. n EDİRNE'de eksi 10 dereceye düşen sıcaklık nedeniyle Tunca Nehri'nin bazı bölümlerinde buzlanma meydana geldi. Türkiye'yi Avrupa'ya bağlayan ve 4 gün kapalı kalan Keşan - İpsala karayolu, tek yönlü olarak trafiğe açıldı. 
TEKİRDAĞ'da, yerli ve yabancı yaklaşık 40 gemi, Marmara Denizi'ndeki olumsuz hava koşulları nedeniyle Şarköy açıklarında demirledi.KAR kalınlığı Muş'ta 97, Bitlis'te 95, Ağrı'da 93, Erzurum'da 50 santimetre oldu. Erzurum'da gecenin en düşük sıcaklığı eksi 25 dereceydi.İZMİR'in Konak ilçesinde, sıcaklığın eksi 2 dereceye düşmesi üzerine evsizler sokaklardan toplandı. Bazı evsizler karakollara alınırken, bazıları da geceyi geçirmeleri için Müyesser Tufan Güçsüzler Evi'ne götürüldü. KASTAMONU'nun Doğanyurt ve Küre, Bolu'nun Göynük ilçelerinde eğitime bugün de ara verildi. AĞRI'nın Diyadin ilçesine 75 kilometre uzaklıktaki Şekerbulak köyünde fenalaşan Vahide Adıgüzel'in 37 yardımına da Köy Hizmetleri yetişti. Kar üstü aracıyla kurtarılan 4 çocuk annesi Adıgüzel, hastaneye kaldırıldı. Apandistinin patlamak üzere olduğu belirlenen Adıgüzel, ameliyat edildi.KAYSERİ Battalgazi Mahallesi'ndeki tek katlı evinde yalnız yaşayan Vesile Hünkaroğlu 71 , kömür sobasından sızan gazdan zehirlenerek öldü.MUĞLA Milas Havaalanı'nda İstanbul'un hava trafiğine açılmasını bekleyen yolcular perişan oldu. İç hatlar yolcuları, havaalanında 16 saat kanepelerde uyuyarak beklerken, THY'nin dış hatlar yolcuları ise otele yerleştirildi. 

Kar felaket olmadı 

İstanbullular, toplu taşıma araçlarını kullanınca haftanın ilk iş günü olmasına rağmen trafikte sorun yaşanmadı 

İSTANBUL Milliyet 

İstanbul'da iki gün önce başlayan kar yağışı dün de kenti etkisi altında tutmaya devam etti. Haftanın ilk günü olması nedeniyle işe gitmek için yola çıkan İstanbullular, toplu taşıma araçları kullanarak "kar bilinci"ne ulaştıklarını gösterdiler. Öğrenciler ise üç hafta süren sömestr tatilini bugünle birlikte iki gün daha uzatmış oldu. 
Kar yağışı nedeniyle kent trafiğinde iş günü olmasına karşın büyük bir sorun yaşanmadı. Bunda özel araç sahiplerinin trafiğe çıkmamasının etkisinin yanı sıra, okulların tatil edilmesi ve ana arterlerin de trafiğe açık tutulmasının payı büyük oldu. Kamu kurum ve kuruluşları ile yerel yönetimler, trafikte aksama olmaması için aralıksız çalıştı. Karda kayganlaşan zemin nedeniyle 600 maddi hasarlı, 17 adet de yaralamalı trafik kazası meydana geldi. 

Zorunlu mesai 
Kar yağışının trafiği aksatmaması için dün öğleden sonra zorunlu olmayan personelin, kamu hizmetlerinin aksamasına neden olmadan kademeli olarak mesai dönüşü sağlandı. Böylelikle servislerin bir anda trafiğe çıkmasına engel olundu. Ayrıca kamu kurum ve kuruluşlarının engelli personelinin de bugün idari izinli sayıldığı açıklandı. 

Pistten çıkan uçak korkuttu 

SİNAN TOROS İstanbul 
Atatürk Havalimanı'nda kar yağışı, gizli buzlanma ve rüzg rın etkisiyle pistten çıkan Atlasjet'e ait Airbus 320 tipi uçağı, kara saplanarak durabildi. Almanya'nın Frankfurt kentinden 168 yolcuyla hareket eden uçak, dün saat 00.45 sıralarında İstanbul'a geldi. Atatürk Havalimanı'nın "18 - 36" olarak adlandırılan uzun pistine başarılı bir iniş yapan Airbus 320'nin kaptan pilotu, uçağı frenlemeye başladı. Kontrolden çıkan uçak, pist dışına kaydı. Kar birikintisine saplanarak durabilen uçağın yolcuları, kapılardan açılan slaytlarla tahliye edildi. Şirket yetkilileri, kulenin uçağı buzlanma konusunda uyarmadığını savundu. 

İKİ GÜN DAHA KAR 
SOĞUK havayla kar yağışı, bugün ve sonraki iki gün yurdun kuzey ve doğu kesimlerinde etkili olacak. İstanbul'da aralıklarla sürecek kar yağışının etkisi bugünden itibaren azalmaya başlayacak. 

Antalya'da güneş 

Antalya'da ise güneşin açmasını fırsat bilen vatanaşlar, parkları ve sahilleri doldurdu. Bazı aileler çocuklarıyla deniz kenarında yürüyüş yaparken, daha cesurları da mayolarıyla güneşlendi. 


</TEXT>
</DOC>
