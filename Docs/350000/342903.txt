<DOC>
<DOCNO> 342903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/16/yazar/toruner.html </URL>
<DATE> 2005/05/16/ </DATE>
<TIME>  </TIME>
<AUTHOR> Yaman TÖRÜNER  </AUTHOR>
<HEADLINE>
Sopa gibi de değiliz 
</HEADLINE>
<TEXT>


Yapı Kredi Bankası olması gerekenin yarısına gitti. Bu konuda çeşitli spekülasyonlar var ama beni ilgilendirmiyor. Sonunda alan razı, satan razı. Kaybeden devlet. Anlaşılan, onlar da razı. 
Beni ilgilendiren, anlaşmaların neden gizli tutulduğu Hangi hakla gizli tutulduğu Sonuç olarak, Yapı Kredi Bankası halka açık bir şirket. Halka açık şirketlerde uyulması gereken ulusal ve uluslar arası kurallar var. Bunların başında şeffaflık geliyor. Bu, "olmazsa olmaz" bir kural. 
İkinci olarak beni ilgilendiren, verilmiş süre devam ederken, işin neden aceleye getirildiği ve neden devlet kurumları tarafından satıcıya baskı yapıldığı Bankacılık Düzenleme ve Denetleme Kurumu BDDK ve Tasarruf Mevduatı Sigorta Fonu TMSF Başkanları ayrı ayrı ve medyaya da yansıyan açıklamalar yaparak, satışın bir an önce yapılmasını istediler. Çukurova üzerinde, sahibini her an tutuklatabilecek güçlerin medyaya yansıyan baskıları bu ölçüde ise, kim bilir baskının medyaya yansımayan yönü ne ölçülere varmıştı 
Şimdi şu soruların cevaplarını merak ediyorum 
a Neden Çukurova'nın yaptığı anlaşmalar gizli tutuluyor, korkulan bir şey mi var Anlaşmaların gizli tutulmasını kim istiyor Hatırlarsanız, bundan önce de Çukurova gizli bir anlaşmayla, sonradan yalancı olduğu anlaşılan birinden alarak 4-5 milyar dolar getireceğini söylemiş, sonra da iş fiyasko ile sonuçlanmıştı. Bu anlaşmanın da gizli tutulmasına TMSF razı olmuştu. 
b Anlaşma açıklanmadıkça Sermaye Piyasası Kurumu ve İstanbul Menkul Kıymetler Borsası sorumluluk altında kalmaz mı Yoksa, bu kurumlarda yapılmak istenilen son atamalar bu nedenle mi gündeme getirildi 
c Halka açık şirketin anlaşmalar açıklanmadan ve fiyatın nasıl oluştuğu belirtilmeden alım satımının yapılması küçük yatırımcıya ne kadar zarar veriyor Fiyat düşük tutulunca, çağrı mükellefiyetini kabul etmek kolay mı oluyor 
d Yapı ve Kredi Bankası'nın satışının hemen arkasından IMF anlaşması imzalandı. Bundan önce de, IMF bazı bankalara isim vererek el konulmasını istemiş, aksi takdirde Türkiye ile anlaşma imzalanmayacağını söyleyerek, baskı yapmıştı. Hatta, bu baskılar yazılı olarak yapılmıştı. El konulmaların hemen arkasından, IMF anlaşması imzalanmıştı. Yapı Kredi Bankası'nın satışı da IMF gündemindeydi ve satışın hemen arkasından anlaşma imzalandı. Bu konuda, IMF'in baskıları var mıydı IMF ülkenin iç işlerine bu ölçüde karışmaya devam edecek mi 
e Yapı Kredi Bankası sandığının 450 ila 700 milyon dolara vardığı söylenen zararını da devletin karşılayacağı anlaşılıyor. Sonuçta, bu satıştan devletin toplam zararı nedir 
Aslanlar, sistemi ne de güzel yönetiyorlar 



</TEXT>
</DOC>
