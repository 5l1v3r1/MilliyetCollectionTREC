<DOC>
<DOCNO> 301116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/26/son/sontur08.html </URL>
<DATE> 2004/12/26/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Prof.Dr. Işıkara Depremin Türkiye ile bir ligisi yok 
</HEADLINE>
<TEXT>

     Boğaziçi Üniversitesi BÜ Kandilli Rasathanesi ve Deprem Araştırma Enstitüsü eski Müdürü Prof. Dr. Ahmet Mete Işıkara, Güney Asya'yı vuran 8.9 büyüklüğündeki depremin Türkiye ile bir ilgisi olmadığını ve farklı bir tektonik rejimde meydana geldiğini söyledi. 
     Prof. Dr. Işıkara, depremin çok farklı bir coğrafyada meydana geldiğine işaret ederek, şöyle dedi 
     ''Depremin Türkiye ile bir ilgisi yok. Farklı bir tektonik rejimde meydana geldi. Marmara kapalı bir alan. Tsunami açık denizlerde olur. Marmara'da en fazla 2-3 metre dalga beklerim. Lodoslarda bile dalga boyu 4-5 metreye kadar çıkabiliyor.'' Jeofizik Kurumu Derneği Başkanı Prof. Dr. Ahmet Ercan ise depremin ''bütün dünyayı etkilediğini'' belirterek, ''Bütün dünya bir hafta-10 gün sallanacak. Depreme duyarlılığı artmış bölgelerde yeni deprem boşalmaları olabilir. Türkiye de bunun içindedir'' diye konuştu. 
     Bu depremle ortaya çıkan enerjinin miktarının 100 atom bombasından daha fazla olduğunu ve enerjinin yerin çekirdeğine kadar vardığını kaydeden Prof. Dr. Ercan, ''Yer şu anda çalkalanmakta'' dedi. 
     
</TEXT>
</DOC>
