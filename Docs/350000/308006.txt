<DOC>
<DOCNO> 308006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/20/yazar/sazak.html </URL>
<DATE> 2005/01/20/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
BM'de kadın hakları 
</HEADLINE>
<TEXT>


Türkiye'de kadınlara yönelik hak ihlalleri ve eşitsizlikler, Birleşmiş Milletler CEDAW Komitesi'nin bu haftaki oturumunda görüşülecek. Hafta boyunca sivil toplum örgütlerinin raporlarını değerlendiren komitenin bugünkü oturumunda Türkiye Hükümet Delegasyonu dinlenecek. Kadın erkek eşitliğinin hayata geçirilmesi konusundaki eksiklikler ele alınacak. 
Kadının İnsan Hakları - Yeni Çözümler Vakfı ile CEDAW Türkiye Yürütme Kurulu'nun alternatif raporları, New York'ta BM yetkililerine sunuldu. Türkiye'nin her yerinden kadın örgütlerinin destekledikleri raporlarda, Türkiye'nin Kadına Karşı Her Türlü Ayrımcılığın Önlenmesi Sözleşmesi'ni CEDAW imzalayarak verdiği taahhütlere karşın hak ihlallerinin sürdüğü bildiriliyor. 
BM'de bugünkü oturum öncesinde Kadının İnsan Hakları Vakfı'ndan bilgilendirici bir not aldık. 
CEDAW Komitesi'nin Türkiye'de sivil toplum kuruluşlarına yönelttiği sorular, 'dışarıdan bakıldığında' bazı tereddütlerin devam ettiğini gösteriyor 
'Namus cinayetleri niye önlenemiyor Namus ve töre arasındaki fark ne Yeni TCK'daki düzenleme yeterli mi 'Töre' ifadesi tüm namus cinayetlerini kapsıyor mu 
Kadının siyasi yaşama katılma oranı niye bu kadar düşük Hükümet bu konuda gerekli önlemleri alıyor mu 
Yeni TCK'da 15-18 yaş arasındaki gençlerin rıza ile cinsel ilişkilerine ceza getirilmesinin sebebi ne 
Türkiye'nin kadın hakları karnesi BM'de mercek altına alınırken, biri TCK Kadın Platformu'nu oluşturan 27 örgüt tarafından desteklenen, diğeri de Uçan Süpürge'nin sekreteryasını üstlendiği, 81 ilden 453 kadının katılımıyla yapılan CEDAW Forumu'nun hazırladığı 'iki Gölge Rapor' tartışmaya açıldı. Kadına ilişkin sorun alanları şöyle saptanmış 'Yerel Yönetimler ve Kamu Reformu, sayısı zaten çok yetersiz olan sığınma evlerinin ve toplum merkezlerinin kapatılması tehlikesini getiriyor. 
Anayasa'nın 10. maddesi, h l kadın ve erkek eşitliğinin hayata geçirilmesi için gerekli olan olumlu ayrımcılık perspektifini içermiyor. 
Zorla evlilikler çok yaygın. Evli erkeklerin yüzde 34'ü eşlerine fiziksel şiddet uyguluyor. Evlilik içi tecavüz ve ağır fiziksel şiddet oranındaki artış yüzde 20. Doğu ve Güneydoğu'da tek bir sığınma evi yok. 
Türkiye'de kadınların yüzde 58'inin evlilik kararı, aileleri tarafından alınıyor. Eşit haklara yönelik en büyük engeller, gelenek, töre ve dini anlayışlar, ataerkil aile düzeni, kalıplaşmış cinsiyet rolleri, eğitimsizlik, ekonomik bağımlılık.' 
Kadınlar şiddet mücadelesinde 'ulusal eylem planı' oluşturulmasını istiyor. BM'deki oturum, sivil toplum hareketlerine güç ve cesaret verecek. 
İyi bayramlar dileğiyle. 



</TEXT>
</DOC>
