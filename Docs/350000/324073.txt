<DOC>
<DOCNO> 324073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/16/son/sonsiy35.html </URL>
<DATE> 2005/03/16/ </DATE>
<TIME> 21.03 </TIME>
<AUTHOR>  </AUTHOR>
<HEADLINE>
AK Parti milletvekili Erdem'e Fransa nişanı 
</HEADLINE>
<TEXT>

     Ak Parti Kırıkkale Milletvekili ve NATO Parlamenterler Meclisi Türk Heyeti Başkanı Vahit Erdem'e, Fransa'nın en önemli nişanlarından olan Ulusal Likayat Nişanı verildi. 
     Fransa'nın Ankara Büyükelçiliği'nde düzenlen törene, Dışişleri Bakanı ve Başbakan Yardımcısı Abdullah Gül, Devlet Bakanı Beşir Atalay, Savunma Bakanı Vecdi Gönül, Sanayi ve Ticaret Bakanı Ali Coşkun ile çok sayıda davetli katıldı. 
     Ulusal Liyakat Nişanı'nı Erdem'e, Fransa'nın Ankara Büyükelçisi Paul Poudade takdim etti. 
     Erdem, törende yaptığı konuşmada, Türkiye-Fransa ilişkilerinin tarihsel boyutuna dikkati çekerek, iki ülke halklarının aynı değerleri paylaşmakta olduğunu kaydetti. 
     İki ülke ilişkilerinin her alanda iyi bir seviyede olduğunu belirten Erdem, iç politika endişeleriyle alınan bazı kararlar ilişkileri zaman zaman gerse de Fransız halkının, Türkiye'nin AB'ye üyeliğinden yana olacağına inandığını söyledi. 
     
</TEXT>
</DOC>
