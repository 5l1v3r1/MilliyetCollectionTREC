<DOC>
<DOCNO> 332825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/13/spor/yozer.html </URL>
<DATE> 2005/04/13/ </DATE>
<TIME>  </TIME>
<AUTHOR> Halil ÖZER  </AUTHOR>
<HEADLINE>
Boş bir seda 
</HEADLINE>
<TEXT>



Acaba yönetimin şapkasını önüne koyma zamanı gelmedi mi " sorusu bugün Sarı - Kırmızılı camiada ağızdan ağıza dolaşan en keskin sorulardan biri. Belki Başkan Özhan Canaydın şu anda şiddetle karşı çıkacaktır. Ancak şuna inanmalı ki, Galatasaray'da telefon ve mail trafiği bugüne kadar hiç bu kadar çok çalışmamıştı. Camia hiç bu kadar yönetim aleyhine olmamıştı. Ancak camianın ayağa kalkmasının boyutu sadece bu kadar. Kendi aralarında şikayet furyası, isyan bayrağı, sesleri, "başkan ve yönetimi toplu halde istifa etsin" söylemleri hep o sanal alemde ya da telefon hatlarında kalıyor. Yani boş bir seda... 
Başkanın bugüne kadar övündüğü tek icraat olan mali disiplin bile artık kaybolmuş durumda. Yönetim etkisiz, aynı zamanda sessiz. Peki neden hiçbir radikal önlem alınmıyor Neden Başkan hala hiçbir şey yokmuş gibi davranıyor Akıllar, fikirler hep Seyrantepe'de. Sanki Seyrantepe tapusu alınınca, her şey bitecek. Ama bitmeyecek. Yine para lazım, yine kredi lazım. 
Asıl tehlike UEFA kriterlerinde. Açıkça söyleyelim, federasyon kabul etmiyor. Bu, Avrupa kupalarına katılamama anlamına geliyor. Bu olay skanda boyutunda. Ama yönetim, "Başkan, Levent Bıçakçı ile görüşür halleder" diyor. İşte bu kadar sığ bir düşünce var. Kimse bu işin UEFA'nın elinde olduğunun farkında değil. 


</TEXT>
</DOC>
