<DOC>
<DOCNO> 311349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/01/son/sonsiy03.html </URL>
<DATE> 2005/02/01/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Yıldız Kenter ve Haldun Dormen'e bütçe yasası engeli... 
</HEADLINE>
<TEXT>

     Hükümetin, "tasarruf" amacıyla 2005 Bütçe Kanunu'na koyduğu bir hüküm, sanat dünyasında "duayen" olarak adlandırılan isimlerin dvlet konservatuvarlarında gençlere birikimlerini aktaramaması sonucunu doğurdu. Bütçe Yasası'na göre aralarında Prof. Dr. Yıldız Kenter ve Haldun Dormen'in de bulunduğu 25 emekli sanatçı öğretim elemanı, artık üniversitelerde ders veremeyecek. 
     2005 Bütçe Kanunu'nun 25'inci maddesine eklenen, bir 
     sosyal güvenlik kurumunda emeklilik veya yaşlılık aylığı alanların bu aylıkları kesilmeksizin kamuda çalıştırılamayacağı yönündeki hüküm, öğretim elamanı olarak görev yapan bazı sanatçılara da ambargo niteliği taşıyor. Yükseköğretim Personel Kanunu'nun 15'nci maddesi kapsamında YÖK'ün kararıyla sözleşmeli olarak çalıştırılan emekli sanatçılar, 2005 yılı bütçe yasasına konulan söz konusu hüküm nedeniyle artık çalıştırılamayacak. Bütçe kanunun 25'nci maddesindeki söz konusu hüküm şöyle "Herhangi bir sosyal güvenlik kurumunda emeklilik ve yaşlılık aylığı alanlar bu aylıkları kesilmeksizin genel bütçeye dahil daireler, katma bütçeli idareler, döner sermayeler, fonlar, belediyeler, il özel idareleri, belediyeler ve il özel idareleri tarafından kurulan birlik ve işletmeler, sosyal güvenlik kurumları, bütçeden yardım alan kuruluşlar ile özel kanunla kurulmuş diğer kamu kurum, kurul, üst kurul ve kuruluşları, kamu iktisadi teşebbüsleri ve bunların bağlı ortaklıkları ile müessese ve işletmelerinde ve sermayesinin yüzde 50'sinden fazlası kamuya ait olan diğer ortaklıklarda herhangi bir kadro, pozisyonu veya görevde çalıştırılamaz ve görev yapamazlar." Söz konusu düzenleme, özellikle konservatuvarların tiyatro bölümlerinde birikimlerini gençlere aktaran emekli sanatçıların önünü kapattı. 
     
     YILDIZ KENTER İLE HALDUN DORMEN'E ENGEL 
     Bütçe kanunun 25'nci maddesindeki kısıtlamaya takılan isimler arasında Türk tiyatrosunun duayenlerinden Prof. Dr. 
     Yıldız Kenter ve Haldun Dormen de bulunuyor. İstanbul Üniversitesi'nde sözleşmeli olarak derslere giren Kenter'le Dormen'in yanı sıra, toplam 25 kişiyi etkiliyor. 
     Söz konusu madde uyarınca artık ders veremeyecek sanatçılar şöyle 
     "Prof. Dr. Nevit Kodallı Çukurova Üni. , Prof. Dr. 
     Yıldız Kenter İstanbul Üni. , Haldun Dormen İstanbul Üni. , Hale Nur Eren İstanbul Üni. , Adnan Ataman İstanbul Üni. , Rıza Rit İstanbul Üni. , Süheyla Altmışdört İstanbul Üni. , Prof.Dr. Alaeddin Yavaşça İstanbul Teknik Üni. , Prof.Dr. Nevzat Atlığ İstanbul Teknik Üni. , M.Cüneyd Orhon İstanbul Teknik Üni. , A.Nurten Erpek İstanbul Teknik Üni. , Rahmi Sönmezocak İstanbul Teknik Üni. , Erol Sayan İstanbul Teknik Üni. , Sabahattin Ergin İstanbul Teknik Üni. , Prof.Dr. Selattin İçli İstanbul Teknik Üni. , Kamran Erdoğdu İstanbul Teknik Üni. , Necdet Varol İstanbul Teknik Üni. , Niyazi Sayın İstanbul Teknik Üni. , Yavuz Özüstün İstanbul Teknik Üni. , Sadun Aksüt İstanbul Teknik Üni. , Nevzat Sümer İstanbul Teknik Üni. , Doç.Serdar Öztürk İstanbul Teknik Üni. , Öğr.Gör.Dr. Cengiz Aydın Ege Üni. , Öğr. Gör. Akın Özcan Ege Üni. , Öğr. Gör. 
     Toygun Dikmen Ege Üni. ." Öte yandan Kenter ve Dormen'le birlikte 25 sanatçı aynı maddenin istisnalarından da yararlanamıyor. Emeklilerin derslere girebilmeleri için öğretim üyelerinde uygulanan 67 yaş sınırını aşmamış olmaları gerekirken, söz konusu sanatçıların hepsi yaş sınırının üstünde bulunuyor. 
     
</TEXT>
</DOC>
