<DOC>
<DOCNO> 336815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/dunya/adun.html </URL>
<DATE> 2005/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'da 'soykırım' ink rı suç oluyor 
</HEADLINE>
<TEXT>


Fransa'da Sosyalist Parti, ülkede 'Ermeni soykırımını' ink r etmeyi suç olarak değerlendiren bir yasa tasarısı hazırlıyor. Parti lideri Hollande, "Türkiye, soykırımı tanımadan AB'ye üye olamaz" dedi 

Mine G. Kırıkkanat - Paris 


Fransız Sosyalist Partisi lideri François Hollande, Ermeni tehcirinin 90. yıldönümü nedeniyle önceki gün çelenk bıraktığı Paris'teki Papaz Komitas heykelinin önünde yaptığı açıklamada, "1915 Ermeni soykırımını" ink r etmeyi suç sayacak bir yasa tasarısı hazırladıklarını bildirdi. 
Hollande, "Sosyalist Parti gurubu olarak Ulusal Meclis'e Ermeni soykırımının ink rına ceza öngören bir yasa teklif edeceğiz. Tıpkı 1998'de ve Ermeni soykırımının parlamento tarafından resmen tanınmasında olduğu gibi bütün parti gruplarının, hiç olmazsa çok sayıda milletvekilinin desteğine ihtiyacımız var. Ermeni soykırımı, 20. yüzyılın ilk soykırımı oldu ama ne yazık ki, tek soykırımı olarak kalmadı. Ermeni davası yalnız Ermenilerin değil, insan hakları ve soykırımın tanınmasına önem verenlerin davasıdır" dedi. 
Sosyalist Parti, Türkiye'nin AB üyeliğini desteklemesine karşın Türkiye'nin 'Ermeni soykırımı'nı tanımasını bir şart olarak değerlendiriyor. Hollande, konuşmasında bunu da vurguladı. 
Fransız Sosyalist Partisi, Hollande'ın açıklamasında sözünü ettiği gibi, 1998 yılında 'Ermeni soykırımı'nın tanınması için parlamentoya bir yasa tasarısı sunmuş, ancak kabul edilmemişti. 'Ermeni soykırımı'nı resmen tanıyan yasa ise 2001'de ve merkez sağ iktidarında meclisten geçti. "Fransa, 1915 Ermeni soykırımını resmen tanır" ifadesinden ibaret olan yasa, soykırımı kabul etmemeyi suç saymadığı gibi bir cezai yaptırım da öngörmüyor. 
Hazırlanan yasa tasarısı, soykırımı ink r etmeyi suç haline getirecek. Tasarı kabul edilirse soykırım iddiaları hakkında "sözde soykırım" ya da "soykırım değildi" biçiminde söz etmek, Yahudi soykırımında olduğu gibi yasak olacak ve yasayı ihlal edenler cezaya çarptırılacak. 

AB'nin gündeminde 
Öte yandan Fransa ve Hollanda da, Lüksemburg'daki AB Dışişleri Bakanları toplantısında bugün düzenlenecek olan Türkiye-AB Ortaklık Konseyi'nde Ermeni konusunun da dile getirilmesini talep etti. Fransa Dışişleri Bakanı Michel Barnier ve Hollanda Dışişleri Bakanı Bernard Bot, AB Dönem Başkanlığı'nı yürüten Lüksemburg'dan Türkiye'yi 'soykırım'a ilişkin olarak geçmişiyle yüzleşmeye yönlendirme konusunda ısrarcı olmasını istedi. 


</TEXT>
</DOC>
