<DOC>
<DOCNO> 323096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/12/spor/spo03.html </URL>
<DATE> 2005/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir dokun, para işit 
</HEADLINE>
<TEXT>


Teknik Direktör Hagi, futbolcularına "Sıkıntısı olan var mı " diye sordu, "Para bekliyoruz" yanıtı geldi 


Maç toplantısıydı 
ŞAMPİYONLUK yolunda Fenerbahçe'yi yakın takibe alan Galatasaray'da transfer taksitleri ve prim konusunda yaşanan sıkıntılar yeniden gündeme geldi. Hagi'nin, İstanbulspor maçına yönelik olarak yaptığı toplantıda sitemlerle karşılaştığı öğrenildi. Sarı - Kırmızılılar'ın, Rumen hocanın "Sıkıntısı olan var mı " sorusu üzerine suskunluğunu bozduğu öğrenildi. 

'Sıkıntı yaşıyoruz' 
ÖDEMELERİN zamanında yapılmamasından şikayetçi olan futbolcuların, "Para bekliyoruz. En azından ne zaman ödeme yapılacağını bilmek istiyoruz. Belirsizlik nedeniyle kişisel borçlarımız konusunda sorunlar yaşıyoruz" dediği iddia edildi. Hagi'nin bu konuşmaları tek tek not aldığı ve sıkıntıya çözüm yolu bulabilmek için yönetimle görüşme konusunda söz verdiği bildirildi. 

Şaş'ın yerine Hasan Kabze 

CİM-BOM'DA, sakatlığı bulunan Hakan Ünsal dünkü çalışmaya katılmazken Hasan Şaş idmana çıktı. Hagi'nin Hasan'ı maç kadrosuna almasına rağmen yerine Hasan Kabze'ye görev vereceği öğrenildi. Bu arada Hagi 14-15 Mart'ta yapılacak FIFA Futbol Komisyonu toplantısına katılacak. 

İstanbul-G.Saray 

Kadrolar 
İSTANBULSPOR 
Oğuz 
Serhat 
Yalçın 
Saffet 
Abdullah 
Cem 
Aytekin 
Beyhan 
Yordanov 
Faruk 
Musasa 

GALATASARAY 
Mondragon 
Cihan 
Song 
Tomas 
Orhan Ak 
Ribery 
Conceiçao 
Ergün 
Ayhan 
H.Şükür 
H.Kabze 
Hasan Şaş 

SAAT 19.00, STAT Atatürk Olimpiyat, HAKEM Selçuk Dereli, YAYIN Lig TV Naklen, SAKAT Hakan Ünsal G.Saray , CEZALI Necati G.Saray 


</TEXT>
</DOC>
