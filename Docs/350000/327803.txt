<DOC>
<DOCNO> 327803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/28/son/soneko29.html </URL>
<DATE> 2005/03/28/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
4 kişilik ailenin ''açlık sınırı'' 526 YTL oldu... 
</HEADLINE>
<TEXT>

     Türk-İş'e göre bu ay, 4 kişilik ailenin ''açlık sınırı'' 526, ''yoksulluk sınırı'' ise bin 597 YTL oldu. 
     Türk-İş'in araştırmasına göre, 4 kişilik ailenin dengeli ve sağlıklı beslenebilmesi için yapması zorunlu olan ve ''açlık sınırı'' olarak adlandırılan tutar, 525.55 YTL'ye yükseldi. 
     Dört kişilik ailenin gıda harcamalarının yanı sıra kira, ulaşım, yakacak, elektrik, su, haberleşme, giyim, eğitim, sağlık, iletişim, kültür gibi temel ihtiyaçları için yapması gereken ve ''yoksulluk sınırı'' olarak da ifade edilen tutar bin 597.41 YTL oldu. 
     Araştırmaya göre, Ankara'da yaşayan dört kişilik bir ailenin gıda için yapması gereken asgari harcama tutarı, bir önceki aya göre yüzde 0.45 oranında arttı. 
     Gıda harcaması tutarında son 12 ay itibariyle artış, yüzde 11.20 oranında gerçekleşti. 
     Yılın ilk üç ayında, aile bütçesine fiyat artışlarından dolayı mutfak harcamalarında 12 YTL ve toplam harcamalarda 35 YTL ek yük geldi. 

     
</TEXT>
</DOC>
