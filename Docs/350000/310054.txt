<DOC>
<DOCNO> 310054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/27/son/sonyas08.html </URL>
<DATE> 2005/01/27/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
'Bir türlü aşık olamıyorum, sizce ne yapmalıyım ' 
</HEADLINE>
<TEXT>

     ESKİŞEHİR Emniyet Müdürlüğü Haber Merkezi'nin 155 polis imdat telefonuna asılsız ihbarlarların yanısıra ilginç istek ve aramalar da yapılıyor. 
     Emniyet Müdürlüğü yetkilileri 155 nolu telefonunun bazı vatandaşların gereksiz aramaları ile meşgul edildiğini söyledi. Yetkililer 2003 yılında Eskişehir'de 155'e yapılan 10 bin ihbardan 2 bininin asılsız çıktığını, geçen yıl ise yapılan 16 bin 500 ihbarın 4 binin asılsız olduğunu belirtti. 
     
     İLGİNÇ ARAMALAR 

     Haber Merkezi'ne yapılan asılsız ihbarların yanısıra birbirinden ilginç aramaların bazıları şöyle 
     Cep telefonumu yeni aldım, denemek için 155'i aradım, sesim net geliyor mu 
     Komşum tecavüz ediyor, pardon haneme tecavüz ediyor. 
     Kar yağıyor, bugün okullar tatil mi 
     Bahçemdeki kiraz ağacına çocuklar çıkmış gelip indirin. 
     Torunum çok yaramazlık yapıyor onu korkutur musunuz 
     Oğlumun matematik dersindeki problemini size söylesem çözebilir misiniz 
     Komşumuzun köpeği çatıya çıkmış havlayıp duruyor, onu çatıdan indirin. 
     Bir türlü aşık olamıyorum, sizce ne yapmalıyım 
     Dünya yuvarlakmıdır yoksa düz mü Dünya yuvarlak ise doğudan kalkan uçak batı yönünde Amerika'ya neden gidiyor bunu açıklar mısınız 
     Benim kızım liseyi bitirdi, bilgisayar da biliyor ancak işsiz, ona iş bulamayız mı 
     Canım çok sıkıldı, sizi aradım, sohbet edebilir miyiz 
     Torunum yeni konuşmaya başladı, sesini dinleyin çok güzel konuşuyor. 
     
</TEXT>
</DOC>
