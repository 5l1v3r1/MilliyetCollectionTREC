<DOC>
<DOCNO> 340264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/06/son/sontur14.html </URL>
<DATE> 2005/05/06/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Kızını eşarpla boğdu 
</HEADLINE>
<TEXT>

     Soner KOCAER ANTALYA, DHA 

     nbsp ANTALYA'da yaşayan 54 yaşındaki Fatma Şimşek, psikiyatri tedavisi gören 30 yaşındaki kızı Fatma Karataş'ı eşarbıyla boğarak öldürdü. 
     Olay, bugün öğle saatlerinde Altınova Düden Mahallesi Okul Sokak'ta bulunan gecekondu evde meydana geldi. Daha önce psikilojik tedavi gören ve halen ilaç kullandığı belirtilen Fatma Şimşek, yine kendisi gibi tedavi gören kızı Fatma Karataş ile tartıştı. Evli ve 1 çocuk annesi olan kızı Karataş'ı eşarpla boğarak öldüren Şimşek, eşi Yılmaz Şimşek'i arayarak kızıyla kavga ettiğini söyledi. Yaklaşık 1 saat sonra eve gelen Yılmaz Şimşek, kızının cesedini gördü ve polise haber verdi. 
     Gözaltına alınan Fatma Şimşek ifadesi alınmak üzere Cinayet Büro Amirliği'ne götürülürken, Fatma Karataş'ın cenazesi otopsi için Antalya Devlet Hastanesi morguna kaldırıldı. 
     
</TEXT>
</DOC>
