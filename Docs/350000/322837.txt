<DOC>
<DOCNO> 322837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/11/son/sondun59.html </URL>
<DATE> 2005/03/11/ </DATE>
<TIME> 23.51 </TIME>
<AUTHOR>  </AUTHOR>
<HEADLINE>
NASA'nın başına Michael Griffin getiriliyor... 
</HEADLINE>
<TEXT>

     ABD Başkanı George Bush, Amerikan Havacılık ve Uzay Dairesi'nin NASA başına Johns Hopkins Üniversitesi'nden Michael Griffin'i atayacağını açıkladı. 
     Johns Hopkins Üniversitesi'nin Uygulamalı Fizik Laboratuarı Uzay Bölümü Başkanı olan Griffin, NASA Genel Müdürü Sean O'Keefe'nin yerini alacak. 
     Dr. Griffin, 2002'de insanın uzaydaki en büyük başarılarından olan, 325 milyon kilometre uzaktaki Güneş'in iki misli Eros Göktaşı'na ''tarihte yegane göktaşına inişi gerçekleştiren'' Johns Hopkins Üniversitesi bölümünün başkanıydı. Eros'a 14 Şubat 2002'de inen NEAR Near Earth Asteroid Rendezvous Yakın Yer Göktaşı Buluşması uydusu, ''NASA'dan bağımsız, ABD tarihinde bir kurumun ilk uzay başarısı'' idi. 
     Aynı zamanda NASA başmühendisi olan Dr. Griffin, ABD silah sanayiinde de ''Stratejik Savunma Girişimi Teşkilatı''nın başkan yardımcısıydı. 
     Columbia uzay mekiğinin 1 Şubat 2003'de Dünya'ya dönüşü sırasında içindeki 7 astronotla düşmesinin ardından NASA'ya yoğun eleştirilerin geldiği dönemde kuruma başkanlık eden O'Keefe, geçen ay görevinden ayrılmıştı. 
     
</TEXT>
</DOC>
