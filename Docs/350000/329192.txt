<DOC>
<DOCNO> 329192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/01/yazar/cemal.html </URL>
<DATE> 2005/04/01/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Bu bir türban yazısı 
</HEADLINE>
<TEXT>


Ahmet Hakan'ın geçen gün ilginç bir yazısı çıktı Hürriyet'teki köşesinde. Başlığını, "Bu bir türban yazısı değildir" koymuştu. 
İyi bir yazıydı. 
O yüzden ben de bugün bir türban yazısında karar kıldım. Evet, bu bir türban yazısıdır. 

Ve Ahmet Hakan'dan bir alıntıyla başlıyor 
"Kadir Has Üniversitesi Cibali Kampusu'nda geçen hafta basına açık bir tören vardı. O törene Yeni Şafak ve Yeni Asya gazetelerinde çalışan başörtülü iki kadın gazeteci de katılmak istedi. 
Ancak üniversite yetkilileri, iki kadın gazeteciyi başları örtülü diye içeri almadı. Kadın gazeteciler yakışıksız biçimde üniversiteden kapı dışarı edildi. Gerekçe ise 'ilke kararı'na dayandırılıyordu. 
İlke şuydu 
Üniversiteye hiç kimse başı örtülü giremez. 
İlke kararı o kadar sert uygulanıyordu ki, bütün demokratik ülkelerde üzerinde en fazla titizlenilen basın özgürlüğü bile dikkate alınmıyor, gazeteciler kılık kıyafetleri nedeniyle 'olay mahalli'nden resmen kovuluyordu. 
Sonra ne mi oldu 
Daha bu gazetecileri kovma olayı sıcaklığını korurken, Kadir Has Üniversitesi'nin Cibali Kampusu'nda bu kez bir fakültenin açılış töreni yapıldı. Törenin onur konuğu Başbakan Erdoğan ve eşi Emine Erdoğan'dı. 
Tıpkı o gazeteci kadınlar gibi başını örten Emine Erdoğan üniversitedeki törene hiçbir engelle karşılaşmadan girebildi. 
Hatta Emine Hanım dışında en az altı başörtülü kadın da Cibali Kampusu'nun konukları arasında yer alabildi. 
Kadın gazetecileri kovan üniversite yetkilileri, gazetecilerin olayla ilgili olarak, 'Bir tavır değişikliği mi var ' şeklindeki sorularını, 'Şu anda çok meşgulüz, sonra görüşelim' diyerek geçiştirdiler. 
Ne diyebilirlerdi ki 
'Kadın gazetecileri kovduk, çünkü onları içimize sindiremedik. Ama iş iktidardakilere gelince mecburen içimize sindiriyoruz' falan mı 'İktidarın gücü ilkenin gücünü yener' mi diyeceklerdi 
Keşke koskoca üniversite yetkilileri bu duruma düşmeseydi 
Keşke içe sinmeyen başörtüsünü içe sindirmek için iktidar gücü gerekmeseydi " 
Ahmet Hakan böyle demiş... 

Yalnızca yukarıdaki bu satırlar bile türban ya da başörtüsünün her geçen gün bir sorun olarak nasıl büyümekte olduğunu göstermiyor mu Kamu alanı nedir, ne değildir tarifinin gün geçtikçe kapımızı nasıl çaldığına işaret etmiyor mu 
Hem de nasıl. 
Kadir Has Üniversitesi'nde yaşanan bu çifte standart devletin tepelerinde de yaşanıyor. 
Örnek 
Çankaya türbana kapalı. 
Başbakanlık Konutu açık. 
Biri kamu alanı, öteki değil mi 
Demirel'in cumhurbaşkanlığı döneminde Çankaya'da türban yasağı yoktu. Cumhurbaşkanı Sezer'in ilk yıllarında da durum farklı değildi. 
Ama ne zaman AKP seçimleri kazandı, Tayyip Erdoğan başbakan oldu, yasak başladı. 
Çankaya türbana kapatıldı. 
Yalnız Çankaya Köşkü değil, örneğin Cumhurbaşkanı Sezer'in dış gezilerine çıkarken Esenboğa Havalimanı'nda uğurlandığı mek n da kamu alanı sayıldı ve türbana kapatıldı. 
Ayıp 
Çankaya'da da, üniversitede de türban yasağının ayıp olduğunu öteden beri söylüyorum. 
Türbanı toplumsal bir mutabakatla sorun olmaktan çıkarmak ve türban yasağının nerelerde geçerli olacağına ilişkin kamu alanı tarifini de laikliği ve barışı bozmayacak biçimde yapmak gerekiyor bu ülkede... 



</TEXT>
</DOC>
