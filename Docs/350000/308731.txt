<DOC>
<DOCNO> 308731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/24/dunya/axdun01.html </URL>
<DATE> 2005/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Zarkavi Irak'ta seçime savaş açtı 
</HEADLINE>
<TEXT>


El Kaide'nin Irak şubesinin başı Zarkavi, 'Demokrasi ilkesine acı bir savaş ilan ediyoruz' diyerek, seçmenleri 'k fir' ilan etti 

DIŞ HABERLER SERVİSİ 


El Kaide lideri Usame Bin Ladin'in Irak'tan sorumlu yardımcısı ilan ettiği ve ABD'nin başına 25 milyon dolar ödül koyduğu Ürdünlü terörist Ebu Musab El Zarkavi, Irak'ta bu hafta sonu yapılacak genel seçimlere karşı "çok büyük acılar yaratacak" bir savaş ilan ettiğini açıkladı. 
Bir internet sitesinde yayımlanan mesajında Zarkavi, Sünni Müslümanlardan seçimlere karşı savaşmaları çağrısında bulunarak, ABD ile Şii müttefiklerinin seçimlerle kendilerine karşı komplo kurduklarını iddia etti."Demokrasi ilkesine ve bunu uygulama amacındakilere acı bir savaş ilan ediyoruz" diyen Zarkavi oy kullanacakları k fir olmakla suçladı. Seçimde aday olanları da "yarı tanrılık peşinde koşan k firler" diye niteleyen Ürdünlü terörist, Sünnilere hitap ederek, "Irak halkı Onurunuz nerede Haçlı fahişelerin ve ink rcı domuzların bu zulmünü kabul mu ediyorsunuz Düşmanın demokrasi yoluyla kurduğu tuzaklara karşı uyanık olun, çünkü bu yolla ink rcıları Şiiler Irak'ın yönetimine getirmek istiyorlar" diye konuştu. Uzun hitabında demokrasinin İslam karşıtı bir yalan dolan olduğunu öne süren Zarkavi, "Demokrasi insan h kimiyetini öngörür oysa kanun ve meşruiyetin kaynağı Allah'tır" dedi. 

Türk şoför öldürüldü 
Musul'dan Bağdat'a gitmekte olan ABD askeri konvoyunu dün pusuya düşüren silahlı kişiler, konvoyla yola çıkan bir Türk tankerini de yakarak şoförünü öldürdü. Görgü tanıkları, Türk şoförünün araç içinde yanarak can verdiğini, ABD konvoyunun ise Musul'a geri dönmek zorunda kaldığını söyledi. 


</TEXT>
</DOC>
