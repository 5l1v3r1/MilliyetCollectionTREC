<DOC>
<DOCNO> 339653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/04/son/sontur16.html </URL>
<DATE> 2005/05/04/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Eşine sarkıntılık eden arkadaşını öldürdü 
</HEADLINE>
<TEXT>

     Barış DOĞAN ZONGULDAK, DHA 

      ZONGULDAK’ın Kilimli Beldesi’nde 32 yaşındaki Turgay Topal, evlerine misafirliğe gelen 48 yaşındaki iş arkadaşı İsmail Koca’yı eşine sarkıntılık ettiği iddiasıyla tabancayla vurdu. Ağır yaralanan Koca, kaldırıldığı hastanede ölürken Topal gözaltına alındı. 
     Olay, bugün saat 01.00 sıralarında Topal ailesinin Koza Mahallesi'ndeki evlerinde meydana geldi. İsmail Koca maden ocağında birlikte çalıştıkları, komşusu Turgay Topal'ın evine misafirliğe geldi. İddiaya göre, Topal ve Koca sohbet ederken, bir ara Topal'ı yanına çağıran eşi 30 yaşındaki Nurhan Topal Bu adam bana daha önce sarkıntılık yapmıştıö dedi. Bunu duyunca çılgına dönen Topal, ruhsatsız tabancasını alarak odaya geri döndü. Nurhan Topal'ın mutfakta olduğu sırada, İsmali Koca'nın odadan çıkmasından şüphelenen Turgay Topal ardından gitti. İsmail Koca'nın mutfakta eşine sarkıntılık yapmaya çalıştığını gören Turgay Topal, tabancasıyla kurşun yağdırdı. Başından, göğsünden ve karnından yaralanan İsmail Koca, silah sesini duyup gelen komşuların yardımıyla Zonguldak Atatürk Devlet Hastanesi'ne kaldırıldı. Ameliyata alınan Koca kurtarılamayarak, yaşamını yitirdi. 
     Olay yerine gelen polis, Turgay Topal ile eşi Nurhan Topal'ı gözaltına aldı. Olayla ilgili soruşturma başlatıldı. 
     
</TEXT>
</DOC>
