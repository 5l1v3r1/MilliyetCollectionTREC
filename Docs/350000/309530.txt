<DOC>
<DOCNO> 309530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/26/son/soneko18.html </URL>
<DATE> 2005/01/26/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Saha terörünün Beşiktaş'a bedeli 2 milyon YTL 
</HEADLINE>
<TEXT>

     
Seyircisiz oynadığı üç maçtan yaklaşık 1.5 milyon YTL 1.5 trilyon lira hasılat kaybı olan Beşiktaş'ın, federasyona ödediği 50 bin lira 50 milyar lira tribün cezasının yanı sıra, Konyaspor'a ödenecek bedel ve elenmenin yaşattığı zararla birlikte 2 trilyonluk bir maddi hasar söz konusu. Avrupa'ya çıkış yolu da tıkanan Beşiktaş'ın bu çöküşle ürün satışlarının da düşeceği belirtildi. 
     
Ömer ALTAY Referans Gazetesi 
Süper Lig'in 13. haftasında Rizespor'la oynadığı maçın taraftarlardan Cihat Aktaş'ın ölümüyle sonuçlanması Beşiktaş için tribün terörünün bedelinin çok ağır olmasına yol açtı. Beşiktaş'ta prestij erozyonununa yol açan bu olay yaklaşık 2 trilyon da maddi zarara neden oldu. BJK İnönü Stadı'ndaki terörün Aktaş'ın ölümüyle sonuçlanması üzerine siyah beyazlı takıma Profesyonel Futbol Denetleme Kurulu PFDK üç maç seyircisiz oynama cezası verdi. Konyaspor ile oynanan seyircisiz maç Beşiktaş'ın hücranı ile sonuçlandı ve takım Türkiye Kupası'ndan düşerek, büyük maddi kayba uğradı. 
     
     Hüsran maçı oldu 

     Beşiktaş, Süper Lig'teki İstanbulspor, Akçaabat Sebatspor maçlarını seyircisiz oynadıktan sonra, İnönü Stadı'ndaki son seyircisiz maçını hafta sonu Türkiye Kupası 3. kademesinde Konyaspor'la yaptı. İlk yarı iç saha maçlarının hasılat ortalamasını Konyaspor'a ödemek zorunda kalan Beşiktaş, ayrıca taraftar desteğinden yoksun oynadığı maçta yenildi ve elendi. Böylece kupada bundan sonraki maçlarda elde edebileceği olası hasılatlardan da yoksun kaldı. Seyircisiz oynadığı üç maçtan yaklaşık 1.5 trilyon net hasılat kaybı olan Beşiktaş'ta, federasyona ödediği 50 milyar tribün cezasının yanı sıra, Konyaspor'aa ödenecek bedel ve elenmenin yaşattığı zararla birlikte 2 trilyonluk bir maddi hasar söz konusu. Türkiye Kupası'ndan elenmenin ise ürün satışlarını olumsuz etkileneceği vurgulandı. UEFA Kupası'nda havlu atan, ligde şampiyonluk yarışında Fenerbahçe'nin 14 puan gerisine düşen ve gelecek sezon Avrupa'ya çıkış yolu olarak gördüğü Türkiye Kupası'ndan da elenen Beşiktaş, terörün faturasını en acı bedelle ödeyen kulüp oldu. 
     
     Divan Kurulu terör için harekete geçti 

     2005 yılına maddi ve manevi çöküşle başlayan Beşiktaş, futbol teröründen en çok canı yanan kulüp olarak bu konunun acil çözüme kavuşturulması için harekete geçti. Beşiktaş Divan Kurulu'nun öncülüğünde başlatılan girişimle, "Sporda Şiddeti Önleme Komisyonu" kuruldu. Uzun süredir alternatif çözümler üreten Siyah-Beyazlı kulüp yöneticileri ve komisyon üyeleri 29 Ocak'ta düzenleyeceği toplantıda görüşlerini kamuoyunun tartışmasına sunacak. Toplantıya Başbakan Yardımcısı Mehmet Ali Şahin, İçişleri Bakanı Abdülkadir Aksu, GSGM Genel Müdürü Mehmet Atalay, İstanbul Valisi Muammer Güler, UEFA Asbaşkanı ve Futbol Federasyonu eski başkanı Şenes Erzik, Futbol Federasyonu Başkanı Levent Bıçakçı, Beşiktaş kulübü Başkanı Yıldırım Demirören, Galatasaray Kulübü Başkanı Özhan Canaydın, Beşiktaş Divan Başkanı Şeref Nasır, İstanbul Emniyet Müdürü Celalettin Cerrah'ın yanı sıra, Türk futbolunun önde gelen isimleri de katılacak. 
     
</TEXT>
</DOC>
