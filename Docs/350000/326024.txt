<DOC>
<DOCNO> 326024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/22/son/sontur39.html </URL>
<DATE> 2005/03/22/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Tesadüfün böylesi... Karakola ziyarete gitti, teşhis edildi 
</HEADLINE>
<TEXT>

     Eminönü'nde kapkaç yaptığı iddiasıyla yakalanan arkadaşını karakolda ziyarete giden bir kişi, olayın mağduru kadın tarafından teşhis edilince aynı olaya karıştıkları iddiasıyla yanındaki 2 kişi ile birlikte gözaltına alındı. 
     AA muhabirinin aldığı bilgiye göre, Eminönü Koca Ragıppaşa Caddesi üzerinde 2 gün önce bir kadının çantasını kapkaç yöntemiyle alan Ahmet D. 22 , kaçmaya çalışırken polis tarafından yakalandı. 
     Polis merkezine götürülerek sorgu ve diğer işlemleri için nezarette tutulan D, karakola gelen Suat D. 38 , Serdar H. 29 ve Mahmut K. 33 tarafından ziyaret edilmek istendi. 
     Bu sırada teşhis amacıyla karakola gelen mağdur kadın, olay sırasında Suat D'nin de zanlının yanında bulunduğunu bildirdi. 
     Bunun üzerine D. ve yanındaki 2 kişi de gözaltına alındı. 
     Yapılan incelemeler sonucu bu kişilerin, Kumkapı'da Makedonya uyruklu başka bir kadının çantasının kapkaç yöntemiyle alınması olayının da failleri oldukları belirlendi. 
     Karakoldan gönderildikleri Asayiş Şube Müdürlüğü'ndeki işlemleri tamamlanan 4 kişi, daha sonra adli makamlara sevk edildi. 
     
</TEXT>
</DOC>
