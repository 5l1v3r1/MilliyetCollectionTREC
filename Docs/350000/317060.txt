<DOC>
<DOCNO> 317060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/21/guncel/gun02.html </URL>
<DATE> 2005/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de 11 Eylül işkencesi 
</HEADLINE>
<TEXT>


ABD'de 11 Eylül terör saldırılarının ardından tutuklanıp Brooklyn'deki bir hapishaneye getirilen birçok zanlıya Ebu Gıreyb Hapishanesi'ndeki gibi işkence yapıldığı iddia edildi 

CAN KAMİLOĞLU New York DHA 

New York Daily News gazetesi, Dünya Ticaret Merkezi'ne düzenlenen 11 Eylül 2001'deki terör saldırılarının ardından tutuklanan birçok kişiye ABD'nin Brooklyn semtindeki bir hapishanede, tıpkı Irak'ın Ebu Gıreyb Hapishanesi'ndeki gibi işkence yapıldığını öne sürdü. Habere göre, skandalı ortaya çıkaran ABD Adalet Bakanlığı müfettişleri, hazırladıkları raporda, çırılçıplak bırakılıp yerlerde sürüklenen zanlılara yapılan işkence şekillerini şöyle sıraladı 
Alay edilip, aşağılanıp cinsel organlarına fiziki baskılar uygulanmış.Haftalarca uykusuz bırakılmışlar.Prangalı tutukluların suratları beton duvarlara çarpılmış.Soğuk havalarda tutuklular dışarıda ince pamuklu kıyafetlerle, çıplak ayakla dondurucu soğukta bırakılmış. Raporda, yetkililerlerle ilgili soruşturma açılmadığı belirtildi. 


</TEXT>
</DOC>
