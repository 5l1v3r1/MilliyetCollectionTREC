<DOC>
<DOCNO> 316060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/17/son/soneko10.html </URL>
<DATE> 2005/02/17/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Türkiye en ucuz üçüncü ülke 
</HEADLINE>
<TEXT>

     Türkiye 2005 yılına da özellikle turistler açısından diğer ülkelere göre avantajlı fiyat yapısını koruyarak girdi. Fiyat düzeyi karşılaştırmasında Türkiye Çek ve Slovak Cumhuriyetlerinden sonra OECD'nin en ucuz üçüncü ülkesi oldu. 
     OECD'nin üye ülkeler arasında yaptığı tüketici fiyatlarına ilişkin karşılaştırmaya göre, Aralık 2004 itibariyle Almanya'da 193 euroya satınalanıbalicek bir mal ve hizmet sepeti için Türkiye'de 100 euro ödemek yeterli bulunuyor. Aynı şekilde İngiltere'de 186 sterline alınabilecek bir mal ve hizmet sepeti ise Türkiye'de 100 sterlinlik bir ödemeyle alınabiliyor. 
     Türkiye'de 100 İsviçre Frangı'na alınabilecek mal ve hizmet sepeti için, OECD'nin fiyat seviyesi en yüksek ülkelerinden biri olan bilinen İsviçre'de 248 farank ödemek gerekiyor. ABD'de 1 dolar ödenerek alınabilecek bir sepet mal ve hizmetin Türkiye'deki fiyatı da 100 dolar olarak hesaplanıyor. 
     OECD'nin 2004 yılı sonundaki fiyat seviyesini esas alırak yaptığı belirlemelere göre, Türkiye'de 100 olan fiyat seviyesi, Kanada'da 160, Meksika'da 105, Avusturalya'da 167, Japonya'da 224, Korea'de 129, Yeni Zellanda'da 168, Avusturya'da 191, Belçika'da 184 seviyesinde bulunuyor. 
     Fiyat seviyesi Türkiye'den daha düşük olan Çek Cumhuriyeti'nde 98, Slovakya'da 99 olan fiyat seviyesi Türkiye'de 100'e çıkıyor. 
     Türkiye'de 100 olan fiyatlar, diğer OECD ülkeleri Danimarka'da 242, Finlandiya'da 218, Fransa'da 192, Yunanistan'da 154, Macaristan 109, Izlanda'da 254, İrlanda'da 226, İtalya'ya 179, Lüksemburg'ta 186, Hollanda'da 188, Norveç'te 243, Polonya'da 101, Portekiz'de 141, İspanya'da 158, ve İsveç'te 217 düzeyinde bulunuyor. 
     OECD'de ortalama 100 olan fiyat düzeyi satınalma gücü paritesine göre Türkiye'de 54 düzeyinde seyrediyor. 
     
     KENDİ HALKINA PAHALI YABANCIYA UCUZ 

     Türkiye'nin diğer OECD ülkelerine göre daha düşük bir ifyat seviyesine sahip olması özellikle turizm sektörü açısından önemli bir avantaj oluşturuyor. Akdeniz bölgesinde rakibi olan İspanya, İtalya, Yunanistan, Fransa gibi ülkelere göre daha düşük bir fiyat seviyesine sahip olması, hem bu ülkelerin hem de dünyanın en fazla turist gönderen ülkeleri olan Almanya, ABD, Japonya, İngiltere gibi ülkelerin vatandaşlarının Türkiye'de daha ucuza tatil yapmalarına olanak sağlıyor. 
     Türkiye'ye göre diğer ülkelerin fiyat seviyesi 

Türkiye 100 
Izlanda 254 
İsviçre 248 
Norveç 243 
Danimarka 242 
İrlanda 226 
Japonya 224 
Finlandiya 218 
İsveç 217 
Almanya 193 
Fransa 192 
Avusturya 191 
Hollanda 188 
Lüksemburg 186 
İngiltere 186 
Belçika 184 
İtalya 179 
Yeni Zell. 168 
Avusturalya 167 
Kanada 160 
İspanya 158 
Yunanistan 154 
ABD 1 
Portekiz 141 
Kore 129 
Macaristan 109 
Meksika 105 
Polonya 101 
Slovakya 99 
Çek Cum. 98 

ANKA 
     
</TEXT>
</DOC>
