<DOC>
<DOCNO> 345893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/26/siyaset/siy01.html </URL>
<DATE> 2005/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
109 imzayla tepki 
</HEADLINE>
<TEXT>


Boğaziçi'nden 109 öğretim elemanı, Ermeni konferansının bir an önce yapılmasını istedi. İmzalanan bildiride, 4 maddeyle kaygılar dile getirildi 

İSTANBUL Milliyet 


Boğaziçi Üniversitesi'nde BÜ görevli 109 öğretim elemanı, imzaladıkları ortak bildiriyle, ertelenen Ermeni konferansının, bir an önce gerçekleştirilmesini istediklerini duyurdu. 
Bildiride 4 madde halinde öğretim elemanlarının kaygıları dile getirilerek, şunlar kaydedildi 
"25 - 27 Mayıs tarihleri arasında BÜ'de yapılması planlanmış olan, Bilgi, Boğaziçi ve Sabancı Üniversiteleri öğretim üyelerinin ortaklaşa düzenlediği "İmparatorluğun Çöküş Döneminde Osmanlı Ermenileri Bilimsel Sorumluluk ve Demokrasi Sorunları" başlıklı konferans hakkındaki resmi açıklamalardan ve bunun üzerine konferansın ertelenmiş olmasından dolayı kaygı duymaktayız. 

İfade özgürlüğüne saldırı 
24 Mayıs tarihinde Adalet Bakanı ve bazı milletvekillerinin henüz yapılmamış bir konferansla ilgili beyanları düşünce ve ifade özgürlüğüne bir saldırı mahiyetindedir. Üstelik henüz ifade edilmemiş düşüncelerin engellenmeye çalışılması, durumu daha da vahim bir hale getirmektedir. Bu durum Türkiye'de düşünceyi ifade konusunda yapılan reformların lafzına ve ruhuna temelden ters düşmektedir. 
Hangi konuların kimler tarafından ve nasıl tartışılacağına akademik kurullar tarafından karar verilmesi, bilimsel özerkliğin esasıdır. Bu nedenle üniversite öğretim üyelerinin düzenlemiş olduğu bilimsel toplantılara her türlü siyasi müdahaleyi şiddetle kınıyoruz. 
Henüz gerçekleştirilmemiş bir bilimsel toplantıya atfen, kurumları ve kişileri hükümet adına ve meclis kürsüsünden 'hıyanetle' itham etmek, kişi ve vatandaşlık haklarına yönelik ağır bir saldırıdır. 
Son günlerde hükümet ve TBMM'deki muhalefet, Ermeni sorununun bilimsel ortamlarda ve kamuoyunda tartışılmasını resmi politika olarak sunmaktadır. Bu çerçevede değerlendirilmesi gereken bilimsel bir toplantı hakkındaki beyanlar, söz konusu politikayla açıkça çelişmektedir. Sonuç olarak, bu konferansın ertelenmesinden üzüntü ve kaygı duyduğumuzu belirterek konferansın bir an önce BÜ'de gerçekleştirilmesini istediğimizi kamuoyuna duyururuz. 

Kimler imzaladı 

A.Sumru Özsoy, Abuzer Yakaryılmaz, Ahmet Ersoy, Ali Kerem Saysal, Ali Tamer Ünal, Arzu Öztürkmen, Arzu Ünal, Aslı Göksel, Aybek Korugan, Aydan Gülerce, Ayfer Bartu Candan, Ayfer Hortaçsu, Ayşe Buğra, Ayşe Mumcu, Ayşegül Toker, Balkız Öztürk, Banu Olcay, Belkıs Halfon, Beste Yolcu, Betül Tanbay, Biray Kırlı, Burak Gürel, Burcu Ciğerli, Bülent Sankur, Caner Doğan, Cem Behar, C.Emre Alper, Cengiz Kırlı, Cengiz Şişman, Ceyda Arslan, Cüneyt Argun Genç, Çiğdem Kafescioğlu, Deniz Yonucu, Dilek Çankaya, Emre Otay, Eser Taylan, Esin Saraç, Esra Battaloğlu, Esra Mungan, Eşref Eşkinat, Evren Yalaz, Faruk Birtek, Fatma Gök, Ferhunde Özbay, Ferit Öztürk, Fikret Adaman, Funda Kurtuldu, Gökhan Gökçen, Gökhan Özertan, Gül Sosay, Gülen Aktaş, Güler Fişek, Güliz Elal, Gün Kut, Gürol Irzık, Hakan Yılmaz, Halim Kara, İrene Benias, Işıl Baş, İlhan Or, İsmail Kaplan, Jale Karabekir, Karanfil Soyhun, Kıvanç İnelmen, Kuban Altınel, Kunt Atalık, Kuyaş Buğra, Melis Kartal, Melissa Bilal, Meltem Ahıska, Meltem Kelepir, Meltem Toksöz, Metin Arık, Mine Nakipoğlu, Muhittin Mungan, Murat Gülsoy, Müfide Pekin, Nadir Özbek, Nazan Üstündağ, Neşe Bilgin, Nevra Necipoğlu, Nilüfer Yıldız, Nur Gürani Arslan, Nuri Ersoy, Nüket Esen, Nükhet Sirman, Olcay Akyıldız, Özlem Tuna, Pelin Başaran, Pınar Yolum, Reşit Canbeyli, Rıfat Okçabol, Seçil Yılmaz, Selin Şen, Selma Özkoçak, Serra Müderrisoğlu, Sude Beltan, Şemsa Özar, Şevket Günter, Tunga Güngör, Ulaş İm, Ünal Zenginobuz, Vangelis Kechriotis, Yaman Barlas, Yasemin İpek, Zafer Yenal, Zeynep Gambetti, Zeynep Sabuncu, Zeynep Uysal 


</TEXT>
</DOC>
