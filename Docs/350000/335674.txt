<DOC>
<DOCNO> 335674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/21/son/sonyas03.html </URL>
<DATE> 2005/04/21/ </DATE>
<TIME> 08.50 </TIME>
<AUTHOR>  </AUTHOR>
<HEADLINE>
Antibiyotik, kalp krizi riskini azaltmıyor 
</HEADLINE>
<TEXT>

     Kalp krizi geçirenlerde görülen bakteriye karşı antibiyotik kullanımının, kalp krizi riskini azaltmadığı bildirildi. 
     ABD'de daha önce yapılan araştırmalar, kalp krizi geçirenlerin yüzde 75'inden fazlasında ''chlamydia pnömoniae'' adı bakteri bulunduğunu göstermiş, bunun üzerine doktorlar, bu ''patojenin'', kalp krizi riskini ciddi şekilde artırdığı sonucuna varmışlardı. 
     ABD'de son zamanlarda bu konuda iki araştırma yapıldı. Kalp rahatsızlığı bulunan 4 bin kişi arasında yapılan ilk araştırma, antibiyotiklerin kalp krizini önlemede etkisi olmadığını ortaya çıkardı. 
     4162 gönüllü arasında yapılan ikinci araştırma da aynı sonucu verdi ve kalp krizi geçirenlerin atardamarlarını tıkayan tabakalarda bulunan bakteriye karşı antibiyotik kullanımının, kalp krizi riskini azaltmadığı anlaşıldı. 
     İki araştırmanın sonuçları, New England of Medicine dergisinin son sayısında yayımlandı. 
     
</TEXT>
</DOC>
