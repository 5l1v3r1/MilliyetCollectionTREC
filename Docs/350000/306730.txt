<DOC>
<DOCNO> 306730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/15/son/sondun24.html </URL>
<DATE> 2005/01/15/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
İngiltere'nin Yemen'deki büyükelçiliği yeniden açıldı... 
</HEADLINE>
<TEXT>

     İngiltere'nin, ''güvenlik endişesi''yle 10 gün önce kapattığı Sana Büyükelçiliği'ni yeniden açtığı bildirildi. 
     Açıklamayı yapan büyükelçilik sözcüsü, güvenlik durumuyla ilgili değişiklik olup olmadığına ilişkin yorumda bulunmadı. 
     Büyükelçiliğin internet sitesinde yer alan uyarıdaysa 7 Ocakta yapılan ve ''teröristlerin İngiliz hedeflerine ve batılı kuruluşlara karşı saldırı hazırlıklarının son aşamasında olduğundan haberdar olunduğu'' yönündeki açıklamanın geçerliliğini koruduğu belirtildi. 
     Uyarıda, Yemen'de yaşayan yaklaşık 200 İngiliz'in, özellikle oteller gibi yabancıların sıkça ziyaret ettiği yerlerde dikkatli olmaları tavsiye ediliyor. 
     İngiltere'nin Sana Büyükelçiliği 5 Ocakta kapatılmıştı. 
     
</TEXT>
</DOC>
