<DOC>
<DOCNO> 333673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/15/son/soneko15.html </URL>
<DATE> 2005/04/15/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
İHT Fransızların reddi en çok Türk lirasını etkileyecek 
</HEADLINE>
<TEXT>

     Fransa'da 29 Mayıs'ta yapılacak referandumda Avrupa Anayasası'nın reddinin, en çok Türk lirasını etkileyeceği öne sürüldü. İnternational Herald Tribune, referandumdan "hayır" çıkması halinde döviz yatırımcılarının Türkiye'nin AB'ye katılma şansının olmadığını düşüneceğini öne sürdü. 
     İHT, Fransızların Avrupa Anayasasını reddetmesinin, euronun değerini bir süre düşürebileceğini ancak bunun kalıcı bir darbe oluşturmayacağını savundu. Gazete "Bazı ekonomistler, Fransa'daki 'hayır' oyunundan en çok zarar görebilecek olan para biriminin Türk lirası olduğunu söylüyorlar" diye yazdı. 
     Gazeteye konuşan Bank of Amerika'nın ekonomistlerinden Holger Schmieding de, "Avrupa'nın içine kapandığı yolundaki işaretlerin Türk piyasası üzerinde kayda değer bir etkisi olur" yorumunu yaptı. 
     Schmieding, Fransızların reddinin, döviz yatırımcılarının Türkiye'nin AB'ye katılma şansını olmadığını düşünmelerine yol açacağını söyledi. 
     Bunun Türk lirasının euroya uyum sağlama çabasını olumsuz etkileyebileceğini de belirten gazete, ekonomistlerin genel olarak Fransa'da "hayır" oyunun euro üzerinde istikraksızlaştırıcı bir etkisi olacağı konusunda mutabık olduklarını ancak euronun ne kadar düşeceği konusunda farklı görüşlerinin bulunuğunu yazdı. 
     
</TEXT>
</DOC>
