<DOC>
<DOCNO> 344559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/21/son/soneko08.html </URL>
<DATE> 2005/05/21/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta dolar yükseldi... 
</HEADLINE>
<TEXT>

     Uluslararası piyasalarda ABD Doları geçen hafta, Kanada doları dışında önemli paralar karşısında değerlenirken, altın fiyatları Hong Kong borsasında son günkü çıkışına rağmen, genelde düşüş eğilimindeydi. 
     Büyük menkul kıymet piyasalarının çoğunda, New York Borsası’nın güçlü performansının da katkısıyla yükseliş vardı. 
     ABD Doları’nın uluslararası döviz borsalarında önemli para birimleri karşısında, pazartesi ve cuma kapanış saatlerindeki değerleri şöyle 
     
     
PARA BİRİMİ CUMA PAZARTESİ Japon Yeni 108.16 107.19 İsviçre Frangı 1.2344 1.2241 Kanada Doları 1.2638 1.2715 
     Londra döviz piyasasında pazartesi 1.2617 dolarda kapanan avro, cuma kapanışta 1.2548 dolara indi. 
     Aynı borsada pazartesi 1.8354 dolarda kapanan İngiliz Sterlini ise cuma kapanışta 1.8252 dolara geriledi. 
     
     ALTIN FİYATLARI 
     Bazı borsalarda altının ons fiyatının hafta başı ve sonu kapanış saatlerindeki fiyatları şöyle 
     
     
BORSA CUMA PAZARTESİ Londra 416.75 418.90 Zürih 417.20 418.80 Hong Kong 420.75 420.55 
     Londra borsasında pazartesi 6.91 dolarda kapanan gümüşün ons fiyatı ise cuma kapanışta 7.95 dolara yükseldi. 
     
     MENKUL KIYMET PİYASALARI 
     New York borsası, Nisan ayı çekirdek enflasyonunun beklenenden düşük çıkmasının verdiği rahatlıkla iyi bir hafta geçirirken, göstergeler son ayların en yüksek seviyelerine çıktı. 
     Wall Street’de haftayı yüzde 3.7 artışla 10,471.91 puanda kapatan Dow Jones Endeksi, yaklaşık 6 ay içindeki en yüksek seviyesine çıkarken, hafta içinde yüzde 3.52 puan artarak 2,046.42 puanda kapanan Nasdaq Endeksi de, son 9 ayın en iyi haftalık performansını gösterdi. 
     Dünyanın 1 numaralı borsasının güçlü performansı, çoğu diğer büyük borsayı da olumlu etkiledi. 
     Londra Borsası’nda FTSE 100 Endeksi, hafta sonunda bir önceki hafta sonuna göre 85.3 puan artıp, 4,971.8 puana çıkarak son 5 haftanın en yüksek skorunu yaptı. 
     Frankfurt Borsası’nda 4,360.68 puanda kapanan DAX Endeksi’nin haftalık kazancı 84.98 puan olurken, Paris Borsası’nda CAC-40 Endeksi haftayı 78.29 puan artışla 4,096.18 puanda tamamladı. 
     Büyük borsalar içinde haftayı düşüşle kapatan Tokyo oldu. 
     Bazı büyük şirketlerin kar açıklamalarının umulanın altında kalmasının etkisiyle, Nikkei Endeksi 11.82 puanlık haftalık düşüşle 11,037.29 puanda kapandı. 
     
</TEXT>
</DOC>
