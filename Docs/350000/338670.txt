<DOC>
<DOCNO> 338670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/01/son/sonsiy05.html </URL>
<DATE> 2005/05/01/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
DYP'den Halaçoğlu'na yönelik soruşturmaya tepki... 
</HEADLINE>
<TEXT>

     DYP Genel Başkan Yardımcısı emekli büyükelçi Nüzhet Kandemir, Türk Tarih Kurumu Başkanı Yusuf Halaçoğlu’nun İsviçre’de Ermeniler’e soykırım yapılmadığı yönündeki konuşmasının Zürih Kanton Savcılığı’nca soruşturma nedeni sayılmasının "hayret ve ibret" verici bir durum olduğunu ifade etti. 
     Kandemir, konuya ilişkin yaptığı yazılı açıklamada gelişmeyi basından öğrendiğini ve hayretle karşıladığını ifade etti. 
     
     KANTON DÜZEYİNDEN ÜLKELER DÜZEYİNE ÇIKABİLİR 
     Olayın, Ermeni Diasporası’nın uluslar arası düzeyde sürdürdüğü "yalan kampanyası"na kendini kaptıran siyaset erbabının, öteden beri demokrasinin, insan hakları ve özgürlükler alanında örnek olarak gösterilen İsviçre’yi "hazin bir duruma" düşürebilmesi açısından örnek olduğunu vurgulayan Kandemir, şöyle dedi 
     "Maalesef, başta İsviçre, Fransa, Belçika olmak üzere son zamanlarda Almanya’da da kendini gösterdiği şekilde, bazı Avrupa ülkeleri yoğun Ermeni propagandasının tuzağına düşerek, bu yalan kampanyasıyla sadece milli gururlarını, haysiyetlerini ve demokratik ilkelere olan inançlarını zedelemekle kalmamakta, uluslararası düzeyde inandırıcılıklarını ve saygınlıklarını da giderek kaybeder duruma düşmektedir. 
     İsviçre’de bugün kanton düzeyinde ortaya çıkan bu üzücü durum yarın Avrupa Birliği içinde, ülkeler düzeyinde ortaya çıkabilir. Böylece, demokrasi, insan hakları, fikir ve ifade özrgürlüğü alanlarında başkalarına akıl öğreterek örnek olmak iddiasında olan ülkelerin inandırıcılık ve saygınlığına karar bir leke sürülmüş olabilir." 

ANKA 
     
</TEXT>
</DOC>
