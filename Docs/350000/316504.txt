<DOC>
<DOCNO> 316504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/18/son/sonspo33.html </URL>
<DATE> 2005/02/18/ </DATE>
<TIME> 21.59 </TIME>
<AUTHOR>  </AUTHOR>
<HEADLINE>
Beşiktaş, Gaziantep'te uçtu 
</HEADLINE>
<TEXT>

     Birinci Süper Lig'in 21.haftasının açılış maçında Beşiktaş, Kamil Ocak Stadı'nda 7. dakikada Veysel'in bulduğu golle Gaziantepspor karşılaşmasından 0 - 1 galip ayrılarak 3 puanı alan taraf oldu. 
     
     İLK YARI 

     1. dakika Karşılaşmaya Gaziantepspor başladı. 
     3. dakika Erdal ceza sahası içinde kaleciyle karşı karşıya kaldı, savunmanın da müdahelesiyle istediği gibi vuramadı ve top auta gitti. 
     5. dakikada Beşiktaş'ın sol kanattan kazandığı serbest atışı Ali Güneş kullandı. Bu futbolcunun Gaziantepspor ceza sahasına indirdiği topa iyi yükselen Çağdaş kafayı vurdu, meşin yuvarlak kaleci Hasagiç'in ellerinde kaldı. 
     7. dakikada Gaziantepspor savunma oyuncusu Bouazizi'nin kısa düşen kafa pasını ceza sahasının dışında Veysel kontrol etti. Topla birlikte ceza sahasında giren Veysel, kaleci Hasagiç'i de geçerek topu boş kaleye gönderdi. 0-1 
     12. dakikada Beşiktaş savunma oyuncusu Koray, sağ kanatta ceza sahasının hemen dışında Jaziri'yi düşürdü. Kazanılan serbest vuruşu kullanan Lazarov'un şutu auta çıktı. 
     15. dakikada, Veysel'in ceza yayının dışından Gaziantepspor kalesine gönderdiği top, farklı şekilde üstten auta gitti. 
     30. dakikada Erdal'ın ceza sahasının dışından sert bir vuruşla Beşiktaş kalesine yolladığı top, Beşiktaş savunma oyuncularının arasında bulunan Lazarov'un omzuna çarpıp geri döndü. 
     33. dakikada Hasan Yurt'un hatasından yararlanıp topu kapan Veysel, ceza sahasına girdi. Çabuk davranan Gökhan Zan, araya girip topu kaparak Veysel'in pozisyonunu bozdu. 
     37. dakikada Erdal'ın ceza yayı içinden sert şutunda top, yandan dışarı çıktı. 
     43. dakikada sağ kanattan Lazarov'un ortaladığı topa Jaziri kafayı vurdu, top üst direğin üzerinden az farkla auta gitti. 
     44. dakikada Beşiktaş savunma oyuncularının geri pas yapması üzerine Gaziantepspor, ceza sahası içinden endirekt vuruş kazandı. Bouazizi, Erdal'ın dokunduğu topa sert vurdu, top az farkla auta çıktı. 
     
</TEXT>
</DOC>
