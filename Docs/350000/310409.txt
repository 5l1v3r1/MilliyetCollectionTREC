<DOC>
<DOCNO> 310409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/29/guncel/gun01.html </URL>
<DATE> 2005/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
'Taşlayanlar haklı' 
</HEADLINE>
<TEXT>


Hakk ri'de valiliğe yürüyen ve AKP'yi taşlayanlardan 7 kişi gözaltına alınırken İl Başkanı Kızılhan, "Kırgın değiliz" dedi 

Hakk ri DHA 

AKP Hakk ri İl Başkanı Osman Kızılban, salı günü meydana gelen depremin ardından yeterli yardım yapılmadığı gerekçesiyle önceki gün valiliğe yürüyen ve partilerinin il binasını taşlayan vatandaşları haklı bularak, "Kırgın değiliz" dedi. Vali Erdoğan Gürbüz de olaylar sırasında PKK lehine slogan atan 7 kişinin gözaltına alındığını söyledi. 
Vali Gürbüz, dün Belediye Başkanı Metin Tekçe ve siyasi parti il başkanları ile bir araya geldi. Gürbüz, "Biz protestoda bulunan depremzedeler için işlem yapmadık. 70 bin nüfuslu yiğit Hakk rililere 500-600 kişinin yaptığı olay mal edilemez" diye konuştu. 
Gürbüz, Başbakan Yardımcısı ve Devlet Bakanı Mehmet Ali Şahin'in kendilerini arayarak Hakk rililere "geçmiş olsun" dileklerini ilettiğini kaydederken, Kızılban, hükümetin televizyondan bile olsa Hakk ri halkına geçmiş olsun dileğini iletmesi gerektiğini söyledi. 
Tekçe de, "AKP binasına saldıranlar bize de saldırdı. Demokratik isteklerin dışındaki her şeyi biz de kınıyoruz. Şiddeti istemiyoruz. Sanki Hakk ri halkı bu depreme layıkmış gibi lanse ediliyor" şeklinde konuştu. 


</TEXT>
</DOC>
