<DOC>
<DOCNO> 328786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/31/spor/spo10.html </URL>
<DATE> 2005/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Balıklar, karıncalar 
</HEADLINE>
<TEXT>


Ergun ATA 


Afrika'nın uçsuz bucaksız topraklarında ilkbahar yağışlarıyla oluşup, yaz sıcağında yok olan geçici göller vardır. Bu göllerin oluşumuna tanık olan yerlilerin bir sözü Sular yükselince balıklar karıncaları yer, sular çekilince de karıncalar balıkları Yani üstünlük bugün karıncadaysa yarın balığa geçebiliyor ya da tam tersi... Karınca ya da balık olmanın sağladığı üstünlüğe sevinmek insanın kendisini kandırmasından öte bir anlam taşımıyor. Çünkü kimin kimi yiyeceğini gerçekte suyun hareketi belirliyor." 
Bugün gölde sular yükselmiş ve Fenerbahçe balık Aziz Yıldırım dedi ki "İlk zamanlar futbolun sadece sahada oynandığını sandık kaybettik, zamanla bazı şeyleri öğrendik ". Sonra düzeltmeler. Ama "öğrenilen bazı şeyler" nedir, öğrenilemedi. 
Atay Aktuğ, konuya açıklık getirdi kendince İyi takım değilseniz, Aziz Yıldırım'ın söylediği gibi saha dışı olaylara başvurursunuz ". Ama asıl darbe açıklamanın yapıldığı saatlerde Ankara'dan geldi. Beşiktaş Başkanı Yıldırım Demirören, TBMM'ye bilgi verdi "Geçen sezon o kadar puan öndeyken, neden şampiyon olamadığımızı bir de siz araştırın " 
Sonra Ergun Gürsoy çıktı ortaya, giydiği 61 numaralı 100. Yıl Formasıyla kardeşine sahip çıktı "Atay ne dediyse doğrudur". Düşmanımın düşmanı dostumdur muhabbeti. - Atasözü böyle, düşmanlık tohumları ekmek değil amacımız, yanlış anlaşılmasın - 
"Galatasaray bugün karınca ya, göldeki suyu boşaltmaya çalışıyor", gibi geldi bize ne dersiniz 



</TEXT>
</DOC>
