<DOC>
<DOCNO> 322050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/09/siyaset/siy04.html </URL>
<DATE> 2005/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan sınırı çizdi 
</HEADLINE>
<TEXT>


ANKARA Milliyet 


Karikatürist Musa Kart ve Cumhuriyet gazetesinden 5 bin YTL tazminat kazanan Başbakan Recep Tayyip Erdoğan, düşünce ve çizgide özgürlüğün sınırsız olmadığını söyledi. Erdoğan, özgürlüğün ancak bir başkasının özgürlük alanına kadar geçerli olabileceğini belirtti. 
Erdoğan, şöyle konuştu 
"Düşüncede ve çizgide özgürlüğün sınırının bir başkasının özgürlük alanına kadar olduğuna inanıyorum. Özgürlüklerin sınırsız olduğunu asla kabul etmiyorum. Özgürlükleri sınırsız olarak tanımlamak, dünyada hep olumsuz değerlendirilmiştir. Bu tespitlere katılıyorum." 
Çizgide de özgürlüklere sınırları içinde yaklaşanları kutladıklarını söyleyen Erdoğan, kendilerinin de bu hassasiyetleri saygıyla karşılayan siyasetin temsilcileri olduklarını dile getirdi. Sergiyi gezen Erdoğan, Toprak'ın çizgilerle ilgili açıklamalarını merakla dinledi. Bu arada gruba mizah yazarı Hasan Kaçan da katıldı. Bir kadının tasvir edildiği "Ne idüğü..." yazılı çizimin karşısında Erdoğan, Kaçan'ın kulağına eğilerek bir şeyler söyledi. 



</TEXT>
</DOC>
