<DOC>
<DOCNO> 340253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/06/son/sontur03.html </URL>
<DATE> 2005/05/06/ </DATE>
<TIME> 08.35 </TIME>
<AUTHOR>  </AUTHOR>
<HEADLINE>
Tebrik için geldiler, 10 günlük bebeği çaldılar 
</HEADLINE>
<TEXT>

     Mukadder Fatih Saka çiftinin 10 gün önce dünyaya gelen bebekleri Emirhan için eve yapılan hayırlı olsun ziyaretlerinden birinin sonunda aileyi şoke eden olay meydana geldi. 
     Lohusa olan genç kadın uyuyor, kayınvalidesi Mümine ve kayınpederi Hasan Saka ise sohbet ediyordu. Sabah saatlerinde Saka ailesinin uzaktan akrabası, soyadını bilmedikleri Saime ve bu kadının arkadaşı Habibe Bezirgan bebeği görmeye geldi. Genç kadının ailesi, misafirin getirdiği börekleri yiyip, bir süre sohbet etti. 
     Ancak baba bir anda rehavet basınca duş almak için banyoya, anne de Saime adlı kadınla mutfağa geçince Habibe Bezirgan bunu fırsat bilerek bebeği alıp kaçtı ve dışarda bekleyen Zehra Şen isimli arkadaşına verdi. 
     Bir süre sonra uyanan anne bebeğinin olmadığını görünce, annesine seslendi. Aile fertleri şok geçirirken durum hemen polise bildirildi. Verilen eşkal üzerine Habibe Bezirgan, onun ifadesiyle de Zehra Şen ve bebeğe de kısa sürede ulaşıldı. Gözaltına alınan iki kadınının sorgusu sürerken, Saka çiftinin uzaktan akrabası Saime ifadesinin ardından serbest bırakıldı. 
     
</TEXT>
</DOC>
