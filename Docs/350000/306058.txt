<DOC>
<DOCNO> 306058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/13/son/sondun10.html </URL>
<DATE> 2005/01/13/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Tsunamiden 2 hafta sonra kurtulan genç yaşadıklarını anlattı... 
</HEADLINE>
<TEXT>

     Hilal YILMAZ DHA 

      ENDONEZYA'da tsunamiye yakalanarak 200 mil sürüklenip Malezya kıyılarında kurtarılan 21 yaşındaki Ari Afrizal, okyanusta kaldığı 15 gün boyunca Manchester United'ı düşünerek hayatta kaldığını söyledi. 
     Evinde otururken, dev dalgalara kapılarak denize sürüklenen Endonezyalı Ari Afrizal, dalgalar nedeniyle Malezya kıyılarına kadar sürüklendi. 15 gün boyunca okyanus sularında hayatta kalma mücadelesi veren Afrizal, Umman'dan Malezya'ya giden Birleşik Arap Emirlikleri bandralı El Yamamah' isimli yük gemisinin mürettabatı tarafından görülerek kurtarılan Afrizial, yaşadıklarını anlattı. Endonezyalı Afrizal, dalgalarla boğuşurken, sürekli Manchester United takımını hayal ederek, yaşamını sürdürdüğünü söyledi. Ari Afrizal, "Sürekli maçları ve Old Trafford'ı hay al ettim. Hayallerimde David Beckham'ı da düşünüyordum. Hayatta kalmayı başaramazsam bu güzellikleri bir daha göremeyeceğimi biliyordum'' dedi. 
     Malezya açıklarında okyanus sularının sürüklediği harabeye dönmüş bir yapının parçalarına tutunan Afrizal, kurtarma ekipleri tarafından farkedildi. Afrizal'ın okyanusta kaldığı 15 gün boyunca suda gördüğü hindistan cevizlerini yiyerek beslendiği belirtildi. 
     
     ÇAMAŞIR MAKİNASI GİBİYDİ 
     Aceh'te inşaatta çalışırken binanın aniden sallanmaya başladığını anlatan Afrizal, dalgaların üzerine geldiğini gördüğünü söyledi. Dev dalgaların tüm binayı yok ettiğini keydeden Afrizal, "Çamaşır makinesinin içindeymişim gibi dönmeye başladım. Nefesimi tutup kurtulmaya çalıştım ve ardından bir tahta parçasına tutundum. Bu sırada önümden 5 ceset geçti'' dedi. 
     Afrizal'ın anne babasıyla kız arkadaşı ve erkek kardeşlerinin kayıp olduğu belirtildi. 
     
</TEXT>
</DOC>
