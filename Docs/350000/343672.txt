<DOC>
<DOCNO> 343672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/18/son/sonsiy08.html </URL>
<DATE> 2005/05/18/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Onu Air'e yasak TBMM gündeminde... 
</HEADLINE>
<TEXT>

     CHP Yozgat Milletvekili Emin Koç, Ulaştırma Bakanı Binali Yıldırım’a, Onur Air uçaklarının Hollanda, Almanya, İsviçre ve Fransa’ya uçuşlarının hangi gerekçeyle yasaklandığını sordu. 
     Koç, TBMM Başkanlığı’na sunduğu soru önergesinde, bu 4 ülkeye uçuşların yasaklanmasından önce bakanlığı bilgi verilip verilmediğinin açıklanmasını istedi ve Yıldırım’a şu soruları yöneltti 
     "Uçuşların yasaklanmasında şirketin pazar payının hızla yükselişi ve büyümesi etkili olmuş mudur Bu, turizmde Türkiye’nin rakibi olan ülkeleri rahatsız etmiş midir 
     Uçuş durdurmada, pazar payından etkilenen firmaların şikayeti etkili olmuş mudur 
     Turizm sezonuna girerken turist gelişinin etkilenmemesi için ne gibi önlemler alınmıştır ya da almayı düşünüyor musunuz 
     Onur Air’in uçuşlarının yasaklandığı 4 ülke, Türk işçilerinin yoğun olduğu ülkelerdir. İşçilerimizin izinli geleceği aylarda Onur Air’den boşalan eksiklik, THY’nin sefer artışını gündeme getirecek mi 
     THY, uçuşların yasaklandığı 4 ülkede işçilerimizin mağdur olmaması için indirime gidecek mi " 
     
</TEXT>
</DOC>
