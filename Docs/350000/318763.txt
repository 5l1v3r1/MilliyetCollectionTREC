<DOC>
<DOCNO> 318763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/26/yasam/ayas.html </URL>
<DATE> 2005/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman gençlere 'Torul' terapisi... 
</HEADLINE>
<TEXT>


Pedagog Atasu, suça eğilimli 2 Alman genci Gümüşhane'de 'tedavi' ediyor 

TACETTİN ÇEBİ, BAHADIR ÖKTEM DHA 

Almanya'da Schleswig Üniversitesi mezunu pedagog Mete Gürkan Atasu 35 , kendisine emanet edilen suça eğimli Alman çocukları, memleketi Gümüşhane'nin Torul ilçesine getirerek yeniden topluma kazandırmaya çalışıyor. 

İlçe halkı destek oluyor 
Atasu, Gençlik ve Aile Bakanlığı ve belediyelerin işbirliğiyle başlatılan projede görev alıyor. Projede, suça eğilimli çocukların bulundukları çevreden uzaklaştırılarak topluma kazandırılmasının hedeflendiğini anlatan Atasu, Torul'da da başarılı sonuçlar alındığını söyledi. İlk başta çeşitli ülkelere götürdüğü çocukları memleketine getirmesine yetkililerin de olumlu baktığını belirten Atasu, şöyle devam etti "Torul'a daha önce getirdiğim 3 çocuk şimdi toplumun saygın bireyleri. 2 çocuk daha getirdim. Evimde konuk ettiğim çocukların eğitiminde zaman sınırlaması yok. Düzeldiklerine kanaat getirdiğim zaman Almanya'ya gönderiyorum. Almanya'dan gelen müfettiş tarafından denetleniyorum. İlçe halkı da destek oluyor." 
Alman P. E. 15 , anne ve babasının ayrılmasından sonra suça bulaştığını anlatarak, projeden yararlandığı için mutlu olduğunu söyledi. Annesi Alman, babası Türk olan B.Y. 17 de düştüğü boşluktan kurtulduğunu söyledi. 




</TEXT>
</DOC>
