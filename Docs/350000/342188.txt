<DOC>
<DOCNO> 342188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/13/son/soneko19.html </URL>
<DATE> 2005/05/13/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Bakan Güler Devlet yönetiminde önemli olan yememek, yedirmemek 
</HEADLINE>
<TEXT>

     Murat Muratoğlu AA 

Enerji ve Tabii Kaynaklar Bakanı Hilmi Güler, devlet yönetiminde en önemli şeyin "yememek, yedirmemek" olduğunu söyledi. 
     "Anadolu’daki Avrupa" toplantısına katılan Güler, bu konuda çok hassas olduklarını söyledi. 
     Güler, "bunlar yeme ve yedirmeme olmadıktan sonra, risk almaktan hiç bir zaman çekinmem" dedi. 
     Bakanlığında yapılan operasyonun hatırlatılıp, "bu, bürokratların çalışmalarını etkiledi mi" şeklindeki sorusu üzerine Bakan Güler, şunları söyledi 
     "Hayır, bürokrat arkadaşlarımız etkilenmedi. Çünkü arkadaşlarımız ne yapacaklarını ne yapmayacaklarını çok iyi biliyorlar. Zaman zaman da uyarıyoruz. Zaten buna gerek olmadığını da söyleyebilirim. Çünkü hepsi görevlerinin bilincinde, ne yapacaklarını ne yapmayacaklarını biliyorlar. O bakımdan, giderek artan bir verimlilikle çalışmalarımızı, projelerimizi sürdürüyoruz." Bu arada Güler, Rusya’dan doğalgaz alım anlaşmalarındaki tadilatlar ilgili basında çıkan eleştirilerin hatırlatılması üzerine, Rusya ile yapılan anlaşma konusunda Salı günü açıklama yapacağını belirterek, "ne yaptığımızı ne yapmadığımızı halkımız da görecek" dedi. 
     Daha önce Haziran başında emekli olacağını belirten BOTAŞ Genel Müdürünün durumuyla ilgili "bir gelişme olup olmadığını" sorusuna ise Bakan Güler, "hayır, şu anda yok" yanıtını verdi. 
     Bakan Güler, Doğalgaz ve petrol aramaları konusundaki soruyu yanıtlarken de, petrol aramalarına Akçakoca’da devam edildiğini, kuyudaki sondajın şu an 600 metreye ulaştığını, sondaj işleminin devam ettiğini ve sonucu kendilerinin de merak ettiğini bildirdi. 
     Bakan Güler, "ama var ya da yok dememiz için, mutlaka sondajın olumlu sonuçlarının alınması ve sondajın bitmesi gerekiyor" dedi. 
     
</TEXT>
</DOC>
