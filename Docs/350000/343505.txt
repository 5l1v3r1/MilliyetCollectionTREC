<DOC>
<DOCNO> 343505 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/18/guncel/gun03.html </URL>
<DATE> 2005/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
'Delirmemeye çalışıyoruz ' 
</HEADLINE>
<TEXT>


SALİHA ÇOLAK Ankara 

Eski SHP Milletvekili Erol Güngör'ün oğlu Mustafa Güngör'ün 14 yıl önce milletvekili lojmanlarında öldürülmesinin üzerindeki sır perdesi bir türlü kalkmadı. Bir yandan bu büyük acıyla başa çıkmaya çalışan Güngör ailesi, bir yandan da cinayetin aydınlatılması için devleti harekete geçirmeye çalışıyor. 14 yıldır çabaları sonuçsuz kalan, sonunda da bu yıl TBMM'de araştırma komisyonu kurulmasını sağlayan Güngör, topladığı belgelerle milletvekillerini bilgilendirerek karanlık noktalara dikkat çekmeye çalışıyor. Mustafa Güngör'le İstanbul'daki kızlarının yanına gitmeyi planlayan, ancak son anda karar değiştirerek İzmir'i tercih eden Güngör çifti, bir süre sonra oğullarının ölüm haberini almıştı. "Keşke İstanbul'a gitseydik" diyen Güngör, eşi Ümran Güngör'le "delirmeden" ayakta kalmaya çalıştıklarını söyledi. 



</TEXT>
</DOC>
