<DOC>
<DOCNO> 341960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/son/sonspo34.html </URL>
<DATE> 2005/05/12/ </DATE>
<TIME> 22.00 </TIME>
<AUTHOR>  </AUTHOR>
<HEADLINE>
Fenerbahçe basketbol'da güldü... 
</HEADLINE>
<TEXT>

     Türkiye Basketbol Ligi play-off ilk tur üçüncü maçında Fenerbahçe, deplasmanda Pınar Karşıyaka’yı 86-71 yenerek, seride durumu 3-0 yaptı ve yarı finale yükseldi. 
     Karşılaşmaya hızlı başlayan Fenerbahçe, Ömer ve Salyers ile sayılar bulurken, 5. dakikada skoru 10-2’ye getirdi. Murat Can ve İnanç’ın sayılarıyla toparlanan Pınar Karşıyaka, ilk periyodu 7 sayı farkla 18-11 geride tamamladı. 
     İkinci periyotta iyi savunma yapan Fenerbahçe, Erdal ve Harvey’in sayılarıyla 14-0’lik bir seri yakaladı ve 16. dakikada skoru 35-17’ye çıkardı. Pınar Karşıyaka’nın farkı azaltma çabalarına rağmen konuk ekip devreyi 36-25 önde kapattı. 
     Üçüncü periyotta pota altında sayılar üretmekte zorlanan Pınar Karşıyaka dış şutlardan sayılar aradı. Braswel ve Murat Can ile 3 sayılık basketler bulan Pınar Karşıyaka, farkı büyük ölçüde kapadı. 
     Fenerbahçe Edwars ve Erdal ile bulduğu sayılarla rakibinin öne geçmesine izin vermezken, 3. periyot, Fenerbaheç’nin -52 üstünlüğüyle geçildi. 
     Son periyotta iyi savunma yapan Fenerbahçe karşısında Pınar Karşıyaka, 4.5 dakika sayı üretemedi. Skoru 67-52’ye getiren konuk ekip, son dakikalardaki rahat oyunuyla karşılaşmayı 86-71 kazanmayı bildi. 
     
     Künye 

     

Salon Atatürk Hakemler Engin Kennerman xx, Vedat Borulday xx, Erşen Kartal xx, Pınar Karşıyaka Braswell xxx 18, Murat Can xxx 19, Holman xx 10,Onur x 8, İnanç xx 10, Ümit x 6, Mehmet x Fenerbahçe Ömer xxx 14, Erdal xxx 18, Edwards xx 10, Mrsiç xxx 22, Salyers xxx 14, Harvey xxx 8, Rasim xx, Barış xx, Nihat xx 1. periyot 11-18 Devre 36-25 Fenerbahçe lehine 2. periyot 52- Beş Faul Alanlar 35.38 Onur, 38.36 Holman Pınar Karşıyaka ,39.22 Erdal Fenerbahçe      
</TEXT>
</DOC>
