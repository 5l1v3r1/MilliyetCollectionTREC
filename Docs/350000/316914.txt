<DOC>
<DOCNO> 316914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/20/son/sondun12.html </URL>
<DATE> 2005/02/20/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
ABD Resmi görüşümüz Rice'in söyledikleri 
</HEADLINE>
<TEXT>

     Salih ZEKİ WASHINGTON, DHA 

      ABD Dışişleri Bakanlığı Sözcüsü Richard Boucher, Yunan gazetecinin The Wall Street Journal'deki yazıya ilişkin sorusuna, "Dışişleri Bakanı Rice Türkiye ziyareti sırasında birçok şey söyledi. Bizim resmi görüşümüz budur'' cevebını verdi. 
     ABD'de yayınlanan The Wall Street Journal gazetesinde, Türkiye'nin Avrupa'nın hasta adamı olarak nitelendirildiği yazı ABD Dışişleri Bakanlığı'nın basın toplantısında da gündeme geldi. Yunan Gazeteci Lambros Papantoniou'nun yazıya dair yorumunu sorduğu Bakanlık Sözcüsü Richard Boucher, "Türkiye ile ilgili görüşlerimizi Dışişleri Bakanı Rice Türkiye ziyareti sırasında dile getirdi. Rice Türkiye ziyareti sırasında birçok şey söyledi Bizim resmi görüşümüz budur'' şeklinde cevap verdi. 
     Amerikan ticaret heyetinin Kuzey Kıbrıs Türk Cumhuriyeti'ne düzenlediği gezinin yasal olup olmadığına dair soruya, "Bu tamamen normal bir is ekonomi gezisi bizim Türk kesimini tanıma ile ilgili politikamıza herhangi bir yasal etkisi yok'' cevabını veren Boucher aynı gazetecinin, "Neden 30 yıldır yapmadığınızı şimdi yapıyorsunuz '' sorusunu, "Çünkü Kıbrıs Türklerine uygulanan izolasyonun hafifletilmesi için bir çaba sarf ediyoruz. Bize göre ekonomik alışveriş ve aktiviteler de bunu gerçekleştirmenin bir yolu'' şeklinde yanıtladı. 
     
</TEXT>
</DOC>
