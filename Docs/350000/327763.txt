<DOC>
<DOCNO> 327763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/28/son/sondun57.html </URL>
<DATE> 2005/03/28/ </DATE>
<TIME> 22.09 </TIME>
<AUTHOR>  </AUTHOR>
<HEADLINE>
Tayland, Sri Lanka ve Endonezya'da Tsunami belirtisi yok 
</HEADLINE>
<TEXT>

     Endonezya'da meydana gelen 8.2 büyüklüğündeki depremin ardından, bazı bölge ülkelerindeki uzmanlar, tsunami belirtisi olmadığını bildirdi. 
     Taylandlı bir uzman, büyük ihtimalle tsunami tehlikesini atlatmış olduklarını söyledi. 
     Sri Lanka'nın Sumatra adasındaki yetkililer de bölgede şu ana kadar tsunami belirtisinin bulunmadığını kaydettiler. 
     Endonezya meteoroloji ve jeofizik hizmetlerinden bir yetkili, depremden 2 saat sonra sularda yükselme olmaması nedeniyle tsunaminin meydana gelme olasılığının az olduğunu ifade etti. Bölgedeki Portekizli bir sivil toplum örgütü üyesi, Banda Açe kentinde de tsunami belirtisine rastlanmadığını söyledi. 
     Öte yandan BM, depremin sığ sularda meydana geldiğini, bunun da ''tehlikeli sonuçlar'' doğurabileceğini açıkladı. 
     TSİ 19.15'te meydana gelen depremin ardından uzmanlar, ''olası bir tsunaminin oluşmasının ve en yakın kıyıları vurmasının 2-3 saati bulacağını'' belirtmişlerdi. 
     
</TEXT>
</DOC>
