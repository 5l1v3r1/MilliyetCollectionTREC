<DOC>
<DOCNO> 328915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/31/son/soneko31.html </URL>
<DATE> 2005/03/31/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Erdemir yönetiminde 2 üye değişti... 
</HEADLINE>
<TEXT>

     Ereğli Demir Çelik fabrikalarının ERDEMİR hissedarlar genel kurulu 2005 yılı olağan toplantısında, yönetim kurulu üyelerinden 2'si değişti. 
     TOBB Salonu'nda basına kapalı gerçekleştirilen toplantıda, Yönetim Kurulu'na Özelleştirme İdaresi Başkan Yardımcısı Hasan Köktaş ve Tuncay Karartı getirilirken, Ahmet Furkan ve Maksut Süleyman Göksu ise dışarda kaldı. 
     Erdemir Yönetim Kurulu'nda ayrıca Recai Berber, Raif Yetim, Mehmet Bulut, Ahmet Erkan, Metin Aslan, Ali Sedat Kara ve Selim Dervişoğlu görev yapıyor. 
     Öte yandan 2004 yılında yassı çelik üretimini yüzde 2, yassı çelik satışını da yüzde 1 oranında artıran ERDEMİR'in net satışları yüzde 37'lik artışla 2 milyar 296 milyon doları buldu. 
     Geçen yıl 490 milyon dolarlık esas faaliyet karı elde eden şirketin net dönem karı da, önceki yıla göre yüzde 81 artarak, 473 milyon dolar olarak gerçekleşti. 
     
</TEXT>
</DOC>
