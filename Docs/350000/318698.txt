<DOC>
<DOCNO> 318698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/26/ekonomi/eko00.html </URL>
<DATE> 2005/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Anadolu yakasında lüks konut modası 
</HEADLINE>
<TEXT>


Son iki yıldır lüks projeleriyle gündemde olan Anadolu yakası, Sabiha Gökçen Havaalanı'nın işlerlik kazanması ve Formula 1 tesislerinin tamamlanmasıyla daha da ilgi görecek 

EV ALMAK İSTEYENE EMLAK KILAVUZU 6 
Tebernüş Kireçci 

Anadolu yakası lüks projeler ile gündemde. Boğaziçi sırtlarında imara açık arsa kalmaması, Anadolu yakasında lüks konut üretmek isteyenleri arka sırtlara ve Ömerli, Çekmeköy gibi doğal güzelliklere sahip noktalara yönlendiriyor. Anadolu yakasında peş peşe lüks ve iddialı projeler hayata geçiriliyor. Özellikle 1999 depreminden sonra zemini sağlam bölge arayışı, inşaat firmalarını Üsküdar ve Beykoz sırtlarına yönlendirdi. 
Fakat burada arsanın sınırlı olması dolayısıyla yeni lüks projeler Ömerli ve Çekmeköy'de devam ediyor. Diğer taraftan bakıldığında ise Tuzla - Pendik ve Kartal'da yeni bir kent doğuyor. Eski yapılaşmanın tersine site içiresinde orta ve alt gelir grubuna hitap eden sitelerin yapımı sürüyor. 
Burada Pendik Kurtköy'deki Sabiha Gökçen Havaalanı ve Tuzla'da yapımı devam eden Formula 1 tesisleri var. Bundan dolayı Anadolu yakası gelecekte daha çok ilgi görecek. 

Eston Kandilli Evleri 22 bin metrekare arsa üzerinde gerçekleştirilecek. Sosyal tesis alanı olarak, iki açık yüzme havuzu, mini basketbol sahası, tenis kortu ve çocuk parkı yer alıyor. 108 daireden oluşuyor. Daire fiyatları 259 milyar liradan başlıyor ve 433 milyar liraya kadar çıkıyor. 
Boğaziçi Kandilli Evleri Boğaziçi Kandilli Evleri'nde proje alanının yüzde 30'u yeşil alana ayrıldı. Konut büyüklükleri 98 metrekare ile 400 metrekare arasında. Fiyatlar ise 100 bin dolar ile 700 bin dolar arasında değişiyor. 

ÇENGELKÖY 
Ağaoğlu My Home 9 bin metrekare arazi üzerine kurulmuş olan, bir blokta dört dairenin yer aldığı, aynı tip 9 adet villa ve 36 haneden oluşan konut projesi. Hedef kitlesini A olarak belirleyen projenin bütün daireleri satıldı. Yüzde 50 oranında doluluk oranına sahip. Konutlarda birinci sınıf ithal ve yerli malzeme kullanıldı. Konutlar iç dekorasyonu alıcı tarafından yapılacak şekilde satışa sunulmuştu. Projenin yüzde 20'si yeşil alana ayrıldı. Sitede bahçe dubleksleri 231 metrekare, çatı dubleksleri 260 metrekare. Konut fiyatları 250 ile 300 bin dolar arasında değişiyor. 50 araçlık açık otopark alanı bulunuyor. Sosyal tesis alanı olarak, açık ve kapalı yüzme havuzu, güneşlenme terasları, sauna ve açık barbekü alanı yer alıyor. 
Teta Boğaziçi Evleri 10 adet ikiz villadan oluşan, Boğaz manzarasına sahip site, hedef kitlesini A olarak belirledi. Yüzde 80 doluluk oranına sahip. 
Fiyat aralığı manzara durumuna göre 500 bin ile bir milyon dolar arasında değişiyor. Tüm villalar 400 metrekare büyüklüğünde. 200 araçlık açık otopark alanı bulunuyor. Sosyal tesis alanı olarak, yüzme havuzu, dinlenme alanı, basketbol sahası bulunuyor. 
Adalet Hanım Konakları 9 adet villadan oluşan, yüzde 60 doluluk oranına sahip projedeki konutlar 240 metrekare alana sahip ve 340 bin dolara satılıyor. Her villaya dört araçlık açık otopark alanı ayrıldı. Yüzme havuzu, dinlenme alanı ve tenis kortu bulunuyor. 

Ömerli ve Çekmeköy'de büyükler devrede... Ömerli ve Çekmeköy'de gayrimenkul ve inşaat sektörünün devleri projelerini hayata geçiriyor. 
Yapı Kredi Koray Evidea 196 daireden oluşan projede, konutlar 70 ile 240 metrekare arasında. Fiyatlar 83 milyar liradan başlıyor ve 355 milyar liraya kadar çıkıyor. 
Sinpaş Aqua Manors Sinpaş Yapı Endüstri ve Ticaret tarafından, İstanbul'un ikinci büyük su şehri olarak tasarlanan Aqua Manors'ta, 172 dönüm alan üzerinde 192 rezidansın yanısıra, 130 villa var. Rezidanslarda yer alan 150 metrekarelik konutlar 200 milyar, 280 metrekarelik villalar 550 milyar ve 358 metrekarelik villalar 600 milyar lira civarında. 
Sinpaş Central Life Sinpaş Yapı Endüstri ve Ticaret tarafından, tasarlanan Central Life'da 88 ile 263 metrekare arasında değişen 12 tipte konut bulunuyor. Fiyat aralıkları 150-300 bin dolar arasında. 47 bin metrekarelik alanda. 
Ağaoğlu My Country Ağaoğlu Grubu'nun yaptığı Çekmeköy'deki My Country, 271 villa ve dubleks konaktan oluşuyor. Villaların alanı 196 metrekare ile 494 metrekare arasında. Fiyat ise 213 ile 621 bin dolar arasında. 
Optimum Evleri İş Bankası işbirliğiyle, Emta ve Mimar Han Tümertekin tarafından gerçekleştirildi. 250 dönüm alan üzerinde dört fazda 160 villadan oluşuyor. Villaların arsası 700 - 800 metrekare, konut büyüklükleri ise 236 - 360 metrekare arasında değişiyor.Aylık site aidatı 750 milyon lira. Villaların fiyatı 320 bin dolar ile 500 bin dolar arasında. Kiralar ise aylık 2 bin dolar civarında. 
Kasaba İş Bankası ve Koray İnşaat ortaklığı ile hayata geçirilen proje bin 860 dönümlük özel bir arazi üzerinde kurulu. 750 villa yer alıyor. Sitenin aylık aidatı 800 milyon lira. Villaların fiyatı 417 bin dolar ile 715 bin dolar arasında. Aylık kiralar ise bin 500 - 3 bin dolar arasında. 

Doğuda yeni bir kent doğuyor Arkeon Evleri Yapı Konut tarafından hayata geçiriliyor.Tepeören'de, Sabancı Üniversitesi ve Koç Lisesi'ne komşu bölgede, Sabiha Gökçen Hava Alanı yakınında bulunuyor. 370 bin metrekarelik arazi içinde 275 villa yer alacak. Villaların alanı 170 ile 400 metrekare arasında değişiyor. 
24 saat güvenliğin sağlanacağı sitenin ve villaların genel özellikleri bakım gerektirmeyen yapı malzemeleri, özel izolasyon sistemlerine dayalı enerji tasarrufu, kaliteli alt yapı, sağlam zeminde depreme dayanıklı taşıyıcı sistem, ısıtma ve soğutma sistemi planlanmış akıllı evler, uydu anteni sistemi, konforlu mimari planlama, ortak alanlar için jeneratör, kesintisiz ve arıtılmış su kaynakları bulunmaktadır. Antre ve ıslak zeminler seramik, salon laminant parke, yatak odaları halı kaplanacak. Sitede dört açık, bir kapalı yüzme havuzu, spor tesisleri, yürüyüş, koşu yolları, tenis kortları, basketbol, voleybol sahaları çocuk parkları yer alıyor. Henüz oturum başlamamış olan sitede, ikinci etabın önemli bir kısmı satıldı. Üçüncü atapta ise villaların fiyatı 159 bin ile 238 bin dolar arasında değişiyor. 

Dokuz Palmiye Residence Aydın İnşaat Şirketler Topluluğu tarafından yapıldı. Kadıköy sahil yolunun Dragos - Kartal kesimi arasında. 
Kartal Sahil Yolu'nda 25 bin metrekare arsa üzerinde 9 blok ve 252 daireden oluşuyor. Dairelerin alanları 71 ile 185 metrekare arasında değişiyor. 
24 saat güvenlikli site içinde yüzme havuzu, otopark ve sosyal tesis mevcut. Sitenin aidatı aylık 450 milyon lira. 175 metrekare daireler 270 bin dolar. Aynı dairelerin aylık kiresi ise bin 600 dolar. 

Beykoz'da Acarkent ve Beykoz Konakları Acarkent Acarlar Şirketler Topluluğu tarafından 1993 yılında yapımına başlandı. 2 bin 300 dönüm arazi üzerine bin 453 villa bulunuyor. Villaları kaba, kısmi ve full dekorasyonlu olarak satın alma imk nı bulunuyor. Sitedeki villaların aidatı aylık 100 dolar. Dekorasyonsuz villaların satış değerleri 250 - 400 bin, dekorasyonlu villaların satış değerleri 450 - 700 bin dolar aralığında değişiyor. Bahçe büyüklüğü, villanın site içindeki konumu, villanın büyüklüğü, sosyal tesislere yakınlığı değeri etkileyen faktörler arasında. Villaların aylık kirası 2 bin 500 - 5 bin dolar arasında değişiyor. 
Göksu Evleri Gür İnşaat ve Eska Seska Topluluğu tarafından 1995 yılında bitirildi. 360 dönüm üzerindeki sitede bin 328 adet konut var. Sitede yer alan dairelerin satış değerleri 115-120 bin, villaların fiyatı 200 - 350 bin dolar aralığında. Dairelerin kirası 750 milyon - 1 milyar lira aralığında, villaların kirası 1.5 - 2.5 milyar lira arasında değişiyor. 
Hisarevleri Gökyapı İnşaat tarafından yapılıyor. 104 bin metrekare alan üzerinde, 49'u villa olmak üzere 702 konuttan oluşuyor. Site aidatları aylık 40 milyon lira civarında. Dairelerin satış değerleri 120-160 milyar, villaların satış değeri ise ortalama 200 bin dolar. Dairelerin aylık kirası 750 - 900 Milyon, villaların kirası ise 1.5 - 2 milyar arasında değişiyor. 
Alyap Alarko Holding tarafından 1993 yılında tamamlandı 124 daire yer alıyor. Merkezi doğalgaz ısıtma bulunan sitede aylık aidat 260 milyon lira. 140 metrekare dairelerin satış değeri 145 bin, 100 metrekare dairelerin satış değeri 90 bin dolar. Kiralar ise aylık 1 milyar lira. 
Beykoz Konakları Tepe İnşaat tarafından bin dönüm üzerinde 401 adet villa olarak yapıldı. Her villanın bağımsız ısıtma, soğutma ve havalandırma sistemi mevcut. Sosyal tesisleri, açık ve kapalı yüzme havuzları, resturant, cafe, fitness center, yürüyüş parkurları, 24 saat güvenlik bulunuyor. Villaların fiyatı 675 bin ile bir milyon 100 bin dolar arasında değişiyor. Site içindeki konumu, bahçe büyüklüğü, sosyal tesislere yakınlığı, villanın büyüklüğü, manzarası satış değerini etkileyen önemli faktörler. Kiralar ise aylık 3 - 6 bin dolar arasında. 

YARIN ANKARA VE ANTALYA SİTELERİ 


</TEXT>
</DOC>
