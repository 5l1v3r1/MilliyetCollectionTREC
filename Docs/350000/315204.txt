<DOC>
<DOCNO> 315204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/14/son/sontur40.html </URL>
<DATE> 2005/02/14/ </DATE>
<TIME> 19.10 </TIME>
<AUTHOR>  </AUTHOR>
<HEADLINE>
Tabanca ve bıçaktan sonra köpekle gasp iddiası... 
</HEADLINE>
<TEXT>

     İzmir'in Gürçeşme Semti'nde Pitbull cinsi köpekle gasp yaptıkları iddia edilen 3 kişi, yakalandı. 
     Alınan bilgiye göre, polise başvuran Hakan Özer, Karasuyu Camisi önünde 3 kişinin önünü kestiğini, yanlarındaki Pitbull cinsi bir köpeği üzerine saldırtmak istediklerini, korktuğu için cep telefonunu verdiğini iddia etti. Özer, köpek tarafından ısırılmadığını, ancak gaspçılar tarafından dövüldüğünü söyledi. 
     İhbar üzerine polis ekipleri, Özer'in verdiği eşkale uyan Cevdet Ç. 24 , Murat C. 20 ve Remzi T'yi 20 yakaladı. Zanlılar gözaltına alındı, Pitbull cinsi köpek, 2 polise de saldırdı. Ancak polisler yara almadı. 
     İfadeleri alınan zanlılar, köpeği, Özer'in ve polislerin üzerine saldırtmadıklarını ileri sürdü. Polisler ise köpeği saldırttığı iddiasıyla zanlılardan şikayetçi oldu. 
     Zanlılar, işlemleri tamamlandıktan sonra adliyeye sevk edildi. 
     Pitbull cinsi köpek, belediye ekipleri tarafından gözetim altına alındı. 
     
</TEXT>
</DOC>
