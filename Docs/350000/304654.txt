<DOC>
<DOCNO> 304654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/08/son/soneko09.html </URL>
<DATE> 2005/01/08/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta... 
</HEADLINE>
<TEXT>

     Uluslararası borsalarda ABD Doları, önemli para birimleri karşısında değer kazanırken, altın fiyatları geriledi. 
     ABD Doları, ABD Hazine Bakanı John Snow'un, güçlü dolar yönündeki açıklamalarıyla, son altı haftanın en yüksek düzeyine çıktı. Snow, güçlü bir ABD Doları istediklerini belirterek, mali disiplin uygulayacaklarını, bütçe açığının daraltacaklarını ve sürdürülebilir bir büyüme sağlayacaklarını bildirdi. 
     ABD ekonomisi Aralık'ta 157 bin yeni istihdam yaratırken, ülkenin yüzde 5,4 olan işsizlik oranı değişmedi. 
     Uluslararası borsalarda geçen hafta, pazartesi günü tatil olması nedeniyle, salı ve cuma kapanış değerleri şöyle oldu 
     
     
PARA BİRİMİ SALI CUMA Japon Yeni 103,65 104.64 İsviçre Frangı 1,1556 1.1854 Kanada Doları 1,2144 1.2320 
     Haftaya, 1.3383 dolardan başlayan euro, hafta sonunda, 1.3065 dolara geriledi. 
     Londra döviz piyasasında haftaya 1,8941 dolar düzeyinden başlangıç yapan İngiliz Sterlini, cuma gününü 1.8712 dolardan tamamladı. 
     
     ALTIN FİYATLARI 
     Altının ons fiyatı bazı önemli borsalarda haftaya başlangıç ve hafta sonunda şu değerleri aldı 
     
     
BORSA SALI CUMA Londra 426.80 418.20 Zürih 426.05 421.95 Hong Kong 427.45 422.25 
     Londra Borsası'nda haftaya 6.42 dolardan giren gümüşün onsu, cuma kapanışta 6.43 dolara yükseldi. 
     
     MENKUL KIYMET BORSALARI 
     ABD'de, menkul kıymet borsaları haftayı değer kaybıyla kapattılar. Borsanın değer kaybetmesinde ekonomik verilerin beklentiler düzeyinde olmaması etkili oldu. 
     Geçen hafta Dow Jones endeksi yüzde 1.7 oranında değer kaybederek, 10,604.18 puandan, Nasdaq Bileşik Endeksi yüzde 4 oranında gerileyerek 2,088.61 puandan, Standard and Poor's 500 endeksi de yüz 2.1 oranında düşüş göstererek 1,186.18 puandan haftayı kapattılar. 
     Japonya'da Tokyo Borsası'nın Nikkei endeksi, önceki haftaki kapanışına göre 55.52 puanlık düşüşle, 11,433.24 puandan tamamladı. 
     Londra Borsası'nda FTSE 100 endeksi haftayı, 39.8 puanlık yükselişle, 4854.1 puandan tamamladı. 
     Diğer önemli Avrupa borsalarından Frankfurt'ta DAX endeksi haftayı 60.32 puanlık yükselişle kapadı. 
     Paris Borsası'nda CAC-40 endeksi de, ortalama 56.80 puan yükseliş gösterdi. 
     
     PETROL FİYATLARI 
     Uluslararası borsalarda petrol fiyatları geçen hafta, Petrol İhraç Eden Ülkeler Örgütü OPEC'in, petrol fiyatlarının düşmesine izin vermeyeceklerini açıklaması üzerine yükseliş gösterdi. 
     ABD ham petrolünün varil fiyatı 45.43 dolar, Brent türü Kuzey Denizi ham petrolünün varil fiyatı da 43.18 dolardan işlem gördü. 
     
</TEXT>
</DOC>
