<DOC>
<DOCNO> 347694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/01/spor/spo00.html </URL>
<DATE> 2005/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Aynı senaryo 
</HEADLINE>
<TEXT>


Futbol kalitesi düşük, kavgası gürültüsü bir o kadar büyüktü geride bıraktığımız koca sezonun. Rekabet mi O hepimiz için yabancı bir yüzdü. Kandırmaca bu yıl da sürdü 

EDİZ SIRAPINAR 


İşte bir sezon daha bitti. Futbol kalitesi düşük, kavgası, gürültüsü bir o kadar büyüktü. Kimisi güldü, kimisi üzüldü. Ama rekabetteki kısırlık gelecek için herkesi fazlasıyla düşündürdü. 
Fenerbahçe 16. kez şampiyonluk tacını taktı, Trabzonspor bileğinin hakkıyla devler ligi vizesini kaptı. Galatasaray ve Beşiktaş'a, hatalı seçimlerin, kötü idarenin faturası çıktı. Peki ya diğerleri Sadece yaşam mücadelesi için çalıştı. Hepsi de büyük hedeflerden uzaktı. Günü kurtarmanın hesaplarındaydı. 
Ligimizdeki gelir adaletsizliği düzelmediği, vizyonu geniş yönetimler göreve gelmediği sürece bu kandırmaca hep sürecek. Birinci alkışlanacak, sınıfta kalanlar yas tutacak, göğüslere takılan birkaç yıldızla herkes avunacak. 
Lütfen artık uyanalım. Üzerimizdeki ölü toprağını atalım. Kısır tartışmaları bir kenara bırakalım. Fazlasıyla sahip olduğumuz potansiyeli artık dışa vuralım. Az konuşup, çok iş yapalım. Hizmet üretelim, ilkeleri çiğnemeyelim. 
Umarız gelecek yıl farklı olur. Çekişme, mücadele tavana vurur, Fenerbahçe, Trabzonspor, Galatasaray ve Beşiktaş, Avrupa'yı kasıp kavurur. "Türkiye artık bizi kesmez" beyanatları bu kez yerini bulur. 

901 gol atıldı 
2004 - 2005 sezonunda 306 sınavda 901 gol atılırken, maç başına ortalama 2.94 oldu. En fazla gol 24. haftada 36 , en az gol ise 27. haftada 18 görüldü. 
26 hakemin görev aldığı sezonda en fazla penaltıyı Cem Deda 10 çaldı. Hakemler 1248 sarı, 87 kırmızı kart çıkardı. Sarı kartını en fazla Fırat Aydınus 78 , kırmızı kartını ise Cüneyt Çakır 10 kullandı. En centilmen takım Denizlispor 1 kırmızı - 59 sarı kart olurken, Beşiktaş 10 kırmızı, 70 sarı kart ile en hırçın ekip unvanını aldı. Bu sezon iki kırmızı kartı bulunan 5 futbolcudan biri olan ve ayrıca 9 sarı kart alan Fenerbahçeli Luciano da hırçın oyuncular arasında başı çekti. 
Süper Lig'de her hafta penaltı düdüğü çalınırken, 134 atışın 94'ü golle sonuçlandı. En fazla penaltıyı Beşiktaş ve Gaziantepspor 11 kazandı. Kartal 9'unu, Gaziantep ise 8'ini gole çevirebildi. Aleyhine en çok penaltı çalınan takım ise Sakaryaspor 12 oldu. Yine Sakaryaspor kazandığı 8 penaltının sadece 3'ünü değerlendirebildi. Ligin en fazla penaltı kaçırılan haftaları 15, 22, 29 ve 30. haftalardı. Takımlar 3'er vuruştan yararlanamadı. 
21. haftada sahasında Kayserispor'u 7-0 yenen Fenerbahçe sezonun en farklı galibiyetine imza attı. 15. haftada 6-4 ev sahibi ekibin galibiyetiyle sona eren Gaziantepspor - A.Sebatspor karşılaşması ise en gollü maç olarak notlara geçti. 306 maçın 71'i beraberlikle tamamladı. 152 karşılaşmayı ev sahipleri, 83'ünü ise deplasman takımları kazandı. 23 ayrı skor yaşandı. En çok görülen skor 1-0 51 oldu. En çok beraberlik 26. haftada 5 olurken, 4, 8, 11 ve 31. haftalarda beraberliğe rastlanmadı. 

Yılın Takımı 
FENERBAHÇE 
Avrupa'da şampiyonluk unvanını korumayı başaran iki takımdan biri oldu. 6. haftada ele geçirdiği liderliği sezon sonuna kadar kimselere kaptırmadı. Belki geçen sezona oranla daha çok eleştiri aldı, büyük beklentileri karşılayamadı ama ligin en çok gol atan, en az gol yiyen ekibi olarak 30 yıllık hasretini noktaladı. İki yıl üst üste taç giyme onurunu yaşadı. 

Yılın Futbolcusu 
Fatih TEKKE 
Türk Futbolu'nun yetiştirdiği en büyük santrforlardan biri olduğunu bir kez daha kanıtladı. Attığı 31 golle Trabzonspor'u sırtladı. Asistleriyle parmak ısırttı. Orta alanda oyun kurucu, hücumda tehlikeli bir vurucu oldu. Çalımları, şutları, çabukluğuyla alkışlandı, tribünlere özel seyirci topladı. Alın terinin karşılığını fazlasıyla aldı. 

Yılın Karması 
MONDRAGON Galatasaray 
KRATOCHVIL Denizli 
TOLGA Trabzon 
TOMAS Galatasaray 
WEDERSON B.B Ankara 
HÜSEYİN Trabzon 
AURELIO Fenerbahçe 
KORAY Beşiktaş 
ÜMİT Fenerbahçe 
FATİH Trabzon 
ALEX Fenerbahçe 

Yılın Hocası 
Christoph DAUM 
Türkiye'deki en sıkıntılı, en huzursuz sezonunu yaşadı. Ağır eleştirilerle karşı karşıya kaldı. Zaman zaman sert çıkışlar yaptı ancak işini aksatmadı. Bazen tenkitlerden ders çıkardı, bazen bildiği yoldan sapmadı. Yürümeye yeni başlayan çocuklar gibi, bir düştü, bir kalktı. Ama sonuçta Fenerbahçe'ye 16. zaferini yaşattı, tarihe adını yazdırdı. 

Yılın Hakemi 
Serdar Tatlı 
34 haftalık maratonun yarısında görev aldı. Hakemlerin yine çokca tartışıldığı bir sezonda tertemiz düdüğü, isabetli kararları ve kendine güveni ile sivrildi. Enerjisi, futbolcular üzerinde yarattığı güven duygusu onu zirveye taşıdı. Otoritesini hiç elden bırakmadı. Yönettiği tüm maçlardan yüzünün akıyla çıktı. 

HAKEM RAPORU Adı Soyadı Maç Pen. Sarı Kırmızı 1.Kuddusi Müftüoğlu 11 4 44 7 2.Mustafa Çulcu 14 9 50 7 3.Erol Ersoy 11 4 65 3 4.Cem Deda 14 10 69 3 5.Cüneyt Çakır 13 9 42 10 6.Vedat Yüksel 10 9 49 1 7.Metin Aydoğan 11 4 53 6 8.Fırat Aydınus 19 7 78 7 9.Cem Papila 16 5 65 5 10.İsmet Arzuman 14 1 54 - 11.Selçuk Dereli 13 6 39 4 12.Hamza Mısır 3 1 17 - 13.Orhan Erdemir 13 6 56 2 14.Tolga Özkalfa 8 2 38 - 15.Bülent Demirlek 18 6 77 7 16.Özgüç Türkalp 11 7 55 1 17.Hakan Sivriselvi 8 3 33 3 18.Serdar Tatlı 17 8 57 2 19.Bülent Yıldırım 7 5 26 1 20.Oktay Demiray 11 6 36 1 21.Yunus Yıldırım 16 - 40 2 22.Hüseyin Göçek 8 2 38 1 23.Süleyman Abay 8 3 36 4 24.Zafer Önder İpek 9 4 37 2 25.Aytekin Durmaz 4 2 16 - 26.Yılnur Önen 8 2 40 4 27.Vedat Tan 3 7 14 2 28.Metin Tokat 8 2 24 2 Toplam 306 134 1248 87 

GOL KRALLIĞI Futbolcu Takım Maç Gol Fatih Tekke Trabzonspor 34 31 Alex de Souza Fenerbahçe 31 23 Zafer Biryol Konyaspor 31 18 Marcio Nobre Fenerbahçe 33 18 Hakan Şükür Galatasaray 33 18 Silvinho Jaba Ankaraspor 32 17 

GOL PASI Futbolcu Takım Maç Gol Pası Alex de Souza Fenerbahçe 31 15 İbrahim Yattara Trabzonspor 28 14 Fatih Tekke Trabzonspor 34 13 Timuçin Beyazıt Denizlispor 29 10 Necati Ateş Galatasaray 33 9 

ALTIN ELDİVEN Futbolcu Takım Maç Gol Rüştü Reçber Fenerbahçe 29 17 Michael Petkovic Trabzonspor 26 23 Aly Mondragon Galatasaray 34 25 İke Shorunmu Samsunspor 22 30 Zdravko Zdravkov Ç.Rizespor 31 32 Souleymanou H. Denizlispor 31 36 

PENALTI RAPORU Takım Lehte Aleyhte Ankaraspor 5 3 4 4 A.Sebatspor 8 5 8 6 Ankaragücü 7 4 6 5 Beşiktaş 11 9 11 9 Denizlispor 7 5 7 4 Diyarbakırspor 8 4 10 8 Fenerbahçe 10 9 4 2 Galatasaray 7 4 3 2 Gaziantepspor 11 8 8 4 Gençlerbirliği 9 6 7 3 İstanbulspor 4 3 6 4 Kayserispor 3 3 8 6 Konyaspor 10 8 10 7 Malatyaspor 6 4 8 6 Ç.Rizespor 2 2 7 4 Sakaryaspor 8 3 12 12 Samsunspor 9 7 8 5 Trabzonspor 9 7 7 3 Toplam 134 94 134 94 


</TEXT>
</DOC>
