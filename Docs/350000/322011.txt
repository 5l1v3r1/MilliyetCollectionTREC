<DOC>
<DOCNO> 322011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/09/dunya/dun02.html </URL>
<DATE> 2005/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Viyana'yı bayraklarla kuşattı 
</HEADLINE>
<TEXT>


DIŞ HABERLER SERVİSİ 


Avusturya'nın başkentindeki Viyana Sanat Evi'nde düzenlenen Türk bayraklı sergi ülkeyi karıştırdı. Türk kökenli Alman sanatçı ve yazar Feridun Zaimoğlu'nun, sergi için binanın dış cephesini 420 Türk bayrağıyla donatmasına hükümet ortağı Özgürlükçüler Partisi FPÖ sert tepki gösterdi. FPÖ Viyana Eyalet Başkanı Christian Heinz Strache, Sanat Evi Müdürü Gerald Matt'ın istifasını isteyerek, "Viyana, İstanbul olmamalı" dedi. Sağcı Heute gazetesi de, durumu, 'Kunsthalle, Türk çadırı oldu' başlıklı haberiyle duyurdu. Sanat Evi Müdürü Matt ise, suçlamaları 'utanmazlık' olarak değerlendirerek, "Bütünleşme Viyana'da gerçekleşti. FPÖ, sansür koymaya çalışıyor. Bence Strache istifa etmeli" diye konuştu. Zaimoğlu da, benzer bir projesinin, Almanya'nın Kiel kentinde tepkisiz sergilediğini söyledi. 


</TEXT>
</DOC>
