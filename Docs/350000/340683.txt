<DOC>
<DOCNO> 340683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/08/son/sonsiy05.html </URL>
<DATE> 2005/05/08/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Adalet Bakanlığı Sezer'in mahkum afları doğru... 
</HEADLINE>
<TEXT>

     Adalet Bakanlığı, Cumhurbaşkanı Ahmet Necdet Sezer’in mahkum affetmesinin yasal bir zorunluluk olduğunu belirterek, bugüne kadar 389 hükümlünün Cumhuriyet savcılıkları, 80 tutuklunun mahkemelerce tahliye edildiklerini, Sezer’in affettiği mahkum saysının ise 93 olduğunu vurguladı. 
     Adalet Bakanlığı Tetkik Hakimi Ahmet Taşkın, "Basında Cezaevleri ve Gerçekler" adlı kitabında, Cumhurbaşkanı Sezer’in mahkum affetmesiyle ilgili basında yer alan eleştirilere de yanıt verdi. Sezer’in genellikle açlık grevlerine katılan eylemcileri affettiği, bu kişilerin dışarı çıktıktan sonra çeşitli eylemlere karıştıkları yönünde basında çıkan çeşitli eleştirilere yer verilen kitapta, Ceza Muhakemeleri Usulü Kanunu’nun 399’uncu maddesine atıfta bulunularak şöyle denildi 
     "Bu maddenin birinci fıkrasında ’akıl hastalığına tutulan mahkumlar hakkında hürriyeti bağlayıcı cezanın infazının iyileştikten sonraya bırakılacağı’, ikinci fıkrasında ise ’diğer bir hastalık dahi hurriyeti bağlayıcı bir cezanın infazı halinde mahkumun hayatı için kati bir tehlike teşkil ediyorsa bu hastalıkta dahi aynı hükmün tatbik olunacağı’ belirtilmektedir." 
     
     SEZER 93 MAHKUM AFFETTİ 
     Cumhurbaşkanı Sezer’in adı geçen yasa çerçevesinde ölüm oruçlarına bağlı wernicke korsakoff nedeniyle 93 mahkumun cezasını affettiği belirtilirken, 389 mahkumun Cumhuriyet savcılıklarınca, 80 mahkumun ise mahkemelerce affedildiği kaydedildi. 
     
     ADLİ TIP RAPORLARI ÜZERİNDE SPEKÜLASYON YAPILMAMALI 
     Kitapta, Adli Tıp Kurumu’nun düzenlediği raporlar sonucu cezası ertelenen veya kaldırılan mahkumların sağlıklı oldukları yolundaki değerlendirmeler "spekülasyon" olarak nitelenerek, "Bu değerlendirmelerin bilimsel bir dayanağı bulunmamaktadır" denildi. Adli Tıp’ın raporlarının kamuoyunda şüpheye yol açacak şekilde haber yapılmasının bu Kurum’un yanı sıra bağımsız mahkemeler ile Cumhuriyet savcılıklarının güvenilirliliğini zedeleyeceği uyarısı yapılarak şöyle denildi 
     
     BÜYÜK ÇOĞUNLUK TERÖR ÖRGÜTLERİYLE İLİŞİĞİNİ KESTİ 
     "Ayrıca, yasal zorunluluk nedeniyle yapılan bu uygulamalar neticesinde cezaları tehir edilen veya kaldırılan hükümlülerin çok büyük bir bölümü aileleri ile birlikte terör örgütleriyle olan ilişkilerine son vermiş, terörle mücadelede büyük bir mesafe alınmıştır. Bu nedenle, terör örgütlerinin organize ettiği bu tür eylemlerin haber yapılması sırasında, meselenin çeşitli boyutlarının göz önünde bulundurulması ve daha hassas davranılması gerekir." 

ANKA 
     
</TEXT>
</DOC>
