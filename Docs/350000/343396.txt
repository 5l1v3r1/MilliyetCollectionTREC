<DOC>
<DOCNO> 343396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/17/son/sonspo53.html </URL>
<DATE> 2005/05/17/ </DATE>
<TIME> 22.15 </TIME>
<AUTHOR>  </AUTHOR>
<HEADLINE>
Venüs Williams, İspanyol rakibi Marrero'yu yendi... 
</HEADLINE>
<TEXT>

     WTA İstanbul Cup Tenis Turnuvası’nda bugün korta çıkan ABD’li raket Venus Williams, İspanyol rakibi Marta Marrero’yu 2-0 yenerek çeyrek finale yükseldi. 
     Holiday Inn Crowne Plaza Hotel’in arka bölümünde oluşturulan kortlarda gerçekleştirilen turnuvanın ilk turunu maç yapmadan geçen Williams, 2. turda İspanyol Marta Marrero ile karşılaştı. 
     Williams, 35 dakika süren ilk seti 6-0, 25 dakika süren 2. seti de aynı skorla 6-0 kazanarak maçtan 2-0 galip ayrıldı. 
     Venus Williams, maç sonunda kendisini alkışlayan seyircileri selamladı ve bol bol imza dağıttı. Williams’a büyük ilgi gösteren izleyiciler, ABD’li oyuncudan imza almak ve fotoğraf çektirmek için birbirleriyle yarıştı. 
     Bu arada Williams, maç öncesi erkeklerde Türkiye Şampiyonu Barış Ergün ile antrenman yaptı. 
     ABD’li raket, yarını maç yapmadan geçirecek. Williams, 2 Rus sporcu Tatiana Panova ve Anna Chakvetadze’nin yarın yapacağı maçın galibiyle, çeyrek finalde karşılaşacak. 
     Turnuvada bugün oynanan öteki maçlarda alınan sonuçlar şöyle 
     Lina Stanciute Litvanya -Emmanuelle Gagliardi İsviçre 0-2 Tszvetana Pironkova Bulgaristan -Meghann Shaughnessy ABD 2-0 Anna Lena Groenefeld Almanya -Mariana Diaz Olivia Arjantin 2-0 Catalina Castano Kolombiya -Anna Smashnova İsrail 1-2 Katerina Bondarenko Ukrayna -Shahar Peer İsrail 02 
     
     ÇİFTLERDE PEMRA ÖZGEN KAZANDI 

     Bu arada, turnuvada çiftlerde mücadele eden Pemra Özgen, maçtan galip ayrıldı. 
     Ukraynalı çift Katerina Bondarenko-Valeria Bonderonko karşısına çıkan Pemra Özgen-Anna Chakvetadze ikilisi, maçı 4-6, 7-5, 6-1’lik setlerle 2-1 kazandı. 
     
</TEXT>
</DOC>
