<DOC>
<DOCNO> 347733 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/01/yazar/gureli.html </URL>
<DATE> 2005/06/01/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Bunları yapan neler yapmaz 
</HEADLINE>
<TEXT>


H l AKP ne yapmak istiyor diye merak edenler var. 
Malum ne yapılacağını anlamak için neler yapıldığına bakılması önerilir. 
AKP'nin sadece son aylarda yaptıklarından birkaçını anımsatalım. Kesip saklarsanız, arada bir bakıp ilerde neler yapacağını tahmin edebilirsiniz. 
Anayasa'nın 92.maddesine göre, yabancı silahlı kuvvetlerin Türkiye'de bulunması TBMM'nin iznine bağlı olduğu halde, hükümetin ABD'ye İncirlik'te lojistik destek veren bir kararname hazırladığı haberleri yazılmakta. 
AKP böylesine yaşamsal bir konuda açıklama yapmıyor. 
Bir başka örnek Kıbrıslı Rumların Türk kesiminde kalan mallarını geri istemek için AİHM'de açtığı dava sayısı 100'ü aşmış durumda. Biz söylemiyoruz, KKTC Dışişleri Bakanı Serdar Denktaş, Sabah gazetesinde Aslı Aydıntaşbaş'a konuşuyor 
"Louzidou davasında tazminat ödemek yanlıştı. 50 bin dolar bile etmeyen bir ev için bir milyon dolar ödedi Türkiye. Adada çözüm olmadan mülk davalarına razı olmamak lazımdı. Zaten geçmiş hükümetlerin yaklaşımı buydu, ama yeni hükümet AKP gelince ödedi." 
AKP'nin derdi ne Yine biz demiyoruz eski DPT Müsteşarı Prof. Bilsay Kuruç, Derya Sazak'a söylüyor 
"AKP bir seçim daha kazanmak istiyor. Bunu da IMF, ABD ve AB'de görüyor." 
Dahası TÜBİTAK gibi bilimsel kurumlara varıncaya kadar her yerde kadrolaşmaya bakıyor. Basını susturmak için yeni TCK'ya maddeler sokuşturuyor, sindirmek için açılan davalar birbirini izliyor. 

Bir albüm 
AKP'nin yaptıkları burada saymakla bitmez. Ercan Akyol'un Bileşim Yayınevi tarafından yayımlanan "Çiziyorum - 2004" albümünde Türkiye'nin bir yıllık panaroması, dolayısıyla AKP'nin yaptıkları da yer alıyor. 
Ercan Akyol, her olayı, çağdaş, ince mizah anlayışıyla damardan kavrayıp, usta işi çizgileriyle veciz biçimde anlatıyor. 
Akyol, bu cumartesi saat 15.00-17.00 arasında Kadıköy Fenerbahçe Parkı'nda KASDAV Gönüllülerinin düzenlediği etkinlikte albümünü imzalayacak. 

Bir şiir 
Bu hafta N zım Hikmet'in ölümünün 45. yıldönümü. Türkçenin büyük ustasını Tahir ile Zühre'sinden dizelerle anıyoruz 
"Tahir olmak da ayıp değil Zühre olmak da hatta sevda yüzünden ölmek de ayıp değil, bütün iş Tahir'le Zühre olabilmekte yani yürekte." 



</TEXT>
</DOC>
