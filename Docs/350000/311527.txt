<DOC>
<DOCNO> 311527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/guncel/gun02.html </URL>
<DATE> 2005/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Skandalı yazanlar yarın mahkemede 
</HEADLINE>
<TEXT>


Çakıcı-MİT-Yargıtay skandalında dava açılmayan tek isim Yargıtay Başkanı Özkaya oldu. Skandalı duyuran muhabirlerimizin ilk duruşması ise yarın... 

ANKARA Milliyet 

Alaattin Çakıcı dosyasına ilişkin MİT'çi Kaşif Kozinoğlu, Müteahhit Hakkı Süha Şen, eski Yargıtay Başkanı Eraslan Özkaya ve eski Yargıtay Genel Sekreter Yardımcısı Ercan Yalçınkaya ekseninde gelişen olaylardan sonra hakkında dava açılmayan tek isim Özkaya oldu. Skandalı duyuran Milliyet muhabirleri Tolga Şardan ve Gökçer Tahincioğlu haklarında Çıkar Amaçlı Suç Örgütleriyle Mücadele Kanunu'nun "gizliliği ihlal" başlıklı 10. maddesine aykırı davrandıkları gerekçesiyle 3 yıl hapis istemiyle açılan davanın ilk duruşması da yarın İstanbul 10. Ağır Ceza Mahkemesi'nde yapılacak. 
Skandal, Çakıcı'nın çete faaliyetlerine ilişkin yürütülen soruşturma sırasında açığa çıktı. Özkaya'nın yazlığının tadilatını yapan Şen'in dinlenen telefonları, Kozinoğlu'ndan Özkaya ve Yalçınkaya'ya kadar uzanan ilişkiyi açığa çıkardı. Kozinoğlu'nun Çakıcı için Özkaya'dan yardım istediği, Şen'in Özkaya ile bu konuda sürekli temas halinde olduğu, Özkaya'nın Çakıcı'nın dava sonucunu bu iki isme bildirdiği, Yalçınkaya'nın da Şen'in oğlunun tutuklanmaması için h kime telefon açtığına yönelik iddialar dosyada yer aldı. 

İtiraz yolu yok 
Dosyanın Özkaya bölümü Yargıtay'a, Yalçınkaya bölümü Adalet Bakanlığı'na gönderildi. Yalçınkaya'nın "yargıya nüfuz etmek" ve "haksız mal edinmek"ten yargılanmasına karar veridi Yargıtay 1. Başkanlık Kurulu ise Özkaya hakkında disiplin soruşturması ve ceza davası açılmasına yer olmadığına karar verdi. İtiraz yolu olmayan karar kesin. 


</TEXT>
</DOC>
