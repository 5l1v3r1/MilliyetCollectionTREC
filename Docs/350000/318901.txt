<DOC>
<DOCNO> 318901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/26/son/sontur21.html </URL>
<DATE> 2005/02/26/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Fosseptik çukuruna düşen işçi öldü... 
</HEADLINE>
<TEXT>

     İzmir'in Karşıyaka İlçesi Şemikler Semti'nde, inşaat enkazı temizleme çalışması yapan bir işçi, fosseptik çukuruna düşerek öldü. 
     Alınan bilgiye göre, 6485 sokaktaki yıkılan bir evin inşaat enkazını kaldırma çalışmasında görev alan Ali Kurt 55 , fosseptik çukurunu kapatan çürümüş tahtaya basınca, çukura düştü. Enkaz kaldırma çalışmalarına katılan diğer işçiler, Kurt'un 4-5 metre derinliğindeki fosseptik çukurundaki atıkta görünmemesi üzerine, durumu itfaiyeye bildirdi. 
     Olay yerine gelen itfaiye ekipleri, bir süre sonra fosseptik çukurundan Kurt'un cesedini çıkardı. 
     Olay yerine gelen polis, enkazı kaldırma çalışması yapan firma veya kişiye ulaşmaya çalışırken, soruşturmanın sürdürüldüğünü bildirildi. 
     
</TEXT>
</DOC>
