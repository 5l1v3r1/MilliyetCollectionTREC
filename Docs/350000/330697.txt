<DOC>
<DOCNO> 330697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/06/son/sondun41.html </URL>
<DATE> 2005/04/06/ </DATE>
<TIME> 20.14 </TIME>
<AUTHOR>  </AUTHOR>
<HEADLINE>
Damar sertliğine karşı hintkeneviri... 
</HEADLINE>
<TEXT>

     Hintkenevirindeki etken maddenin, ''kalp krizi veya beyin kanamasıyla sonuçlanan damar sertliğini arteroskleroz önlemekte kullanılabileceği'' bildirildi. 
     İngiliz bilim dergisi Nature'nin son sayısındaki makaleye göre, fareler üzerinde yapılan deneyler, hintkenevirinde kısaca THC olarak anılan ''delta-9-tetrahidrocannabinol'' adlı etken maddenin, arterosklerozu önleyebilecek özelliklere sahip olduğunu gösterdi. 
     Cenevre Üniversitesi'nden kardiyolog François Mach başkanlığındaki ekip, THC'nin etkilerini genetik değişikliğe uğrattıkları fareler üzerinde araştırdı. Fareler beş hafta boyunca aşırı yağlı yiyeceklerle beslendi. Bundan sonraki altı hafta boyunca da yağlı yiyecek verilen fareler iki gruba ayrıldı, gruplardan birine THC verildi. THC verilmeyen farelerde arterosklerozun iki kat arttığı belirlendi. Uzmanlar, THC verdikleri farelere bu kez THC'nin faaliyetini engelleyen bir kimyasal vererek, arterosklerozun bu farelerde de geliştiğini gözlemledi. 
     
</TEXT>
</DOC>
