<DOC>
<DOCNO> 308382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/22/yasam/axyas01.html </URL>
<DATE> 2005/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
13 'kurban' daha 
</HEADLINE>
<TEXT>


Yollarda bayram kazaları dün de hız kesmedi. Trabzon'da uçuruma yuvarlanan minibüste aynı aileden 4 kişi can verdi. Diğer kazalarda da toplam 9 kişi öldü, 30 kişi de yaralandı 

HABER MERKEZİ 

Trabzon'un Akçaabat ilçesinde bir minibüsün uçuruma yuvarlanması sonucu meydana gelen kazada aynı aileden 4 kişi öldü, 6 kişi de yaralandı. 
İlçenin Akdamar köyüne mezarlık ziyaretine gidenleri taşıyan minibüs şoförünün kimliğinin henüz belirlenemediği bildirildi. Kazanın şoförün dikkatsizlik ve tedbirsizliği sonucu saat 10.30'da meydana geldiği kaydedildi. Kazada Halil, Ali, Fadime ve Emir Çağlayan, olay yerinde hayatını kaybetti. Yaralı olarak kurtulan Musa, Sabire, Cengiz, Şakire Çağlayan ve Osman, Fadime Karabulut Akçaabat ve Trabzon'daki çeşitli hastanelerde tedaviye alındı. 
Bayramın 2. gününde, Türkiye genelinde 9 can daha alan diğer kazalar da şöyle 
BARTIN Kazpınarı mevkiinde yol kenarında yürüyen Mustafa 42 ve Ekrem Ceylan'a 40 kamyonet çarptı. Ceylan kardeşler tüm müdahalelere rağmen kurtarılamadı. Gözaltına alınan kamyonet şoförü 126 promil alkollü çıktı. 
OSMANİYE Mustafa Topal 23 yönetimindeki otomobil, Toprakkale yakınlarında devrildi. Kazada, Topal olay yerinde hayatını kaybetti. 
BURSA İnegöl'de 2 minibüs çarpıştı, 10 kişi yaralandı. 
DENİZLİ Hasan Öztuna'nın 41 kullandığı otomobil, şehir girişinde refüje çarptı. Otomobilin arka koltuğunda oturan Yiğit Öztuna 6 , camdan dışarı fırladı. Öztuna hayatını kaybetti. 
ÇANKIRI Ailesiyle bayram ziyaretine giden İsmail Özen'in kullandığı otomobil direğe çarptı. Otomobildeki 3 kişi öldü. 
SAMSUN Terme ilçesinde Ahmet Solmaz'ın kullandığı otomobil, İbrahim Kaplan'ın kullandığı otomobille çarpıştı. Otomobilde bulunan Aleyna Kaplan 2 , olay yerinde öldü. 
MANİSA Halil Karabay'ın 67 kullandığı otomobil, Aldan beldesi yakınlarında, yolun karşısına geçmek isteyen Kezban Karaduman ile 6 yaşındaki oğlu Serdar'a çarptı. Kazada, Serdar Karaduman olay yerinde öldü, Kezban Karaduman yaralandı. 


</TEXT>
</DOC>
