<DOC>
<DOCNO> 312656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/05/son/soneko06.html </URL>
<DATE> 2005/02/05/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Mitsubishi Colt CZ3 CZT Roma'da basına tanıtıldı... 
</HEADLINE>
<TEXT>

     Türkiye'de ilk defa Autoshow 2004 fuarında örtüsü açılan B segmentinin iddialı temsilcisi Mitsubishi Colt'un 3 kapılı spor versiyonu CZ3 ve turbo versiyonu CZT model otomobillerin basın tanıtımı Roma'da gerçekleştirildi. 
     Roma'da Aleph Otel'de düzenlenen basın toplantısında konuşan Mitsubishi Avrupa Genel Müdürü Daniel Nacass, 2001 yılında tasarlanan CZ2 konsept aracı ile, 5 kapılı Colt Hatcback arasında bir köprü oluşturan ve Colt'un gelişim döngüsünün en son noktası olan spor konseptli yeni nesil Mitsubishi Colt CZ3 CZT'nin, segmentini üstün performansı ile zorlayacağını ifade etti. 
     Nacass, şunları söyledi 
     ''2004 yılında B segmentine yeni bir soluk getiren ve Avrupa'nın birçok ülkesinde 'Yılın Otomobili' seçilen Mitsubishi Colt'un CZ3 versiyonu, kendine özgü gövdesiyle 5 kapılıdan çok farklı olarak başlı başına bir model olma özelliğine sahip. Colt CZ3, bir hatchback otomobilin arka kapılarını atarak spor bir model oluşturma fikrinin aksine, daha yarışçı ve daha fazla coupe'yi anımsatan yeni bir görünüme gitme sonucunda Mitsubishi'nin en dinamik araçlarından biri haline geldi. Colt CZT ise, 3 kapılı Colt CZ3'ün Turbo modeli olma özelliğine sahiptir. Colt CZT, B segmentinin kompakt formattaki performans ve hakimiyetin simgesi olup, yine de amacına uygun olarak yumuşak ve medeni kalabilmeyi başarmış bir araçtır.'' Yeni Colt CZ3' ün, 1,1 litre 75 PS 1,3 litre 95 PS 1,5 litre 109 PS , DOHC, MIVEC Mitsubishi Değişken Zamanlamalı Valf Sistemi benzinli motorlar ve DOHC, ''common rail'' teknolojisine sahip 2 farklı dizel motor seçeneğinin yanında, 5 ileri düz ve 6 ileri Allshift otomatikleştirilmiş düz şanzıman alternatifleri mevcut. Colt'un kompakt araç tarzından gelen CZ3, bu tip araçların, yeni jenerasyon otomobillerdeki sportif ve atletik görüntüsünü taşıyor. CZT ise 1.5 L MPI MIVEC Turbo motoruyla 150 PS güç ve 200 Nm tork ve 5 ileri düz vitesiyle dikkat çekici performans özelliklerine sahip. 
     
</TEXT>
</DOC>
