<DOC>
<DOCNO> 314518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/11/son/sontur16.html </URL>
<DATE> 2005/02/11/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Nüfus cüzdanını kaybedince hayatı karardı 
</HEADLINE>
<TEXT>

     Mikail PELİT MALATYA, DHA 

      MALATYA'da, 32 yaşındaki inşaat işçisi Serkan Karakuş nüfus cüzdanını kaybedince hayatı karardı. Karakuş'un nüfus cüzdanı bilgilerini ele geçiren dolandırıcılar Karakuş'un adına 15 bin YTL'lik 15 milyar lira çek ve senet imzaladı. 
     Serkan Karakuş 2 yıl önce nüfus cüzdanını kaybetti. Karakuş'un un kimlik bilgilerini ele geçiren dolandırıcılar, Karakuş adına yeni nüfus cüzdanı çıkardı. Dolandırıcılar İzmir'de Karakuş'un adına market açarak 15 bin YTL'lik karşılıksız çek ve senet imzaladı. 
     Malatya'da hiç bir şeyden haberi olmayan Serkan Karakuş, 4 ayrı suçtan dolayı hakkında çıkan gıyabi tutuklama kararını görünce dünyası yıkıldı. Karakuş, "Nüfus cüzdanımı kaybetmedim. Ancak birileri benim bilgilerime ulaşmış ve nüfus cüzdanı çıkarmış. Tüm çek ve senetlere imza atmış. Her gün yeni bir ceza geliyor. 2 kez mal beyanında bulunmadığım için beni hapse attılar. Hayatım karardı. Şimdi yeni bir çek olayı daha ortaya çıktı'' dedi. 
     Malatya Emniyet Müdürlüğü Asayiş Şubesi İnfaz Büro Amirliği, bir çocuk babası Serkan Karakuş'u hakkındaki gıyabi tutuklama kararları nedeniyle gözaltına aldıktan sonra mal beyanında bulunmamaktan cezaevine gönderdi. 
     
</TEXT>
</DOC>
