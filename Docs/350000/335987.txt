<DOC>
<DOCNO> 335987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/22/son/sontur21.html </URL>
<DATE> 2005/04/22/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Osman Öcalan grubundan Nihat Turan, Muş'ta yakalandı 
</HEADLINE>
<TEXT>

     MUŞ, DHA 

      PKK'dan bir grup arkadaşı ile kaçan Osman Öcalan'ın kurduğu Yurtsever Demokrat Parti PWD yöneticilerinden olduğu öne sürülen Ali Şer' kod adlı, 38 yaşındaki Nihat Turan, Muş-Bitlis karayolunda bir minibüste yakalandı. 
     Muş Emniyet Müdürlüğü İstihbarat ve Terörle Mücadele ekipleri, dün Muş- Bitlis karayolunda durdurdukları bir yolcu minibüste arama yaptı. Minibüste bulunan Turan, silahsız olarak yakalandı. 1991 yılından itibaren PKK'da faaliyet gösteren Turan'ın Irak'ta ki kamplarda örgüt mensuplarına siyasi eğitim verdiği bildirildi. Geçen yılın Mayıs aylarında örgütten ayrıldığını ve Irak'a yerleştiğini anlatan Turan ifadesinde şunları söyledi 
     ''Irak'ta 10 ay yaşadıktan sonra Türkiye üzerinden Avrupa'ya geçiş yapmak istedim. Kaçak yollardan Türkiye'ye giriş yaptım. Muş'tan bir minibüsle geçerken yakalandım. 14 yıl örgütte kaldım. Türkiye'ye karşı böyle bir mücadelenin mevcut haliyle anlamsız olduğunu anladım. Örgüt mensuplarına karşı yapılan belirli propoganda üsulü vardır. Teslim olmaları ve yakalanmaları halinde büyük işgenceler yapılacağı, öldürüleceği veya işkence yapılacağı anlatılıyor.'' Turan, silah yerine demokratik alanda mücadele edilmesi gerektiğini anlatırken, sevk edildiği adliyede tutuklandı. Muş E Tipi Cezaevi'ne konulan Turan, siyaset yapmaya kararlı olduğunu vurgularken, ''Dağda kalanlara teslim olmalarını öğütlüyorum'' diye konuştu. 
     
</TEXT>
</DOC>
