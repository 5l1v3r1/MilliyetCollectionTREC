<DOC>
<DOCNO> 330642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/06/yazar/asik.html </URL>
<DATE> 2005/04/06/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
CHP'den AKP'ye 
</HEADLINE>
<TEXT>


Başbakan, partisinden gidenleri "çürükler" diye niteleyedursun... Erkan Mumcu da AKP'yi parayla transfer yapmakla suçluyor. Başbakan'ın kimi gazetecileri iş takibi yapmakla zan altında bırakması dikkati dağıtıyor ama biz yine transfer işine dönelim. Acaba paralı transfer var mı 
Sözün burasında kısa süre önce CHP'den AKP'ye geçen Atilla Başoğlu hakkında bir belgeyi gündeme getirelim. 
Belge, Hesap Uzmanları Kurulu Adana - 1 Ekip Başkanlığı'nın Tarhiyat Öncesi Uzlaşma Komisyonu Raporu... Uzmanlar, Atilla Başoğlu'nun sahibi olduğu Yüksel Tekstil A.Ş.'nin defterlerini incelemişler, 1 trilyon 686 milyar lira matrah farkı bulmuşlar. Yani Yüksel Tekstil'in 1.6 trilyonluk vergiye tabi gelirini devletten gizlediğini ortaya çıkarmışlar. Bu matrah farkının ödenmesi gereken vergi ve ceza toplamı 600 milyar 232 milyon lira imiş. Tam bu aşamada Atilla Başoğlu CHP'den AKP'ye geçmiş. Ve Vergi Uzlaşma Komisyonu 10 Ağustos 2004 tarihinde, yani Başoğlu'nun CHP'den AKP'ye geçtiği 13 Temmuz 2004 gününden yaklaşık bir ay kadar sonra toplanmış ve 600 milyar liralık vergi ve ceza borcunu 319 milyar liraya indirmiş. Transfer sonrası bu işlemlerden Başoğlu'nun sağladığı kazanç 281 milyar lira... Acaba bu para transfer bedeli miydi Neydi Gelin de merak etmeyin 

Başbakan Erdoğan, intihal yapan müsteşarına "kefil"miş. 
Bir intihal daha var, o da örtmek mi dersin 
Akif Kökçe 

Atamada liyakat 2 Kazlıçeşme Dispanseri Başhekimi Alper Özel'in görevden alınıp yerine AKP Genel Başkan Yardımcısı Murat Mercan'ın akrabası diş hekimi Zeliha Yiğenoğlu'nun getirilmesiyle ilgili bilgi istemiştik. Murat Mercan, yurtdışından telefonla aradı. Dediği 
- Ben bu atama ile ilgili ne bakanlığı ne bir başka yeri aramış değilim. Benim atamadan sonra haberim oldu... Hiçbir akrabamın atanmasıyla ilgim yoktur. 
Kimin ilgisi var Kim açıklama yapacak 

Her zaman aklımızın ardı sıra gidelim, halk isterse arkamızdan gelsin. 
Montaigne 

Frak muhabbeti Başbakan Erdoğan, "frak" giyme zorunluluğu kaldırılınca Papa'nın cenazesine katılmaya karar vermiş... Başbakan "frak"tan neden bu kadar korkuyor "Penguen"i anımsattığı için mi 
Yeri gelmişken bir frak fıkrası. Frak gündüz siyah, gece beyaz yelekle giyilir. Adam oğluyla davete gitmiş. Bakmış, oğlu içine siyah yelek giymiş. Adam çıkışınca, oğlan kendini savunmaya başlamış 
- Baba bak, siyah yelek giyen başkaları da var. 
- Garson ulan onlar, demiş babası, görmüyor musun ellerinde tepsi ile dolaşıyorlar. 

İlaç soygunu İlaç soygununun boyutları aklın alacağı cinsten değil... 
Özetlersek... Sağlık Bakanlığı, ilaç fiyatlarını AB'nin en ucuz ülkesine göre ayarlıyoruz, Avrupa'nın en ucuz ilacı bizde, derken Maliye Bakanlığı tebliğ çıkarıyor. Sosyal güvenlik kurumlarının ilaca eşdeğer en ucuz ilacın en çok yüzde 30 fazlasını ödeyeceğini bildiriyor. Pahalı ilaçların satış şansı azalıyor. Bunun üzerine Augmentin, Duocid, Zinnat gibi ilaçlar başta, bir dizi ilaçta yüzde 45'lere varan indirimler oluyor. Bu ilaçların aslında çok pahalı satıldığı ortaya çıkıyor... İşin tuhafı 450 ilaç, eşdeğer uygulamasının dışında bırakılıyor. Tıp Kurumu hesaplamalarına göre, bu yoldan devlet bu yıl yine 700 trilyon zarara giriyor... 

İkincisi... Sosyal güvenlik kurumları "Büyük reform, yeniden yapılanma" vs. adları altında birleştiriliyor. Devlet, ilaç işverenleri ve eczanelerle protokol yapıyor. Toplu ilaç alımında 1 katrilyon k r sağlanacağı düğün bayramla ilan ediliyor. Derken 28 Mart 2005 günü Hürriyet'te yayımlanan demecinde SSK Genel Müdürü Sait Ersoy 
- Bu yıl ilaca 4.5 katrilyon fazla para ödeyeceğiz, diyor. 
Bu hesapla devletin 7 milyar dolarlık ilaç faturası, bu yıl 10 milyar doları aşacak. Tıp Kurumu'nun öngörülerine göre... Önümüzdeki yıllarda artık SSK, Emekli Sandığı, Bağ-Kur üyelerinden ilaç faturasına yüzde 20'lik, 30'luk, 50'lik katkılar istenecek... Eczaneler batacak. İlaçlar süpermarketlerde satılmaya başlanacak... vs...vs... Reform adı altında korkunç bir ilaç sömürüsü ve güvenlik sisteminin batışına davetiye çıkarılmıştır. Haberiniz ola... 



</TEXT>
</DOC>
