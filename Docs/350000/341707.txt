<DOC>
<DOCNO> 341707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/guncel/gun03.html </URL>
<DATE> 2005/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyükanıt'tan C - 4 uyarısı 
</HEADLINE>
<TEXT>


Diyarbakır DHA 

Kara Kuvvetleri Komutanı Orgeneral Yaşar Büyükanıt, Kuzey Irak'tan Türkiye'ye geçen teröristlerin beraberlerinde güçlü bir patlayıcı olan C - 4 getirdiğini belirterek, "İleriki günlerde kırsalda veya metropol kentlerde tehlikeli olabilirler. Zaten patlayıcılarla yakalanan örgüt elemanları var. Kamuoyunu bu konuda bilgilendirmek istiyorum" dedi. 
Van, Hakk ri, Şırnak, Batman'daki birlikleri denetledikten sonra Diyarbakır'a gelen Büyükanıt, PKK'nın, Abdullah Öcalan'ın yakalandığı 1999'daki seviyede olduğunu kaydederek, "Maalesef Kuzey Irak 'tan Türkiye'ye geçişler devam ediyor. Tedbirlerimizi artırdık" diye konuştu. 

'Büyük tehlike' 
Teröristlerin C - 4 getirmesini "büyük bir tehlike" olarak değerlendiren Büyükanıt, "C - 4 piyasadan parayla satın alınacak bir malzeme değil. Özel ve çok güçlü bir patlayıcıdır. Ben bunu ikaz ediyorum" şeklinde konuştu. 
Büyükanıt, Öcalan hakkında AİHM'nin vereceği kararla ilgili soruya da, "İlgi alanımızda değil. Teröristbaşı konusunda biz tarafız" dedi. 


</TEXT>
</DOC>
