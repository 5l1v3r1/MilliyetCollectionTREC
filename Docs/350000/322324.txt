<DOC>
<DOCNO> 322324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/09/son/sonyas08.html </URL>
<DATE> 2005/03/09/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Charlize Theron 'fena' yakalandı 
</HEADLINE>
<TEXT>

     Güney Afrikalı oyuncu, fotoğrafının çekildiğini farkettikten sonra hiçbir tepki vermezken, fotoğraflar Theron'un filmleri dışında şimdiye kadarki en açık görüntüleri oldu. 
     Siyah saçları ve bikinisiz gazetecilere yakalanan Theron, slikonsuz göğüslerini sergilemekten çekinmedi. 
     Saçlarını bir komandoyu canlandırdığı yeni film 'Aeon Flux' için siyaha boyatan ünlü yıldız, plajdaki rahat tavırlarıyla dikkat çekti. 
     Theron, son olarak Oscar törenlerini sunmuş ve 'En İyi Erkek Oyuncu' ödülünü Jamie Foxx'a vermişti. 
     Sinemaseverler, Charlize Theron'u en son 'Bulutların Üzerinde' Head in the Clouds adlı filmde Penelope Cruz ve gerçek hayattaki sevgilisi Stuart Townsend'la birlikte izlemişlerdi. 
     29 yaşındaki Theron, 2001'den beri birlikte olduğu 32 yaşındaki aktör Stuart Townsend'la 2005 içinde evlenmeyi düşünüyor. 
     ABD magazin dergisi Star güzel oyuncuyu bu yılın başında Holywood'un en çekici üçüncü kadını seçerken, Theron geçen yıl zirvede yer aldığı Askmen sitesinin yaptığı 'Yılın En Çekici 99 Kadını' anketinde bu yıl üçüncü sıraya düştü. 
     Theron'un hikayesi 
     
     Son parasını çekiyordu 

     Charlize Theron, 18 yaşında bale bursu alarak gittiği New York'ta dizinin sakatlanmasıyla bunalıma girdi. Şansını sinemada denemek için Los Angeles'a giden Theron'a annesi bütün parası ile tek gidişlik bir bilet verdi. 
     Haftalar geçmesine rağmen bir sonuca ulaşamayan Theron, son parasını çekmek için bankaya gitti. Çeki kabul etmeyen veznedarla kavga eden Theron, bu öfke nöbeti sırasında menajer John Crosby'nin dikkatini çekti. 
     Theron'a oyuncu olup olmadığını soran Crosby, "Değilim ama olmak istiyorum" yanıtını aldı. 

     
</TEXT>
</DOC>
