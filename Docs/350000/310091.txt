<DOC>
<DOCNO> 310091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/28/guncel/gun07.html </URL>
<DATE> 2005/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
THK'nın deri geliri düştü 
</HEADLINE>
<TEXT>


SERHAT OĞUZ İstanbul 

TÜRK Hava Kurumu THK , Kurban Bayramı'nda Türkiye genelinde toplam 1 milyon 251 bin 674 deri topladı. Derilerden ve vek letle kurban kesiminden yaklaşık 11 milyon 123 bin YTL gelir sağlandı. Ancak THK'nın hesaplamalarına göre, bu rakam ülke genelindeki toplam deri gelirinin sadece yüzde 10'u. Kısacası, irticai dernek ve vakıfların da peşine düştüğü 10 milyona yakın derinin nereye gittiği meçhul. 

İstanbul geride kaldı 
THK geçen yıl 1 milyon 174 bin 219 adet deri toplamıştı. Yurt genelinde 600 şubesi bulunan THK'ya, bu yıl 672 bin 649 koyun, 383 bin 229 keçi, 130 bin 361 sığır derisi bağışı yapıldı. 2005'te 77 bin 455 adet daha fazla deri toplanmasına rağmen, gelirde düşüş yaşandı. Geçen yıl 13 milyon 610 bin YTL olan gelir, 11 milyon 123 bin YTL'ye geriledi. İllere göre bağış miktarına bakıldığında, İstanbul, nüfusu fazla olmasına rağmen İzmir, Bursa ve Antalya'nın gerisinde kaldı. İzmir'de 114 bin 297, Antalya'da 79 bin 562, Bursa'da 67 bin 954, İstanbul'da 59 bin 443 deri bağışı yapıldı. 


</TEXT>
</DOC>
