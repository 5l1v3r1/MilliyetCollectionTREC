<DOC>
<DOCNO> 307109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/17/son/sondun08.html </URL>
<DATE> 2005/01/17/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
İsveç'te fırtına koptu, 9 gündür elektrik verilemiyor 
</HEADLINE>
<TEXT>

     İsveç'in güneyinde geçen hafta 7 kişinin ölümüne neden olan fırtınanın yol açtığı elektrik kesintisi bazı yörelerde devam ediyor. 
     Bölgede 8 Ocak'ta etkili olan şiddetli fırtınanın hemen ardından devrilen elektrik direklerinin onarımına başlandı. Aradan 9 gün geçmesine rağmen 42 bin eve hala elektrik verilemedi. 
     Bölgede hava sıcaklığı gece eksi 10 dereceye kadar düşerken, elektriksiz kalan ailelerin durumu gazete ve televizyonların başlıca haber konusu oldu. Mum ışığı altında kitap okuyan ya da gaz sobasıyla ısınmaya çalışan vatandaşların resimleri gazete sayfalarında eksik olmuyor. 
     Şiddetli fırtına güneydeki Skaone ve Smaoland bölgelerinde etkili olmuştu. Halen elektriksiz kalan evler de bu bölgelerde yer alıyor. Yetkililer, 3 hafta içinde elektriksiz ev kalmayacağını umuyor. 
     
</TEXT>
</DOC>
