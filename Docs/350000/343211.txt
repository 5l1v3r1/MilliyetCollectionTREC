<DOC>
<DOCNO> 343211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/17/yasam/yas01.html </URL>
<DATE> 2005/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Canınız abur cubur isterse erik yiyin 
</HEADLINE>
<TEXT>


Abur cubur beslenme alışkanlığı, kalp damar hastalıkları ve obeziteye yol açar. Bunlardan kaçınmak için erik, vişne, salatalık ve domatese sığının 

TAYLAN KÜMELİ bir kibrit kutusu lezzet 

Beslenme, sadece açlık duygumuzu bastırmak ya da canımızın istediğini yemek olarak tanımlanacak basit bir olay değildir. Bazı besinleri daha fazla tüketmek, bazılarını ise daha az tüketmek, genel sağlık açısından önemli değişiklikler yaratan adımlardır. Abur cubur beslenme alışkanlığı, çocuk ve gençler arasında yaygın olarak görülmekle birlikte aslında bu tip beslenme günümüz insanının hızlı yaşam temposu nedeniyle ortaya çıkmış, zamanla büyüyerek bir endüstri haline gelmiştir. 

Doymuş yağ tehlikeli 
Bu tip beslenmede, seçilen besinlerin içerdiği yüksek enerjinin yüzde 40 - 50'si yağlardan gelir. Bu yağın önemli bir miktarı doymuş yağ grubuna girer. Doymuş yağ miktarı yüksek besinlerin aşırı tüketimi ise, kalp damar hastalıklarına zemin hazırlar. Ayrıca obezite ve yüksek tansiyon riski oluşturur. Bu hastalıklar yetişkinlerde görülmesine karşın, temelleri çocukluk çağında atılmaktadır. Genellikle ayaküstü beslenmede tüketilen yiyecekler A, C vitaminleri ve kalsiyum açısından fakir, posa tüketimi yönünden yetersizdir, yağ ve tuz tüketimi ise yüksektir. 

Sütlü tatlı daha iyi 
Abur cubur tarzı atıştırmaları önlemek için öğün atlamamak çok önemli çünkü atlanan her öğünden, bir sonraki öğüne kadar çok acıkacaksınız ve karşınıza çıkan her yemeği zararlı zararsız, fazla az demeden tüketeceksiniz. Bu nedenle sık ama az az beslenmeli ve abur cubur besinleri atıştırmak yerine sebze domates, salatalık, marul ve meyve ekşi tatları nedeniyle kan şekerini daha yavaş yükselttiği için yeşil erik ve vişne , kepek ekmekle peynir, ağır tatlılar yerine sütlü ve meyveli tatlılar tercih edilebilir. Ayrıca yağsız olmak şartıyla patlamış mısır da tüketebilirsiniz. 

Haftanın besini 
AYÇEKİRDEĞİ 
Ayçekirdeği iyi bir E vitamini kaynağıdır. Kolesterolü düşürür, damar sertliğini giderir. Yağ ve proteini en kaliteli türdendir. Beyin gücüyle çalışanların ve çocukların günde 50 gram yemesi tavsiye edilir. Hormonların dengeli çalışmasını sağlar. Kalp ve sinir hastalıklarını önler. 

Haftanın bilgileri 
Bitki çayı nasıl yapılır 
Porselen demliğe önce çay yapacağınız bitkiyi koyun ve üzerine su ekleyin. Ancak taze kaynatılmış ve klorsuz su kullanının. Kaynatılan suyu 1 -2 dakika dinlendirin. Çayın demlenmesi için 2-5 dakika yeterlidir. Kök bitkilerden çay yapacağınız zaman, aynı miktarda su ve bitkiyi birlikte kaynatın. 

Hangi sebze neye iyi gelir 
Demir yönünden zengin olan ıspanak, diğer yapraklı sebzelere nazaran daha çok protein içerir. Biberde bulunan bol beta karoten ve C, P, K vitaminleri mideyi kuvvetlendirir. A vitamini ve fosfor kaynağı patlıcan da kalp çarpıntısını giderir. 


</TEXT>
</DOC>
