<DOC>
<DOCNO> 346807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/29/ekonomi/eko01.html </URL>
<DATE> 2005/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Telekom yine rekortmen 
</HEADLINE>
<TEXT>


Türkiye'nin 2004 yılı vergi rekortmeni 2002 ve 2003'te olduğu gibi yine Türk Telekom oldu. Şirket 1 milyar 146 milyon YTL vergi ödedi 

EKONOMİ SERVİSİ 

Kurumlar Vergisi rekortmeni 2002 ve 2003 yılında da zirveyi kaptırmayan Türk Telekom TT oldu. TT'ye, 2004 yılında 1 milyar 146 milyon YTL vergi tahakkuk etti. Bankalar sıralamada üstlerde yer alırken ilk 100 şirketin ödediği vergiler 6 milyar YTL 6 katrilyon lira oldu. 

Ziraat Bankası ikinci 
Gelir İdaresi Başkanlığı, Türkiye genelinde 2004 yılı Kurumlar Vergisi sıralamasında ilk 100'e giren şirketleri açıkladı. Özelleştirme süreci devam eden Türk Telekom ödediği 1 milyar 146 milyon YTL 1 katrilyon 146 trilyon lira ile 2002 ve 2003 yılından sonra 2004'te de en fazla vergi ödeyen şirket oldu. TT 2004'te 900 trilyon liralık 900 milyon YTL vergiyle Türkiye birincisi olmuştu. 2003'te üçüncü sırada olan Ziraat Bankası geçen yıl 853.4 milyar YTL'lik vergiyle ikinciliğe yükseldi. 2003'te 12. sırada bulunan İş Bankası ise 485.3 milyar YTL ile üçüncülüğe çıktı. 2003'te ikinci sırada bulunan Akbank ise 2004'te 397.6 milyar YTL ile dördüncü oldu. 
İlk dört şirketin ardından kamu kurumları sıralandı. Vakıfbank 247.5 milyon YTL'yle beşinci, TÜPRAŞ 244.1 milyon YTL'yle altıncı, Halkbank 241.7 milyon YTL'yle yedinci, Devlet Hava Meydanları İşletmesi DHMİ ise 112 milyon YTL'yle sekizinci oldu. Bir başka deyişle ilk 10 içinde 6 kamu kurumu yer aldı. 
Arçelik, 110.3 milyon YTL ile dokuzuncu olurken, aynı zamanda en fazla vergi ödeyen özel sektör sanayi şirketi ünvanını da aldı. Finansbank ise 103.7 milyon YTL'yle 10'uncu sırada yer aldı. Böylece sıralamadaki ilk 10 şirketin altısını kamu ve özel sermayeli mevduat bankaları oluşturdu. 

İlk 100'ün 60'ı İstanbullu 
İlk 100 şirketin ödediği toplam Kurumlar Vergisi ise geçen yıla göre yüzde 15.4 artarak 6 milyar 23 milyon YTL'ye ulaştı. 2003 vergilendirme dönemi için ödenen vergi geçen yıl 5 milyar 217 milyon YTL 5 katrilyon 217 trilyon lira olmuştu. Türkiye genelinde ilk 100'e giren vergi mükellefinden 60'ı İstanbul'dan çıktı. Ankara'dan 21 şirketin yer aldığı listede, İzmir, Antalya ve Kocaeli'den üçer şirket yer aldı. 

İlk 10 içinde 6 banka var milyon YTL Sıra Şirket kurum K.V. tahakkuku 1 Türk Telekom 1.146.2 2 Ziraat Bankası 853.4 3 İş Bankası 485.3 4 Akbank 397.6 5 Vakıfbank 247.5 6 Tüpraş 244.1 7 Halkbank 241.7 8 Devlet Hava Mey. İşl. 112.0 9 Arçelik 110.3 10 Finansbank 103.7 11 Koçbank 99.2 12 Boğaziçi Elektrik AŞ. 68.1 13 Orman G. Müd. İşl. 60.0 14 57.6 15 Philsa Philip MorrisSA 56.1 16 Gediz Elektrik Dağıtım 54.6 17 Türk Traktör 52.9 18 TEDAŞ 51.0 19 Çolakoğlu Metalurji 50.8 20 Uludağ Elektrik Dağ. 45.6 21 Anadolu Efes 42.3 22 HSBC Bank 39.0 23 Şeker Fabrikaları 37.4 24 Shell Türkiye 34.5 25 ASELSAN 33.4 26 Siemens 31.8 27 Antalya Hav. Ter. İşl. 29.7 28 Doğuş Otomotiv 27.8 29 Mercedes - Benz Türk 27.8 30 BSH Profilo 27.7 31 TKİ Seyitömer Linyit İşl. 25.9 32 PARK Teknik Elektrik 25.1 33 T. Elektrik Taah. Tic. 24.8 34 Hürriyet Gazetecilik 24.8 35 MEY İçki 23.8 36 Şekerbank 23.7 37 Nokia 23.6 38 PTT 23.4 39 Çimsa 23.3 40 Philip MorrisSA Paz. 23.0 41 Selçuk Ecza Deposu 22.6 42 Deutsche Bank 22.5 43 Akdeniz Elek. Dağ. 22.5 44 Akçansa 22.2 45 TPAO 22.0 46 Aygaz 21.9 47 Yücel Boru 21.5 48 Trakya Cam 21.1 49 S.S.G. Ege Linyit Müd. 20.7 50 Ege Çelik Endüstri 20,4 51 Vestel 19.7 52 Brisa 18,7 53 TEB 18,6 54 Hedef Ecza Deposu 18,6 55 Aksa Akrilik 18,2 56 Konya Şeker Fab. 17,2 57 Axa Oyak Sigorta 16,8 58 Anadolu Hayat Emeklilik 16,8 59 N.V.Türkse Perenco 16,6 60 Tapu Kad. Gen. Müd. 16,0 61 Başkent Elektrik 15,8 62 Borusan Mannesman 15,8 63 Total Petrol Türkiye 15,5 64 Avon Kozmetik 15,3 65 Çelik Motor 14,9 66 Toprak Mah. Ofisi 14,9 67 Kroman Çelik 14,9 68 Turcas Petrol 14,9 69 Akmerkez GYO 14,8 70 Coca Cola Dağıtım 14,8 71 Koç Allianz Sigorta 14,6 72 Takasbank 14,2 73 Adana Çimento 14,2 74 Migros 14,0 75 14,0 76 Eczacıbaşı Baxter 13,9 77 Tas. Halindeki Arsa Ofisi 13,0 78 Denizbank 13,0 79 Dow Kimya Türkiye 13,0 80 TSKB 12,6 81 Genel Sigorta 12,4 82 Anadolu Isuzu Oto. 12,4 83 ToyotaSA 12,2 84 Güneş Eks. Havacılık 12,1 85 Orman Bak. Döner Ser. 12,1 86 BİM 11,8 87 USAŞ 11,8 88 O. Anadolu Tic. İşl. 11,7 89 Menderes Elektrik 11,5 90 Koç Portföy Yön. 11,4 91 Bolu Çimento 11,3 92 Torunlar Gıda 11,2 93 Ülker Gıda 11,2 94 DMO Genel Müd. 11,2 95 Tema Mağazacılık 11,1 96 Omsan Lojistik 11,0 97 Soyak AŞ. 11,0 98 Es Ecza Deposu 11,0 99 Pionner Tohumculuk 10,9 100 Paşabahçe 10,2 İlk 100 toplamı 6.023.2 
Adının açıklanmasını istemiyor 

Başı bankalar çekiyor En fazla Kurumlar Vergisi ödeyen ilk 100 mükellefe ilişkin listede 14 banka yer aldı. İlk 10 içerisinde yer alan, Ziraat, İş, Akbank, Vakıfbank, Halkbank ve Finansbank'ın yanı sıra, Koçbank 99.2 milyon YTL'yle 11'inci, HSCB Bank 39 milyon YTL'yle 22'nci, Şekerbank 23.7 milyon YTL'yle 36'ncı, Deutsche Bank 22.5 milyon YTL'yle 42'nci, TEB 18.6 milyon YTL'yle 53'üncü, Takasbank 14.2 milyonla 72'nci, Denizbank 13 milyon YTL'yle 78'inci ve TSKB 12.6 milyon YTL'yle 80'inci oldu. 14 banka toplam 2 milyar 572 milyon YTL vergi ödedi. Bir başka deyişle ilk 100 şirketin ödediği toplam verginin yüzde 42,7'sini bankalar ödedi. 
Öte yandan ilk 100 sıralamasında 24 kamu şirket ve kuruluşu yer aldı. Söz konusu kurumların ödediği vergi gelirleri 3 milyar 375 milyon YTL oldu. 


</TEXT>
</DOC>
