<DOC>
<DOCNO> 324692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/18/son/sondun20.html </URL>
<DATE> 2005/03/18/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
İngiltere, Irak'a daha fazla asker gönderebilir 
</HEADLINE>
<TEXT>

     İngiltere Genelkurmay Başkanı Mike Jackson, İngiltere'nin, gerekmesi halinde Irak'a daha fazla asker gönderebilme kapasitesine sahip olduğunu söyledi. 
     General Jackson, BBC'ye demecinde, böyle bir karar halinde daha fazlasını yapabilme kapasiteleri bulunduğunu, ancak bunun şu anda ''fazlasıyla kuramsal'' olduğunu söyledi. 
     Jackson, ayrıca Irak güçleri, ülke güvenliğinin sorumluluğunu devralmaya hazır oluncaya kadar İngiliz askerlerinin bu ülkeden çekilmeyeceğini kaydetti. 
     İtalya Başbakanı Silvio Berlusconi, güvenlik durumunun elvermesi halinde Irak'taki 3000 İtalyan askerinin Eylül'den itibaren çekilmeye başlayabileceğini ümit ettiğini açıklamıştı. Bu açıklamanın ardından İngiltere'nin Irak'a daha fazla asker gönderebileceği hususunda spekülasyonlar doğmuştu. 
     
</TEXT>
</DOC>
