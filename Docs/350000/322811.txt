<DOC>
<DOCNO> 322811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/11/son/sondun33.html </URL>
<DATE> 2005/03/11/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Devlet başkanına çalıntı resim hediye edildi 
</HEADLINE>
<TEXT>

     Hırvatistan Devlet Başkanı Stipe Mesiç'e hediye edilen bir resmin çalıntı olduğu ortaya çıktı. 
     Vejerni List gazetesine göre, Mesiç'e Romalı önde gelen iki kişiden hediye edilen tablonun fotoğraflarının basında yer alması üzerine, ressam Slaviça Medjeri, hediyenin, sergisinden çalınan resimlerden biri olduğunu fark etti ve bu nedenle rahatsızlanarak hastaneye kaldırıldı. 
     Ressam Medjeri'nin hastalanması üzerine başkanlık makamından, ''Eğer resim çalıntıysa sahibine iade edilecektir'' açıklaması yapıldığı belirtildi. 
     Medjeri'nin 8 resminin, geçen yıl bir sergiden çalındığı kaydedildi. Resmi hediye eden şair Kasum Cana ise resmin kendisine de hediye geldiğini ve çalıntı olduğunu düşünmek için bir nedeni bulunmadığını söyledi. 
     
</TEXT>
</DOC>
