<DOC>
<DOCNO> 327156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/25/son/sontur46.html </URL>
<DATE> 2005/03/25/ </DATE>
<TIME> 20.51 </TIME>
<AUTHOR>  </AUTHOR>
<HEADLINE>
Kaçırıldığını iddia eden bir kişi polise başvurdu... 
</HEADLINE>
<TEXT>

     Müteahhitlik yaptığını söyleyen Sahip Som, kaçırıldığını iddia ederek Denizli'de polise başvurdu. 
     Alınan bilgiye göre, Denizli Devlet Hastanesi'ne bugün gelerek, 6 ay önce kaçırıldığını öne süren Som, hastane polisinden yardım istedi. 
     Som, uzun süre Kuşadası'nda tutulduğunu, daha sonra da Denizli'ye getirildiğini söyledi. Som, kendisini kaçıran kişilerce tutulduğu evden kaçarken ayağından yaralandığını bildirdi. 
     Ali Sami Yen Stadı'nın tadilat işlerini yapacak müteahhit olarak bilindiğini söyleyen Som'un, verdiği bilgiler üzerine harekete geçen polis, isimleri gizli tutulan 6 kişiyi gözaltına aldı. 
     
</TEXT>
</DOC>
