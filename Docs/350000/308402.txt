<DOC>
<DOCNO> 308402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/22/yazar/akyol.html </URL>
<DATE> 2005/01/22/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Türkçe, Türkiye, Azerbaycan 
</HEADLINE>
<TEXT>


20 OCAK akşamı Az-TV adlı Azerbaycan televizyonunda "Kanlı Bak " programını izliyorum. "Şehitler Hıyabanı" denilen büyük parkta, Azeriler "20 Ocak Şehitleri"ni anıyorlar. Etrafı ağaçlı uzun yolun sonunda, bizim Çanakkale şehitleri abidesine benzeyen bir anıt gözüküyor. Anıt, Selçuklularda ve Azeri Şirvanşahlarda gördüğümüz kümbet mimarisinden esinlenmiş, yani daha bir 'tarihsellik' yansıtıyor. 
Bizim Çanakkale destanımız için diktiğimiz anıtın mimarisinde maalesef böyle bir tarihsellik yoktur. 
TV'de Azeri spiker, derin bir duyguyla şiirler okuyor 
"Ey bu torpağlar içün 
torpağa düşmüş asger 
Göğden ecdad inerek 
öpse o p k alnı değer" 
Evet, Mehmet Akif'in "Çanakkale Şehitleri" destanını okuyor bu beyitle başlayıp sonuna kadar. 
Sonra, "Men ezelden beridir hür yaşadım, hür yaşarım" diye başlayarak İstiklal Marşı'mızı sonuna kadar okuyor. 
Kelimelerin hakkını vererek, aruzun ahengini yansıtarak... 
Tüylerim diken diken oldu dinlerken. 

20 OCAK 1990, Azerbaycan tarihinde çok ıstıraplı bir doğum günüdür. Gorbaçov rejiminin aczi içinde Ermenistan 200 bin Azeri'yi sürmüş, Bak 'da buna tepki olarak Ermeniler sürülmeye başlanmış, Lenin Meydanı'nda Azerbaycan'ın milli önderi Mehmet Emin Resulzade'nin mavi, yeşil, kırmızı zemin üzerine ay yıldızlı bayrağı açılmış... 
19 Ocak 1990 gecesi Moskova, Rus ordusuna hareket emri veriyor 20 Ocak'ta Rus tankları Bak 'ya giriyor, direnişte birçok Azeri şehit düşüyor. 
Azerbaycan milliyetçiliği artık bağımsızlığa kadar yürüyecekti. 
20 Ocak, Azerbaycan'da "Şehitleri Anma Günü"dür. 
Az-TV'deki özel programda spiker, Sovyet sosyalizmini şöyle anlatıyor 
"Azerbaycan halgını heç bir milli iddiası olmayan bir işci guvvesi haline getirmek istiyirler." 
Spiker, 1918'de kurulmuş olan Azerbaycan devletini anlatırken, o dönemin şiirlerini, konuşmalarını, yazılarını naklediyor. 

DÜŞÜNDÜM... Biz öyle bir Türkçe katliamı yaptık ki, bırakın kuruluşumuzun belgelerini, Ömer Seyfettin, Halide Edip, Reşat Nuri, hatta yakındaki Peyami Safa'nın eserlerini bile yeniden basarken 'arı' dile çeviriyoruz 
Bugün Azeri bir genç, Fuzuli'yi, Ahmet Cevat'ı, Hasan Zerdabi'yi, Resulzade'yi orijinal dilleriyle okur, anlar, zevk alır. 
Biz Fuzuli'yi, Ziya Paşa'yı, Ahmet Haşim'i, Halit Ziya'yı, Mustafa Kemal'i aynı şekilde okuyabilir miyiz 
Asırların tecrübeleriyle anlam derinlikleri ve nüanslar kazanmış kavramları ve kelimeleri katlettik renksiz, ruhsuz 'tilcikler' uydurduk. O yüzdendir ki, ayrıntıları göremeyen, ak-kara ikileminden çıkamayan, yüzeysel bir düşünme tarzına kapıldık 
Artık "hücum, taarruz, tecavüz", hepsi "saldırı"dır. 
"Sebep olmak, yol açmak, yüzünden, dolayısıyla, sebebiyet vermek..." Artık hepsi "nedeniyle, neden olmak"tır 
Her Azeri'nin çok rahat anladığı Mehmet Akif'in "Çanakkale Şehitleri"nin hatta, "İstiklal Marşı"nın diline biz yabancılaşıyoruz 
Ondan sonra da şaşıyoruz Lise çağındaki Avrupalı çocuklar şu kadar bin kelime ile, bizimkiler şu kadar yüz kelime ile konuşuyor diye 
Dilini bizim gibi katleden bir millet var mı 



</TEXT>
</DOC>
