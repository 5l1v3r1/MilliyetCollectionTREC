<DOC>
<DOCNO> 340489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/07/son/sonspo13.html </URL>
<DATE> 2005/05/07/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Ersun Yanal, sahaya iniyor... 
</HEADLINE>
<TEXT>

     Futbol Federasyonu ile Üniversite Sporları Federasyonu’nun ortaklaşa düzenlediği Üniversitelerarası Futsal salon futbolu Turnuvası’nın finalleri yarın İstanbul’da sona erecek. 
     İTÜ Maslak Yerleşkesi Spor Salonu’nda gerçekleştirilen finallerde iki gündür Marmara, Kocaeli, Ankara Gazi, Ankara Polis Akademisi, Kayseri Erciyes, Hatay Mustafa Kemal, Muğla ve Afyonkarahisar Kocatepe Üniversitesi takımları mücadele ediyor. 
     Milli takım ana sponsorları Turkcell ve Coca-Cola’nın destekleriyle gerçekleştirilen turnuvanın dans gösterileriyle başlayacak yarınki son gününde, sponsorların desteğiyle çeşitli gösteriler düzenlenecek. Geveze Show, dans gösterileri ve maçlarla renklenecek organizasyonda Şöhretler Karması maçı oynanacak. Maçta Federasyon Karması ile TSYD Karması karşı karşıya gelecek. Federasyon Karması’nda A Milli Futbol Takımı Teknik Direktörü Ersun Yanal, Ümit Milli Futbol Takım Teknik Direktörü Raşit Çetiner, Milli Takımlar teknik kadrosundan Metin Bayındır, Turan Mesci, Engin İpekoğlu, Şenol Ustaömer, Hayati Soydaş ve Fatih Eser’in de yer alacakları bildirildi. 
     Organizasyonda ödüllü frikik ve penaltı yarışmaları da yapılacak. 
     Finaller sonrası katılımcı takımlara Turkcell ve Coca- Cola tarafından ödüller verilecek. 
     
</TEXT>
</DOC>
