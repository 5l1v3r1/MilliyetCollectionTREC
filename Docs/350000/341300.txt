<DOC>
<DOCNO> 341300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/10/son/sonspo49.html </URL>
<DATE> 2005/05/10/ </DATE>
<TIME> 22.20 </TIME>
<AUTHOR>  </AUTHOR>
<HEADLINE>
Beşiktaş 1 - Sivasspor 2 
</HEADLINE>
<TEXT>

     Beşiktaş ile İkinci Futbol Ligi A 
     Kategorisi’nde mutlu sona ulaşarak gelecek sezon Birinci Süper Lig’de mücadele etme hakkı elde eden Sivasspor arasındaki hazırlık maçını, konuk ekip Sivasspor 2-1 kazandı. 
     Karşılaşmanın ilk golü 4. dakikada Ufuk’dan gelirken, Beşiktaş bu gole 50. dakikada Ahmed Hassan’ın penaltısı ile yanıt verdi. 
     Sivasspor, karşılaşmanın 82. dakikasında Hakan’ın kafa golüyle karşılaşmadan 2-1 galip ayrldı. 
     
     BAKAN ŞENER DE MAÇTA 

     Hazırlık karşılaşmasını Devlet Bakanı ve Başbakan Yardımcısı Abdüllatif Şener de izledi. 
     Karşılaşmadan önce Sivas’ın mahalli sanatçıları mini bir konser verdi. 
     Maçı izleyen yaklaşık 5 bin Sivasspor taraftarı, sürekli Birinci Süper Lig’e yükselen takımlarına destek verdi. Kırmızı-beyazlı taraftarlar, Beşiktaş lehine de tezahüratta bulunurken, Sivaslı olan Teknik Direktör Rıza Çalımbay ile İbrahim Toraman’a büyük sevgi gösterdi. İbrahim Toraman, bu karşılaşmaya kaptan çıktı. 
     
     ÇALIMBAY’IN ADI ÖLÜMSÜZLEŞTİ 

     Karşılaşmadan önce, Sivas Belediye Meclisi’nin, Beşiktaş Teknik Direktörü Rıza Çalımbay’ın ismini, Sivas’ta doğduğu Altıntabak Mahallesi 10. Sokak’a verme kararı aldığı açıklandı. 
     Daha sonra bu kararın yer aldığı dosya, Devlet Bakanı ve Başbakan Yardımcısı Abdüllatif Şener tarafından Çalımbay’a verildi. 
     Bakan Şener, Rıza Çalımbay’ı kutlayarak, "Tüm Sivaslılar adına kendisine teşekkür ediyorum" dedi. 
     Sivasspor Kulübü Başkanı Mecnur Otyakmaz da Bakan Şener’e Sivasspor forması hediye etti. 
     Bu arada, maçın devre arasında mini bir konser veren türkücü İsmail Türüt, Bakan Şener, eski bakanlardan Mükerrem Taşçıoğlu ve Sivasspor Kulübü Başkanı Mecnur Otyakmaz’ı protokol tribününün önündeki alana davet etti. Daha sonra Türüt’ün ısrarıyla Bakan Şener ve beraberindekiler kısa süre horon oynadı. 
     
     KÜNYE 

     

Stat Ali Sami YenHakemler Mehmet Fatih Gökçe xx, Cemal Bingöl xx, Erdem Bayık xx Beşiktaş Murat xx Dk. 46 Ramazan xx , Fatih x Dk. 74 Ergun xx ,İbrahim Toraman xx, Ahmet Yıldırım x Dk. 85 Rıza x , Sezer xx Dk. 46 İbrahim Kaş xx , Tayfun xx, Koray xx Dk. 85 Bahadır , Pancu xx Dk.87 Nail , Mehmet xx, Berkant xx Dk. 63 Adem xx , Veysel x Dk. 46Ahmed Hassan xx Sivasspor Akın xx Dk. 46 Vedat xx , Kadir xx Dk. 46 Murat xx ,Can xx Dk. 46 Hakan xx , Timur xx, Hayrettin xx, Yusuf xx Dk. 46 Serkan xx , İlhan xx Dk. 46 Mahmut xx , Ertuğrul xx Dk. 46 Onur xx ,Çetin xx Dk. 46 Muhammet xx , Ufuk xx Dk. 46 Mehmet xx , Serdar xx Dk. 46 Yasir x Dk. 82 Gökhan x Goller Dk. 4 Ufuk, Dk. 50 Ahmed Hassan penaltıdan , Dk. 82 Hakan      
</TEXT>
</DOC>
