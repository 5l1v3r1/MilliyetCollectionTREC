<DOC>
<DOCNO> 330182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/04/son/sontur34.html </URL>
<DATE> 2005/04/04/ </DATE>
<TIME> 18.18 </TIME>
<AUTHOR>  </AUTHOR>
<HEADLINE>
Öğrencinin öğretmenine silah çektiği iddiası... 
</HEADLINE>
<TEXT>

     Rize'nin Pazar İlçesi'nde, okulda öğretmene silah çektiği öne sürülen öğrenci gözaltına alındı. 
     Pazar Endüstri Meslek Lisesi 2. sınıfta eğitim gören İ.Y'nin 16 , bilinmeyen bir nedenden dolayı müdür yardımcısı M.A'ya silah çektiği ileri sürüldü. 
     Okul yönetiminin şikayeti üzerine M.A, olay yerine gelen emniyet güçlerince yakalandı. 
     M.A'nın psikolojik rahatsızlığı olduğu ve ruhsatsız silahına el konulduğu bildirildi. 
     Rize Valisi Enver Salihoğlu, konuyla ilgili AA muhabirine yaptığı açıklamada, İ.Y'nin öğretmene silah doğrulttuğunu, ancak ateş etmediğini belirtti. 
     Öğretmenin, İ.Y'den şikayetçi olmadığını, ancak kamu davası olduğu için Pazar Cumhuriyet Savcılığı'nın olaya el koyduğunu ifade eden Vali Salihoğlu, olayla ilgili soruşturmanın sürdürüldüğünü kaydetti. 
     
</TEXT>
</DOC>
