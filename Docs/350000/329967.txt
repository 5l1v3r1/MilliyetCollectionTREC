<DOC>
<DOCNO> 329967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/04/ekonomi/eko02.html </URL>
<DATE> 2005/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Otomotivde Türk Yunan dostluğu 
</HEADLINE>
<TEXT>


Opel, yeni modeli Astra GTC'nin tanıtımı için düzenlediği test sürüşünü İstanbul - Aleksandropolis güzergahında gerçekleştirdi 

Levent Köprülü 

Türkiye ile Yunanistan arasında yeniden şekillenen ilişkiler, otomotive de yansıdı. Opel'in Türkiye'de de yeni piyasaya çıkacak olan GTC modelinin tanıtımı amacıyla Türk ve Yunan gazeteciler için İstanbul - Aleksandropolis güzergahında 29 - 30 Mart tarihleri arasında ortak bir test sürüşü gerçekleştirildi. 
'Sınırların Ötesinde' adlı organizasyonun temelleri, aslında geçtiğimiz yılın eylül ayında düzenlenen Paris Otomobil Fuarı sırasında atılmış. GM Türkiye Dış İlişkiler Müdürü Sinan Ulusoy, GM Yunanistan'ın yetkilileriyle konuşurken böyle bir öneri getirmiş. 

İstanbul'dan hareket 
GTC'nin baş harfleri de, bu organizasyonu temsil etmesi açısından oldukça anlamlı... Yani Türk Yunan Dostluğu Turkish Greek Companionship ... GM Yunanistan, test otomobillerini ayarlamış. 49 Yunan gazeteci, araçlarla İstanbul'a kadar gelmişler. Ardından İstanbul'dan yola çıkıldı. Yunanistan yolculuğu sırasında Selanik'te Atatürk'ün evi de tüm ekip tarafından gezildi. 

40 bin YTL'den başlıyor Türkiye'de satışına ayın ikinci yarısında başlanacak yeni Opel Astra GTC, 1.6 Twinport 105 HP , 2.0 Turbo 200 HP benzinli ve 1.9 CDTI 150 HP dizel motor seçenekleriyle, 40 bin YTL'den 40 milyar TL başlayan fiyatlarla satılacak. 
Ön farlar, ön çamurlukdışında karoserinin tamamı, beş kapılı Astra'dan farklı. İsteğe bağlı sunulabilen panoramik ön cam, motor kaputu hizasından, tavanın ortasına kadar devam ediyor ve uçak kokpitinde oturuyormuş hissi veriyor. Aracın Türkiye'de sadece "Sport" donanım versiyonu satılacak. 


</TEXT>
</DOC>
