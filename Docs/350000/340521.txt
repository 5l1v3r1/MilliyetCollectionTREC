<DOC>
<DOCNO> 340521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/07/son/sontur07.html </URL>
<DATE> 2005/05/07/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Af kontenjanları olumsuz etkiledi 1 milyon 327 öğrenci açıkta kalacak 
</HEADLINE>
<TEXT>

     Yükseköğretim Kurulu YÖK , 2005-2006 yılı üniversite kontenjanlarında, AKP iktidarınca çıkartılan af yasası nedeniyle sınırlı bir artış yaparken, 2004 yılına göre yüzde 1.6 artırarak 402 bin 879 kişi olarak belirledi. 
     Kontenjanlar, bu yıl sınava başvuran 1 milyon 730 bin 850 adaydan 1 milyon 327 bin 980’inin açıkta kalmasını kaçınılmaz kılıyor. 
     YÖK Genel Kurulu, üniversitelerin kontenjanlarını belirledi. Buna göre, gelecek yıl için devlet, vakıf ve KKTC’deki üniversitelere 199 bin 809’u lisans, 189 bin 43’ü ön lisans, 14 bin 18’i de özel yetenekle öğrenci alan programlar olmak üzere toplam 402 bin 870 kişilik kontenjan ayrıldı. 
     
     DEVLET LİSANSTA YÜZDE 2’LİK ARTIŞ 
     YÖK devlet üniversitelerinin lisans programlarının kontenjanlarını yüzde 2, vakıf ve KKTC’deki üniversitelerin lisans programlarının kontenjanlarını da yüzde 1 oranında artırdı. Devlet üniversitelerinin lisans programlarının kontenjanları 3 bin 319 kişilik artışla 165 bin 959’dan 169 bin 278’e, KKTC ve vakıf üniversitelerinin lisans programlarının kontenjanları da 2 bin 775 kişilik artışla 27 bin 756’dan 30 bin 1’e yükseldi. Böylelikle üniversitelerin lisans programlarının kontenjanlarında 6 bin 94 kişilik artış gerçekleşti. 
     
     İKİ YILLIKLARDA ARTIŞ YOK 
     YÖK, iki yıl süreyle eğitim-öğretim yapan ön lisans programlarını da ise bir artış yapmadı. 2004 yılında devlet, vakıf ve KKTC’deki ön lisans programlarında toplam 189 bin 43 kişilik kontenjanın ayrıldığı ön lisans programlarına bu 
     yılda aynı sayıda öğrenci alınabilecek. 
     
     ÖZEL YETENEK PROGRAMLARINDA SADECE DEVLET ARTIRDI 
     YÖK, devlet üniversitelerinin özel yetenekle öğrenci alan programlarını ise yüzde 5.3 oranında yükseltmesine karşın vakıf ve KKTC’deki aynı programlarında bir artışa gitmedi. Devlet üniversitelerinin özel yetenekle öğrenci yerleştirilen programlarına gelecek yılda 5 kişilik artışla 10 bin 638 kişi alınacak vakıf ve KKTC’deki üniversitelerin özel yetenekle öğrenci alan programlarında 2004 yılında olduğu gibi 3 bin 380 kişi yerleştirilebilecek. 
     
     1 MİLYON 327 ÖĞRENCİ ÜZÜLECEK 
     YÖK’ün 2005-2006 yılına ilişkin belirlediği ve toplamda yüzde 2004 yılına göre yüzde 1.6 artışla 402 bin 879 kişi olarak belirlediği kontenjanlar milyonlarca öğrencinin üzülmesine neden olacak. 19 Haziran 2005 tarihinde gerçekleştirilecek olan Öğrenci Seçme Sınavı’na başvuran 1 milyon 730 bin 850 adaydan 1 milyon 327 bin 980’i herhangi bir programa yerleştirilemeyerek açıkta kalacak. 
     Öte yandan YÖK’ün kontenjanlarda geçen yıla göre sınırlı bir artış yapmasında AKP iktidarınca çıkartılan yükseköğretim öğrencilerine affı öngören yasadan kaynaklandığı ifade edildi. 

ANKA 
     
</TEXT>
</DOC>
