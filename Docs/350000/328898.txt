<DOC>
<DOCNO> 328898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/31/son/soneko14.html </URL>
<DATE> 2005/03/31/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
2004 yılı büyümesi yüzde 9.9... 
</HEADLINE>
<TEXT>

     Büyüme, piyasa beklentilerinin üzerine çıkarak 2004 yılında gayri safi milli hasılada GSMH yüzde 9.9, gayri safi yurtiçi hasılada GSYH ise yüzde 8.9 oldu. 
     Büyüme hızı, 1966 yılındaki yüzde 12'lik büyümeden sonraki en yüksek büyümeyi oluşturuyor. 
     Büyüme rakamları 2003 yılının tamamında GSMH'de yüzde 5.9, GSYH'de ise yüzde 5.8 seviyesinde bulunuyordu. 
     Cari fiyatlarla Türkiye ekonomisinin büyüklüğü de 428.9 milyar YTL'ye ulaştı. 
     2003 yılında 3 bin 412 dolar olan cari fiyatlarla kişi başına milli gelir, 2004 yılında 4 bin 172 dolara yükseldi. 
     Devlet İstatistik Enstitüsü DİE , üretim yöntemiyle hesaplanan GSMH ve harcama yöntemiyle GSYH sonuçlarını açıkladı. 
     Buna göre, geçen yılın son çeyreğinde ise GSMH artışı yüzde 6.6, GSYİH artışı da yüzde 6.3 oldu. 
     Gayrisafi Milli Hasıla GSMH büyümesi 2002 yılında yüzde 7.9 ve 2003 yılında yüzde 5.9 oranında gerçekleşerek hedeflerin üzerine çıkmıştı. 
     Bu eğilim 2004 yılında da devam ederken, yılın dokuz aylık döneminde büyüme yüzde 9.7 oldu. 

     
</TEXT>
</DOC>
