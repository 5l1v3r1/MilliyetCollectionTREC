<DOC>
<DOCNO> 320190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/guncel/gun05.html </URL>
<DATE> 2005/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kırmızı ışıkta 'rekabet' tehdidi 
</HEADLINE>
<TEXT>


Rekabet Kurumu Başkan Yardımcısı'nın, kuruma yapılan operasyondan bir süre önce kırmızı ışıkta beklerken 2 kişi tarafından bir dava konusu nedeniyle ölümle tehdit edildiği ortaya çıktı 

TÜRKER KARAPINAR Ankara 

Rekabet Kurumu'nda başlatılan operasyon kapsamında, Kurumun Başkan Yardımcısı İsmail Karakelle'nin, kırmızı ışıkta beklerken gözaltına alınan müteahhit Atilla Kaya'nın adamları tarafından tehdit edildiği ortaya çıktı. Zanlıların Karakelle'ye, "Önce araban sonra, ailen. Bu dosya kuruldan çıkacak" dediği öne sürüldü. 
Rekabet Kurumu Başkanı Mustafa Parlak'ın şik yeti ile başlayan operasyon da, gözaltına alınan kurum çalışanları Ilgaz Sarıoğlu, Hasan Beşler ve Serdar Yarar sorgularının ardından dün serbest kaldı. 
Operasyon, gözaltındaki isimlerden Rekabet Hukukçuları Derneği Başkanı Prof. Dr. Arif Esin'in, Dr. Tunay Köksal ve Alparslan Berk'le yaptığı telefon konuşmalarının dinlenmesiyle derinlik kazandı. Gelen şik yetlerin Esin'e bildirildiği saptandı. 
Esin'in, IBM, Peugeot gibi firmalardan şik yetleri öğrendikten sonra konuyla davaları almak için taraflara teklifler götürdüğü anlaşıldı. Esin'in cezayı azaltabileceğini ve bunun karşılığında ücret talep ettiği kaydedildi. 
Operasyonun başlamasından önce otomobiliyle kırmızı ışıkta bekleyen Karakkelle'nin, 2 kişinin sözlü tacizine uğradığı, zanlıların Karakelle'den, müteahhit Kaya'nın kurumdaki çimento işiyle ilgili bir dosyasının onaylanması için tehditte bulundukları kaydedildi. 


</TEXT>
</DOC>
