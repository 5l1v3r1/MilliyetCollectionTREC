<DOC>
<DOCNO> 312445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/04/son/sonspo39.html </URL>
<DATE> 2005/02/04/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Malatyaspor Şampiyonluğu hedefleyen bir kadro oluşturmayı hedefliyoruz 
</HEADLINE>
<TEXT>

     Malatyaspor Kulübü Başkanı Hikmet Tanrıverdi, 3 yıl içinde şampiyonluğu hedefleyen bir kadro oluşturmayı istediklerini söyledi. 
     Hikmet Tanrıverdi, yaptığı açıklamada, yarın sahalarında yapacakları Büyükşehir Belediyesi Ankaraspor maçından galibiyetle ayrılmak istediklerini bildirdi. 
     Uzun süreden sonra ilk kez taraftarlarının karşısına çıkacaklarını, ikinci yarıda genç futbolcuları kadrolarına dahil ettiklerini belirterek, şöyle konuştu 
     ''Gelecek yılların takımını oluşturmak için çaba gösteriyoruz. Önümüzdeki sezonda da kadromuza genç ve kaliteli futbolcular dahil etmek için çalışmalarımız var. 3 yıl içinde, şampiyonluğu hedefleyen bir takım oluşturmak istiyoruz. Yarın Büyükşehir Belediyesi Ankaraspor ile oyanayacağız. Rakibimiz güçlü, bu nedenle zorlu bir maç olacak. Kadromuza yaptığımız yeni takviyelerle ve taraftarlarımızın da desteğiyle bu karşılaşmadan 3 puanla ayrılacağımıza inanıyorum. Maçın televizyondan naklen yayınlanacak olması nedeniyle de sanırım tüm sporseverlere iyi bir karşılaşma izlettirebileceğiz.'' 
     
</TEXT>
</DOC>
