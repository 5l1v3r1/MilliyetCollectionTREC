<DOC>
<DOCNO> 305262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/10/son/sonyas04.html </URL>
<DATE> 2005/01/10/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Halle Berry, kocasından boşandı 
</HEADLINE>
<TEXT>

     Dört yıl önce evlenen çiftin birlikteliği Benet'ın çapkınlıkları nedeniyle sıkıntıya düştü. Nisan ayında geçimsizlik nedeniyle mahkemeye başvuran Berry, boşanma davası açtı. Evlilikleri süresince çok acı çektiğini ve kalp kırıklığı yüzünden birçok kez intiharı düşündüğünü öne süren Berry, beyzbol yıldızı David Justice ile evliliğini de eşinden şiddet gördüğü için bitirmişti. 
     Los Angeles'taki mahkemeye dilekçe veren Benet, da evlenmeden önce yaptıkları anlaşmanın değiştirilmesini isteyerek, Berry'den yüklü miktarda nafaka istedi. Mahkeme Benet'in istediği nafakayı vermedi. Böylece çift boşandı. 
     Celebrityjustice Sitesi'nin haberine göre, Halle Berry müzisyen kocası Eric Benet'ta karşı kazandığı hukuk zaferini sevgilisi Michael Ealy ile birlikte şampanya içerek kutladı. 
     Aktör Wesley Snipes ile de uzun yıllar beraberliği olan Halle Berry'nin sağ kulağı, ünlü oyuncudan yediği tokat yüzünden duymuyor. Katıldığı bir televizyon programında bir daha evlenmek istemediğini açıklayan ve kariyerindeki başarısına karşın özel yaşamında mutluluğu yakalayamayan Halle Berry, şu sıralar Zora Neale Hurston'ın öyküsünden ekrana uyarlanan ve ABC televizyonunda izleyicilerle buluşacak olan Their Eyes Were Watching God' çekimlerini yapıyor. 
     
</TEXT>
</DOC>
