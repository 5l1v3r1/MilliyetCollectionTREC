<DOC>
<DOCNO> 339051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/03/guncel/gun03.html </URL>
<DATE> 2005/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
AİHM, Apo kararını 12 Mayıs'ta açıklıyor 
</HEADLINE>
<TEXT>


GÜVEN ÖZALP Brüksel 

Avrupa İnsan Hakları Mahkemesi AİHM , Abdullah Öcalan'la ilgili nihai kararını 12 Mayıs'ta açıklayacak. Mahkeme'nin temyiz organı olarak görev yapan 17 yargıçlı Büyük Daire'nin açıklayacağı kararın ilk kararla paralellik göstermesi bekleniyor. Kararda asıl merak edilen konuyu Mahkeme'nin tekrar yargılanma gereğine vurgu yapıp yapmayacağı oluşturuyor. 
AİHM, 2003'te açıkladığı ilk kararda Öcalan'ın adil yargılanmadığına, gözaltı süresinin yasal olmadığına ve bağımsız olmayan bir mahkemece idama mahk m edildiği için kötü muamele gördüğüne karar vermişti. 
Mahkeme, aldığı ilk kararda Türkiye'nin maddi ya da manevi tazminat ödemesine gerek görmediğini belirtmiş, buna gerekçe olarak saptanan ihlallerin davacının olası mağduriyetini gidermek açısından yeterli olduğunu göstermişti. Türkiye'nin yargılama masrafları karşılığı olarak 100 bin euro ödemesine karar vermişti. 
Mahkeme'nin vereceği nihai kararda yeniden yargılama konusuna vurgu yapıp yapmayacağı merakla bekleniyor. AİHM'den ya da Avrupa Konseyi Bakanlar Komitesi'nden "yeniden yargılama" kararı çıkması halinde Türkiye'nin bu kararın gereğini yerine getirmeme gibi bir şansı bulunmuyor. 



</TEXT>
</DOC>
