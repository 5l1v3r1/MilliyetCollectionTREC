<DOC>
<DOCNO> 333601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/15/son/sondun05.html </URL>
<DATE> 2005/04/15/ </DATE>
<TIME> 07.20 </TIME>
<AUTHOR>  </AUTHOR>
<HEADLINE>
Kolombiya'da Marksist gerillalar, 5 kasabaya saldırdı 5 ölü, 23 yaralı 
</HEADLINE>
<TEXT>

     Kolombiya'da eylemler düzenleyen Marksist, Kolombiya Devrimci Silahlı Güçleri'ne FARC mensup gerillaların ülkenin güneyindeki dağlık kesimde 5 ayrı kasabaya düzenlediği saldırıda 5 kişinin öldüğü 23 kişinin yaralandığı bildirildi. 
     Kolombiya ordusu ve polis yetkilileri, FARC gerillalarının Narino kentine bağlı Ricaurte, Samaniego ve Gachaves kasabalarıyla Cauca kentine bağlı Jambalo ve Toribio kasabalarına düzenledikleri saldırı sonucu yaşı belirlenemeyen 1 kız ile 4 polis görevlisinin öldüğünü belirttiler. Kız ile 3 polis görevlisinin Toribio kasabasında, 1 polis görevlisinin ise Gachavez kasabasında hayatını kaybettiğini bildiren yetkililer, ayrıca 8'i polis görevlisi olmak üzere 23 kişinin de saldırıda yaralandığını ifade ettiler. 
     Gerillaların 6 saatlik bir çatışmanın ardından geri püskürtüldüğünü belirten yetkililer, çatışmalara Kolombiya ordusuna bağlı askeri uçaklar ve helikopterlerin de katıldığını kaydettiler. 
     
</TEXT>
</DOC>
