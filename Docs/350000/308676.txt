<DOC>
<DOCNO> 308676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/23/son/sonspo12.html </URL>
<DATE> 2005/01/23/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Tenis Turnuvası'nda Sharapova çeyrek finale yükseldi... 
</HEADLINE>
<TEXT>

     Sezonun ilk "Grand Slam" mücadelesi olan 93. Avustralya Açık Tenis Turnuvası, Melbourne kentinde sürüyor. 
     Tek erkeklerde dünya klasmanında ilk sırada yer alan geçen yılın Avustralya, Wimbledon ve ABD Turnuvaları Şampiyonu olan 1 numaralı seri başı İsviçreli Roger Federer, 4. turda Kıbrıs Rum Kesimi'nden Marcos Baqhdatis'i 6-2, 6-2 ve 7-6'lık 7-4 setlerle 3-0, 2002 ve 2004 yıllarının finalisti olan 4 numaralı seri başı Rus raket Marat Safin de Belçikalı Olivier Rochus'u, ilk seti 6-4 yitirmesine karşın, daha sonraki 3 seti de 7-6'lık skorlarla alarak 3-1 yendi ve çeyrek finale yükseldi. 
     Bu turnuvada 4 şampiyonluğu bulunan 8 numaralı seri başı ABD'li Andre Agassi, 11 numaralı seri başı İsveçli Joachim Johansson'a 6-7 4-7 , 7-6 7-5 , 7-6 7-3 ve 6-4'lük setlerle 3-1, 20 numaralı seri başı Slovak Dominik Hrbaty de 30 numaralı seri başı İsveçli Thomas Johansson'a 7-5, 6-3 ve 6-1'lik setlerle 3-0 galip gelerek çeyrek finale çıktı. 
     Tek bayanlarda ise 1999 yılının finalisti olan 2 numaralı seri başı Fransız Amelie Mauresmo, 4. turda Rus Evgenia Linetskaya'ya 6-2 ve 6-4'lük setlerle 2-0, geçen yılın Wimbledon Turnuvası Şampiyonu olan 4 numaralı seri başı Rus Maria Sharapova da 15 numaralı seri başı İtalyan Silvina Farina Elia'ya 4-6, 6-1 ve 6-2'lik setlerle 2-1 üstünlük sağlayarak çeyrek finalist oldu. 
     Tek bayanların diğer maçlarında ise geçen yılın ABD Turnuvası Şampiyonu olan 5 numaralı seri başı Rus Svetlana Kuznetsova, yurttaşı Vera Douchevina'yı 6-4 ve 6-2'lik setlerle 2-0, 2003 yılının şampiyonu olan 7 numaralı seri başı ABD'li Serena Williams da 11 numaralı seri başı Rus Nadia Petrova'yı 6-1, 3-6 ve 6-3'lük setlerle 2-1 yenerek tur atladı. 
     Turnuvada tek erkekler ve tek bayanlarda 4. tur mücadelesi, yarın her iki kategoride yapılacak 4'er maçla tamamlanacak ve diğer çeyrek finalist raketler de belirlenecek. 
     
</TEXT>
</DOC>
