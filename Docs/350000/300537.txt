<DOC>
<DOCNO> 300537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/24/son/soneko09.html </URL>
<DATE> 2004/12/24/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Maliye'den ücretliye vergi iadesine açıklık... 
</HEADLINE>
<TEXT>

     Maliye Bakanlığı, ücretlilerin vergi indiriminden yararlanabilmek için gereken belgelerini önceki sistemde olduğu gibi yeni sistemde de en geç 20 Ocak'a kadar işyerlerine teslim etmeleri gerektiğini bildirdi. 
     Maliye Bakanlığı'nın, ücretlilere yapılan vergi iadesinin uygulama esaslarına açıklık getirdi. Buna göre ücretlilerin kendisi, eşi ve çocukları ile ilgili eğitim, sağlık, gıda, giyim ve ikamet edilen konuta ait kira harcamalarının yıllık toplam tutarının, 3 milyar liraya kadar olan kısmının yüzde 8'i, 3-6 milyar lira arasındaki kısmının yüzde 6'sı ve 6 milyar lirayı aşan kısmının da yüzde 4'ü, ertesi yılda ödeyeceği gelir vergisinden mahsup edilecek veya işverenler aracılığıyla nakit olarak iade edilecek. 
     
     HANGİ BELGELER KULLANILABİLECEK 

     Eğitim Giderleri Eğitim ve öğretim kurumları, anaokulu, kreş ve dershanelere eğitim amacıyla yapılan ödemeler ile eğitim amaçlı kurs ücretleri, okul servis ücretleri, kitap ve kırtasiye alımları için yapılan harcamalar ile öğrencilerin özel yurt ve pansiyonlarda kalmaları durumunda ödenen tutarlar, Sağlık Giderleri Teşhis ve tedavi sürecinde yapılan sağlık harcamaları muayene, tahlil, ameliyat, fizik tedavi ve hastane giderleri ile ilaç, sağlık malzemesi, gözlük ve lens alımları gibi Sağlık harcamalarının bir kısmının işverenlerce karşılanması halinde, ücretlinin kendisinin karşıladığı harcama tutarı vergi indirimine konu olacak. 
     Gıda Giderleri Her türlü yiyecek ve içecek için yapılan harcamalar. Ancak sigara ve alkollü içki harcamaları vergi indiriminde kullanılamayacak. Evlerde beslenen kuş, kedi, köpek gibi hayvanlar için alınan yem, mama ve benzeri gıda maddelerine ilişkin harcamalar da gıda giderleri kapsamına girmeyecek. 
     Giyim Giderleri İç ve dış giyime yönelik malların satın alınması için yapılan harcamalar ile bunların dikim, tamir ve onarımı için yapılan harcamalar. 
     Kira Giderleri İkamet edilen konut için yapılan kira ödemeleri vergi indiriminden yararlanacak. 
     
     VERGİ İNDİRİMİNE GİRMEYECEK HARCAMALAR 

     Vergi indirimi kapsamına giren harcamaların Türkiye'de yapılmış olması koşulu aranacak. Yurt dışında yapılan bu tür harcamalara ilişkin belgeler vergi indiriminde dikkate alınmayacak. Kurumlar Vergisi Kanuna göre kurumlar vergisi muafiyeti tanınan kurumlardan yapılan harcamalar, vergi indirimine konu olamayacak. 
     Genel, katma ve özel bütçeli kamu kuruluşlarında yapılan eğitim, sağlık ve gıda harcamaları da vergi indiriminde dikkate alınmayacak. Kamu kurum ve kuruluşlarına yapılan kira ödemeleri de vergi indiriminde kullanılamayacak. 
     Ücretliler vergi indirimine konu olan harcamalarını, gelir veya kurumlar vergisi mükelleflerinden alacakları, fatura, serbest meslek makbuzu, perakende satış fişi, yazar kasa fişi ile belgelendirecekler. Üzerinde "Kurumlar Vergisinden Muaftır" ibaresine yer verilen belgeler, vergi indirimine konu edilmeyecek. 
     Kira ödemeleri ödemeye ilişkin kira sözleşmesinin bir örneği ve banka dekontu, kira ödemesinin nakit olarak yapılması halinde ise ödemeye ilişkin mal sahibinin vereceği belge ve kira sözleşmesiyle gösterilecek. 
     Verilecek belgelerin, ücretlinin kendisi, eşi ve çocukları adına düzenlenmiş olması koşulu aranacak. 
     
     VERGİ MATRAHINI AŞAMAYACAK 

     Ücretlilerin vergi indiriminden yararlanmak için verecekleri belgelerin toplam tutarı ücret matrahının yıllık toplamını aşamayacak. 
     İşverenler, ücretliler tarafından kendilerine verilen bildirimi ve harcama belgelerini 20 Ocak tarihine kadar alacaklar. İşverenler kendilerine belgelerin geçerli belge olup olmadığını, harcamanın vergi indirimi kapsamına girip girmediğini ve harcama toplamının doğru beyan edilip edilmediğini kontrol edecek. 
     
     ALINABİLECEK VERGİ İADESİ 

     Çeşitli net ücret tutarlarına göre ücretlilerin alabilecekleri vergi iadesi tturları şöyle Bin TL 
     

Net Ücret Vergi iadesi 318.233 325.348 400.000 401.660 450.000 437.270 500.000 467.700 550.000 497.804 600.000 528.071 650.000 558.388 700.000 588.605 750.000 618.872 800.000 649.138 900.000 709.672 1.000.000 772.240 1.500.000 1.095.280 2.000.000 1.426.710 2.500.000 1.772.2 3.000.000 2.188.354      

     
</TEXT>
</DOC>
