<DOC>
<DOCNO> 341858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/son/soneko27.html </URL>
<DATE> 2005/05/12/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Merkez Bankası döviz rezervi 35 milyar dolara indi... 
</HEADLINE>
<TEXT>

     Merkez Bankası’nın döviz rezervleri 29 Nisan-6 Mayıs 2005 tarihleri arasında 2 milyar 178 milyon dolar azalarak 6 Mayıs itibarıyla 35 milyar 142 milyon dolara indi. 
     Banka’nın döviz rezervleri 29 Nisan’da 37 milyar 320 milyon dolar idi. 
     Türkiye’nin "uluslararası rezervleri" ise 15-22 Nisan tarihleri arasında 43 milyon dolar azalarak 22 Nisan itibarıyla 57 milyar 332 milyon dolara geriledi. 
     Uluslararası rezervler 15 Nisan’da, 57 milyar 375 milyon dolar idi. 
     Bankalar ve özel finans kurumlarının ÖFK toplam döviz rezervleri de 410 milyon dolar azalarak, 22 Nisan itibariyla 18 milyar 875 milyon dolara geriledi. Bankalar ve ÖFK’ların toplam döviz rezervi 15 Nisan’da 19 milyar 285 milyon dolar düzeyinde bulunuyordu. 
     
     EMİSYON HACMİ 
     Dolaşımdaki kağıt para miktarını gösteren emisyon hacmi, bir haftada 122.2 milyon Yeni Türk Lirası YTL azalarak dün itibarıyla 15 milyar 554 milyon YTL’ye indi. 
     Merkez Bankası’nın haftalık verilerine göre, emisyon hacmi 5 Mayıs’da 15 milyar 676.3 milyon YTL idi. 
     
     REPO İŞLEMLERİ ARTTI 
     Bankaların müşterileriyle yaptığı repo işlemleri, 29 Nisan-6 Mayıs 2005 tarihleri arasında 464.9 milyon YTL artarak 6 Mayıs itibarıyla 2 milyar 25.5 milyon YTL oldu. Repo işlemleri 29 Nisan’da 1 milyar 560.5 milyon YTL idi. 
     Mali kuruluşlar arası repo işlemleri ise 29 Nisan’da 10 milyar 16.5 milyon YTL iken, 6 Mayıs itibarıyla 605.7 milyon YTL azalma ile 9 milyar 410.7 milyon YTL’ye geriledi. 
     
     DIŞ BORÇ ÖDEMELERİ 
     Türkiye, 2-11 Mayıs tarihleri arasında 3 milyar 666.02 milyon dolar dış borç ödemesi yaptı. 
     Ödemelerin 2 milyar 88 milyon doları Hazine, 21.23 milyon doları Merkez Bankası ve 6.01 milyon doları genel ve katma bütçeli idarelerin dokümantasyon, kitap bedeli, katılma payı, üyelik aidatı gibi ödemeler ile MSB ve savunma sanayii ödemeleri gibi kalemlerden oluştu. Aynı dönemde IMF’ye yapılan ödeme 1 milyar 550.78 milyon dolar oldu. 
     
     DÖVİZ MEVDUAT HESAPLARI 
     Bankalardaki toplam döviz mevduat hesapları, 29 Nisan itibarıyla 77 milyar 321 milyon dolar oldu. 
     Toplam döviz mevduat hesapları 22 Nisan’da 78 milyar 292 milyon dolar idi. 
     Döviz tevdiat hesapları toplamı 29 Nisan itibarıyla 59 milyar 762 milyon dolara, yurt dışı döviz tevdiat hesapları toplamı 2 milyar 895 milyon dolara, yurt içi döviz tevdiat hesapları da 56 milyar 867 milyon dolara geriledi. 
     
</TEXT>
</DOC>
