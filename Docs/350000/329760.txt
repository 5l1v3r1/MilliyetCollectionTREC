<DOC>
<DOCNO> 329760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/03/dunya/axdun01.html </URL>
<DATE> 2005/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
'Amacımıza ulaşamadık' 
</HEADLINE>
<TEXT>



Kırgızistan'daki geçici hükümetin Dışişleri Bakanı Roza Otunbayeva, Akayev iktidarını devirdiklerini, fakat amaçlarına ulaşamadıklarını söyledi. Otunbayeva, "Biz hile ile seçilen bugünkü Meclis'e itiraz ediyorduk, ama itiraz ettiğimiz insanlar şimdi milletvekili" dedi. 
Muhalefet olarak 24 Mart sabahı amaçlarının Akayev'i devirmek olmadığını söyleyen Otunbayeva, "Aslında Gürcistan ve Ukrayna'da olduğu gibi günlerce sürecek bir eylem planlıyorduk" diye konuştu. Otunbayeva, "Biz, seçimlerde hile yapıldığı için seçim sonuçlarına itiraz ediyorduk. Dolayısıyla bugünkü Meclis'e itiraz ediyorduk. Ama Meclis'te şimdi bizim itiraz ettiğimiz insanlar milletvekili" şeklinde konuştu. 


</TEXT>
</DOC>
