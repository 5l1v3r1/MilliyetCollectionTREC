<DOC>
<DOCNO> 340503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/07/son/sonspo27.html </URL>
<DATE> 2005/05/07/ </DATE>
<TIME> 21.05 </TIME>
<AUTHOR>  </AUTHOR>
<HEADLINE>
Galatasaray 2 - Ankaragücü 1 
</HEADLINE>
<TEXT>

     Birinci Süper Futbol Ligi’nde Galatasaray-Ankaragücü maçında ev sahibi ekip, 22. dakikada Conceiçao ve 44. dakikadaCihan'ın attığı gollerle karşlaşmadan üstün ayrıldı.Rakip takımın golünü 65. dakikada Adem kaydetti. 
     
     İlkyarı 

     6. dakikada sol çaprazdan ceza alanına giren Ayhan, kaleci 
     Orkun’un çıktığını görünce topa yerden sert vurdu. Orkun’un ayaklarıyla müdahale ettiği meşin yuvarlak taca gitti. 
     16. dakikada Coceiçao’nun orta alandan kullandığı serbest vuruşta, 
     ceza alanı içinde savunmanın arkasına iyi sarkan Hakan Şükür, göğsüyle önüne indirdiği topla kaleciyle karşı karşıya kaldı. Bu oyuncunun dönerek vuruşunda, top kaleci Orkun’un müdahalesiyle kornere gitti. 
     20. dakikada sağdan Ribery’nin ceza alanına ortaladığı topa 
     altıpas önünde Hakan Şükür’den önce ayak koyan Ankaragücü’nden Hakan Kutlu, meşin yuvarlağı üstten kornere gönderdi. 
     21. dakikada Ribery’nin soldan kullandığı köşe atışında, altıpas 
     içinde Necati’nin oldukça uygun durumda kafa vuruşunda, top auta gitti. 
     22. dakikada sağdan Cihan’ın arka direğe doğru ortaladığı topu 
     gerilerden gelen Ayhan, kafayla kale önüne indirdi. Necati’nin müdahale edemediği topu Conceiçao kafayla filelere gönderdi 1-0. 
     35. dakikada sağdan Cihan’ın arapasında ceza alanında topla 
     buluşan Necati, kaleciyi de çalımlamasına karşın daralan açıya karşın şut çekince, meşin yuvarlak üsten auta gitti. 
     42. dakikada Uğur’un sağdan ceza alanına gönderdiği topa hem Hakan 
     Şükür, hem de Necati vurmak isteyince, 2 oyuncu da topa müdahale edemedi ve sarı-kırmızılılar önemli bir pozisyonu değerlendiremedi. 
     43. dakikada Ankaragücü savunmasında Emre’yi geçerek sağdan ceza 
     alanına giren Necati’nin şutunda, top öne çıkan Orkun’dan döndü. 
     44. dakikada sağdan Ribery’nin yerden sert ortasında, iki 
     Ankaragücü oyuncusunun arasında topa dokunan Cihan, meşin yavarlağı ağlarla buluşturdu 2-0. 
     Karşılaşmanın ilk yarısı Galatasaray’ın 2-0 üstünlüğüyle sona erdi. 
     
     İkinci Yarı 

     48. dakikada Ankaragücü’nün kazandığı endirekt serbest vuruşta, 
     İsmet’in pasıyla buluşan Cenk, yerden sert bir vuruşla topu kaleye gönderdi. Pozisyonu iyi takip eden kaleci Mondragon, meşin yuvarlağı kornere gönderdi. 
     49. dakikada orta alandan aldığı topla Galatasaray ceza sahasına 
     kadar ilerleyen Umut, istediği gibi vuramayınca top üstten auta gitti. 
     60. dakikada sağdan ceza alanına giren Umut’un, yerden sert 
     şutunda öne çıkan kaleci Mondragon’u geçen topunu altı pas içinde Uğur uzaklaştırdı. 
     61. dakikada İsmet’in ceza alanı dışından oldukça sert şutunda top 
     direğin yanından az farkla auta gitti. 
     65. dakikada soldan Evren’in ortasında altı pas içinde iyi 
     yükselen Umut şık bir kafa vuruşu yaparken, top kaleci Mondragon’un parmaklarıyla dokunmasına karşın üst direğe çarparak oyun alanına geri döndü. Pozisyonu iyi takip eden Adem, kale önünde kafayla meşin yuvarlağı filelere gönderdi 2-1 66. dakikada Hasan Kabze’nin pasıyla Ankaragücü savunmasının arkasında topla buluşan Necati, ceza alanı içinde kaleci Orkun’u da çalımladı. Ancak açısı daralan Necati’nin vuruşunda top üstten auta çıktı. 
     72. dakikada Sabri’nin pasıyla ceza sahası önünde topla buluşan 
     Necati’nin sert vuruşunda meşin yuvarlak yandan az farkla auta çıktı. 
     80. dakikada Ayhan’ın pasıyla Ankragücü savunmasının arkasına 
     sarkan Ribery’nin sağ çaprazdan aşırtma denemesinde kaleci Orkun topu kornere gönderdi. 
     81. dakikada sağdan Ribery’nin kullandığı korner atışında, altıpas 
     içinde Cihan’ın kafasından seken top, altı pas içinde Necati’nin önüne düştü. Bu futbolcu müsait durumda meşin yuvarlağı auta gönderdi. 
     83. dakikada Ergün’ün sağdan kullandığı serbest vuruşta, top üst 
     direğe çarparak auta gitti. 
     90. dakikada Evren’in kafayla ceza sahasına doldurduğu topla 
     Effa’nın dönerek vuruşunda, meşin yuvarlak üsten farklı auta gitti. 
     Karşılama Galatasaray’ın 2-1 üstünlüğüyle sona erdi. 
     
</TEXT>
</DOC>
