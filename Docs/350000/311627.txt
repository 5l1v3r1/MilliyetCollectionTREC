<DOC>
<DOCNO> 311627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/son/sondun25.html </URL>
<DATE> 2005/02/02/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Putin'den medya kısılmasına veto 
</HEADLINE>
<TEXT>

     Rusya Devlet Başkanı Vladimir Putin, Rus parlamentosunun alt kanadı Duma tarafından terörle mücadelede medyaya yönelik kısıtlamalar getiren yasayı anayasaya aykırı bularak geri çevirdi. 
     Vedomosti gazetesinde yer alan haberde, Putin'in Duma Başkanı Boris Grizlov'a yasayla ilgili görüşlerini içeren yazı göndererek, karşı çıktığı noktaları aktardığını duyurdu. 
     Putin, terörle mücadele yasasında yer alan terörist saldırılar sırasında gazetecilerin askeri operasyonlara katılımını kısıtlayan ve şiddet görüntülerinin yayımlanmasının yasaklanmasını öngören bölümünün basın yasasına aykırı olduğunu kaydetti. 
     Vladimir Putin, yazısında, Duma'nın basınla ilgili bölümleri çıkararak terörle mücadele yasasındaki değişiklikleri geçirmesi tavsiyesinde bulundu. 
     Gazeteciler Birliği Genel Sekreteri Mihail Fedotov, yasadaki maddelerin terörist bir eylem sırasında gazetecilerin not almasını bile imkansız hale getirdiği uyarısında bulunmuştu. 
     
</TEXT>
</DOC>
