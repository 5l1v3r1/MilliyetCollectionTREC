<DOC>
<DOCNO> 348686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/03/son/sonspo63.html </URL>
<DATE> 2005/06/03/ </DATE>
<TIME> 23.00 </TIME>
<AUTHOR>  </AUTHOR>
<HEADLINE>
Ümit Milliler, Türkiye 0 - Yunanistan 1 Karışılaşma sonucu 
</HEADLINE>
<TEXT>

     Avrupa Ümitler Şampiyonası eleme grubunda Türkiye, Yunanistan’a, 58. dakikada Panagiotis’in ayağından yediği golle 1-0 yenildi. Karşılaşmasının ilk yarısı 0-0 tamamlandı. Alexandros’un kırmızı kart görmesiyle 10 kişi kalan rakibine karşı daha fazla bastırmaya başlayan Türkiye, istediği pozisyonları yaratamayınca Yunanistan karşılaşmayı 1-0 kazandı. 
     
     Maçın özeti 

     10. dakikada Yunanistan defansından dönen topu ceza sahası önünde 
     bulan Mehmet Topuz’un sağ çaprazdan sert vuruşunda, kaleci Sifakis arka direkte tokatlayarak meşin yuvarlağı kornere gönderdi. 
     12. dakikada Mahmut Hanefi’nin soldan kullandığı korner atışında, 
     altıpas çizgisi üzerinde iyi yükselen Emre kafayı vurdu. Falso alan top yandan az farkla auta çıktı. 
     14. dakikada Panagiotis’in soldan ortasında, kale önünde Mahmut 
     Hanefi ters bir vuruş yaptı, kaleci Fevzi meşin yuvarlağı parmaklarıyla kornere çelebildi. 
     20. dakikada soldan çalımlarla gelen Mehmet Çoğum, pasını ceza 
     sahası içinde müsait durumdaki Gökhan’a gönderdi. Sırtı kaleye dönük olan Gökhan’ın ceza alanı önüne çıkardığı topun gelişine İbrahim çok sert vurdu. Top üstten auta gitti. 
     30. dakikada soldan çalımlarla hızla çıkan Georgios, ceza sahasına 
     girerek kaleciyle karşı karşıya kaldı. Bu oyuncunun plase vuruşunda top, Fevzi’nin ellerinde kaldı. 
     31. dakikada Mahmut Hanefi’nin uzun pasında, ceza sahası önünde 
     topu kontrol eden İbrahim’in şık hareketler sonrası sağ çaprazdan vuruşunda, meşin yuvarlak yandan az farkla auta gitti. 
     Kalan dakikalarda iki takımın da çabaları gol getirmeyince, ilk yarı 0-0 berabere sona erdi. 
     
     İlk yarı sonucu Türkiye 0 - Yunanistan 0 

     58. dakikada sağdan Georgios’un ceza sahasına gönderdiği topla 
     altıpas içinde buluşan Evangelos, meşin yuvarlağı Panagiotis’e çıkardı. Bu oyuncu da plase bir vuruşla fileleri havalandırarak takımını 1-0 öne geçirdi. 
     72. dakikada İbrahim’den aldığı pas sonrası Bilal, ceza sahasının 
     hemen dışında sağ çaprazdan oldukça sert bir şut attı. Meşin yuvarlak üsten az farkla auta gitti. 
     84. dakikada İbrahim’in sağdan falsolu kullandığı korner atışında, 
     kaleye yönelen topu, kaleci Sifakis yumruklayarak tekrar kornere gönderdi. 
     85. dakikada Semih’in sol çaprazdan sert vuruşunda, kaleci Sifakis 
     meşin yuvarlağı iki hamlede kontrol edebildi. 
     
     KÜNYE 

     

Stat Ali Sami Yen Hakemler Bruno Coue xx, Bruno Faye xx, Jacques Clavet xx Fransa Türkiye Fevzi xx, Tayfun x Dk. 46 Umut xx , Ali xx, Emre xx,Mahmut Hanefi xx, Adem xx, Fahri xx Dk. 62 Bilal x , Mehmet Çoğum xx,İbrahim xx, Mehmet Topuz xx, Gökhan x Dk. 81 Semih x Yunanistan Sifakis xx, Vassilios xx, Sokratis xx, Avraam xx,Sotirios xx, Nikolaos xx, Fanurios xx Dk. 68 İlias x , Alexandros xx,Panagiotis xxx, Georgios xxx Dk. 79 Emmanuil x , Mendrinos Konstantinos x Dk. 53 Evangelos xx Gol Dk. 58 Panagiotis Sarı Kartlar Dk. 22 Alexandros Yunanistan , Dk. 52 Ali, Dk. 65 Gökhan, Dk. 82 Mahmut Hanefi Türkiye Kırmızı Kart Dk. 76 Alexandros Yunanistan      
</TEXT>
</DOC>
