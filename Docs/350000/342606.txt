<DOC>
<DOCNO> 342606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/14/son/sontur27.html </URL>
<DATE> 2005/05/14/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Kavga ettiği kişiyi Emniyet Müdürlüğü'nde öldürdü 
</HEADLINE>
<TEXT>

     Erzurum’da silahlı kavgaya karıştığı iddiasıyla gözaltına alınan zanlı, kavga ettiği kişiyi, Emniyet Müdürlüğü’nde öldürdü. 
     Edinilen bilgiye göre, gece Kongre Caddesi’nde silahlı kavgaya karıştıkları iddia edilen Nevzat C. ile Abubekir İ, polis tarafından gözaltına alındı. 
     Üst araması yapıldıktan sonra Emniyet Müdürlüğü’ne getirilen zanlılardan Nevzat C, ayakkabısında sakladığı ileri sürülen makas parçasını, kavga ettiği Abubekir İ’nin kalbine sapladı. Abubekir İ. 
     hayatını kaybetti. 
     Olayla ilgili olarak, bir başkomiser ve dört polis memuru hakkında soruşturma açıldığı öğrenildi. 
     Erzurum Emniyet Müdürü Tahsin Demir, olayla ilgili basın açıklaması yapacaklarını bildirdi. 

     
</TEXT>
</DOC>
