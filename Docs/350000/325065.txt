<DOC>
<DOCNO> 325065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/19/son/sonsiy05.html </URL>
<DATE> 2005/03/19/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Coşkun 208 bin 585 esnafa 1 milyar 212 milyon YTL kredi verildi 
</HEADLINE>
<TEXT>

     Sanayi ve Ticaret Bakanı Ali Coşkun, 208 bin 585 esnaf ve sanatkara, 1 milyar 212 milyon YTL 1 katrilyon 212 trilyon lira kredi verildiğini bildirdi. 
     Ali Coşkun, CHP Denizli Milletvekili Mustafa Gazalcı'nın esnaf ve sanatkarlar ile küçük işletmelere verilen krediler ile kredi faizlerine yönelik soru önergesini cevaplandırdı. 
     Esnaf ve sanatkarların çoğunlukla bağımsız çalışmayı tercih ettiğini ve kendi işinin patronu olduğunu bildiren Bakan Coşkun, 1 ila 9 arasında işçi çalıştıran, hukuki açıdan bir ortaklık yapısı bulunmayan, ancak yakınları ile adi şirket türünde ortaklık kurmuş işletme yapısı içinde olduğunu bildirdi. 
     Esnaf ve sanatkar siciline kayıtlı 3 milyon 438 bin 664'ü aktif, 2 milyon 273 bin 8'i pasif olmak üzere 5 milyon 711 bin 672 esnaf ve sanatkar olduğunu belirten Coşkun, bu kesimin, yanında çalıştırdığı ve aile fertleri de göz önüne alındığında 20 ila 25 milyon arasında bir nüfusa ulaştığını kaydetti. 
     Coşkun, işletmelerin yüzde 98'inin toplam üretimin yüzde 37'sinin, yatırımın yüzde 26'sının, istihdamın ise yüzde 45'inin KOBİ olarak nitelendirilen küçük ve orta boy işletmeler tarafından gerçekleştirildiğini anımsattı. 
     Esnaf ve sanatkarlara verilen kredi limitinin 5 bin YTL'den 5 milyar lira 15 bin YTL'ye 15 milyar lira çıkarıldığını anımsatan Coşkun, şunları kaydetti 
     ''Esnafa verilen kredi limitinin artırılmasının yanı sıra kredi faizleri de yüzde 25'e düşürüldü. 2005'e kadar 208 bin 585 esnaf ve sanatkara 1.212 milyon YTL 1 katrilyon 212 trilyon lira kredi verildi. Şimdi de 2005 yılında kredi limiti 25 bin YTL'ye 25 milyar liraya , faiz oranı da enflasyona bağlı olarak yüzde 18'e indirildi. Daha sonra aşağı oranlara indirme çalışmalarımız devam ediyor.'' 
     
</TEXT>
</DOC>
