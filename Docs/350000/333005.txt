<DOC>
<DOCNO> 333005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/13/son/sonspo08.html </URL>
<DATE> 2005/04/13/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Rooney'nin başı yine dertte Bu sefer de nişanlısını tokatladı... 
</HEADLINE>
<TEXT>

     Manchester United ve İngiliz Milli Takımı’nın hırçın oyuncusu Wayne Rooney gece kulübünde nişanlısı Colleen’i tokatladı, ardından da apar topar kaçtı. 
     
     Menaceri doğruladı 

     Ada’da Hırçın çocukö lakabıyla tanınan Wayne Rooney’in başı yine dertte. Geçtiğimiz ay Hindistan asıllı bir öğrenciyle ünlü Tiger Tiger gece kulübünde kavga ettiği ortaya çıkan 19 yaşındaki golcünün, bu defa Brasingamens Club adındaki kulüpte nışanlısı Colleen’i tokatladığı iddia edildi. Ada’daki bütün tabloid gazeteleri bu haberi birinci sayfadan verirken, futbolcunun menaceri bir basın toplantısı düzenleyerek olayı doğrulamak zorunda kaldı. 
     
     
     Arkadaşları vardı 

     Manchester United formasıyla attığı goller kadar çıkardığı olaylarla da sürekli gündemin başında yer alan Rooney’in, bir tartışma sonunda nışanlısı Colleen’i barın köşesinde dövdüğü ortaya çıktı. Olaya tanık olan bar görevlisi İkili tartıştı, Wayne ardından dayanamadı ve nişanlısını 3 kez tokatladı. Olay büyümesin diye takım arkadaşları Rio Ferdinand, Wes Brown ve Roy Caroll kendisini apar topar mekanden çıkardı" ifadesini kullandı. 

     
</TEXT>
</DOC>
