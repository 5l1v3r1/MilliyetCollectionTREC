<DOC>
<DOCNO> 332548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/son/soneko44.html </URL>
<DATE> 2005/04/12/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Petrol... OPEC'ten gelen çelişkili haberler fiyatları yükseltti... 
</HEADLINE>
<TEXT>

     Uluslararası piyasalarda bir hafta boyunca düşüş gösteren petrol fiyatları, bugün yeniden yükselişe geçti. 
     Petrol İhraç Eden Ülkeler Örgütü'nden OPEC , planlanan ''500 bin varillik ek üretim artışının yapılıp yapılmayacağı'' konusunda gelen çelişik açıklamalar, ABD hafif Batı Teksas tipi petrolünün varil fiyatının düne 34 sent artıp 54.05 dolara, Brent petrolünün varil fiyatının da 39 sent artıp .60 dolara çıkmasına neden oldu. 
     İran'ın İsfahan kentinde geçen ay yapılan OPEC petrol bakanları toplantısında günlük üretim 500 bin varil artırılırken, petrolün varil fiyatının 55 doların üzerinde kalması durumunda, Haziran ayından önce ''500 bin varillik bir ek artış'' daha yapılması kararlaştırılmıştı. 
     Üretim artışına rağmen, önceki hafta fiyatların 58 doları aşarak yeni bir rekor kırması üzerine ek üretim artışı beklentileri güçlenmiş, ancak geçen hafta boyunca fiyatların düşüşe geçerek 55 doların altına inmesi üzerine, bazı OPEC üyeleri ek artışa gerek kalmadığını savunmaya başlamıştı. 
     
</TEXT>
</DOC>
