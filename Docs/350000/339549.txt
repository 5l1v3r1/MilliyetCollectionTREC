<DOC>
<DOCNO> 339549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/04/son/soneko42.html </URL>
<DATE> 2005/05/04/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
IMF İcra Direktörleri Kurulu, 11 Mayıs'ta Türkiye için toplanacak... 
</HEADLINE>
<TEXT>

     Uluslararası Para Fonu IMF İcra Direktörleri Kurulu, 11 Mayıs’ta Türkiye için toplanacak. 
     IMF’nin internet sitesinde yer alan IMF İcra Direktörleri Kurulu’nun takvimine göre, Kurul’un 11 Mayıs Çarşamba günü yapılacak toplantısında, Türkiye ile yapılan 3 yıllık stand-by anlaşmasını onaylaması bekleniyor. 
     Bu arada Devlet Bakanı Ali Babacan, Asya Kalkınma Bankası 38. 
     Guvernörler Kurulu Yıllık Toplantısı nedeniyle İngilizce olarak yayınlanan "Emerging Markets" adlı dergiye yaptığı açıklamada, IMF ile bu ay içinde imzalanarak yürürlüğe girmesi planlanan 3 yıllık stand-by anlaşmasının, IMF ile yapılacak son stand-by olacağını bildirmişti. 
     Stand-by anlaşmasının, muhtemelen Mayıs 2008’de sona ereceğini belirten Babacan, Türkiye’nin bundan sonra IMF ile ilişkilerinin devam edeceğini, Türkiye ekonomisine en uygun ilişki formatının belirleneceğini, fakat IMF’nin mali kaynaklarına gereksinimi olmayacağını anlatmıştı. 
     
</TEXT>
</DOC>
