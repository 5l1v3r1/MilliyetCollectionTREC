<DOC>
<DOCNO> 349013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/05/guncel/gun04.html </URL>
<DATE> 2005/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Vay Türkçenin haline 
</HEADLINE>
<TEXT>


"Türkçe nasıl kurtulur " sorusuna yanıt arayan milletvekilleri ve dilbilimciler, "bye bye, müşahhas, dejenerasyon" gibi onlarca yabancı kelimeyi kullanırken, durumun ciddiyetini de ortaya koydu 

Önder Yılmaz - Ankara 

Türkçedeki yozlaşmanın ele alındığı TBMM Dilekçe Komisyonu'nda bir araya gelen milletvekili ve dilbilimcilerin zaman zaman kullandıkları kelimeler de sorunun ciddiyetini gösteriyordu. Milletvekili ve dilbilimcilerin kullandığı Farsça, İngilizce, Fransızca, Arapça kelimelerden bazıları şöyle 
Atilla Başoğlu AKP Adana Türkçeye bye bye güle güle derken, hep beraber el atıp yakalamaktan memnuniyet duyuyorum. 
Yahya Akman AKP Şanlıurfa-Komisyon Başkanı Çok güzel ilmi tebliğ bilimsel bildiri, açıklama . Daha müşahhas misaller somut örnekler verin. Zaman tahdidine sınırlama dikkat edelim. Güzel otokontrol iç denetim kurmuşsunuz. 
Prof. Dr. Hamza Zülfikar Ankara Üniversitesi Dil ve Tarih Coğrafya Fakültesi Şu zevatın kişiler eline bir yazı versek güzel yazı yazan çıkmaz. 
Ali Rıza Gülçiçek CHP İstanbul Herkes kendisine göre sentez karışım oluşturdu. Dejenerasyon bozulma yaşandığı belli. AB süreci önemli faktör etken , dikkat etmeliyiz. 
Ülkü Çelik Şavk Türkçe Toplulukları Derneği Temsilcisi Mesela örneğin Hacettepe Üniversitesi Kampusu'nda yerleşke anket araştırma çalışması yaptık. Diğer dernekler sponsor mali destekçi bulurken, Türkçe toplulukları itibar görmüyor. 
Mehmet Doğan Dilbilimci Türkçenin prestiji itibar, saygınlık yüksek değil. Netice sonuç olarak Türkçe değerli dil. 
Mustafa Eyiceoğlu AKP Mersin Mümkün mertebe olabildiğince Türkçe kelime kullanmamız gerekiyor. 
Haluk Akalın Türk Dil Kurumu Başkanı Kurumumuz mütevazı iddiasız, gösterişsiz birikimiyle maaş ödemelerini yapmakta. 
Cahit Can AKP Sinop Tabelalar dili bozuyor. Önemli hadisedir olay, olgu . 
Ersin Özarslan Türkiye Yazarlar Birliği Temsilcisi Lügat - nüvislerin sözlük yazanların dediği gibi, dilimize itibar yoktur. Bunu rant emeksiz gelir haline getirmiş yayınevleri var. 
Türkçenin söz varlığına girmiş, anlamını herkesin bildiği sözlerin Türkçe olduğunu vurgulayan Akalın, şunları kaydetti 
"Mütevazı" Arapça kökenli bir kelime ancak Türkçenin söz varlığı içinde yaygın kullanılmaktadır. Bunlar zenginliğimizdir. Şu kelimeyi kullanmayacağım, şunu kullanacağım diye kendini zorlama, düşüncenin de sınırlanmasına yol açabilir. Yine de dilimizde karşılığı varsa, o Türkçe kelimeler kullanılmalı." 


</TEXT>
</DOC>
