<DOC>
<DOCNO> 324077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/16/son/sonspo03.html </URL>
<DATE> 2005/03/16/ </DATE>
<TIME> 08.40 </TIME>
<AUTHOR>  </AUTHOR>
<HEADLINE>
Mourinho'dan Frisk'e Bizi de tehdit ediyorlar, bırakalım mı 
</HEADLINE>
<TEXT>

     Futbol düşmanı’ benzetmesi yapılan Jose Mourinho, hakem Anders Frisk’in istifasıyla ilgili sessizliğini bozdu Eleştiriler her zaman olacaktır. Bizi de tehdit ediyorlar, bırakalım mı... 
     
     Roth’a dava açıyor 

     Olaylı Barcelona - Chelsea karşılaşmasından sonra yaptığı açıklamalarla İsveçli hakemin istifasında başrolü oynayan İngiliz ekibinin teknik direktörü Jose Mourinho konuştu... UEFA Hakem Komitesi Başkanı Volker Roth’un kendisi hakkında yaptığı Futbol düşmanı’ benzetmesi için özür beklediğini söyleyen Portekizli çalıştırıcı, Roth’un önünde iki yol var ya özür dileyecek ya da dava açacağımö dedi. 
     
     Frisk utanç kaynağı’ 

     Frısk’in hakemliği bırakmasıyla bir ilgisinin olmadığını söyleyen genç teknik adam kendisini şöyle savundu Frisk, Barcelona maçında çok kötü bir yönetim gösterdi ve haksız yere Drogba’yı oyundan atarak mağlubiyetimizi hazırladı. Frisk’in hakemliği bıraktığını açıklaması futbol adına tam anlamıyla bir utanç kaynağı... Benim bir açıklamamla hakemliği bırakıyorsa, kendi kariyerini tekrar gözden geçirmesi gerekir... 
     
     Herkese ders olsun 

     Futbolda her gün teknik direktör ve futbolcuların da eleştirilere maruz kaldığını söyleyen Mourinho, Ben de hata yaptığımda eleştiriliyorum, futbolcular da... Bu çok normal bir olay. Ancak tehdit alınca arkamı dönüp gitmiyorumö ifadesini kullandı. İsveçli hakem Frisk ise, Teknik direktörler konuşmadan önce bir kez daha düşünmeli. Ben artık sahalara dönmeyeceğim. Bu herkese ders olsunö diye konuştu. 
     
</TEXT>
</DOC>
