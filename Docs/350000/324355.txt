<DOC>
<DOCNO> 324355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/son/sondun48.html </URL>
<DATE> 2005/03/17/ </DATE>
<TIME> 18.40 </TIME>
<AUTHOR>  </AUTHOR>
<HEADLINE>
Polonya Kıbrıs'ın bölünmüşlüğü çok dramatik bir durum... 
</HEADLINE>
<TEXT>

     Güney Kıbrıs'ı ziyaret eden Polonya Cumhurbaşkanı Aleksander Kwasniewski, ''Kıbrıs'ın bölünmüşlüğünün çok dramatik bir durum olduğunu'' söyledi. 
     Rum haber ajansına göre, Lefkoşa Rum Belediye Başkanı Mihalakis Zambelas tarafından ''Lefkoşa Nişanı'' verilen Kwasniewski, daha sonra Zambelas'la birlikte Yeşil Hat'ı ateşkes hattı gezdi. 
     Kwasniewski, burada ''çok etkilendiğini'' ifade ederek şöyle konuştu 
     ''Çünkü bölünmüş bir şehir, bölünmüş bir ülke, bölünmüş bir ulus, çok dramatik bir durumdur. Ümit ederim, diplomatik çabalarla, BM'nin, Avrupa Birliği'nin girişimleri ve iki tarafın karşılıklı anlayışıyla çözüm bulunur ve bölünmüşlüğe son verilir. Hayatımda buna benzer bölünmüş bir şehri Berlin'de görmüştüm ve bugün Berlin yeniden birleşti. Sanırım bu Lefkoşa için iyi bir dilektir. Lefkoşa için acı olan, bir Avrupa şehri olarak bölünmüş olmasıdır. Bütün Avrupalıların Kıbrıs sorununa olumlu çözüm bulmak ve adayı birleştirmek için çalışması gerektiğini düşünüyorum. Polonya'nın bu konudaki tutumu başından beri nettir. Biz sadece 'Kıbrıs Cumhuriyeti' tanıyoruz, bütün girişimleri destekliyoruz. Soruna en iyi çözüm, BM barış çabalarıyla bulunabilir.'' 
     
</TEXT>
</DOC>
