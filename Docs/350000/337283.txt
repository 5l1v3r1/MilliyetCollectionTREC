<DOC>
<DOCNO> 337283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/yazar/pulur.html </URL>
<DATE> 2005/04/27/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Behçet Necatigil'in şiir mirası... 
</HEADLINE>
<TEXT>


1950'li yılların başı, Kabataş Lisesi'nde yatılı öğrenciyiz. Behçet Necatigil bizim edebiyat öğretmenimiz değil ama, ne fark eder, her teneffüste, her öğle yemeğinden sonra onun etrafındayız şiirden, hik yeden, denemeden, konuşuyoruz. Edebiyatın dedikodusu yapılmadan olur mu 
Kim ne yazmış, kime yazmış, niçin yazmış, kimden yürütmüş 
O yaşların hastalığı, kimseleri beğenmemek ya da bizim beğendiklerimizden başkasını beğenmemek... 

"DÖNÜM" adında bir dergi çıkaracağız, tabii Behçet Necatigil'in "yüksek himayelerinde"... Bu laf da nereden çıktı diyeceksiniz O yıllarda, sünnet düğünleri, konserler hep bir "büyüğümüzün" himayesinde yapılırdı, bizim dergi de Behçet Hoca'nın himayesinde çıkacak, sanat ve kültür dergisi olacak. Okul maçlarına dergide yer yok 
Örnek, Orhan Veli, Melih Cevdet, Oktay Rifat'ın çıkardıkları "Yaprak" dergisi. Önlü arkalı bir yaprak, bizim "Dönüm" de öyle... 

BEHÇET Necatigil ve birkaç arkadaş yazıları, şiirleri topluyor, seçiyor girecekleri saptıyor. Sonra bize izin k ğıdı, doğru Cağaloğlu'na, şair Özdemir Asaf'ın "Sanat" Matbaası'na... 

YİNE böyle bir gün, yazıları, şiirleri kocaman bir zarfa koyduk, Ortaköy'den tramvaya bindik, arka sahanlıkta sigarayı yaktık, birden aklımıza geldi, "Behçet Hoca" küçük bir zarf daha vermiş, "Bunu da Hüsamettin'e götür" demişti. "Hüsamettin dediği, "Yeditepe" dergisinin sahibi ve her şeyi "Hüsamettin Bozok... 

HAYIR, bizi şeytan filan dürtmedi, bilerek Behçet Necatigil'in verdiği zarfı açtık. Zaten açıktı, yapıştırmamıştı. İçinden bir şiir çıktı, okuduk, Behçet Necatigil'in "Dolmak Boşalmak" şiirini ilk okuyan bizdik... 
Şiirde amansız bir hastalığa tutulanların hali anlatılıyordu, h l da öyle ya 
"Sağ memesinde yara 
Korkunç... Kumaş örtüyor. 
Benimki meydanda görünüyor 

Elektrik tedavisi 
Salı, cuma. 
Çok uzaktan geliyorum 
Beklemek olmasa. 

Hastalıklar haram eder hayatı 
Yaşarken ölüm. 
Gençsiniz yenersiniz, bu derdin devası... 
Biliyorum." 

KİM derdi ki 50 yıl sonra, o günün lise öğrencisi "yetmişinde" hastalanınca aklına "Behçet Hoca"nın bu şiiri gelecek, yarım yüzyılı geçen ezberiyle, şiirin gerçek anlamını o zaman anlayacak... 
"Hastalıklar haram eder hayatı 
Yaşarken ölüm" 

BUGÜN, Ankara Bilkent Üniversitesi'nde, ölümünün 25. yılında Behçet Necatigil anılacak, onun adına konan ödüller sahiplerini bulacak... 
Hilmi Yavuz'un Behçet Necatigil'i çok iyi anlatıp yorumlayacağından hiç kuşkumuz yok... 
Behçet Necatigil'in şiir mirası Hilmi Yavuz'a kalmıştır, mirasçı odur, ama mirasyedi değil 



</TEXT>
</DOC>
