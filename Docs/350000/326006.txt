<DOC>
<DOCNO> 326006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/22/son/sontur21.html </URL>
<DATE> 2005/03/22/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Batıda sis ve sıcak, doğuda kar ve soğuk 
</HEADLINE>
<TEXT>

     Milliyet İNTERNET 

Türkiye ilkbaharı yaz ve kış olarak yaşıyor... Batı bölgelerimizde hafta sonuna kadar hava açık, İstanbul ve Ankara'da gökyüzü sisli. Karadeniz ve Doğu Anadolu'da kar ve yağmur sürüyor. Erzurum'da kar yağışı sürüyor, Samsun'da ise karla karışık yağmur var. 
     Turizmin gözde kentleri Bodrum ve Antalya'da yaz erken gelirken, turistler sıcak havayla birlikte soluğu plaj ve havuzlarda aldı. Sıcaklığın 20 dereceyi geçtiği bölgede görüntüler yaz aylarını aratmadı. 
     Hava sıcaklığı perşembeden itibaren batı bölgelerimizden başlayarak artacak. İstanbul ve Ankara'da önümüzdeki üç günde gökyüzü sisli, sıcaklık İstanbul'da 17, Ankara'da 14 dereceye kadar çıkıyor. İzmir ve Adana 20, Antalya 21 dereceyi görecek. Erzurum'da gündüz sıcaklıkları -7, gece sıcaklıkları -23 dereceye kadar düşerken, Samsun'da sıcaklık 10 derece. 
     
YARIN Karadeniz'in kıyısı karla karışık yağmurlu, bölgenin iç kesimleriyle Doğu Anadolu'da kar yağışı görülecek. Kar yağışı Doğu Anadolu'da etkili. Doğu Akdeniz ve Güneydoğu Anadolu yağmur alıyor. 
     PERŞEMBE Karadeniz'in kıyısında karla karışık yağmur, iç kesimlerinde ise kar yağışı devam edecek. Doğu Anadolu'nun doğusunda da görülecek kar yağışı özellikle Karadeniz'in iç kesimlerinde etkili. Akdeniz'de hava tamamen açıyor, gökyüzü güneşli... 
     CUMA günü Orta ve Doğu Karadeniz'in kıyısı karla karışık yağmur, iç kesimleri ise kar yağışı altında. Kars-Erzurum çevresi de kar yağışlı bir gün geçirecek. Marmara ve iç bölgelerimizde az bulutlu ve sisli, Akdeniz'de ise açık ve güneşli. 

     
</TEXT>
</DOC>
