<DOC>
<DOCNO> 302890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/03/guncel/axgun02.html </URL>
<DATE> 2005/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Nişanyan 5 bin YTL tazminat ödeyecek 
</HEADLINE>
<TEXT>


BAHRİ KARATAŞ İzmir DHA 

ESKİ Efes Müzesi Müdürü Mehmet Selahattin Erdemgil, kendisi için "ihbarcı, kompleks sahibi, haset, yetersiz, başarısız" gibi sözler kullanarak hakaret ettiği iddiasıyla turizmci Sevan Nişanyan'a karşı açtığı tazminat davasını kazandı. 

Temyize gidecek 
İzmir'in Selçuk İlçesi'ne bağlı Şirince Köyü'ndeki bir binanın restorasyonunda SİT Yasası'na muhalefet ettiği için bir süre cezaevinde yatan Nişanyan, Erdemgil'e çeşitli suçlamalar yöneltti. Erdemgil, Nişanyan'ın kendisine hakaret ettiği iddiasıyla İzmir 11. Asliye Hukuk Mahkemesi'nde dava açtı. Erdemgil, 10 milyar lira 10 bin YTL manevi tazminat istemiyle açtığı davanın dilekçesinde, Nişanyan'ın kendisine yönelik kinini, "Sözlerin Soyağacı" adlı kitabında da gösterdiğini ve adını verip hakaret ettiğini öne sürdü. Nişanyan suçlamaları reddederken, mahkeme Nişanyan'ı 4 milyar lira 4 bin YTL tazminat ödemeye mahk m etti. Nişanyan, yasal faiziyle birlikte Erdemgil'e 5 milyar lira 5 bin YTL ödeyecek. Nişanyan, kararı temyiz edeceklerini söyledi. 


</TEXT>
</DOC>
