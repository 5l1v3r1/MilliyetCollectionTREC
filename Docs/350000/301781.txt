<DOC>
<DOCNO> 301781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/29/yasam/ayas.html </URL>
<DATE> 2004/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Dehşet öyküleri 
</HEADLINE>
<TEXT>


Güney Asya'yı vuran korkunç deprem ve tsunamiden geriye on binlerce ceset ve insanın kanını donduran öyküler kaldı. İşte inanılmaz 2 hik ye 


Yamaçta dalgıçlar 
Tayland'ın Ko Phi Phi Adası'nda arkadaşlarıyla dalış turuna çıkan İngiliz Amy Harding 25 , ilk tsunami dalgası vurduğunda, yaklaşık 15 metre derinlikte bulunuyordu. Kıyıya sürüklenmeye başlayan Harding ve arkadaşları, sular çekildiğinde kendilerini adanın yamaçlarında buldu. Kurtarma ekipleri gruba bir gün sonra ulaşabildi. Bölgede dalış yapan bir başka grup ise, felaketten, sahildeki bir otelin çatısına tırmanarak kurtuldu. 

En şanslı çift 
Tayland'da tatile gelen bir İngiliz çift, ölümden 3 kez kıl payı kurtuldu. 'Daily Express' gazetesine göre, Louise ve Andrew Oliver, pazar günü dalış için Phuket Adası'na gitmeye karar verdi. Kaptan, yer olmadığı için çifti gemiye almadı. Oliver çiftini almadan giden ve dev dalgalara kapılan gemideki yüzlerce yolcudan kurtulan olmadı. 
Gelecek felaketten habersiz çift, küçük bir gemiyle komşu bir adaya öğle yemeğine gitmek üzere yola çıktı. 
Gemi adaya varmadan kısa bir süre önce sahile ulaşan ilk dalga, çiftin yemek yemeği planladığı lokantayı yerle bir etti. İkinci dalga gelmeden adaya çıkarak plaja ulaşan Oliver çifti, yüksek bir yere sığınırken birçok turist boğuldu. 

Kayıp yeğenini internette buldu 

Phuket Adası'nın Khao Lak kasabası yakınındaki bir yolda önceki gün yaralı bulunan 2 yaşındaki çocuğun ailesi, dün ortaya çıktı. İsveç'in başkenti Stockholm'de yaşayan Viola Hellstroem, internette, felaketten kurtulanların fotoğrafları arasında yeğeni Hannes Bergmann'ı görünce yetkililerle irtibata geçti. Hellstroem, bir aydır Tayland'da tatilde olan kardeşiyle ailesinden pazar gününden bu yana haber alamadıklarını söyledi. Yetkililer, Hannes'in babası ve büyükbabasının sağ kurtarıldığını, annesinden henüz haber alınamadığını kaydetti. 


</TEXT>
</DOC>
