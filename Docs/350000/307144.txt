<DOC>
<DOCNO> 307144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/17/son/sondun43.html </URL>
<DATE> 2005/01/17/ </DATE>
<TIME> 20.05 </TIME>
<AUTHOR>  </AUTHOR>
<HEADLINE>
Müzakere sonunda Avusturya'da referandum yapılacak 
</HEADLINE>
<TEXT>

     Avusturya Dışişleri Bakanı Ursula Plassnik, Türkiye ile AB üyelik müzakereleri sonucunda Avusturya'da bu konuda referandum yapılacağını söyledi. 
     Plassnik, bugün başkent Berlin'de Dışişleri Bakanı Joschka Fischer ile görüşmesinden sonra, bir soru üzerine, ''Türkiye ile yapılacak müzakerelerin sonunda Avusturya'da referandum yapılacak. Bu sayede müzakerelerin ne getirdiği somut şekilde belli olacak'' dedi. 
     Türkiye ile müzakerelerin sürdürülmesi konusunda tutumlarının belli olduğunu belirten Plassnik, ''Avrupalı bir Türkiye ile sıkı şekilde işbirliği yapmak hepimizin çıkarına olacaktır. Ancak kurallara tam olarak uyulması gerekir. Türkiye'de reformlardan dönüş olmayacağı kesinleşmeli'' diye konuştu. 
     Fischer ise Plassnik ile Güney Asya'daki sel felaketiyle ilgili olarak yapabilecekleri ortak çalışmaları, Avrupa anayasasını ve Balkanlar'daki gelişmeleri ele aldıklarını söyledi. 
     
</TEXT>
</DOC>
