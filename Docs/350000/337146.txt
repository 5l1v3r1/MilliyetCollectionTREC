<DOC>
<DOCNO> 337146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/son/sontur38.html </URL>
<DATE> 2005/04/26/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
İstanbul'da fuhuş operasyonu 132 kadın ile 4 aracı yakalandı 
</HEADLINE>
<TEXT>

     İstanbul'un bazı ilçelerinde otel, bar, disko ve gece kulüplerine yönelik son bir haftada gerçekleştirilen uygulamada, fuhuş yaptıkları iddiasıyla yabancı uyruklu 132 kadın ile fuhuşa aracılık ettikleri belirtilen 4 kişi yakalandı. 
     AA muhabirinin aldığı bilgiye göre, İstanbul Yabancılar Şube Müdürlüğü ile Asayiş Şube Müdürlüğü'ne bağlı Ahlak Büro Amirliği ekiplerince Silivri, Bakırköy, Beyoğlu ve Beşiktaş'ta faaliyet gösteren otel, bar, disko ve gece kulüplerinde uygulama yapıldı. 
     Uygulama sırasında, bu mekanlarda fuhuş yaptıkları iddiasıyla Rusya, Ukrayna, Moldovya ve Kırgızistan uyruklu 132 kadın ile fuhuşa aracılık yaptıkları belirtilen 4 Türk gözaltına alındı. 
     Kadınlar, sınırdışı işlemleri gerçekleştirilmek üzere Yabancılar Şube Müdürlüğü'ne getirilirken, adliyeye sevk edilen 4 kişi ise tutuklanarak cezaevine konuldu. 
     
</TEXT>
</DOC>
