<DOC>
<DOCNO> 342572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/14/son/sonspo30.html </URL>
<DATE> 2005/05/14/ </DATE>
<TIME> 18.25 </TIME>
<AUTHOR>  </AUTHOR>
<HEADLINE>
Williams 2 kıtada aynı anda tenis oynayacak olmam heyecanlandırıyor 
</HEADLINE>
<TEXT>

     ABD’li ünlü bayan tenisçi Venus Williams, 2005 WTA İstanbul Cup Tenis Turnuvası’na katılmak için İstanbul’a geldi. 
     İtalya’nın başkenti Roma’dan İstanbul’a gelen ünlü tenisçi, Atatürk Havalimanı VIP Salonu’nda organizasyon yetkililerince karşılanırken, basın mensuplarına yaptığı açıklamada, İstanbul’un kendisini heyecanlandırdığını söyledi. 
     Williams, yarın Bogaziçi Köprüsü üzerinde yapacağı gösteri maçıyla ilgili olarak, "Dünyada ilk kez 2 kıtada birden tenis oynayacak kişi olacak olmam beni çok heyecanlandırıyor. Bu öneri geldiğinde de tereddütsüz kabul ettim. Bu çok önemli bir aktivite ve İstanbul’da olmaktan çok mutluyum" diye konuştu. 
     İstanbul ile ilgili çok fazla bilgisi olmadığını da ifade eden başarılı sporcu, "Ben Floridalı’yım. İstanbul hakkında bir şeyler söyleyecek durumda değilim. Ama çok ünlü bir kent olduğunu biliyorum" dedi. 
     Annesiyle birlikte İstanbul’a gelen Williams, daha sonra kendisi ve eşyaları için hazırlanan 2 ayrı limuzin araçla Holiday Inn Crowne Plaza Otel’e gitti. 
     
</TEXT>
</DOC>
