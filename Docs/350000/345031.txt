<DOC>
<DOCNO> 345031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/23/son/soneko38.html </URL>
<DATE> 2005/05/23/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Dünyanın en yoksul kıtası Afrika... 
</HEADLINE>
<TEXT>

     Afrika’da, toplam nüfusun yarıya yakını günlük 1 doların altında, nüfusun dörtte biri ise yarım doların altında günlük gelire sahip bulunuyor. 
     Güney Afrika’nın Cape Town Üniversitesi tarafından yapılan bir araştırmaya göre, "dünyanın en yoksul kıtası" olarak tanımlanan Afrika’da, 1981 ile 2001 yılları arasında, yoksul sayısı ikiye katlandı. 
     Araştırmaya göre, aşırı yoksul kesimin de bulunduğu Afrika’da, toplam nüfusun yüzde 6’sı günlük 25 sent ya da daha az bir gelire sahip bulunuyor. 
     Cape Town Üniversitesi araştırmasına göre, Aşağı Sahra ülkelerinde yaşayan yoksul kesimin toplam sayısı 1981 yılında 164 milyon iken 2001 yılında bu sayı 316 milyona ulaştı. 
     Araştırmada, Afrika’daki yoksul sayısı artarken, Asya’daki yoksul sayısının ise alınan önlemler sonucu azalmaya başladığı da vurgulandı. 
     Yeterli önlemin alınmaması halinde, yoksul sayısının katlanarak artmaya devam edeceği de ifade ediliyor. 
     
</TEXT>
</DOC>
