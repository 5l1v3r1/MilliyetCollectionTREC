<DOC>
<DOCNO> 345176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/23/son/sonyas16.html </URL>
<DATE> 2005/05/23/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Meme kanseri olan Kylie Minogue, çocuk planını erteliyor 
</HEADLINE>
<TEXT>

     Meme kanseri teşhisi konulan ünlü Avustralyalı pop yıldızı Kylie Minogue’un erkek arkadaşı, hastalık yüzünden çocuk yapma planlarını ertelemek zorunda kalacaklarını söyledi. 
     Bu arada, ünlü yıldızın Cuma günü geçirdiği ameliyatın ardından iyileşmekte olduğu belirtildi. 
     Minogue’un Fransız sevgilisi Olivier Martinez, çocuk yapmayı planladıklarını belirterek, "Turdan sonra bunun üzerinde çalışacaktık, ancak artık ertelendi. Ebediyen değil, sadece şimdilik ertelenmiş olmasını ümit ediyoruz" diye konuştu. 
     Kylie Minogue’un tedavisinin bundan sonraki aşamaları hakkında ayrıntı verilmedi, ancak kemoterapi uygulanması halinde doğurganlığının etkilenebileceği yolunda spekülasyon yapılıyor. 
     Ünlü yıldız, konser turu için Melbourne’da bulunduğu sırada kanser tanısı konulmuştu. 
     
</TEXT>
</DOC>
