<DOC>
<DOCNO> 300778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/25/magazin/amag.html </URL>
<DATE> 2004/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Çırak, martta Kanal D'de 
</HEADLINE>
<TEXT>


Ali Eyüboğlu 

Amerika'nın 2004 yılında en çok izlenen reality şovu olan "Apprentice", 2005 yılında yerli versiyonuyla Kanal D ekranlarında olacak. CNN Türk'ün orijinal versiyonunu alt yazıyla ekrana getirdiği ve sunucusu Amerikalı dolar milyarderi Donald Trump'un her hafta bir kişiyi "Kovuldun" diyerek elediği yarışma, Kanal D'de "Çırak" adıyla yayımlanacak. 
Yapımcılığını ANS'nin üstleneceği programı, eski TÜSİAD başkanı Tuncay Özilhan sunacak. Yarışma sadece gençlere değil, her yaş grubuna, işyeri sahiplerine de açık alacak. 

Zorlu maraton 
Ocak ayında yapılacak elemelerde belirlenecek olan 8 kadın, 8 erkek toplam 16 yarışmacı, mart ayından itibaren 15 hafta sürecek zorlu bir maratona başlayacak. Bu dönemde Özilhan, yarışmacılara iş dünyasında başarılı olmanın sırlarını anlatacak. Yarışmada birinciliği elde eden kişi, bir yıl boyunca Özilhan'ın sahibi olduğu Anadolu Grubu'nda 15 milyar lira aylık ücretle işe başlama hakkı kazanacak ve yılda 180 milyar lira kazanmayı garantileyecek. 


</TEXT>
</DOC>
