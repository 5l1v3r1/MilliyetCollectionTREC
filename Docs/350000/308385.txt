<DOC>
<DOCNO> 308385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/22/yasam/yas01.html </URL>
<DATE> 2005/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Sağır, dilsiz kızın tecavüz dramı 
</HEADLINE>
<TEXT>


Korucunun oğlunun, Bingöl'de N.S.'ye tecavüz ettiği öne sürüldü. Zanlı 3 ay yatıp çıkınca İnsan Hakları Derneği hukuk savaşı başlattı 

ŞEYHMUS ÇAKAN, ADİL ÖNAL Bingöl DHA 

Bingöl'ün Genç ilçesine bağlı Ardıçdibi köyünde sağır ve dilsiz N.S.'ye 21 defalarca tecavüz ettiği öne sürülen Yunus Sayın 23 , mağdurenin savunma yapamaması üzerine 3 ay tutuklu kaldıktan sonra tahliye edildi. İnsan Hakları Derneği Bingöl Şube Başkanı Başkanı Rıdvan Kızgın, ilk kez böylesi bir olayın töre cinayeti yaşanmadan kendilerine iletildiğini belirterek, "S.'ye yardımcı olalım" dedi. S.'nin dramı, amcası Rıza S.'nin yardımlarıyla hukuka taşındı. İddiaya göre, 2004'ün mayıs ayında çamaşır yıkamak için dereye giden S., köy korucusu Fuat Sayın'ın oğlu Yunus Sayın tarafından dövülerek tecavüze uğradı. Sayın, tehdit ettiği S.'ye defalarca tecavüz etti. Bir süre sonra yaşadıklarını yazarak amcasına anlatan S.'ye, Sayın bir kez daha tecavüz girişiminde bulundu. 

Avukat tutamadılar 
Yeğenini takip eden amca, S.'yi bu kez tecavüze uğramaktan kurtardı. Amca S.'yi görünce elbiselerini bile alamadan kaçan Sayın, olayın ardından tutuklandı. Genç kız ve ailesinin avukat tutacak paraları olmadığı için 3 ay tutuklu kalan Sayın, AKP Bingöl İl Başkanı Yusuf Coşkun'un eşi Avukat Fatma Coşkun'un yaptığı savunmayla serbest kaldı. Genç kız ise Elazığ Ruh ve Sinir Hastalıkları Hastanesi'ne sevk edildi. 


</TEXT>
</DOC>
