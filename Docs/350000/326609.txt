<DOC>
<DOCNO> 326609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/24/son/sondun43.html </URL>
<DATE> 2005/03/24/ </DATE>
<TIME> 21.24 </TIME>
<AUTHOR>  </AUTHOR>
<HEADLINE>
Kırgızistan Parlamentosu, muhalefetten hükümeti kurmasını istedi 
</HEADLINE>
<TEXT>

     Kırgızistan'da muhalif göstericilerin bugün devlet başkanlığı ve hükümet karargahlarını ele geçirmesinden sonra olağanüstü toplanan parlamento, muhalefetten yeni hükümet için adaylarını yarın meclise sunmasını istedi. 
     Eski Meclis Başkanı Abdigani Erkebayev, parlamento oturumu sırasında verilen arada gazetecilere yaptığı açıklamada, ''Muhalefet güçlerinin oluşturduğu Ulusal Birlik Koordinasyon Konseyi'nin yarın saat 10 00'a TSİ 07 00 kadar yeni hükümet için adaylarını sunmasını talep etmeye karar verdik'' dedi. 
     Muhalefetin oluşturduğu Ulusal Birlik Koordinasyon Konseyi'ne, önde gelen muhalif liderlerden Kurmanbek Bakiyev başkanlık ediyor. 
     Meclis bu geceki oturumunda, muhalif milletvekili İçenbay Kadirbekov'un yeni meclis başkanı ve vekaleten devlet başkanı olarak atanması kararı almıştı. 
     
</TEXT>
</DOC>
