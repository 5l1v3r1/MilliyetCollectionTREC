<DOC>
<DOCNO> 304431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/07/son/sontur09.html </URL>
<DATE> 2005/01/07/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Kaçak inşaatın 4'üncü katı, tutunak tutulurken çöktü 
</HEADLINE>
<TEXT>

     DHA 

BURSA'nın Yıldırım İlçesi'nde, Belediye ekiplerinin kaçak yapıldığı gerekçesiyle tutunak tuttutğu binanın dördüncü katı, büyük bir gürültüyle çöktü. Olaydan binada çalışan 10 işçi yara almadan kurtuldu. 
     Yıldırım Belediyesi Yapı Kontrol ve Denetim Müdürlüğü ekipleri, Yavuzselim Mahallesi Samanlı Caddesi üzerindeki Naci Aydın'a ait 796 metrekare genişliğindeki üç katlı binanın üstüne kaçak bir kat çıkıldığı yönünde ihbar aldı. Adrese gelen ekipler, kaçak katı tespit ederek binanın sahibi Naci Aydın adına tutanak tutmak için hazırlık yapmaya başladı. Bu sırada binanın yapılmakta olan 4'üncü katı büyük bir gürültüyle çöktü. Tavan betonu çöken 4'üncü katta devrilen kolonlar ise cadde üzerinden geçen elektrik kablolarının kopmasına neden oldu. Olay sırada binada çalışan 10 işçiye ise şans eseri birşey olmadı. 
     İşyeri sahibi Naci Aydın hakkında kaçak inşaat yapmak' suçundan tutunak tutan belediye ekipleri, binanın henüz kullanıma açılmamış olmasının ise büyük bir faciayı önlediğini söyledi. 
     
</TEXT>
</DOC>
