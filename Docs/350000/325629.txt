<DOC>
<DOCNO> 325629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/21/son/sontur01.html </URL>
<DATE> 2005/03/21/ </DATE>
<TIME> 02.04 </TIME>
<AUTHOR>  </AUTHOR>
<HEADLINE>
Polis memuru, amirini vurdu... 
</HEADLINE>
<TEXT>

     Çanakkale Emniyet Müdürlüğü binasında çevre koruma görevi yapan polis memuru, nöbetçi amir komiser yardımcısını silahla öldürdüğü iddia edildi. 
     AA muhabirinin aldığı bilgiye göre, Çanakkale Emniyet Müdürlüğü binasında çevre koruma görevi yapan polis memuru Bayram G. 51 , nöbet tuttuğu sırada yanına gelen nöbetçi amir komiser yardımcısı Ahmet Bakır'a 42 , bilinmeyen bir nedenle otomatik silahıyla 14 el ateş ederek, ağır yaraladı. 
     Silah seslerinin duyulmasının ardından Emniyet Müdürlüğü binasından olay yerine gelen müdür yardımcıları ve görevli polis memurları, Bakır'ı ambulansla Çanakkale Devlet Hastanesi'ne kaldırdı. 
     Bakır, yapılan tüm müdahalelere rağmen kurtarılmazken, polis memuru Bayram G. gözaltına alındı. 
     Yetkililer, her iki polisin de Koruma Şube Müdürlüğü'nde görev yaptığını kaydettiler. 
     
</TEXT>
</DOC>
