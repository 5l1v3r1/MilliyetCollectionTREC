<DOC>
<DOCNO> 334243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/17/son/sonsiy11.html </URL>
<DATE> 2005/04/17/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Baykal Bu iktidar da geldiği gibi gidecektir, bu anlaşıldı 
</HEADLINE>
<TEXT>

     Alp Özden AA 

CHP Genel Başkanı Deniz Baykal, hiç bir iktidarın ebedi olmadığını, bu iktidarın da ''geldiği gibi gideceğini ve bunun anlaşıldığını'' savundu. 
     Baykal, Elmadağ Belediyesi'ni ziyaretinde, belediye önünde vatandaşlara hitap etti. 
     CHP Lideri Baykal, ülkenin önemli kuruluşlarının bir bir elden çıkarıldığını söyledi. 
     Elmadağ'da başarıyla çalışan Çay Paketleme Kuruluşu'nun kapatılacağını ifade eden Baykal, şunları kaydetti 
     ''Bu kuruluşu memleketine götürecek. Başbakan'ın memleketi, 776 bin metrekaresiyle ve 70 milyonuyla Türkiye'dir. Bu ülkenin her karışı, senin doğduğun yer kadar kutsaldır. Bu ülkenin tamamına destek olunması gerekir. 
     Devleti parçalıyorlar, alın teriyle birikimle kurulan en temel kuruluşlar elden çıkıyor. Ereğli Demir Çelik, 2 yılık karı karşılığı yabancı bir firmaya verilecek. Tüpraş ve Tekel'i de elden çıkarmaya çalışıyorlar. En temel kuruluşları elden çıkardığınız zaman Türkiye'nin geleceğini nasıl çizeceksiniz Ondan sonra buğdayın fiyatını, emekli maaşını IMF'ye soracaksınız. Bu gidiş, iyi bir gidiş değil.'' Hiç bir iktidarın ebedi olmadığını söyleyen Baykal, bu iktidarın da geldiği gibi gideceğini, bunun anlaşıldığını belirterek, milletin, oyuyla iktidarı uzaklaştıracağını öne sürdü. 
     Hükümetin, emeklilerin TÜFE'den kaynaklanan alacaklarını ödemediğini söyleyen Baykal, ''Emeklinin parasının üzerine yatan devlet olur mu '' dedi. 
     Yeni dönemin CHP'nin etrafında şekilleneceğini savunan Baykal, ''Yolsuzluklar karşısında tereddütlü bir tavır alan, bir taraftan kendi adamlarının yolsuzluklarını örtmeye çalışan bugünkü iktidar karşısında el ele vereceğiz'' diye konuştu. 
     
</TEXT>
</DOC>
