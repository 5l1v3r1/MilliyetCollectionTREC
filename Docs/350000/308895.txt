<DOC>
<DOCNO> 308895 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/24/son/sonsiy05.html </URL>
<DATE> 2005/01/24/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
TBMM Başkanı Arınç akupunktur yaptırdı 
</HEADLINE>
<TEXT>

     Süheyla GÖZDERELİLER DHA 

      TBMM Başkanı Bülent Arınç, Kurban Bayramı tatilini geçirdiği Yalova'nın Termal İlçesi'ndeki kaplıcalarda, boynundaki kirçelenme nedeniyle akupunktur yaptırdı. Kaplıca tesislerini gezen TBMM Başkanı Arınç, diğer ziyaretçilerle bayramlaştı, bir İtalyan dergisine de röportaj verdi. 
     Arife günü geldiği Termal İlçesi'nde, eşi Münevver Arınç, çocukları Mücahit Arınç ve Ayşegül Yeter ile birlikte TBMM Lojmanları'na yerleşen TBMM Başkanı Bülent Arınç, Kurban Bayramı'nın son günü kaplıca tesislerine gitti. İkinci kez geldiği Termal'i, doğa harikası' olarak nitelendiren ve kaplıcaların sağlık açısından önemli bir yere sahip olduğuna dikkat çeken TBMM Başkanı Arınç, "Burada, doğal kaplıca suları tedavisinin yanı sıra, alternatif tıp' diye adlandırdığımız akupunktur tedavisi de yapılıyor. Biz de buralara geldiğimizde bu tür tedavilere ilgi gösteriyoruz'' dedi. Boynunda kireçlenme olduğunu söyleyen Bülent Arınç, akupunktur tedavisi yaptırıp kaplıca sularında bir süre kaldıktan sonra Termal tesislerinde gezinti yaptı. Karşılaştığı ziyaretçilerle bayramlaşan Bülent Arınç, daha sonra da bir milyon tirajlı haftalık İtalyan Familiano Cristian dergisinin siyaset editörü Guelma Nardochi'ye röportaj verdi. 
     İtalya gezisi öncesinde, İtalyan gazeteci ile kısa bir gezinti yapan ve soruları yanıtlayan TBMM Başkanı Bülent Arınç, İtalyan gazeteciye Termal'in tarihi hakkında da bilgi verdi. 
     
</TEXT>
</DOC>
