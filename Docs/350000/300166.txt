<DOC>
<DOCNO> 300166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/23/son/sondun23.html </URL>
<DATE> 2004/12/23/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Batı Şeria'da 28 yıl sonra ilk seçim... Kurey oyunu kullandı 
</HEADLINE>
<TEXT>

     Filistin Başbakanı Ahmed Kurey, Batı Şeria'da yapılan yerel seçimlerde oyunu kullandı. 
     Oyunu Kudüs'ün dış mahallelerinden Ebu Dis'de kullanan Kurey, seçimleri Filistin devletinin kuruluşuna doğru ilk adım olarak nitelendirdi. 
     150 bin dolayında Filistinli 1976'dan bu yana yapılacak yerel seçimlerin ilk aşaması için sandık başına gidiyor. 
     Batı Şeria'da 26 şehirle köylerini kapsayan yerel seçimde Filistinliler yerel ve belediye konseylerindeki temsilcilerini seçecek. Seçmenler, 133'ü kadın 886 temsilci için oy kullanacak. 
     Filistin Merkez Seçim Komisyonu Genel Sekreteri Hüseyin El Aarac ise İsrail'in barikatları kaldırması halinde seçimlerin büyük ölçüde kolaylaşacağını belirterek, Filistin halkının haklarını kullanması ve demokrasiyi oturtmak için geniş bir katılım sağlanacağına olan inancını dile getirdi. 
     Filistin'de 5 aşamada yapılacak yerel seçimlerin ikinci aşaması 27 Aralık'ta Gazze Şeridi'ndeki 10 şehirle köylerde yapılacak. 
     
</TEXT>
</DOC>
