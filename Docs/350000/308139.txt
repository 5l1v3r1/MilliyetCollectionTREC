<DOC>
<DOCNO> 308139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/21/guncel/axgun01.html </URL>
<DATE> 2005/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuklar en önde 
</HEADLINE>
<TEXT>


Bayram namazı, çocukların gözü önünde kesilen kurbanlar, kaçmaya çalışan kurbanlıklar... Kendilerini kesen acemi kasaplar, bayram tatilleri... Bir Kurban Bayramı daha böyle başladı 

ANKARA Milliyet, DHA - Milliyet Gökyüzünde MURAT ÖZTÜRK 

KURBAN Bayramı'ndan günlerce önce uzmanlar çocukların psikolojilerinin bozulacağı gerekçesiyle "Çocukların gözü önünde kurban kesmeyin" dedi. Dün de Başbakan Yardımcısı Abdüllatif Şener, kurbanların çocukların gözü önünde kesilmemesini istedi. Ancak Kurban Bayramı'nın ilk gününde gelen fotoğraflar, büyüklerin buna pek de uymadığını gösteriyordu. Çocuklar en ön saflardaydı. Hatta babalarıyla birlikte kesilmiş hayvanın önünde hatıra fotoğrafı çektiriyordu. 
RİZE'DE kurban keserken kalp krizi geçiren Ömer Kurt 49 , hastaneye kaldırılırken yolda hayatını kaybetti.ZONGULDAK'TA, ücret karşılığında kurban kesen inşaat işçisi Yasin Özarslan 27 , ineğin ayağını iple bağladığı sırada baygınlık geçirdi. Hastaneye kaldırılan Özarslan, yapılan müdahaleye rağmen öldü.ŞANLIURFA'DA kurban kesim yerlerinden kaçan boğalar, kentin en işlek caddesinde trafiğin aksamasına neden oldu. Güçlükle yakalanan boğa kesildi.ANKARA'DA çok sayıda vatandaşın kurbanlık hayvan alımını bayramın ilk gününe bırakması nedeniyle kurban satış yerlerinde yoğun trafik yaşandı. Bazı satış yerlerinde uzun kuyruklar oluştu. Bu yoğunluktan faydalanmak isteyen birçok yankesici de emniyet güçleri tarafından yakalanarak gözaltına alındı.TRABZON Belediyesi'nin iki ayrı semtte kurduğu kurban pazarı ve kesim alanı dolunca, çok sayıda kişi geçmiş yıllarda olduğu gibi kurbanlarını yine deniz kenarındaki dolgu alanında kesti. 





İSTANBUL 
Uygunsuz kesimler için tutanak tutuldu 

İSTANBUL'DA ilçe belediyeleri, ihbarlar doğrultusunda zabıta ekipleriyle uygunsuz kesimler için tutanak tuttuklarını bildirdi. Belediye görevlileri, kesin sayının belli olmadığını, tutanakları kaymakamlıklara göndereceklerini belirttiler. 


BOLU 
Çocuklu kurbanlık hatırası 

ERSİN ERCAN Bolu DHA 
BOLU'DA da uzmanların, 'Küçük çocukların gözü önünde kurban kesilmesi, çocukların psikolojisini bozabilir' uyarılarına pek uyulmadı. Çıkınlar Mahallesi'nde bir baba, kurbanlık koçu oturdukları apartmanın önünde 3 ve 5 yaşındaki iki çocuğunun gözü önünde kesti. Daha sonra hatıra fotoğrafı çektirdi. 


ADAPAZARI 
Acemi kasap bilançosu 1 ölü, 2340 yaralı 

KÜTAHYA'DA, aldığı kurbanlık danayı keserken elinden kayan bıçağın sağ kasığına saplanmasıyla yaralanan işçi emeklisi Ahmet Ali Kazak 56 , hastaneye kaldırılırken, tüm yurtta kurban keserken kendilerini yaralayan 2 bin 126 kişi hastanelere başvurdu. İstanbul'da da kurban kesimi nedeniyle hastanelere 214 başvuru yapıldı. Yaralıların bazılarında da darbeler sonucu kafa travmaları görüldü. 


ERZURUM 

TURGAY İPEK DHA 
ERZURUM'DA nişanlıya gönderilen gelin koçları, çiçekçilerde 25 YTL'ye süslendi. Çiçekçiler, "Koçu süslemek çok zor. Hele bir de çılgın olursa vay halimize" dediler. 


</TEXT>
</DOC>
