<DOC>
<DOCNO> 314809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/13/spor/spo03.html </URL>
<DATE> 2005/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Koridorda kavga 
</HEADLINE>
<TEXT>


Çaykur Rizespor'un yıldız ismi Kürşat ile Galatasaraylı Mondragon karşılaşma sonunda birbirine girdi. Kürşat, Mondragon'un kendileriyle dalga geçmeye kalkıştığını iddia etti 

RAŞİT ALTUN 


Zor ayırdılar 
90 dakika boyunca büyük centilmenlik içinde geçen Çaykur Rizespor - Galatasaray maçının bitiminde tatsız olaylar yaşandı. Son düdüğün ardından iki takım futbolcuları soyunma odasına doğru hareketlenirken, koridorda Rizesporlu Kürşat ile Galatasaraylı Mondragon birbirine girdi. İtişmeye başlayan iki futbolcuyu araya girenler zorlukla ayırabildi. 

Kürşat suçladı 
RİZESPOR'UN yıldız ismi Kürşat olayların başlangıç noktasının Mondragon olduğunu iddia etti. Kürşat, Kolombiyalı kalecinin galibiyeti kutlamayı bilmediğini dile getirerek, "İstanbul'daki maçtan sonra bize yapmadıklarını bırakmadılar. Şimdi de Mondragon dalga geçmeye kalktı. O yüzden tepki gösterdim. Sonuna kadar haklıyım" dedi. 

Başkan Canaydın Güvenimiz sonsuz 

BAŞKAN Özhan Canaydın, yönetim ile futbolcular arasında sonsuz bir güven olduğunu dile getirdi. Canaydın, "Bizim verdiğimiz sözün günü vardı. Bunu yerine getirdik. Futbolcuların yönetime itimatları, bizim de onlara güvenimiz sonsuz" diye konuştu. Özhan Canaydın, yeni transfer Ribery'nin oyunda kaldığı kısa süre içinde iki şık hareketle kendini gösterdiğini söyledi. 

Ribery'den siftah 

Çaykur Rize maçında ilk kez oynadı, başarılı hareketleriyle gözdoldurdu 

GALATASARAY'IN yeni transferi Ribery, Çaykur Rize maçında ilk kez Sarı-Kırmızılı formayı giydi. 64. dakikada Sabri'nin yerine oyuna giren yıldız futbolcu, top hakimiyeti ve hızıyla gözdoldurdu. Ribery, "Galatasaray forması giymek bana keyif verdi. Kazandığımız için mutluyum. Umarım ilk maçımda pozitif bir etki bırakmışımdır" dedi. Genç yıldız, Anelka ile karşılaştırılmalarının yanlış olduğunu açıkladı. 


Pas 8 İsabetli Pas 4 Orta 1 İsabetli Orta - Top Çalma 2 Top Kaybetme 4 Yaptığı Faul 2 Yapılan Faul 1 Topla Buluşma 15 Topla Oyn. Süresi 00 49 Topla Oyn. Yüzdesi 3 


</TEXT>
</DOC>
