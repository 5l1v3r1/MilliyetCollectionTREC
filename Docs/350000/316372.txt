<DOC>
<DOCNO> 316372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/18/son/sondun30.html </URL>
<DATE> 2005/02/18/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Aşırı soğuklar binlerce çocuğu öldürebilir 
</HEADLINE>
<TEXT>

     Afganistan'ın Ghor bölgesinde etkili olan aşırı soğuklar nedeniyle binlerce çocuğun ölebileceği bildirildi. 
     Amerikan insani yardım kuruluşu Catholic Relief Services'den Katolik Yardım Örgütü Paul Hicks, örgütten bir ekibin yürüyerek ya da karayoluyla sadece 16 köye ulaşabildiğini, bu köylerde 80 çocuğun soğuk nedeniyle öldüğünün belirlendiğini belirtti. 
     Çığ nedeniyle dünyayla bağlantısı kesilen onlarca köyde ise durumun daha ciddi olabileceğini ifade eden Hicks, ''Soğuktan en fazla etkilenen bölgelerdeki durumu incelemek üzere acilen helikopterlerin gerektiğini'' söyledi. 
     Vali yardımcısı İkrameddin Rezaye de ''bölgede durumun ciddi olduğunu ve hemen tedbir alınmadığı takdirde bunun insani bir felakete dönüşebileceğini'' ifade etti. 
     Afganistan'da bulunan diğer insani yardım kuruluşu World Vision da 28 bin kişinin hayatının tehlikede olduğunu açıkladı. 
     Sağlık Bakanlığı, bölgede, soğuğa bağlı solunum yolu hastalıkları nedeniyle 105 kişinin hastaneye kaldırıldığını duyurdu. 
     
</TEXT>
</DOC>
