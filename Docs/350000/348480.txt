<DOC>
<DOCNO> 348480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/03/yazar/asik.html </URL>
<DATE> 2005/06/03/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Kilis'te dram... 
</HEADLINE>
<TEXT>


Kilisli Selahattin Akkurt, 31 Ağustos 2004'te Başbakan'a bir şik yet mektubu yazdı. 
Mektubunda, "Telekom bayiliğinin elinden alınıp Kilis İl Başkanı'nın kardeşine verildiğini" bildiriyordu. 
6 çocuğu olduğunu, 41 milyarının yok olduğunu anlatıyordu. 
Başbakan'dan cevap geldi ama 6 ay sonra... 
Erdoğan, 15 Mart 2005 tarihli mektubunda, Akkurt'a "Ulaştırma Bakanlığı durumu inceliyor, gereken yapılacak" diye yazdı. 
Mektup Kilis'e 11 gün sonra, 26 Mart 2005'te ulaştı... 
Ancak mektup Selahattin'in değil, babası Yusuf Akkurt'un eline geçti. Çünkü oğlu Selahattin, ekonomik kriz içinde bunalmış, 5 gün önce fare zehri içerek hayatına son vermişti 
Akkurt, Başbakan'a yazdığı mektupta, kendisinden alınan bayiliğin, Kilis AKP İl Başkanı Hüseyin Devecioğlu'nun kardeşi ile AKP Kilis Milletvekili Hasan Kara'nın kayınbiraderi Uğur Çiftçi'ye verildiğini belirtiyordu. 
Haberi geçen ay Sabah'ta yazan Fatih Ertürk'ü arayarak sonucu sorduk... AKP'li Turhan Çömez gibi milletvekilleri de konuyla ilgilenmiş. Ama sonuç değişmemiş. Bayilik AKP'lilerde kalmış. İntihar eden Selahattin Akkurt'un eşi ve 6 çocuğu köye gönderilmiş. 
Hem bayiliği ve canı elinden alınmış adamın, hem ocağı söndürülmüş... Yaşasın "Adalet" .. 

Soru Küreselleşmenin en önemli özelliği nedir 
Yanıt Uluslararası sömürüyü gayet olağanmış gibi göstermek... 
Haldun Ertem 

Antalya'da ucuzluk Gazeteci dostumuz, Antalya havaalanında bir şeyler atıştırmak için Düden adlı kafeye giriyor. Bir sandviç ile bir meyve suyu istiyor. Hesap tam 11 milyon 750 bin lira... Sandviç 7 milyon 250 bin, meyve suyu 4 milyon 500 bin liraymış. Listeden öteki fiyatlara bakıyor. Poşet çay 4 milyon 750 bin, kahve ve tost 5.5 milyon, hamburger 10 milyon 250 bin, duble rakı 16.5 milyon lira... Gazeteci, büfede çalışan delikanlıya sordu Sen günde 16,5 milyon lira alıyor musun Delikanlı sustu. 

N zım Hikmet, ölümünün 42. yılında anılıyor... 
2 hafta önce N zım şiiri okuduğu gerekçesiyle bir genç gözaltına alındığına göre... Onu h l "saygıyla" değil, "yasakla" anıyoruz 
Akif Kökçe 

Fethi kutlamak İstanbul'un Fethi'nin 552. yıldönümünde AKP'li belediyelerin sahneye çıkardıkları sanatçılar Kenan Doğulu, Murat Göğebakan, Gökhan Özen, Ece Erken, Kıraç, Yıldız Tilbe... Milli Gazete ise, Kocaeli'ndeki Fetih Kutlaması'nın kadrosunu açıklıyor Dünya 1.'si hafızlar Abdurrahman Sadien, Kerim Mansuri... Eski Afganistan Devlet Başkanı Burhaneddin Rabbani, eski Sudan Devlet Başkanı Muhammed Swar ez Zehep, eski Malezya Başbakanı Abdülhadi Awang... Ve elbette lider Erbakan... Ve ekliyor "Bu ne ibretlik tablodur Ya Rabbi " 

Kirazın faydası... Hasan Ünal, 1980 öncesinde CHP Antalya milletvekiliydi. 12 Eylül darbesi sonrasında işsiz kalınca Antalya'da küçük bir sera açarak kesme çiçek üretimine başladı. İşi büyüttü. Artık "aşılı fide" üretiyor. Domates, karpuz, patlıcan fidesini balkabağı fidesiyle aşılıyor. Aşılanmış fide hem daha az zirai ilaca ihtiyaç duyuyor hem de verim 4 kat artıyor... 
Hasan Ünal'ın Grow Fide adlı şirketi bugün 40 civarında ziraat mühendisi ile 600 civarında işçi çalıştırıyor. İşçilerin tümü sigortalı. Şirket vergi sıralamasında ilk 10'da. 
Hasan Ünal dostumuz, bize bir başka tarımsal kazanç fırsatını anlatıyor... 
- Avrupalı ve Rus tüketicilerin istediği kalitede iyi kiraz 1000 metrenin üzerinde yetişir. Avrupa'da ve Rusya'da bu rakımdaki topraklar çok az. O yüzden kirazı ithal etmek zorunda kalıyorlar ve tüketiciye kiloda 6 - 7 euro gibi fiyatlarla satıyorlar. Bizim ülkemizde ise yüksek rakımlı yer çok fazla. Bir kiraz ağacı 4 - 5 yılda yetişir. Geçen yıl Avrupa'ya, sadece 52 bin ton kiraz satabilmemize karşın bundan 150 milyon dolar kazandık. Kiraz işine hemen bugün başlamamız halinde sözünü ettiğim rakamı birkaç yılda miktar olarak 1 milyon tona, kazanacağımız dövizi ise "milyar dolar"a çıkarmamız mümkün... Üstelik şu anda İş Bankası kiraz üretmek isteyenlere 250 milyar lira kredi veriyor... 
Hasan Ünal, elmada da durumun kirazdan farklı olmadığını söylüyor. 
- Elma ağacını bugün dikerseniz 4 - 5 yıl sonra ciddi üretime başlarsınız, 10 yılda tam kapasite verim almaya başlarsınız. Yüksek standartta elma üretip satarsak bu yoldan da büyük döviz kazanabiliriz... 
AB bizi üyeliğe alacak mı Köşeyi en kolay nasıl döneriz Hazine yağmasına neresinden katılırız Yönetenler ve yönetilenler olarak bu sorularla vakit öldürmek yerine geleceği planlasak... Onurumuzla ve çok daha kolay çıkarız aydınlığa. 



</TEXT>
</DOC>
