<DOC>
<DOCNO> 337291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/son/sondun03.html </URL>
<DATE> 2005/04/27/ </DATE>
<TIME> 07.35 </TIME>
<AUTHOR>  </AUTHOR>
<HEADLINE>
Sri Lanka'da tren kazası En az 50 ölü 
</HEADLINE>
<TEXT>

     Sri Lanka'da bir yolcu treninin otobüsle çarpışması sonucu en az 50 kişinin ölmüş olmasından endişe ediliyor. Olayda 40 kişi de yaralandı. 
     Türkiye saati ile 00.30'da meydana gelen kaza, başkentin 60 kilometre kuzeybatısındaki Polgahawela kasabasında bir hemzemin geçitte gerçekleşti. 
     Polis sözcüsü Rienzie Perera, bölgeye acil yardım ekiplerinin gönderildiğini söyledi. Sözcü, "Colombo-Kandy treni bir yolcu otobüsü ile çarpıştı. Ölü sayısının 60'a kadar yükselmesinden endişe ediyoruz" açıklamasını yaptı. 
     Bölge yakınlarındaki Kurunegala devlet hastanesinden Nalika Bandara ise hastaneye şimdiye dek 40 kadar yaralının getirildiğini ve yaralıların gelmeye devam ettiğini söyledi. 
     
     Japonya'da 91 ölü 

     Pazartesi günü Japonya'nın Osaka kentinde bir yolcu treninin dokuz katlı bir apartmana çarpması sonucu meyadana gelen kazada da 91 kişi ölmüş ve 450'nin üzerinde kişi de yaralanmıştı. 
     
</TEXT>
</DOC>
