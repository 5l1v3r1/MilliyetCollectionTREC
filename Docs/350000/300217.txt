<DOC>
<DOCNO> 300217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/23/son/soneko19.html </URL>
<DATE> 2004/12/23/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
İmar Bankası, tabanca satacak... 
</HEADLINE>
<TEXT>

     Fon kapsamındaki İmar Bankası, toplam 205 adet Kırıkkale tabanca ile 5 bin 125 adet mermiyi satmak üzere ihale açtı. 
     Konuya ilişkin duyuru, Resmi Gazete'nin bugünkü sayısında yayımlandı. 
     Duyuruya göre 7.65 ve 9 milimetre çaplarında 205 adet Kırıkkale tabanca ile 5 bin 125 adet mermi, 5188 Sayılı Kanun kapsamında faaliyet gösteren kurum ve kuruluşlara satılacak. 
     İhale, ''kapalı zarf teklif almak'' suretiyle gerçekleştirilecek. 
     Satışa katılmak isteyenler, hazırlayacakları teklif mektuplarını, 29 Aralık 2004 tarihine kadar, teklif zarfının üstüne ''tabanca teklifidir'' yazarak ve ikinci bir zarfın içine koyarak, Mecidiyeköy İstanbul'da bulanan Türkiye İmar Bankası T.A.Ş. Genel Müdürlüğü'ne verecekler. 
     Tekliflerin değerlendirilmesi, toplam 15 gün içinde sonuçlandırılacak. 
     
     SÜMERHALI ISPARTA HALI FABRİKASI 
     Öte yandan Sümerhalı Genel Müdürlüğü Isparta Halı Fabrikası, ihtiyaç fazlası olan muhtelif cinste makina ve teçhizatları satışa çıkardı. 
     İhale, ''açık pazarlık usulü'' ile 4 Ocak 2005 tarihinde saat 14.00'de fabrikada gerçekleştirilecek. 
     İhaleye katılmak isteyenler teknik şartnameyi mesai saatleri içinde fabrikadan temin edebilecekler. 
     İhale ile birer adet çile kurutma, bobin, ring, tarak, katlama, santrifüj sıkma makinları, yapak kurutma, çile boya kazanı, ve bileme tezgahı ile harman hallaç tesisi satılacak. 
     Söz konusu ihalede satışa çıkarılan makina ve teçhizatın muhammen bedelleri, 2 milyar lira ile 70 milyar lira arasında değişiyor. 
     
</TEXT>
</DOC>
