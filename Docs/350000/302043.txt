<DOC>
<DOCNO> 302043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/30/guncel/gun01.html </URL>
<DATE> 2004/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Daha insancıl bir infaz kanunu 
</HEADLINE>
<TEXT>


Yeni TCK ile birlikte 1 Nisan 2005'te yürürlüğe girecek olan Ceza ve Güvenlik Tedbirlerinin İnfazı Hakkındaki Kanun CİK , hükümlünün hayatını kolaylaştıracak maddeler içeriyor 

Önder Yılmaz 



Hamileye 'erteleme' 
Gebe olan veya doğurduğu tarihten itibaren 6 ay geçmemiş bulunan kadınların cezası ertelenebilecek. Bu düzenleme akıl hastaları için de geçerli olacak.Ağırlaştırılmış müebbet hapis cezasına mahk m olanlar ile terör gibi örgüt suçlarını işleyenler, kasten öldürme, uyuşturucu ticareti, anayasal düzen ve devletin güvenliğine karşı suçlardan mahk m olanlar, tehlikeli mahk mlar F tipi cezaevinde kalacak.Koğuşlarda, ayda bir kez habersiz arama gerçekleştirilecek. 

Çocuğa kelepçe yok 
Mahk mlar zincire ve demire vurulmayacak. Kelepçe belli koşullarda takılacak. Çocuk hükümlülere kelepçe takılmayacak.Öldürme ve cinsel saldırı gibi girişimlerde bulunan çocuklara 5 gün oda hapsi verilecek.Anneleri mahk m olup da bakacak kimsesi bulunmayan 0 - 6 yaş grubundaki çocuklar, annelerinin yanında kalabilecek, gündüzleri kreşlere gönderilecek.Mektupla tehdit ve küfür edenler ile afiş asanlara kınama cezası gereksiz marş söyleyip slogan atanlara da haberleşmeyi kısıtlama cezası verilecek. 

Yaşlıya evde hapis 
75 yaşını bitiren, 3 yıl ve daha az süreli hapis cezasına mahk m olanlar, tam teşekküllü hastaneden rapor alırlarsa cezalarını konutlarında çekecek. Bu kişiler devletin zararını da faiziyle karşılayacaklar. Bu düzenlemeden, "kayıp trilyon" davasından 2 yıl 4 ay ceza alan kapatılan RP'nin Genel Başkanı Necmettin Erbakan da yararlanacak. Erbakan gibi bu ceza kapsamındakilerin evinden dışarı çıkıp çıkamayacağına ilişkin kurallar tüzükle belirlenecek.65 yaşını bitirmiş kadın hükümlüler 6 ay veya daha az süreli hapis cezasını, h kim kararı ile konutlarında çekebilecek. 

İnfaz süresi uzuyor 
Ağırlaştırılmış müebbet hapis cezasına çarptırılan hükümlüler 25 yerine 30, müebbet mahk mları 20 yerine 24 yıl cezadan sonra şartlı salıverilebilecek. Şartlı salıverilme diğer hükümlülere, cezalarının beşte ikisi yerine üçte ikisini cezaevinde geçirdikten sonra uygulanacak. Örneğin 12 yıl ceza almış mahk m, yeni yasaya göre şartlı salıverilmeden yararlanmak için 4 yıl 8 ay yerine, 8 yıl hapis yatmak zorunda kalacak.Eğitim için radyo, televizyon ve internet kullanımına izin verilebilecek. Adalet Bakanlığı, uygun görürse eğitim amaçlı bilgisayar alınmasına izin verilecek. 

'Salıverilme' süreleri 
Terör gibi örgüt suçlarından dolayı ağırlaştırılmış müebbet hapis cezasına mahk m olanlar 36 yılını, müebbet hapis cezasına mahk m olanlar 30 yılını, diğer süreli hapis cezalarına mahk m olanlar cezalarının dörtte üçünü çekmeleri durumunda koşullu salıverilmeden yararlanabilecek. Bu suçlardan birden fazla ceza alanlar için ise şartlı salıverilme süresi 40 yıl olacak.Cezaevi ziyaretlerinde milletvekilleri ve mülki amirler elle aranamayacak. 

Eğitim molası 
3 yıl ve daha az süreli hapis cezalarında, hükümlünün yükseköğrenimini bitirebilmesi, birinci derece yakınlarının ölümü, bunların hastalık ve malullükleri nedeniyle ailenin tarım topraklarının işlenebilmesinin olanaksız hale gelmesi gibi durumlarda 6 ayı geçmeyen sürelerle infaza ara verilebilecek. Ancak bu ara verme 2'den fazla olmayacak.Mahk mlara "dini" bayram, yılbaşı veya kendi doğum günlerinde hediye gönderilebilecek.Mahk mları papaz, haham, imam gibi inandıkları dinin temsilcileri ziyaret edebilecek. 

'Öcalan' maddesi 
Ölüm cezaları, müebbet ağır hapis cezasına dönüştürülen veya ağırlaştırılmış müebbet ağır hapis cezasına mahk m olan terör suçluları, koşullu salıverme hükümlerinden yararlanamayacak. Terörist Abdullah Öcalan ve benzeri durumdaki mahk mların ağırlaştırılmış müebbet ağır hapis cezası hayat boyu devam edecek.Mahk mların hastanede geçirdikleri süre cezadan düşülecek. Ancak ölüm oruçları, kendini bıçaklamak gibi hastalığa kasten neden olan mahk mlar, bu hükümden yararlanamayacak. 




</TEXT>
</DOC>
