<DOC>
<DOCNO> 349789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/07/son/sonyas09.html </URL>
<DATE> 2005/06/07/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Dağ çileği damar tıkanmalarını önlüyor 
</HEADLINE>
<TEXT>

     Metin FERAH DHA 

      ABANT İzzet Baysal Üniversitesi Fen Edebiyat Fakültesi Biyoloji Bölümü Öğretim Üyesi Yrd.Doç.Dr. Seyhun Yurdagül, C vitamini açısından zengin olan dağ çileğinin damar tıkanmalarını önleyici özelliğe sahip olduğunu söyledi. 
     Yrd.Doç.Dr. Yurdagül, vitamin açısından zengin olan dağ çileğinin, vücutta bulunan zararlı maddeleri, vücuttan atmaya yönelik bir fonksiyonu bulunduğunu belirtti. Yrd.Doç.Dr. Yurdagül, Dağ çileği üzerinde yaptığımız bakteri incelemesinde, dağ çileğinin C vitamini açısından oldukça zengin olduğunu saptadık. Dağ çileği, aynı zamanda ishale neden olan bazı mikroorganizmaları durdurma özelliğine de sahip bulunuyor'' dedi. 
     Dağ çileğinin besleyici özelliğe de sahip olduğunu söyleyen Yrd.Doç.Dr. Yurdagül, Dağ çileği, vücuda zarar verecek bazı kimyasal maddelere karşı savaş veriyor. Sigaranın yarattığı damar tahrip edici özelliği azaltabiliyor. C vitamini açısından zengin olan ve besleyici özelliği bulunan dağ çileği, vücuttaki serbest radikalleri, bir şekilde vücuttan atmaya yönelik bir fonksiyon içeriyor. Kırmızı meyvelerde mevcut olan ancak dağ çileğinde yoğun miktarda bulunan antosiyanin pigmenti sayesinde, vücuttaki zararlı etkenlerle savaşan dağ çileği aynı zamanda damar tıkanmalarını önleyici özelliğe sahip bulunuyor'' dedi. 
     
</TEXT>
</DOC>
