<DOC>
<DOCNO> 300345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/23/son/sontur37.html </URL>
<DATE> 2004/12/23/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Evini boşaltmayan kiracısı ve oğlunu öldürdü 
</HEADLINE>
<TEXT>

     Fatih'te evini boşaltmadığı için tartıştığı kiracısı ve bir oğlunu öldürdüğü, diğer oğlunu da yaraladığı gerekçesiyle aranan ev sahibi, Avcılar'da yakalandı. 
     Asayiş Şube Müdürlüğü'nden alınan bilgiye göre, evini boşaltmamakta direnen Mehmet Ali Baltaş 57 ve oğlu Mehmet Üstün Baltaş'ı 21 6 ay önce tabancayla vurarak öldürdüğü, diğer oğlu Mustafa Baltaş'ı 19 da yaraladığı gerekçesiyle aranan Resul Kara 51 , Avcılar'da düzenlenen operasyonla gözaltına alındı. 
     Hakkında gıyabi tutuklama kararı olduğu için poliste sorgusu yapılmadan Adliye'ye sevk edilen Kara, basın mensuplarının soruları üzerine, Mehmet Ali Baltaş ve oğlunu kendisinin öldürmediğini, baba-oğlun birbirlerini vurduğunu iddia etti. 
     Buna rağmen Kara'nın, olay günü evini boşaltması için telefonda uyardığı Mehmet Ali Baltaş'ın ''Evi boşaltmıyoruz ne yapacaksın '' şeklinde cevap vermesi üzerine ''Buraya gelin de ne olacağını görün'' dediği, yanına 2 oğlunu alan Baltaş'ın zanlının Aksaray'daki evine gittiği, tartışmanın burada kavgaya dönüşmesi üzerine de cinayetin işlendiği öne sürüldü. 
     Kara'nın öldürme, yaralama, yankesicilik ve gasp suçlarından sabıkalı olduğu, ayrıca 1983 yılında satırla bir kişinin kolunu kestiği iddia edildi. 
     
</TEXT>
</DOC>
