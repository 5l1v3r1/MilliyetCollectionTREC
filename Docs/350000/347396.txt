<DOC>
<DOCNO> 347396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/31/yazar/tamer.html </URL>
<DATE> 2005/05/31/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Avrupa Anayasası'nın ruhuna fatiha 
</HEADLINE>
<TEXT>

Uzmanlara göre bardağı taşıran damla Türkiye oldu. İngiltere Dışişleri Bakanı Straw, reddedilen Anayasa'dan "was" diye söz etti 

Ne tuhaf Tıpkı son dönemde Türkiye'de olduğu gibi, Fransa'da da birbirleriyle zıt ideolojilere sahip aşırı sağcı Jean - Marie Le Pen ile Komünist Parti, "milliyetçilik" bayrağı etrafında buluştular. Sosyalist Parti'yi tam yarıdan ikiye çatlatan Laurent Fabius'un başını çektiği "hayırcı" kanadın da katılımıyla AB Anayasası reddedildi. "Hayır"cı Fransızlar, önceki akşamdan beri sokaklarda "biz kazandık" diye kutlamalar yapıp şampanyalar patlatıyorlar. 
Referandumun sonuçları, bizdeki Avrupa Birliği karşıtlarına müthiş cesaret verecek. Çünkü bir kıvılcımla tetiklenen bu tür hareketlenmeler, yayılarak salgın haline dönüşür. Bizim siyasi yelpazenin 2 zıt ucundaki "milliyetçiler" de şimdi Fransa ile mükemmel paralellikler kuracaklardır 
"Bak onlar yaptı, biz de yaparız " "AB'ye hayır, küreselleşmeye hayır, hükümete hayır..." 

Bardağı taşıran damla 
Dün görüşlerine başvurduğum bazı AB uzmanlarına göre Fransa'da bardağı taşıran damla Türkiye oldu 
Artan işsizlik Yerinde sayan büyüme Halkın sorunlarına eğilmeyip kendi kafalarına göre iş yapan siyaset sınıfına tepki... 
Bütün bu faktörler, özellikle de siyasi sınıfa duyulan tepki, referandum sonucunun "hayır" çıkmasında etkili oldu Referanduma katılanlar, "Burada halk var, şunlara öyle bir ders verelim ki, halkın sesini duymayı öğrensinler," psikolojisiyle sandık başına gittiler. Fakat yılların biriktirdiği yukarıdaki sorunlara "Ne fazla geldi " diye bakıldığında Türkiye faktörü öne çıkıyor ve "Bir de içimize yabancıları sokacaklar, hayatımız mahvolacak" sloganı tutuyor... 

Rahmetli Anayasa 
Milliyetçilikte buluşan zafer sarhoşu Fransızlar "Biz bu anayasayı reddettik, şimdi oturup daha iyisini yapacaklar " havasında. Ancak reddedilen AB Anayasası'nın hazırlık sürecine katılmış olan İngiltere Dışişleri Bakanı Jack Straw, referandum sonuçlarının açıklanmasının ardından BBC'nin sorularını yanıtlarken AB Anayasası'ndan "was" fiilini kullanarak, geçmişte kalan birşeymiş gibi söz etti. Rahmetli iyi insandı gibisinden... Oturup yeniden konuşulacak falan dense de, uzmanlara göre AB Anayasası projesi, bu şekliyle bitti 

Pekiyi ya bizim 3 Ekim 
Bu durumda Türkiye'nin 3 ekimde AB ile müzakerelere başlamasında bir aksama olur mu Yine bir uzman görüşü "Eğer AB normal işleyişini devam ettirseydi, bu tarihe uyacağı muhakkaktı. Çünkü AB'nin temelinde hukuk vardır, verilen sözler tutulur. Ama şu anda AB'nin ne olacağı tartışma konusu haline gelmişken, eski statüdeki AB'nin verdiği sözler de, kolayca tartışma konusu yapılabilir. Mesela Hırvatistan'la müzakerelere nisanda başlanacaktı. Brüksel, savaş suçlusu emekli general Gotovina'nın iadesini istedi, Hırvatlar reddedince de görüşmeler erteleniverdi. Kendi içinde kaynayan AB, kolaylıkla Ermeni Konferansı'nın ertelenmesi ya da okulda Nazım Hikmet şiiri okuyan çocuğun gözaltına alınması gibi bir sebeple ortaya çıkıp, müzakere tarihini erteleyebilir. Bundan sonra çok dikkatli olmak gerek." 

AB Blair'den sorulur 
Anlaşılan AKP hükümetinin işi şimdi daha da zor. Hem içte milliyetçilik sloganı etrafında birleşecek anti AB cephesi, hem de dışta Türkiye'nin üyeliğini destekleyen AB'nin 3 büyüğü Almanya, Fransa ve İngiltere'den ilk 2'sinde bu dayanağın çökmüş olması... Türkiye'nin 3. dayanağı İngiltere Başbakanı Blair, genel seçimlerde örselenmiş olsa da, birdenbire Avrupa'nın en önemli politikacısı haline geliyor. Hem 1 temmuzda devralacağı AB Dönem Başkanı sıfatıyla "Avrupa'yı ayakta tutma misyonu"nu üstlenecek, hem de uluslararası politika ve transatlantik ilişkilerde, İran ve Irak gibi konularda "Ben buradayım, Schröder ve Chirac'ın bıraktığı boşlukta AB benden sorulur," mesajını vermeye çalışacak. 



</TEXT>
</DOC>
