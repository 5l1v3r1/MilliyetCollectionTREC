<DOC>
<DOCNO> 304106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/06/son/sonspo23.html </URL>
<DATE> 2005/01/06/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Ümit Karan Galatasaray defterini kapattı 
</HEADLINE>
<TEXT>

     Teknik direktör Gheorghe Hagi'nin istememesi üzerine sarı-kırmızılı kulüpten ayrılmak zorunda kalan golcü futbolcu Ümit Karan, Almanya'nın Mönchengladbach kulübü ile transfer görüşmelerinde bulunmak üzere takımın kamp yaptığı İspanya'ya gitti. 
     Atatürk Havalimanı'nda yolculuk öncesi basın mensuplarına açıklamada bulunan Ümit Karan,, Mönchengladbach ile yüzde 80 anlaşmaya vardığını belirterek, bazı ufak pürüzlerin giderilmesi için hoca ve kulüp başkanı ile yüz yüze görüşeceğini söyledi. 
     Gazetecilerin, ''Hagi'nin futbol oynadığı dönemde en beğendiği futbolcu sendin, şimdi neden seni düşünmüyor'' şeklindeki sorusu üzerine Karan, ''Onu bilemiyorum. Kendisiyle bir şey konuşmadık. Bunu ona sormalı'' diye konuştu. 
     Karan, bir başka soru üzerine de Galatasaray Kulübü yöneticileri ile görüşmediğini söyledi. 
     

     
</TEXT>
</DOC>
