<DOC>
<DOCNO> 340357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/07/siyaset/siy09.html </URL>
<DATE> 2005/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Coşkun'un robot merakı 
</HEADLINE>
<TEXT>



Türkiye Zek Vakfı ve ODTÜ Robot Topluluğu'nca düzenlenen ODTÜ Robot Günleri'nde, üniversite öğrencilerince yapılan mayın arayan ve sırtüstü esneyen köpeklerle sumo güreşcileri gibi farklı robotlar sergilendi. 
Dün yapılan açılışa katılan Sanayi ve Ticaret Bakanı Ali Coşkun, bağdaş kurarak sumo güreşi yapan robotları izledi. 
Bakan Coşkun, küçükken panayırlarda deve güreşi gösterilerini izlediğini anlatarak, "O çağdan sumocu robotlar çağına geldik" dedi. Mühendis olduğu için robotları gördükçe gurur duyduğunu vurgulayan Coşkun'un dikkatini, Gazi Üniversitesi öğrencilerince hazırlanan Çanakkale Savaşları'ndaki mayın gemisinden esinlenilerek "Nusret" adı verilen mayın arama robotu çekti. 


</TEXT>
</DOC>
