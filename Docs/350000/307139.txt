<DOC>
<DOCNO> 307139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/17/son/sondun38.html </URL>
<DATE> 2005/01/17/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Romanya'dan Irak'a 100 asker daha, Hollanda Mart'ta çekiliyor 
</HEADLINE>
<TEXT>

     Romanya'nın, Irak'ta 30 Ocak'ta yapılacak seçimlerde BM personelinin korunmasına yardımcı olmak amacıyla bu ülkeye 100 asker daha göndereceği bildirildi. 
     Yüksek Savunma Konseyi'nden yapılan açıklamada, 100 piyadenin BM'nin isteği üzerine Irak'a gönderileceği kaydedildi. 
     Romanya'nın Irak'ta halen 700 askeri bulunuyor. 
     Bu arada, Hollanda Başbakanı Jan Peter Balkenende, gazetecilere yaptığı açıklamada, Irak'ın güneyinde konuşlandırılan 1400 askerin planlandığı gibi 15 Mart'ta geri çekileceğini söyledi. 
     Balkenende, Hollanda'nın, Irak'a önemli miktarda askeri katkı sağladığını hatırlatarak, ülke olarak Irak'taki koalisyon içindeki taahhütlerini ve yükümlülüklerini yerine getirdiklerini belirtti. 
     Hollandalı askerlerin görevlerine, Irak'ın güneyindeki El Muthana'da İngiliz komutası altında Mart 2003'te başladığını kaydeden Balkenende, geri çekilecek Hollanda birliklerinin yerine hangi birliklerin getirileceğine İngiliz hükümetinin karar vereceğini bildirdi. 
     
</TEXT>
</DOC>
