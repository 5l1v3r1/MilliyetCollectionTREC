<DOC>
<DOCNO> 326726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/24/son/sonspo36.html </URL>
<DATE> 2005/03/24/ </DATE>
<TIME> 18.22 </TIME>
<AUTHOR>  </AUTHOR>
<HEADLINE>
Aziz yıldırım ve yöneticiler, antrenmanı izledi 
</HEADLINE>
<TEXT>

     Fenerbahçeli yöneticiler, sarı-lacivertli ekibi, öğleden sonra yaptığı antrenmanda ziyaret etti. 
     Başkan Aziz Yıldırım'ın yanı sıra bazı yöneticiler ve yüksek divan kurulu başkanı Yüksel Günay, Samandıra Tesisleri'ne gelerek antrenmanı izledi. 
     Teknik Direktör Christoph Daum yönetiminde gerçekleştirilen günün ikinci çalışmasına, milli takımlardaki oyuncuların yanı sıra MR çektirmeye giden Servet, gribal enfeksiyon geçiren Kemal, takımdan ayrı çalışan Selçuk ve Semih katılmadı. Anelka ve Van Hooijdonk ise salonda çalıştı. 
     Yaklaşık 1,5 saat süren antrenmanda futbolcular düz koşu ve ısınma hareketlerinin ardından dar alanda kontrollü pas çalışması yaptı. Ayak tenisi ile süren çalışma, dar alanda oynanan maçla sona erdi. 
     Sarı-lacivertliler, ligin 26. haftasındaki Gaziantepspor maçının hazırlıklarına yarın çift antrenmanla devam edecek. 
     
</TEXT>
</DOC>
