<DOC>
<DOCNO> 300764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/25/guncel/gun03.html </URL>
<DATE> 2004/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İyi ki varsınız 
</HEADLINE>
<TEXT>


Sivil toplum kuruluşları, fakir ama başarılı çocukları, dört duvar arasından, tarladan, töreden yani karanlık bir yaşamdan çekip çıkararak eğitimin aydınlığına kavuşturuyor... 

ÜMRAN AVCI İstanbul 

Kendi kaderlerine bırakılsa köyünden çıkamayacak, belki çocuk yaşta gelin edilecek binlerce çocuk ve gencin hayatı sivil toplum kuruluşlarının burslarıyla değişti. 2004'te binlerce fakir ama başarılı çocuk, dört duvar arasından, tarladan, töreden yani karanlık bir yaşamdan çekip çıkarılıp, eğitimin aydınlığına kavuşturuldu... 

Türk Egitim Vakfı TEV , Çağdaş Yaşamı Destekleme Derneği ÇYDD , Türk Eğitim Derneği TED , Hacı Ömer Sabancı Vakfı VAKSA ve Vehbi Koç Vakfı gibi dernek ve vakıflar, yıllardır fakir ama başarılı çocukların önünü açıyor. 
Türk Eğitim Derneği TED 76 yıl içinde 45 bin çocuğa lise ve üniversite bursu verdi. 2004'te de farklı illerden sınavla belirlenen başarılı 250 çocuk, tam eğitim bursu kapsamında TED Koleji'nde okuyor. 2004 yılı itibariyle bin 250 öğrenci için bu burs sisteminde 2 trilyon civarında fon dönüyor. Bir çocuk için ayrılan bütçe 5.5 milyar civarında. Yaklaşık bin öğrenci 960 de destekleme bursu alıyor. 
Türk Eğitim Vakfı TEV 37 yılda 135 bin 450 maddi durumu iyi olmayan başarılı gence burs verdi. 2004'te 7 bin 100 öğrenciye burs veren dernek, 2005'te bu sayıyı 7 bin 250'ye çıkarmayı hedefliyor. 2004'te 4 bin 746 öğrenciye yükseköğretim, 2 bin 320 öğrenciye ilk ve orta eğitim, 12 öğrenciye doktora, 22 öğrenciye de master bursu verdi. 2004'te 8 trilyon bütçe ayrıldı. 2004'te üstün başarılı 61 öğrenci yurtdışına gönderdi. 
Hacı Ömer Sabancı Vakfı VAKSA 30 yılda 24 bin üniversite öğrencisine burs olanağı sağladı. 2004'te bin üniversite öğrencisine burs verdi. Bu öğrencilerden mezun olan 250 öğrenci yerine yeni 250 burslu öğrenci dahil edilecek. Böylece yıllık bin öğrenci rakamı korunacak. 2004'te 3 trilyon 600 milyar lira harcandı. 2005'te hedef 4 trilyon 100 milyar lira. 
Türkiye Eğitim Gönüllüleri Vakfı TEGV Kurulduğu 1995 yılından bugüne imk nları kısıtlı ilköğretim çağındaki 7 - 16 yaş arası çocuklara okul dışı zamanlarında eğitim desteği veriyor. Vakıf, kurulduğu tarihten beri 600 bin çocuğa eğitim desteği verdi. 2003 - 2004 Eylül - Ağustos etkinlik döneminde 140 bin eğitim desteği aldı. 2005'te hedef 160 bin çocuğa daha eğitim desteği vermek. 
Çağdaş Yaşamı Destekleme Derneği ÇYDD 10 yılı aşkın sürede 31 bin çocuğa burs verdi. 10 bini kız, 21 bini üniversite öğrencisi 2004'te 5 bin üniversite öğrencisine burs sağlandı. İlk ve orta öğretimde sponsorlar aracılığıyla toplam 6 bin 736 çocuk burs aldı. 2005'te hedef 7 bin 500 üniversite öğrencisine burs vermek. 
Vehbi Koç Vakfı Maddi gücü yetersiz ama yetenekli gençlere eğitimde fırsat eşitliği yaratmayı amaçlıyor. Vakıf, bu nedenle "okumaya hevesli gençleri" 1969'dan beri verdiği eğitim burslarıyla destekliyor. Vakfın burslarından her yıl 2 bine yakın genç yararlanıyor. 


</TEXT>
</DOC>
