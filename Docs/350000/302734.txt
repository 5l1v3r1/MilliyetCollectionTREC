<DOC>
<DOCNO> 302734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/02/yazar/altan.html </URL>
<DATE> 2005/01/02/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Kurnazlık, zek , akıl yahut kılzanruk, kez, lıka... 
</HEADLINE>
<TEXT>


21. yüzyıl 5'inci yaşına basarken saydamlıktan yoksun, çarpık çurpuk ekonomik bir iskeleti, yapay bir "imaj-görüntü" yaratıp örtülüyerek "çağdaşlaşıyoruz" nutuklarıyla oyalanıp gitmenin nelere mal olmuşluğu da, su yüzüne iyiden iyiye çıkmaya başladı. 
İşte, biten yılın sonunda Milli Eğitim Bakanı Hüseyin Çelik'in yaptığı açıklama 
- Okullarımızda 11 yıl boyunca çocuklara Türkçe dersi veriyor, buna rağmen doğru dürüst öğretemiyoruz. Türkçe dersleri bir fecaat... 

Türkçenin, asit sülfürik içine düşmüş teneke parçası gibi, eriyip gitmekte olduğu ortada üstelik sahte bir "imaj" ve "140 bin şehit daha verir Atina'yı da alırız" türü nutuklarla, maskelenemeyecek türden... 
2105 yılını kim bilir kaç kelimeye inmiş olarak karşılayacak Türk dili 

Uzay çağının küreselleşme sürecinde, "dilin elden gitmesi"nin ne anlama geleceğini, kime sorsak acaba 
Eski rektörlerden birine sormaktan da çekiniyoruz ya şöyle yanıt verirse 
- Hiç korkmayın, zafer süngünün ucundadır... 

Nasreddin Hoca'ya sormuşlar 
- Avrupa'da kendimizi tanıtmak için, yeterli propagandanın yapılamadığından yakınılıp duruyor. Sence, kendimizi Avrupa'ya tanıtmak için yeterli propagandayı neden yapamıyoruz 
Hoca 
- Neden olacak, demiş yüz yıldan beri, "Türk'e Türk propagandası" yapıp durmaktan, elde "propaganda" kalmadı dışarıya yetecek... 

AB üyesi olma yolundaki 3 ülkeyi simgeleyen 3 kedi... 
Kedilerden biri 
- Hamileyim, diyor, harika güzel yavrularım olacak birkaçı samur, birkaçı siyahlı beyazlı babaları çok yakışıklıydı çünkü... 
İkinci kedi 
- Ben de hamileyim, diyor benim yavrularım da, kimi bembeyaz, kimi tekir, kimi üç renkli bir dişi olarak doğacak benimkilerin de babaları çok hoş, çok göz alıcıydı... 
Sesi sedası çıkmayan üçüncü kediye soruyorlar 
- Sen hamile değil misin 
Üçüncü kedi, pısırık bir sesle 
- Ben de, hamileyim, diyor... 
- Doğacak yavruların hakkında bir fikrin yok mu babaları nasıldı 
Pısırık sesli kedi 
- Hiçbir fikrim yok, diyor ben o sırada eğilmiş çöp tenekesini karıştırıyordum... 
Kedilerin hangi ülkeleri simgelediğini değerlendirme, demokratik özgürlükler sayesinde sizlere kalmış... 

AB üyeliğiyle ilgili müzakereler hakkında bir yığın fıkra anlatılmakta... 
Başbakan Tayyip Bey, iç politikada kolay açıklayamayacağı bazı önerilerin tekrarlanıp durmasına kızmış ve bağırmış 
- Ben sağırım, hiç konuşup durmayın, anlamıyorum... 
Ve bir yanıt gelmiş hemen AB sözcülerinden 
- Biz de zaten konuşmuyoruz ki, ağzımızın oynamasına bakma sen sakız çiğniyoruz... 

Cumhuriyet dönemi boyunca, dünyanın bize hayran olduğunun ikide birde manşetleşmesine karşın AB üyeliği sürecinin çok kaygan ve dikenli bir yol olduğu söylenmekte... 
Bu konuda ne düşündüğünü sormuşlar Bektaşi babasına. 
Baba erenler 
- Benim, demiş, vaktiyle kiralamaya kalktığım bir eve benziyor bizim AB üyeliği süreci... Ev sahibinin beni çok sevdiğinden, bana hayran olduğundan falan söz edilmişti... Sonunda ev sahibiyle birlikte evi gezerken, her adım atışta, zemin tahtalarının gıcırdayıp sallandığını görmüştüm. Ev sahibi 
"- Ev de sizi çok sevdi, bakın siz yürürken zikretmeye başladı, demişti... 
Benim de içime bir korku düşmüştü 
- Ya eve girerken, secdeye de yatmaya kalkarsa, diye... 

Ahmet Arif'in "Otuz Üç Kurşun" şiirinden alınmış dizelerle bitirelim yazıyı 

Vurulmuşum 
Dağların kuytuluk bir boğazında 
Vakitlerden bir sabah namazında 
Yatarım 
Kanlı, upuzun... 

Vurulmuşum hiç sorgusuz, yargısız 
Gayrı eşkıyaya çıkar adımız 
Kaçakçıya 
Bozguncuya 
Hayına 

Kirvem, hallarımı böyle yaz 
Rivayet sanılır belki 
Gül memeler değil 
Domdom kurşunu 
Paramparça ağzımdaki... 



</TEXT>
</DOC>
