<DOC>
<DOCNO> 320194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/magazin/amag.html </URL>
<DATE> 2005/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
'Siyasetçiler daha mı iyi ' 
</HEADLINE>
<TEXT>


Gelin-kaynana programlarına ceza gelebileceği haberine Ünsal Oskay'ın yorumu Baykal, Demirel, Semra Hanım'dan daha mı iyi 

Ezelhan Üstünkaya 

Televizyonlarda "kaynana - damat - gelin" içerikleriyle süren "Biri Bizi Gözetliyor" formatındaki programlar, Başbakanlık Aile Kurumu ile Radyo ve Televizyon Üst Kurulu'nu RTÜK harekete geçirdi. Yayınları eleştiren RTÜK Başkanı Fatih Karaca, program yayınına devam edilmesi durumunda televizyon kanallarına sırasıyla uyarı, program durdurma ve para cezası verileceğini belirtti. 
Karaca, dün düzenlediği basın toplantısında, "Alo RTÜK" hattına yoğun şik yet geldiğini belirterek, "Toplumsal sabır sınırları aşıldı. Yayıncı sıfatımla bu yayınlardan utanç duyuyorum. Aile ilişkilerinin sulandırıldığı, her türlü hakaretin yaşandığı, insanların başında bardakların kırıldığı programda kamu yararından bahsetmek mümkün değil" dedi. 
Kurulacak özel komisyonun bu programları izleyerek rapor hazırlayacağını açıklayan Karaca, gerekirse RTÜK'ün olağanüstü toplanarak karar alacağını belirtti. Bu tür programların basın özgürlüğü kapsamında değerlendirilmemesi gerektiğini savunan Karaca, "Dur demenin zamanı geldi. Reyting ve vahşi kapitalizmin ürünü olarak bu programlar yapılıyor" şeklinde konuştu. 

'Program durdurma' 
Büyük televizyon kanallarının 24 saat bu tür programlara iltifat eder hale geldiğini kaydeden Karaca, "RTÜK sansür heyeti değil. Türkiye demokratik bir ülke. Demokratik hukuk devleti içinde müeyyideler uygulanacak" dedi. 
"Uyarı, program durdurma ve para cezası" uygulayacaklarını ifade eden Karaca, "Bize göre program durdurma yeni yasada tamamen çıkarılmalı. Kademeli para cezasına geçilmeli" dedi. 
Karaca, Başbakanlık Aile Araştırma Kurumu'nda RTÜK'e gelen şik yet yazısında, "Aile kurumunun para karşılığı yapıldığı, ödülü para olan birlikteliğin aile olarak adlandırılması erozyondur" ifadelerinin yer aldığını kaydetti. 
Karaca, spor programları ile ilgili olarak da çok sayıda şik yet geldiğini, Üst Kurul'un spor programlarını da mercek altına aldığını belirtti. 

'Yaptırım uygulansın' 

Söz konusu programlara ceza uygulamasına gidilmesi, "AB sürecinde denetim mi, sansür mü " tartışması başlattı. 
Gazi Üniversitesi İletişim Fakültesi Dekanı Prof. Dr. Korkmaz Alemdar, programlara yaptırım uygulamasına destek vererek, "Avrupa normlarıyla bakılırsa 'Karışmanın manası yok. Özgürlük alanı, serbest bırakılmalı' denilebilir, ama Türk toplumunun gelişimi, tarihi sosyolojisi buna uygun değil" dedi. 

'Katlanılamaz basitlik' 

Beykent Üniversitesi Rektör Yardımcısı, İletişim Uzmanı Prof. Dr. Ünsal Oskay ise, "İç, dış borç, CHP ve AKP'nin durumu, ekonominin batağa girişi, eğitim sistemi çok daha ayıp durumda. Ben de bu programları gördüğümde önce kızıyorum, sonra üzülüyorum. Kabalık, saçma sapan sözler rahatsız edici. Akıl almaz seviyesizlik, katlanılmaz bir basitlik var" dedi. Oskay, şöyle devam etti 
"Kaba sabalıklar sokakta da, siyasi hayatta da var. Parti kongrelerine bakın. Anlı şanlı liderler mi ayıp durumda, Semra Hanım mı Baykal, Demirel, Semra Hanım'dan daha mı iyi " 

'Yersiz açıklama' 

Kanal D Genel Yayın Yönetmeni Murat Saygı, RTÜK Başkanı Karaca'nın açıklamaları yerinde bulmadığını söyledi. 'Reality Show'ların dünyanın her yerinde olduğunu belirten Saygı, "Karaca, 'Kavga dövüş dozu fazla, bunları azaltın' ya da 'Şöyle olursa daha uygun olur' demeliydi" diye konuştu. ALO RTÜK 178 hattını 700 kişinin şik yette bulunduğunu söyleyen Saygı, "Bu 70 milyonluk Türkiye için çok komik bir rakam. Sağlıklı bakmak lazım" dedi. Show TV yöneticileri, açıklama yapmaktan kaçınırken, atv yöneticileri de 'toplantıda oldukları' mazeretleri nedeniyle konuşmadı. n ITIR ILGAZ 



</TEXT>
</DOC>
