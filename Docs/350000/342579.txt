<DOC>
<DOCNO> 342579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/14/son/sonspo37.html </URL>
<DATE> 2005/05/14/ </DATE>
<TIME> 22.10 </TIME>
<AUTHOR>  </AUTHOR>
<HEADLINE>
Hasan Şaşantremanı yarım bıraktı... 
</HEADLINE>
<TEXT>

     Birinci Süper Lig’de yarın Gençlerbirliği ile karşılaşacak Galatasaray, hazırlıklarını tamamladı. 
     Sarı-kırmızılılar son çalışmasını Florya Metin Oktay Tesisleri’nde gerçekleştirdi. 
     Sakatlığı bulunan Hasan Şaş, takımla birlikte başladığı antrenmanı dizindeki ağrılar nedeniyle yarıda bıraktı. Sakatlığı süren Orhan ise antrenmana çıkmadı. 
     Antrenmanın sonlarına doğru boynuna kramp giren Ergün’ün erken tamamladığı çalışmaya, sakatlığı geçen Hakan Ünsal da katıldı. 
     
     HAKAN ÜNSAL’A DOĞUM GÜNÜ KUTLAMASI 
     Antrenman öncesi 33 yaşına giren Hakan Ünsal’ın doğum günü kutlandı. Sarı-kırmızılı futbolcu, yeni yaşını takım arkadaşlarıyla pasta keserek kutladı. 
     Bu arada, Galatasaray Eurocard talihlileri de antrenmanı izledi. 
     
</TEXT>
</DOC>
