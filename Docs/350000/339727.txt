<DOC>
<DOCNO> 339727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/05/magazin/axmag01.html </URL>
<DATE> 2005/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
'Eğlenceyi bitirecekler' 
</HEADLINE>
<TEXT>


İşletme sahipleri, Beyoğlu Belediyesi'nin eğlence yerlerine getirdiği 450 YTL'ye varan vergiye isyan etti 

Birsen Altuntaş 

Beyoğlu Belediyesi'nin canlı müzik yapan işletme, bar ve meyhanelere getirdiği 450 YTL'ye varan vergi uygulaması, işletme sahiplerini isyan ettirdi. 
Ortak eylem kararı alan Beyoğlu'ndaki işletme sahipleri, 17 Mayıs'ta yürüyecekleri Beyoğlu Belediyesi'ne işletmelerinin sembolik anahtarlarını bırakıp, "Buyurun, siz işletin" diyecek ve vergiyi geri aldırmak için ellerinden geleni yapacak. İşletme sahiplerinin görüşleri şöyle 

'Bu, devlet politikası' 
Zeki Ateş Beyoğlu Eğlence Yerleri Derneği Başkan Yardımcısı, Kemancı Bar'ın sahibi Alkole gelen ÖTV'lerle böyle giderse rakının şişesini 50-60 milyona alabileceğiz. Bu aslında bir devlet politikası. Eğlence sektörünü bitirmeye çalışıyorlar. Her belediyenin eğlence vergisi başka. Ayrıca eğlencenin vergisi mi olur 

'Turist niye gelsin ' 
Kadir Albaş Sefahathane'nin sahibi Hükümet, turizm ve hizmet sektöründen gelir beklentisi içindeyken, işsizlik sorununu çözmeye çalışırken bu ne perhiz, bu ne lahana turşusu Eğlence yoksa turist niye gelsin 
Arif Keskiner Beyoğlu Eğlence Yerleri Derneği Başkanı-Çiçek Bar'ın sahibi İnsan Hakları Beyannamesi'nin 24. maddesinde eğlencenin de insan hakkı olduğu yazar. Dükk nları 17 Mayıs'ta kapatma kararı aldık. Anayasa Mahkemesi'ne, olmadı İnsan Hakları Mahkemesi'ne gideceğiz. 

'Eleman çıkaracağız' 
Erhan İpek Andon Bar'ın sahibi Eleman çıkarma ve bazı katları kapatma yoluna gideceğiz. Hafta sonu yapılan elektrik kesintileri de müşteri kaybetmemize neden oluyor. Bilinçli adımlar bence. 

'Vergi asgari limite çok yakın' 

Beyoğlu Belediye Başkanlığı, eğlence vergisinin günde 15 YTL'ye çıkarılmasına gösterilen tepki üzerine bir açıklama yaptı. Açıklamada, tarifelerin asgari limitlere çok yakın olduğu ve emsal ilçelerde günlük 20 - 50 YTL gibi daha yüksek vergiler çıkarıldığı savunuldu. 


</TEXT>
</DOC>
