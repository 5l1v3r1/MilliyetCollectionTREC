<DOC>
<DOCNO> 328176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/29/son/sonsiy14.html </URL>
<DATE> 2005/03/29/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
"4 yılda verilen öğrenim kredisinin 2 yılda geri istenmesi doğru mudur " 
</HEADLINE>
<TEXT>

     CHP Ordu Milletvekili Sami Tandoğdu, Milli Eğitim Bakanı Necati Çelik'e, ''Dört yılda verilen öğrenim ve katkı kredisinin iki yılda geri ödenmesinin istenmesi, doğru mudur '' diye sordu. 
     Tandoğdu, TBMM Başkanlığı'na sunduğu soru önergesinde, Yüksek Öğrenim Kredi ve Yurtlar Kurumu Genel Müdürlüğü tarafından, öğrenim ve katkı kredisi adı altında öğrencilere verilen bursların geri ödenmesinde birtakım sorunlar yaşandığını belirtti. Bu nedenle bu bursların geri ödenmesi konusunda bir indirim veya düzenleme yapılmasının düşünülüp düşünülmediğinin açıklanmasını isteyen Tandoğdu, önergesinde şu sorulara yer verdi 
     ''Türkiye'de işsizliğin yapısal sorun haline geldiği bir dönemde, yeni mezun olmuş ve devlette iş olanağı bulamayan kişilere dört yılda verilen öğrenim ve katkı kredisinin iki yılda geri ödenmesinin istenmesi doğru bir hareket midir Geri ödeme süresinin uzatılması mümkün müdür 
     Öğrenim ve katkı kredisinin geri ödeme faiz tutarının, beyaz eşyaya endeksli olarak yapılmasının gerekçeleri nelerdir 
     Öğrenim ve katkı kredisini geri ödemeyen 96 bin kişinin icraya verildiği belirtilmektedir. Bu haber doğru mudur '' 
     
</TEXT>
</DOC>
