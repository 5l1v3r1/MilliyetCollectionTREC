<DOC>
<DOCNO> 330178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/04/son/sontur30.html </URL>
<DATE> 2005/04/04/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Göndere çekilmiş Türk Bayrağı'nın indirilmesi... 7 kişi gözaltında... 
</HEADLINE>
<TEXT>

     Erzurum Emniyet Müdürü Tahsin Demir, Abdurrahmangazi İlköğretim Okulu'nda Türk Bayrağı'nın gönderden indirilmesi olayıyla ilgili 7 kişinin gözaltına alındığını bildirdi. 
     Demir, yaptığı yazılı açıklamada, Abdurrahmangazi Mahallesi Küme Evler mevkiinde bulunan Abdurrahmangazi İlköğretim Okulu yöneticilerinin, okul bahçesinde bulunan Türk Bayrağı'nın gönderden indirildiği ihbarında bulunduğunu belirtti. 
     Olayla ilgili yapılan araştırma sonucunda göndere çekilen bayrağın ipinin kesilerek yere düşürüldüğünün belirlendiğini belirten Demir, Abdurrahmangazi İlköğretim Okulu öğrencileriyle yapılan görüşmeler doğrultusunda da olayı gerçekleştirdiği öne sürülen A.Ç 16 , M.K 18 , S.B 16 , A.Y 15 , S.Y 18 , S.D 19 , S.A'nın 15 gözaltına alındığını kaydetti. 
     Demir, olayla ilgili soruşturmanın Cumhuriyet Başsavcılığı tarafından sürdürüldüğünü bildirdi. 
     
</TEXT>
</DOC>
