<DOC>
<DOCNO> 335707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/22/dunya/adun.html </URL>
<DATE> 2005/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'ya kırık not 
</HEADLINE>
<TEXT>


AB'nin 26 Nisan'daki Ortaklık Konseyi toplantısında masaya koyacağı belgede, reformların uygulanmasında ciddi engellerle karşılaşıldığı uyarısı yapılıyor 

Güven Özalp - Brüksel 


Avrupa Birliği AB , Türkiye ile arasındaki en üst düzey kurum olan Ortaklık Konseyi'nin 26 Nisan'daki toplantısına sunacağı, kendi tutumunu yansıtan belge üzerinde uzlaşmaya vardı. Ankara - Brüksel hattındaki ilişkilerin geldiği son noktanın değerlendirileceği ve önceliklerin gözden geçirileceği Ortaklık Konseyi'ne AB tarafının sunacağı taslak belgede uygulama h l sorun olarak görülüyor. Rum isteklerinin çoğunun kabul görmediği belgede Uyum Protokolü'ne ilişkin beklenti de "belgenin erken bir aşamada imzası" olarak sınırlandı. Salı günü Lüksemburg'da düzenlenecek olan ve Türkiye'yi Dışişleri Bakanı Abdullah Gül'ün temsil edeceği toplantıda AB kanadının görüşünü yansıtacak olan belgede öne çıkan unsurlar şu şekilde belirginleşiyor 
Protokolü geciktirmeyin Birlik, Ankara Anlaşması'nı tüm üyelere genişleten Uyum Protokolü'nün "erken bir aşamada imzalanması" beklentisini dile getiriyor ve bunu uygulamanın izlemesini Türkiye'nin tüm üye ülkelerle ilişkilerini normalleştirmesi açısından önemli görüyor. Bu konuya ilişkin olarak Rumların istedikleri "ikili ilişki kurulması" yönündeki ifade kabul görmedi. Kıbrıs sorununa da değinen belge, bu konuda Türkiye'nin kapsamlı çözüm için olumlu katkı yapmaya devam etmesini istiyor. Gümrük Birliği alanında ise Kıbrıs bandıralı gemi ve uçaklara kısıtlama uygulandığını hatırlatan AB, Türkiye'den, Birlik ülkelerine ticaret ve ulaşım sınırlamalarını tümüyle kaldırmasını talep ediyor. 
İşkence olaylarına rastlanıyor Türkiye'nin reformlara ilişkin düzenlemeleri kabul etmesi memnuniyetle karşılanırken, reformların geri dönülmezliği, tam ve etkin uygulanmalarının gereği üzerine vurgu yapılıyor. Kalan reformların tamamlanması çağrısında bulunan AB, hükümetin gösterdiği kararlılığa karşın bazı alanlarda uygulamanın ciddi engellerle karşılaştığını vurguluyor. Yargı alanında savcı ve h kimlerin reformların uygulanması konusundaki rollerinin önemine dikkat çeken belge, ekonomi ve kamu alanında yolsuzluğun varlığına dikkat çekiyor. İşkence ve kötü muamele olaylarına rastlanmaya devam edildiğini belirten belge, "işkenceye sıfır tolerans" politikasının devletin her kademesinde uygulanması gerektiğini kaydediyor. 
Ordunun etkisi sürüyor Asker - sivil ilişkilerinin Birlik'teki örnekleri seviyesine yükseltilmesi gerektiğini belirten AB, ordunun halen bazı gayrı resmi kanallarla etki uygulamaya devam ettiğini belirtiyor. 
Basın özgürlüğü genişletilmeli Belge, Türkiye'yi, yeni yasanın yürürlüğe giriş tarihinin 1 Haziran'a ertelenmesini fırsat bilerek ifade ve basın özgürlüğü alanındaki düzenlemeleri iyileştirme yönünde değişiklik yapmaya teşvik ediyor. Alınan önlemlere karşın bazı olaylarda polisin aşırı güç kullanımına da değinen belge, sorumlulara uygun ceza verilmesi çağrısında bulunuyor. 
Ruhban Okulu'nu açın Bu alanda atılan adımların sınırlı olduğuna dikkat çeken taslak belge, özellikle azınlıkların tüzelkişilik, mülkiyet ve eğitim alanında sorunlarla karşılaştıklarını belirtiyor. Dini azınlıkların mallarına el koyma politikasının sürekliliğinden şik yet eden AB, Türkiye'den bir an önce Birlik standartlarına uygun Vakıflar Yasası çıkarmasını talep ediyor. AB'nin bir başka talebini ise Heybeliada Ruhban Okulu'nun açılması oluşturuyor. 


</TEXT>
</DOC>
