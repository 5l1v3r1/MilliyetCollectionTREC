<DOC>
<DOCNO> 303155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/03/son/sontur23.html </URL>
<DATE> 2005/01/03/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Dügün gecesini nezarette geçirdiler .. 
</HEADLINE>
<TEXT>

     Şanlıurfa'nın Viranşehir İlçesi'nde 5 damat, düğünlerinde havaya ateş ederek ''halkı rahatsız ettikleri'' iddiasıyla gözaltına alındı. 
     AA muhabirinin aldığı bilgiye göre, ilçede hafta sonu yapılan düğünlerde havaya ateş edilmesinden rahatsız olan bazı vatandaşlar, durumu polis ekiplerine bildirerek, şikayetçi oldular. 
     Bunun üzerine Abit K, Halil K, İsmet F, Osman H. ve Vedat B'nin düğünlerinin yapıldığı mahallelerde inceleme yapan polis ekipleri, yerde bol miktarda boş kovan buldu. Damat adayları gözaltına alınarak, polis merkezine götürüldü. 
     Geceyi nezarette geçiren ve Viranşehir Cumhuriyet Savcılığı'nda ifadeleri alınan damatlar, daha sonra Asliye Hukuk Mahkemesi'ne sevk edildi. 
     
</TEXT>
</DOC>
