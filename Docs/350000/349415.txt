<DOC>
<DOCNO> 349415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/06/son/sonspo27.html </URL>
<DATE> 2005/06/06/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Konyaspor'da iki imza... 
</HEADLINE>
<TEXT>

     Konyaspor, Gençlerbirliği'nin defans oyuncusu Ümit Bozkurt ve Türk Telekomspor'dan Volkan Çekiç ile sözleşme imzaladı. 
     Konyaspor Başkanı Ahmet Şan, kulüp binasında düzenlenen imza töreninde, transfer çalışmalarının aralıksız sürdüğünü söyledi. 
     Kısa sürede kadroyu oluşturmayı ve çalışmalara başlamayı hedeflediklerini ifade eden Şan, ''Gençlerbirliği'nden defans oyuncusu Ümit Bozkurt ile 2 yıllık, Türk Telekomspor'dan Volkan Çekiç ile 4 yıllık sözleşme imzaladık. Önümüzdeki yıl zorlu geçecek süper ligde, başarılı olmak istiyoruz'' dedi. 
     İki yıllık sözleşmeye imza atan Bozkurt, futbola yeni başlamış gibi heyecanlı olduğunu, Konyaspor'un başarılı olması için yeşil beyazlı forma altında ter dökeceğini söyledi. 
     4 yıllık sözleşme imzalanan Volkan Çekiç ise, futbola Almanya'da başladığını, 2 yıldır da Türkiye'de Türk Telekomspor'da futbol oynadığını belirterek, ''Konyaspor, kendini kanıtlamış bir takım. Türkiye'nin önemli kulüplerinden birine geldiğim için mutluyum. Atacağım gollerle takımı başarıya taşıyacağıma inanıyorum'' diye konuştu. 
     Bozkurt, kulüp binasına taraftarların omzunda getirildi. 
     
</TEXT>
</DOC>
