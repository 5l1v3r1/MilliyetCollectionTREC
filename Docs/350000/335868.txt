<DOC>
<DOCNO> 335868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/22/son/soneko17.html </URL>
<DATE> 2005/04/22/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Türkiye, 'dolar bazında' GSYH artışında 14'üncü... 
</HEADLINE>
<TEXT>

     Türkiye, 2002-2004 dönemi 'dolar bazında' cari gayri safi yurtiçi hasıla GSYH artışında 14'üncü oldu. 
     Uluslararası Para Fonu IMF verilerine göre, 2002 yılında 184.8 milyar dolar GSYH'si olan Türkiye, milli gelirini yüzde 62.4 oranında artırarak 300 milyar dolara ulaştırdı. 
     A.A muhabirinin IMF'nin Nisan 2005 tarihli ''World Economic Outlook Database'' verilerinden yaptığı hesaplamalara göre, dünya şampiyonluğunu yüzde 144.5 artışla Ekvator Ginesi alırken, bu ülkeyi yüzde 115.9 ile Çad, yüzde 97.2 ile Svaziland izledi. 
     2002 yılında 1 milyar 815 milyon dolarlık GSYH olan Ekvator Ginesi, bu rakamı 2004 yılında 4 milyar 438 milyon dolara çıkardı. Aynı tarihler itibarıyla Çad, GSYH'sini 2 milyar 1 milyon dolardan 4 milyar 321 milyon dolara, Svaziland 1 milyar 198 milyon dolardan 2 milyar 362 milyon dolara, dördüncü sıradaki Güney Afrika Cumhuriyeti 110 milyar 773 milyon dolardan 212 milyar 898 milyon dolara, beşinci sıradaki Lesotho 800 milyon dolardan 1 milyar 514 milyon dolara yükseltti. 
     
     AVRUPA'NIN EN HIZLILARI... 
     Avrupa kıtasında 'en hızlı' dolar bazlı cari GSYH artışını ise yüzde 69.5 artışla Slovakya dünyada sekizinci oldu gerçekleştirdi. 
     2002 yılında 24 milyar 239 milyon dolar olan GSYH'sini 2004 yılında 41 milyar 91 milyon dolara çıkaran bu ülkeyi, yüzde 68.9 artışla Rusya izledi. Yurtiçi milli gelirini 345 milyar 71 milyon dolardan 582 milyar 731 milyon dolara çıkaran Rusya'yı, yüzde 67.2'lik artışla Arnavutluk yurtiçi gelirini 4 milyar 494 milyon dolardan 7 milyar 513 milyon dolara yükseltti takip etti. Avrupa'da dördüncü sırayı yüzde 62.4 artışla Türkiye aldı. 
     Büyük ülkelerden İtalya GSYH'sini yüzde 41.2 62'inci , Fransa yüzde 39.8 69'uncu , Almanya yüzde 36 79'uncu , İngiltere yüzde 35.6 82'inci , Kanada yüzde 34.9 84'üncü , Hindistan yüzde 33.5 88'inci , Brezilya yüzde 30.2 94'üncü , Çin yüzde 29.8 96'ıncı , Japonya yüzde 17.3 124'üncü , ABD yüzde 11.9 145'inci artırdı. Aslında oldukça hızlı büyüyen ABD'nin gerilerde kalmasında doların değer kaybı en büyük etken oldu. 
     179 ülkelik listenin son sırasında, GSYH'si 2002-2004 döneminde yüzde 81.1 gerileyerek 30 milyar 856 milyon dolardan 5 milyar 821 milyon dolara inen Zimbabve bulunurken, Timor-Leste Doğu Timor 178'inci sırada, Mısır ise 177'inci sırada yer alıyor. 
     Bu arada GSYH'sini en fazla artıran 20 ülkeden 9 tanesi Afrika, 8'i Avrupa, 2'si Asya, biri Okyanusya kıtalarında bulunuyor. İlk 6 ülkenin Afrika kıtasında olması dikkati çekti. 
     
</TEXT>
</DOC>
