<DOC>
<DOCNO> 312729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/05/son/sontur26.html </URL>
<DATE> 2005/02/05/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Yangına kartopuyla müdahale ettiler 
</HEADLINE>
<TEXT>

     Edirne'de tek katlı bir evde çıkan yangını, vatandaşlar, kartopu atarak ve evlerindeki çeşmelerden su sıkarak söndürmeye çalıştı. 
     Edinilen bilgiye göre, Hacısarrah Mahallesi'nde Metin Alerik'in evinde henüz belirlenemeyen bir nedenle yangın çıktı. Edirne Belediyesi'ne ait bir itfaiye aracı yangın yerine gitti, ancak kar nedeniyle diğer itfaiye aracı eve ulaşamadı. Araç, belediyeye ait greyderin biriken karları kürümesiyle yangın yerine ulaşabildi. 
     Bu sırada, yangının çevre evlere sıçramaması ve biran önce söndürülmesi için vatandaşlar, kartopu atarak ve evlerindeki çeşmelerden su sıkarak, itfaiyecilere yardımcı oldular. 
     Yangın bir süre sonra söndürüldü. 
     
</TEXT>
</DOC>
