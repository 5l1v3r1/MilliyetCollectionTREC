<DOC>
<DOCNO> 331271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/08/ekonomi/eko01.html </URL>
<DATE> 2005/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Reklam geliri düştü internete sarıldı... 
</HEADLINE>
<TEXT>


ABD'nin önemli gazetelerinden New York Times, reklam gelirlerinin düşmesi üzerine 410 milyon dolar ödeyerek internetteki 'About.com' sitesini aldı 

EKONOMİ SERVİSİ 

ABD'nin en çok satan gazetelerinden New York Times geçtiğimiz günlerde internetteki tüketici sitelerinden About.com'u Primedia Inc'ten 410 milyon dolara satın aldı. New York Times'tan yapılan açıklamada internet gazeteciliğinin de artık şirketin önemli gelirleri arasına girmesinin beklendiği belirtildi. Açıklamada, şirketin yılın ilk çeyreği için beklentilerinin varlıkların satışı nedeniyle beklenilen düzeyde ancak reklam gelirlerinin düşmesi nedeniyle zayıf çıkacağı bildirildi. 

Yeni kaynaklar arıyor 
New York Times'ın finanstan sorumlu Genel Müdürü Leonard P. Forman, "Yeni gelir kaynaklarımızı şekillendirecek ve büyümemize katkıda bulunacak alanlara odaklanacağız" dedi. About.com CEO'su Peter Horan, gazete ve internet sitelerinin reklam gelirleri arttığı için New York Times'ın böyle bir karar aldığını söyledi. 

İnternet gazetesi olması planlanıyor Amerika'da geçtiğimiz yıl olduğu gibi bu yılın ilk çeyreğinde de gazetelerin reklam gelirlerinde ciddi oranda düşüşler meydana geldi. New York Times yetkilileri bu yıl satış gelirlerinin geçen yıla oranla yüzde 4 artmasını ancak reklam gelirlerinin düşmesini ya da geçen seneki düzeyinde kalmasını bekliyor. 
New York Times'ın tüketici bilgilendirme sitesi olan About.com'u internet gazetesine dönüştüreceği tahmin ediliyor. 


</TEXT>
</DOC>
