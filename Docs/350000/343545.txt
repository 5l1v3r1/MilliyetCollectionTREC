<DOC>
<DOCNO> 343545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/18/spor/spo20.html </URL>
<DATE> 2005/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Haftanın Kare Ası 
</HEADLINE>
<TEXT>


YAKAN TOP Nilay YILMAZ 


Zirvedeki iki takım da mağlup olunca köşe yazarlarımıza eleştiri yapmak için gündoğdu. Bütün yazıları taradık, bu Haftanın Kare Ası'nın üç köşesini Star gazetesine verdik. Sabah gazetesinden Kazım Kanat'ı ise esefle kınamak için köşemize konuk ettik. Kendileri Beşiktaş'ın intikam aldığını yazmış. Onun dışında hiçbir Beşiktaşlının intikam duygusu içinde olmadığını belirtmeliyiz. Böyle yazılar yazıp, arkasından da soruyorlar "Tribün terörü nasıl bitecek " diye... Neyse sevgili okur işte Haftanın Kare Ası 
Kazım Kanat İntikam soğuk yenir - Sabah Bu statta Beşiktaş geçen yıl İstanbul'a yenilerek şampiyonluğu kaybetti. İşte o maçın rövanşında bir beraberlik bu kez İstanbulspor'un kara günü oldu. Demek ki intikam soğuk yenilen bir yemekmiş. 
Ziya Şengül Fener şampiyonluğa neden şaşı bakıyor - Star Hiç de selamlarına sabahlarına uğramak istemediğim bir adresle söze girmek durumundayım. Fenerbahçe'nin kaptanı Ümit Özat'a serzenişle başlamak istiyorum... Kaptan olarak, yanlış kararla gemine su aldırdın. İnşallah daha sonraki zaman içinde batan geminin kaptanı olmazsın. 
Adnan Menderes Aybaba İstanbulspor'a yaramayan skor - Star Bu tip karşılaşmalarda futbolculardan bir şey beklemek hata olur. Bunu yaşayanlar bilir. Futbolcu içeride ağlar, yalvarır, duygusallık olur Maça tam konsantre olamazsınız... Her şeye rağmen Beşiktaş değerleri olan bir takım ve kaliteli, yetenekli oyunculara sahip... 
Ali Sami Alkış 5-1'lik zafer faciayı getirdi - Star Perşembe'nin gelişi Çarşamba'dan belli olur derler. Bu kez, Pazar'ın gelişi Perşembe'den belli oldu. Amacını aşan bayram havası üstelik de Fenerbahçe'nin puan kaybettiği günde, ister istemez cenaze marşına dönüştü. Kabahat kimin 

Stadyum, kentin toplumsal yapısının aslına sadık bir minyatürünü sunar. 
Christian Bromberger 


Haberiniz var mı 

Fernando D'Ercoli, amatör bir İtalyan futbolcuydu. 1990 yılında, dünya futbolunun en tuhaf damak tadına sahip oyuncusu olduğunu gösterdi. Hakem kendisine kırmızı kart gösterince, kartı hakemin elinden kapıp yedi. 



Eyvah 
Sürpriz konuklarımızla gündemi belirlemeye devam edicez, üslubumuzda en ufak bir sapma olmayacak 
Serhat Ulueren - Telegol, Star 

Tabi tabi 
Hakan yere değil de, bana göre arkadaşına doğru attı pazu bandını. 
Galatasaray 2. Başkanı Ergun Gürsoy 

Yenemezsek, olmayalım 
Bizim bir hedefimiz var. O da Şükrü Saracoğlu Stadı'nda Galatasaray'ı yenip şampiyon olmaktır. 
FB 2. Başkanı Nihat Özdemir 

Estağfurullah 
Bu fırsatı ancak ahmaklar kaçırır. 
Gökmen Özdenak - Star 

O, doğuştan fanatik 
Selim Soydan Abdürrahim seni Fener yönetimine alalım 
Abdürrahim Albayrak Yok sağol abi, Allah beni Galatasaraylı yaratmış 
Ve Gol - TV8 

Ümit Aktan'la 
TC seri no 13 
Mondragon dövecek defansı neredeyse. Bütün defansı tek tek sopadan geçirecek. 
O kadar sinirlendi. 
Radyo D 

Ümit Aktan'la 
YDS seri no 20 
Ali Sami Yen'de kalpler çift atıyor. 
Radyo D 

Kaşıntı yapıyormuş... 
Daum'un Hooijdonk'a alerjisi var. 
Sinan Engin - Ve Gol, TV8 

Tabir-i Caizse 
Yeni Deyimler Sözlüğü 



Ordan, burdan, her yerden 

- Tamam kupa sizin, şampiyonluk bizim. 
- Ne yapalım artık Ama sizi ligde de yenip, şampiyonluğu burnunuzdan getirecez. 
- Yok, orası Olimpiyat değil, Saracoğlu. Biz yenicez. Bunun acısını fena çıkarıcaz. 
- O zor biraz. Beşleriz yine. 
- 40 bin taraftar sizi bekliyor Kadıköy'de. Ordan galip çıkmak zor. 
- Sizin taraftar sosyete olmuş, yeneni alkışlıyor artık. 
- O sosyete olmak değil, kültürlü olmak. Sizinkiler ne yapıyor Küfür ediyor. 
- Hak edene ediyor. 
- Aziz Yıldırım'ın ne günahı var 
- Ona göre tesadüftü, bize göre söke söke. O rüyasında göremez, kupa bizim müzemizde. 


</TEXT>
</DOC>
