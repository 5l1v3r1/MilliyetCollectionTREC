<DOC>
<DOCNO> 303228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/04/guncel/gun90.html </URL>
<DATE> 2005/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

2004'te neler öğrendik 

BBC'nin internet sitesinde, haftalık dergilerden derlenen bir liste yayımlandı. Başlık "100 Things We Learned in 2004". Biz de 2004'te öğrendiğimiz 100 maddeden bazılarını çevirip aşağıya yazdık... Haa, derseniz ki, "Hadi canım, bunların hepsi 2004'te mi ortaya çıktı ", valla biz BBC'nin yalancısıyız... YTL, Semra-Ata-Sinem haberlerinden sıkılanlara fena gelmeyebilir diye düşündük... 
Brüksel lahanası, portakaldan 3 kez daha fazla C vitamini içermekteymiş...Amerika'nın camla kaplı gökdelenlerine, her sene 1 milyardan fazla kuş çarpıyormuş...Bir Gigabyte'lık bilginin dökümü alınsaymış küçük bir kamyonet kadar yer tutacakmış...Ronald Reagan, başkan olarak Beyaz Saray'a girdiği sene, cenaze törenini planlamış, yaklaşık çeyrek asır önce...George W.Bush, tüm Amerikan Başkanlarından daha fazla oy alarak ikinci kez başkan olmuş...Başkanlığının üzerinden 24 yıl geçmesine rağmen, Jimmy Carter ayda 4000 mektup almaktaymış...Bill Clinton, başkanlığı süresince sadece 2 yazıyla iki e-mail atmış... Bill Clinton, otobiyografisinde yazdığına göre- bisiklet kullanmayı 22 yaşında öğrenmiş...Dünya Sağlık Örgütüne göre, 2000 yılında, 1 milyon kişi sigaradan ölmüş...Japonya-Hiroşima'da atom bombası patladıktan sonraki gün bankalar açılmış ve sadece 1 bir müşteri gelmiş...İdeal korku filmi formülüne göre, "The Shining" en mükemmel korku filmiymiş...3 ile 11 yaş arasındaki Amerikalı her kız çocuğunun, en az 10 Barbie bebeği varmış...Ürünler üzerinde barkod kullanımının 30.yılı geride kalmış. İlk barkodlu etiket, Ohio'da bir süper markette satılan bir meyve suyu kutusunun üzerindeymiş...İnsanlar aşık olduğunda erkekler daha fazla kadın, kadınlar da daha fazla erkek hormonu salgılıyormuş...Brezilyalılar, "spam" mesajları en seven milletmiş...İngiltere'de, her gün yollarda 10 kişi ölüyormuş...California Üniversitesi'nden James Kaufman'ın araştırmasına göre şairler ortalama 62, oyun yazarları 63, romancılar 66 ve kurgusal olmayan yazarlar ise 68 yıl yaşıyorlarmış...Dünyada her yıl 1.2 milyon kişi trafik kazalarında ölüyormuş. Bridget Driscoll, kayda geçen ilk trafik kazası kurbanıymış ve Londra'da saatte 12 mil hızla giderken geçirdiği kaza sonucu 1896'da ölmüş...Saddam Hüseyin'in oğlu Uday'ın dokuz adet aslanı şu anda hayvanat bahçesindeymiş...İngilizlerin yarısından fazlasının evinde 20'den fazla seyahat çantası varmış... "Elektrik" kelimesi, ilk defa Kraliçe 1.Elizabeth'in fizikçisi tarafından 1600'lerde kullanılmış... 

Göğsümden bir hırıltı geliyor, bugün oynamasam mı acaba 
James Earl Jones Darth Vader'i seslendiren kişi 

Türkçe şarkılarda 'çiçek' takıntısı Top10 

1 Uçurum Çiçeği - Ali Güven 
2 Çöl Çiçeğim - Gökhan Tepe 
3 Portakal Çiçeğim - Fatih Kısaparmak 
4 Pencere Önü Çiçeği - Bülent Ortaçgil 
5 Sevda Çiçeği - Mor ve Ötesi 
6 Yalnız Çiçek - Yıldız Tilbe 
7 Sarı Sarı, Sarı Çiçek - Mahsun Kırmızıgül 
8 Hadi Çiçeğim - Doğuş 
9 Çiçeğim - Rober Hatemo 
10 Yine mi Çiçek - Sezen Aksu 

Çok İlginç 
"Veee beklenen oldu, yeni yıla girdik .." b b 
</TEXT>
</DOC>
