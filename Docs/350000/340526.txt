<DOC>
<DOCNO> 340526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/07/son/sontur12.html </URL>
<DATE> 2005/05/07/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Küçükçekmece'de bir kişi tabancayla öldürüldü... 
</HEADLINE>
<TEXT>

     Küçükçekmece’de bir kişi tabancayla öldürüldü. 
     AA muhabirinin aldığı bilgiye göre, sabah saatlerinde Sefaköy Tevfik Fikret Mahallesi Mimarlar Caddesi üzerindeki açık otopazarı arkasından gelen silah seslerini duyan vatandaşlar, durumu polise bildirdi. 
     Caddeye giden polislerce yapılan araştırmada, inşaat halindeki bir binanın yanında yerde yatarken bulunan Rıdvan Çelik’in 25 
     tabancayla alnından vurulduğu anlaşıldı. 
     Hastaneye kaldırılması için çağrılan ambulanstaki sağlık görevlilerince yapılan kontrolde Çelik’in hayatını kaybettiği belirlendi. 
     Çevresinde 7 adet boş mermi kovanı bulunan ve uyuşturucu kullanmak ile bulundurmaktan poliste kaydı olduğu bildirilen Çelik’in cesedi, Cumhuriyet Savcısı ile polisin incelemelerinden sonra Adli Tıp Kurumu’na kaldırıldı. 
     Çelik’in vurulmasının ardından kaçtıkları görülen 2 kişinin yakalanması için polislerce çalışma başlatıldı. 
     Yetkililer, Rıdvan Çelik’in üzerinde yüklü miktarda dolar bulunduğunu ve gasp amacıyla vurulmadığını düşündüklerini belirterek, olayla ilgili soruşturmanın sürdüğünü kaydettiler. 
     
</TEXT>
</DOC>
