<DOC>
<DOCNO> 311684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/son/soneko42.html </URL>
<DATE> 2005/02/02/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Aras Kargo, hacı adaylarını sahte kargoculara karşı uyardı 
</HEADLINE>
<TEXT>

     Aras Cargo, Mekke'de şirket adını kullanan bazı kötü niyetli kişilerin kargo kabul ederek, aldıkları kargo ve ücretlerle ortadan kayboldukları bildirildi. 
     Aras Cargo'dan yapılan açıklamada, ''Aras Cargo'' veya ''Aras Yurtdışı Hİzmetler'' firması adını kullanan bazı kötü niyetli kişilerin Hac görevini gerçekleştirmek üzere kutsal topraklara giden Türk vatandaşları, ağırlıklı olarak zemzem suyu ve bunun yanında bazı kişisel eşyalarını Türkiye'ye gönderme vaadi ile kandırdıklarının öğrenildiği belirtildi. Açıklamada, şunlar kaydedildi 
     ''Alınan bazı şikayet ve duyumlara göre Mekke'de, şirketimizle hiç bir ilişkisi olmayan ancak şirketimizin adını kullanan bazı kötü niyetli şahıslar ya da kurumlar tarafından Aras Cargo adı kullanılarak kargo kabul edilmekte ve daha sonra bu şahıslar aldıkları kargolar ve ücretlerle birlikte ortadan kaybolmaktadır. Yurtdışında şubesi bulunmayan ve kendi adı ile hizmet vermeyen Aras Cargo, yurtdışındaki taşımacılık hizmetlerini işbirliği içerisinde olduğu firmalar ile gerçekleştirmektedir.'' Konuyla ilgili halen orada bulunan vatandaşların bilgilendirilmesi ve uyarılması amacıyla, Diyanet İşleri Başkanlığı'na ve ilgili konsolosluklara bilgi verildiği bildirildi. 
     
</TEXT>
</DOC>
