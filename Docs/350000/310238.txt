<DOC>
<DOCNO> 310238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/28/son/soneko23.html </URL>
<DATE> 2005/01/28/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Digitürk ve Superonline'a yoğun ilgi 
</HEADLINE>
<TEXT>

     Yapı ve Kredi Bankası ve Fintur Technologies B.V.'nin Fintur Digitürk ve Superonline'daki hisselerinin satışı için açılan ihaleye başvuran çok sayıda yerli ve yabancı kurum ve konsorsiyum arasından 9'u yerli 12'si ise uluslararası düzeylde olmak üzere ihale koşullarını taşıyan 21'inin seçildiği açıklandı. 
     Yapı ve Kredi Bankası ise Fintur'un , Digital Platform İletişim Hizmetleri A.Ş'deki yüzde 90.64 ve Superonline Uluslararası Elektronik Bilgilendirme ve Haberleşme Hizmetleri A.Ş'deki yüzde 96.67'lik hissesinin satışını gerçekleştirecek olan Yapı Kredi Yatırım Menkul Değerler'den yapılan açıklamada, hisselerin satış sürecinde talep toplama süresinin sona erdiği bildirildi. 
     Şirketlerin çoğunluk hisselerinin satışına ilişkin olarak yapılan davete çok sayıda yabancı ve yerli sermaye grubunun ilgi gösterdiği belirtilen açıklamada, henüz ihale sürecinin ön-aşaması geçilmiş olmakla beraber Digiturk ve Superonline'ın satış sürecine gelen talebin, Türkiye'deki yatırım ortamı ve uluslararası yatırımların yönelişine ilişkin olumlu gözlemleri ve göstergeleri pekiştirici nitelikte olmasının memnuniyet verici olduğu ifade edildi. 
     İhale sürecine ilişkin başvuru koşullarını sağlayan yerli ve yabancı yatırımcı arasından 21 kurum konsorsiyumun 27 Ocak itibariyle seçildiği belirtilen açıklamada, bu kurumlar arasında çok sayıda uluslararası stratejik ve finansal yatırımcının da bulunduğu bildirildi. 
     
     YATIRIMCILAR 

     Seçilen uluslararası ve ulusal yatırımcılar şöyle 
     Uluslararası Yatırımcılar 
     "-AIG Emerging Europe Infrastructure Fund L.P. 
     -Advent International -CanWest Media, Inc. Global Yatırım Holding A.Ş. 
     -Groupe Canal A.A. 
     -Gulf DTH LDC -Myriad International Holdings B.V. 
     -News Corporation -Orbit Communications Company BVI 
     -Providence Equity Partners Ltd. 
     -RP Capital UK Limited -TF1 -Viasat Broadcasting UK Ltd. 
     Türk Yatırımcılar -Akkök Sanayi Yatırım ve Geliştirme A.Ş. 
     -Borusan Telekom ve İletişim Hizmetleri A.Ş. 
     -Doğan Yayın Holding A.Ş. 
     -İnterkom Telekomünikasyon Hizmetleri A.Ş. 
     -İşnet Elektronik Bilgi Üretim, Dağıtım, Ticaret ve İletişim Hizmetleri A.Ş. 
     -MyNet Medya Yayıncılık Uluslararası Elektronik Bilgilendirme ve Haberleşme Hizmetleri A.Ş. 
     -Ordu Yardımlaşma Kurumu -Park Holding A.Ş. 
     -Yaşam Televizyon Yayın Hizmetleri A.Ş." Seçilen yatırımcıların bir kısmının hem Digiturk hem de Superonline ile ilgilendiği, bir kısmı da sadece Digiturk ya da sadece Superonline'ın çoğunluk hisse satışlarına ilgi gösterdiği bildirildi. 
     İhale sürecinin bir sonraki aşaması, "veri odası" dataroom olacak. Yatırımcıların, başvuru esnasında temin etmiş oldukları yatırımcı sunumlarına ek olarak, 31 Ocak-4 Şubat tarihleri arasında veri odalarına kabul edilecek. 

     
</TEXT>
</DOC>
