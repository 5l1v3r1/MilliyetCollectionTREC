<DOC>
<DOCNO> 335924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/22/son/sonsiy19.html </URL>
<DATE> 2005/04/22/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Yıldırım Telefonica'nın çekilmesi, özelleştirme sürecini etkilemez 
</HEADLINE>
<TEXT>

     Ulaştırma Bakanı Binali Yıldırım, İspanyol Telefonica'nın, Türk Telekom'un özelleştirilmesinden çekilmesinin özelleştirme sürecini hiçbir şekilde olumsuz etkilemeyeceğini söyledi. 
     Yıldırım, Ankara Sanayi Odası'nın Ostim-İvedik Ofisi'nin hizmete açılışında gazetecilerin sorularını yanıtladı. 
     Türk Telekom'un özelleştirilmesi ihalesinden Telefonica'nın çekildiği, daha önce de koşullar uygun olmadığı gerekçesiyle 3 firmanın da ihaleye girmekten vazgeçtiği anımsatılarak, ''Telekom'un özelleştirilmesi giderek zorlaşıyor mu Niye yabancı yatırımcılar açısından koşullar zor '' diye sorulması üzerine, Yıldırım, ''İspanyol Telefonica firmasının çekilmesi, bizim özelleştirme sürecini hiçbir şekilde olumsuz etkilemez. Hala 9 firma var şu anda ilgisi devam eden. Bizim açımızdan koşullarda herhangi bir zorluk yok'' dedi. 
     Yıldırım, firmanın hangi koşulların uygun olmadığını iletip iletmediği sorusunu yanıtlarken şunları kaydetti 
     ''Bana herhangi bir detay gelmiş değil. Özelliştirme İdaresi ile dün bir görüşmeleri oldu. Türk Telekom'un özelleştirilmesi öncesinde ve daha önceki özelleştirmede gündeme gelen zorluklar, Anayasa Mahkemesi'nin dikkati çektiği hususların hepsi düzeltildi. Hukuki altyapısı bakımından herhangi bir sorun kalmadı. Firmaların çekilmeleri tamamen kendi tercihleridir. Bizim o konuda herhangi bir zorlamada bulunmamız söz konusu değildir. Ancak 9 tane firmanın şu anda ilgisi devam ediyor. Ben herhangi bir olumsuzluk görmüyorum.'' Bakan Yıldırım, bir vatandaşın Başbakanlığa mektup yazdığı mektupta kekeme olduğunu belirterek, telefon görüşmelerinde indirim istediği ve mektubun Ulaştırma Bakanlığı'na gönderildiğine ilişkin bugün bir gazetede yer alan haberin anımsatılması üzerine de teklifi ''akıllıca bulduğunu'' belirtti. 
     Ulaştırma Bakanı Yıldırım, ''Bana ulaşan bir şey yok. Vatandaş her türlü avantajı kullanmak isteyebilir. Akıllıca bir talep. Umarım Türk Telekom sağlıklı bir değerlendirmeyle gereğini yapar'' diye konuştu. 
     
</TEXT>
</DOC>
