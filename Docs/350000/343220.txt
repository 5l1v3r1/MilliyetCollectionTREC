<DOC>
<DOCNO> 343220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/17/yazar/civaoglu.html </URL>
<DATE> 2005/05/17/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Sinir telleri 
</HEADLINE>
<TEXT>


Artık söylem yorganlarının üzerini örtemediği gerçek, Ankara'da -bugün- yönetimde olanlar ile Washington'da -bugün- yönetimde olanlar arasında "kara kedi" dolaştığıdır. 
Belki de "kara kedi-ler..." 
Ankara'daki "kedi alerjisi" ile hiçbir bağlantısı olmayan yazıya devam... 
Daha seçilme yasaklısı olduğu sırada bile Beyaz Saray'a konuk olan R. T. Erdoğan'a rüzg rlar neden "terso" yapıyor 
Cevap "Türkiye, objektif küresel trendlerin dışına düştüğü için." 
11 Eylül'den sonra bütün dünya ABD'nin yanında yer almıştı. 
13 Eylül 2002'de itibarlı Le Monde'un başlığı "Nous sommes tous Americains" yani, "Hepimiz Amerikalıyız" idi. 
................... 
Daha sonraları bu rüzg r hız kesti ama ABD, önce Afganistan, sonra Irak'a askeri harek t için ivme yakalamıştı. 
Almanya, Fransa gibi yaşlı Avrupa ülkeleri ABD'nin Irak harek tına omuz vermedi. 
Oysa daha dün NATO üyesi olmuş eski Varşova Paktı ülkeleri ile İspanya, İtalya ABD'nin yanında olmuşlardı. 
ABD, en güvendiği ve "O destek versin yeter, başkasına ihtiyaç yok" dediği Türkiye tarafından yolda bırakılmayı unutamadı. 
Oysa Türkiye bu oluşumda yer alsaydı çok başka bir "alternatif tarih" oluşacaktı. 
Türkiye birlikleri kuzeyde konuşlanacak, tek kurşun atmadan bölge egemenliğini elinde tutacaktı. 
PKK yörede cirit atamayacaktı. 
ABD tarafından başı okşanmayacaktı. 
Boş coğrafyada "Bana dokunmayan yılan" diye görülmeyecekti. 
Kerkük ve Musul çevresini Türk birlikleri tutmuş olacaklardı. Nüfus müdürlüklerindeki kütük defterleri yakılıp yırtılamayacaktı. Demografik yapı, Kürt göçü ve sahte kayıtlarla değiştirilemeyecekti. 
Irak'ın yeniden yapılanma sürecinde Türkiye masada oturacaktı. 
.................... 
Ama bütün bunlara karşılık "Türkiye batağın dışında ancak bu basiretli tavırla tutuldu" denebilir. 
Eğer öyleyse... 
Bu basiretli tavrın Ankara'daki sahipleri, Washington'dan rüzg rların sert ve soğuk estiğini görünce, en belalı coğrafya Irak'ın göbeğine, neden asker göndermek önerisinde bulundular 
Bu kez de geç kalınmıştı. 
ABD reddetti. 
Ama... 
Gene de soru geçerliliğini sürdürüyor 
"Bu nasıl basiret " 
...................... 
Irak'ta iyi-kötü seçim yapıldı. Devlet kuruldu. ABD'nin Irak harek tına karşı çıkan Almanya ve Fransa bile bu oluşuma omuz veriyor. Türkiye, bu küresel trendin de dışında. 
...................... 
Irak'ta her gün onlarca can kaybına fatura adresleri aranırken, Beyaz Saray ajandasında Türkiye de yer alıyor olabilir. 
...................... 
Türkiye, ABD'nin Irak harek tı ile birlikte kendini çok zorlu bir sorunla karşı karşıya bulmuştu. Bazen zorlu sorunlar karşısında "bir çözüm" olmayabilir. "Fakat bazı cevaplar diğerlerinden daha iyidir." 
Ankara, o diğerlerinden daha iyi olabilecek cevapları üretemedi. 
Bir yerküre kabadayısı Bush'u idare edemedi. Bush'un bu son dönemi, 2 yıl sonradan itibaren etkinliğini yitirecek... 
Ankara, "diğerlerinden daha iyi cevaplar" üreterek bu eski alkol düşkünü ve yeniden doğduğunu sanan "geçici" fakat "çok tehlikeli" adamı idare edebilmeli. 
Bu da, Suriye ve İran sinir tellerine basarak olmaz. 



</TEXT>
</DOC>
