<DOC>
<DOCNO> 304886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/09/son/sonsiy07.html </URL>
<DATE> 2005/01/09/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Sosyal Güvenlik kapsamında kaç kişi var 
</HEADLINE>
<TEXT>

     Çalışma ve Sosyal Güvenlik Bakanı Murat Başesgioğlu, Türkiye'de SSK, Bağkur ve Emekli Sandığı kapsamında 12 milyon 142 bin 393 çalışan bulunduğunu bildirdi. 
     DYP Denizli Milletvekili Ümmet Kandoğan'ın yazılı soru önergesini yanıtlayan Başesgioğlu'nun verdiği bilgiye göre, Emekli Sandığı kapsamında, 2002 yılında 2 milyon 373 bin 777, 2003 yılında 2 milyon 408 bin 148 kişi çalıştı. Kasım 2004 tarihi itibarıyla bu sayı 2 milyon 399 bin 524 kişiye geriledi. 
     Bağ-Kur Kanunu'na tabi çalışanların sayısı 2002 yılında 2 milyon 420 bin 641, 2003 yılında 2 milyon 450 bin 408 kişi oldu. Bu sayı Ekim 2004 tarihi itibarıyla 3 milyon 468 bin 454 kişi olarak gerçekleşti. 
     Özel sektörde çalışan SSK'lı sayısı 2002 yılında 4 milyon 520 bin 881, 2003 yılında ise 4 milyon 929 bin 81 kişi oldu. Kamuda ise SSK'ya tabi çalışanların sayısı 2002 yılında 702 bin 402 kişi iken bu rakam 2003 yılında gerileyerek 686 bin 157 kişiye düştü. 
     SSK'ya tabi özel sektör ve kamuda çalışanların sayısı Temmuz 2004 tarihi itibarıyla 6 milyon 274 bin 415 kişi olarak belirlendi. 
     
     AYLIK ALANLARIN SAYISI 
     Başesgioğlu, Emekli Sandığı'ndan 30 Kasım 2004 tarihi itibariyle, aylık alan emekli sayısının 1 milyon 37 bin 564, dul, yetim sayısının 494 bin 112, yaşlılık aylığı alanların sayısının 1 milyon 92 bin 457, sağlık yardımından yararlananların sayısının ise 2 milyon 9 957 kişi olduğunu belirtti. Murat Başesgioğlu, emekli aylığının toplam parasal değerinin 9 katrilyon 46 trilyon lira, günün rayiç kuru üzerinden ise 6 milyar 408 milyon 85 bin 423 dolar olduğunu kaydetti. 
     31 Ekim 2004 tarihi itibariyle Bağkur'dan aylık alanların sayısının toplam bir milyon 509 bin 761 kişi, sağlık yardımından yararlananların sayısının ise 10 milyon 579 bin 762 olduğunu ifade eden Başesgioğlu, ödenen emekli aylığının 5 katrilyon 477 trilyon lira, rayiç kura göre de 3 milyar 803 milyon dolar olduğunu belirtti. Bakan Başesgioğlu, şunları kaydetti 
     ''SSK'dan, 2003 yılı sonu itibariyle malullük, yaşlılık, ölüm, sürekli iş görmezlik ve ölüm geliri alanların sayısı 3 milyon 935 bin 523, hastalık sigortası sağlık yardımından yararlanan kişi sayısı ise 34 milyon 558 bin 641'dir. Ödenen aylıklar toplamı 11 katrilyon 960 trilyon lira, rayiç kuru ise 8 milyar 47 milyon 26 bin dolardır.'' Murat Başesgioğlu, bir başka soruyu yanıtlarken 21 Aralık 2004 tarihi itibariyle asgari ücretin, günün rayiç kuru üzerinden dolar karşılığının brüt 312.10 dolar, net olarak da 223.61 dolar olduğunu belirtti. 
     
</TEXT>
</DOC>
