<DOC>
<DOCNO> 331769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/09/son/sonspo06.html </URL>
<DATE> 2005/04/09/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Galatasaray ile Trabzonspor yarın 96. randevuda... 
</HEADLINE>
<TEXT>

     Galatasaray ile Trabzonspor, yarın yapacakları Birinci Süper Futbol Ligi maçıyla birlikte 96 kez karşılaşmış olacak. 
     İki ekip arasında bugüne kadar yapılan 95 karşılaşmanın 42'sini Galatasaray, 31'ini ise Trabzonspor kazanırken, 22 karşılaşmada taraflar birbirlerine üstünlük sağlayamadı. 
     Lig, Türkiye Kupası, Cumhurbaşkanlığı Kupası, Başbakanlık Kupası, TSYD Kupası ve özel maçlar olmak üzere yapılan toplam 95 maçta, Galatasaray 119, Trabzonspor ise 102 kez gol sevinci yaşadı. 
     
     LİGDE DE GALATASARAY ÖNDE 
     Galatasaray, lig maçlarında galibiyetlerde Trabzonspor'un 7 farkla önünde bulunuyor. 
     Ligde yapılan 61 karşılaşmanın 26'sını ''Cim Bom'' kazanırken, 19 maçta da gülen taraf Karadeniz ekibi oldu. 16 karşılaşma ise berabere sonuçlandı. 
     Lig maçlarında Galatasaray 74, Trabzonspor ise 66 gol attı. 
     İki takım arasında sezonun ilk yarısında Trabzon'da yapılan maçı Galatasaray 1-0 kazanmıştı. 
     
     İSTANBUL'DAKİ LİG MAÇLARI 
     İki ekip arasında İstanbul'da yapılan karşılaşmalarda Galatasaray, galibiyet sayısında rakibine büyük üstünlük kurdu. 
     Trabzonspor, İstanbul'daki 30 maçta Galatasaray'ı yalnızca 6 kez yenerken, ''Cim Bom'' ise bordo-mavilileri 15 kez yenmeyi başardı. İstanbul'daki 9 karşılaşma ise beraberlikle sonuçlandı. 
     Galatasaray'ın İstanbul'daki 37 golüne karşılık, Trabzonspor 30 gol kaydetti. 
     İki takım arasında geçen sezon İstanbul'da yapılan lig maçını Trabzonspor 2-1 kazanmıştı. 
     
</TEXT>
</DOC>
