<DOC>
<DOCNO> 347794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/01/son/sondun57.html </URL>
<DATE> 2005/06/01/ </DATE>
<TIME> 23.10 </TIME>
<AUTHOR>  </AUTHOR>
<HEADLINE>
AB Dönem Başkanı Junker "Onay süreci devam etmeli" 
</HEADLINE>
<TEXT>

     AB Dönem Başkanı Lüksemburg, Hollanda’nın referandumda AB anayasasını reddetmesinin ardından, anayasanın "onay sürecinin" devam etmesi gerektiğini bildirdi. 
     AB Dönem Başkanı Lüksemburg’un Başbakanı Jean-Claude Juncker, Hollanda ve Fransa’nın hayır demesine karşın AB anayasasının onay sürecinin devam etmesi gerektiğine işaret etti. 
     Almanya Başbakanı Gerhard Schröder de, Hollanda referandumunun ardından yaptığı açıklamada, Fransa ve Hollanda’nın "hayır"ına rağmen AB anayasasının onaylanma sürecinin devam etmesi gerektiğini açıkladı. 
     Schröder, AB üyesi her devletin anayasayı oylama hak ve yükümlülüğünün bulunduğunu kaydetti. 
     
</TEXT>
</DOC>
