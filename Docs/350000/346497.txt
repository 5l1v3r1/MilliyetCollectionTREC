<DOC>
<DOCNO> 346497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/27/son/sontur32.html </URL>
<DATE> 2005/05/27/ </DATE>
<TIME> 17.05 </TIME>
<AUTHOR>  </AUTHOR>
<HEADLINE>
Askeri birliğe teslim olduğu gün kalp krizinden öldü 
</HEADLINE>
<TEXT>

     Askeri birliğe teslim olduğu gün geçirdiği kalp krizi sonucu hayatını kaybeden gencin cenazesi, Mersin’de toprağa verildi. 
     Alınan bilgiye göre, Mersin’in Mezitli Beldesi’nde yaşayan Fevzi Özbek 20 , ailesi ve arkadaşları tarafından 25 Mayıs Çarşamba günü vatani görevini yapmak üzere Bilecik Jandarma Ulaştırma Birliği’ne uğurlandı. 
     Birliğine teslim olduğu günün akşamı aniden fenalaşan genç, birlikteki doktorlarının müdahalesi sonrasında hastaneye sevk edilirken hayatını kaybetti. 
     Mersin Jandarma Komutanlığı’na getirilen Özbek’in cenazesi, daha sonra Limonluk Mahallesi’ndeki cem evinde düzenlenen törenin ardından Mersin Şehir Mezarlığı’nda toprağa verildi. 
     Mezitli Belde Belediye Başkanı Hakan Demirsoy ve Özbek’in yakınlarının katıldığı tören sırasında sinir krizi geçiren anne Mehtap ve baba Mehmet Ali Özbek, güçlükle sakinleştirildi. 
     
</TEXT>
</DOC>
