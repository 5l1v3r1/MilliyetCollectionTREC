<DOC>
<DOCNO> 305902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/12/son/sontur38.html </URL>
<DATE> 2005/01/12/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Askeri okullara öğrenci alımları başlıyor... İşte tarih ve şartlar... 
</HEADLINE>
<TEXT>

     Askeri liseler ile astsubay hazırlama okullarına başvurular, 24 Ocak-18 Şubat 2005 tarihleri arasında ÖSYM sınav merkezi yöneticiliklerine yapılacak. 
     Askeri liselerin hazırlık sınıflarına ve astsubay hazırlama okullarına öğrenci alımı ile ilgili şartlar belirlendi. 
     Başvurmak isteyen adaylar, Başvuru Kılavuzu, Başvuru Belgesi ve Aday Bildirim Formları'nı 4 milyon TL 4 YTL ücret karşılığında ÖSYM Sınav Merkezi yöneticiliklerinden temin edebilecek. 
     Kılavuzdaki açıklamalara göre doldurulan Banka Belgesi, ÖSYM Kuponu ile birlikte Ziraat Bankası'nın herhangi bir şubesine ad soyadlarını ve TC kimlik numaralarını vermeleri yeterli olacaktır 40 milyon TL 40 YTL yatırılacak. Başvuru belgeleri, ÖSYM Sınav Merkezi yöneticiliklerine başvuru süresi içinde teslim edilecek. 
     Askeri Liseler ve Astsubay Hazırlama Okulları Yazılı Sınavı 17 Nisan 2005 tarihinde 13 il merkezinde Adana, Ankara, Antalya, Bursa, Diyarbakır, Erzurum, İstanbul, İzmir, Kayseri, Malatya, Samsun, Trabzon ve Van ve Kıbrıs'ta yapılacak. 
     Sınavda adaylara ilköğretim düzeyinde sözel bölüm Türkçe, Atatürk İlkeleri ve İnkılap Tarihi, Milli Tarih, Milli Coğrafya ve sayısal bölümden Matematik ve Fen Bilimleri oluşan bir test uygulanacak. Yazılı sınavda başarılı olan adaylara ikinci aşama sınavlarına katılması için davetiye yazısı gönderilecek. 
     Adaylar, davet edildikleri okullarda ön sağlık muayenesi, bedeni yeterlilik sınavı, mülakat, hastane sağlık muayenelerine tabi tutulacak. Adaylar, kesin kayıt işlemlerinin ardından intibak eğitimine alınacak. 
     Adaylarda, Türkiye Cumhuriyeti vatandaşı ve erkek olma, 2005 yılında ilköğretim okullarının birinden doğrudan mezun olma, okul bitirme derecesinin askeri liseler için 3.50, astsubay hazırlama okulları için ise 3.00 olma ve en fazla 16 yaşında olma şartları aranıyor. 
     
     HARP OKULLARI VE MESLEK YÜKSEK OKULLARINA ÖĞRENCİ ALIMLARI 
     Harp okulları ile astsubay meslek yüksek okullarına başvuru koşulları da belirlendi. 
     Deniz Harp Okulu'na girmek isteyenler 18 Nisan -17 Haziran 2005, Deniz Astsubay Meslek Yüksek Okulu'na 4 Nisan -20 Mayıs tarihleri arasında başvurulabilecek. 
     Deniz Harp Okulu'na girmeye istekli kız ve erkek adayların liselerin resmi ve gündüz eğitimi yapan liseler , yabancı dil ağırlıklı program uygulayan liseler ve özel liseler, anadolu liseleri, fen liseleri, özel fen liseleri, öğretmen liseleri, anadolu öğretmen liseleri, çok programlı liselerin lise programı ve yabancı dil ağırlıklı lise programının ''Fen Bilimleri'' alanından mezun olmaları gerekiyor. 
     Adaylarda, Türkiye Cumhuriyeti vatandaşı olma, hazırlık sınıf okutulan liselerden mezun olanlar için en fazla 20 1985 ve sonrası doğumlu , diğer liselerden mezun olanlar için en fazla 19 1986 ve sonrası doğumlu yaşında olma, 2005 yılında mezun olacak veya dönemine bakılmaksızın 2004 yılı lise mezunu olma, 2005 yılı ÖSS'ye katılarak 250 ve daha yüksek sayısal puan orta öğretim başarı puanı dahil edilmemiş alma şartları aranıyor. Adaylar, ön kayıt yaptırabilmek için gerekli evrak ile Ağustos ayı içinde gerçekleştirilecek 2'nci seçim aşamalarına ilişkin detaylı bilgileri Nisan ayından itibaren garnizon komutanlıkları, askerlik daire ve şube başkanlıkları, il ve ilçe milli eğitim müdürlükleri ve Deniz Kuvvetleri Komutanlığı'na bağlı birliklerden edinebilecek. 
     Deniz Astsubay Meslek Yüksek Okulu'na ise ÖSS'den 185 ve daha yüksek sayısal, eşit ağırlıklı veya dil puanı alan ve en fazla 21 yaşında olan erkek adaylar başvurabilecek. 
     Hava Harp Okulu başvuruları ise Şubat-Mayıs döneminde gerçekleştirilecek. Kesin tarihler daha sonra duyurulacak. Hava Astsubay Meslek Yüksek Okulu'na da 31 Mart 2005'e kadar erkek adaylar başvurabilecek. Adayların ÖSS'den 160 ve yüksek puan almaları ve en fazla 21 yaşında olmaları gerekiyor. 
     
</TEXT>
</DOC>
