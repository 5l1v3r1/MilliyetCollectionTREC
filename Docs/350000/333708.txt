<DOC>
<DOCNO> 333708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/15/son/sonsiy09.html </URL>
<DATE> 2005/04/15/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Meclis 85'inci yılını arabeskle kutlayacak 
</HEADLINE>
<TEXT>

     Türkiye Büyük Millet Meclisi Ulusal Egemenlik ve Çocuk Bayramı dolayısıyla arabesk ve pop sanatçılarının katıldığı konserler düzenlemeyi sürdürüyor. Bu yıl "Ulusal Egemenlik Yürüşüyü" İstanbul Taksim Meydanı'nda yapılacak ve ardından Mahsun Kırmızıgül, Zara ve Gece Yolcuları Grubu'nun katılımıyla halk konseri olacak. 
     TBMM'nin açılışının 85'inci Yıldönümü kutlamaları kapsamında, 17 Nisan Pazar günü saat 19.30'da İstanbul Galatasaray Lisesi önünden başlayıp Taksim Meydanı'nda sona erecek olan "85'inci Yıl Egemenlik Yürüyüşü" düzenlenecek. 
     Bu korteje, TBMM Başkanı Bülent Arınç, TBMM Başkanlık Divanı Üyeleri, milletvekilleri, mülki erkan, sivil toplum örgütleri, sanatçılar ve İstanbullular katılacak. 
     
     ULUSAL EGEMENLİK TIRI 
     Yürüyüş boyunca vatandaşlara 85'inci Ulusal Egemenlik Yılı için hazırlanan bayrak, flama, şapkalar dağıtılacak ve karanfiller atılacak. Yürüyüş nedeniyle İstanbul'un büyük caddeleri de afişlerle süslenecek. Ulusal Egemenlik Tırı ile İstanbul'un meydanlarında gösteri düzenlenecek. 
     Aynı akşam, Mahsun Kırmızıgül, Zara ve Gece Yolcuları grubunun sahne alacağı "Halk Konseri ve Havai fişek gösterisi" düzenlenecek. 
     
</TEXT>
</DOC>
