<DOC>
<DOCNO> 311565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/spor/bbas.html </URL>
<DATE> 2005/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
'Parasız şike olmaz ' 
</HEADLINE>
<TEXT>



Basketbol karıştı 
BASKETBOL Federasyonu'nda hakem atamalarından sorumlu MHK üyesi Yalçın Gerek'in, şike iddialarına yol açan Selçuk Üniversitesi - Mersin karşılaşmasına hakem gözüyle "ilginç" yorum getirdi. Gerek, "Buna şike demek mümkün değil, çünkü ortada para yok. Avrupa ve Dünya şampiyonalarında, Türkiye Ligi'nde de takımlar, istedikleriyle eşleşmek için bu tip manipülasyonlar yapabiliyorlar" dedi. Gerek, hakem Fatih Söylemezoğlu'nun maça devre arasında müdahale etme yetkisi bulunduğunu, ama bunu yapmadığını da söyledi. 

Çelişkiler var 
SELÇUK'UN galip gelerek final vizesi aldığı maçta Mersin antrenörü Rebah Sıdalı'nın ABD'li oyuncusunu kenara alıp, son üç dakikada oyuna sürdüğü, en önemli basketbolcusu Mustafa Kemal Bitim'i hiç oynatmadığı öğrenildi. Disiplin Kurulu'nun raporlara rağmen maç kasetini izlemeye gerek görmediği de ortaya çıktı. Kurul, Mersin'in isteksizliğine kanaat getirmesine karşın, "Şüphe ile küme düşme olmaz" açıklamasını yaptı. Raporda adı geçmeyen Sıdalı'ya ceza verilmesi üzerine Tahkim Kurulu'nun inceleme başlatacağı bildirildi. 

'Karar veremem' 
GSGM Müdür Vekili Mehmet Atalay, şikeyle ilgili kararı Tahkim'in verebileceğini söyledi. Atalay, "Özerk federasyonlarda anlaşmazlıkları Tahkim çözer. Gelenleri dinlemek, onlara moral vermek ve yol göstermek benim görevim. Ancak karar mercii ben değilim. Hukuki süreç işler, kurul kararını verir, federasyon da uygular" dedi. 

'Söylemez'oğlu 
MERSİN-Selçuk Üniversitesi arasındaki maçı yöneten başhakem Fatih Söylemezoğlu, konu ile ilgili yorum yapmazken, raporunu yazarak basketbol federasyonuna verdiğini söyledi. Görevi gereği müsabaka sonrası raporunu ilgili kurula gönderdiğini belirten Söylemezoğlu, kararın federasyona ait olduğunu da sözlerine ekledi. 

Tuborg garantiledi 

FIBA Erkekler Avrupa Ligi'nde Tuborg Pilsener, Fransa'nın Strasbourg takımını sahasında 77-65 yenerek liderliğe yükseldi ve gruptan çıkmayı garantiledi. Yeşil-Beyazlılar, ilk periyodu 21-12 geride kapamasına rağmen devre 33-33 berabere bitti. Üçüncü periyodda oyuna ağırlığını koyan temsilcimiz son çeyreğe 61-55 önde girdi ve 12 sayı farkla galibiyete ulaşmasını bildi. 

Fener lider bitirdi 92-88 

SARI-Lacivertliler, FIBA Avrupa Ligi'nde A Grubu'ndaki 12. ve son maçında Çek Cumhuriyeti'nin CEZ Nymbruk takımını zor da olsa geçerek, 10. galibiyetini aldı, grubu birinci sırada tamamladı. Fenerbahçe, özellikle Mrsic ve Salyer'in etkili oyunulya sonuca gitti. Temsilcimiz ikinci turda D Grubu'nun dördüncüsüyle eşleşecek. 

Maçın karnesi 
HAKEMLER Gianluca Mattioli İtalyan , Miguel Perez İspanya , Grzegorz Bachanski Polonya 
FENERBAHÇE Ömer 8 20, Mrsic 9 23, Salyers 8 17, Booker 8 15, Emre 6 5, Rasim 6 4, Erdal 7 7, Barış 6 3, Zeki 5 
CEZ NYMBRUK Necaz 8 17, Sokolovsky 6 3, Zidek 9 26, Benes 5 6, Votroubek 4 2, Johnson 8 19, Whitfield 7 9, Chan 4 4 
1.PERİYOT 26-23 F.Bahçe , 2.PERİYOT 52-42 F.Bahçe , 3.PERİYOT 74-65 F.Bahçe , MAÇ SKORU 92-88 F.Bahçe 
BEŞ FAUL Benes 39.18 

Kartal fırsat tepti 81-78 

BEŞİKTAŞ, FIBA Avrupa Ligi B Grubu'ndaki 12. sınavında, Alman BS Energy'ye son saniyelerde teslim oldu, birincilik şansını ateşe attı. Maç boyunca tutuk bir oyun sergileyen Beşiktaş, 11 sayı geride girdiği son çeyrekte bitime 34 saniye kala skoru 74-74'e taşıdı. Ancak El Amin'in top kaybı ve Lisicky'nin sayıları galibiyeti Alman takımına getirdi. 

Maçın karnesi 
BS ENERGY Lipke 3 , Celestand 7 11, Lisicky 8 19, Djuric 4 3, Firic 7 12, Jovanovic 6 8, Blöm 6 8, Zagorac 8 18, Noopila 4 2, Stückerman 3 
BEŞİKTAŞ El Amin 9 34, Nedim 4 1, Tolga 7 12, Bekir 6 7, Erkan 4 2, Haluk 7 12, Ellis 6 10, Murat 3 , Umutcan 3 
1.PERİYOT 25-19 BS Energy , 2.PERİYOT 47-43 BS Energy , 3.PERİYOT 65-54 BS Energy , MAÇ SKORU 81-78 BS Energy 

Potada bugün 

Abdi İpekçi Salonu 
19.40 E.Pilsen - Olympiakos Yun. 


</TEXT>
</DOC>
