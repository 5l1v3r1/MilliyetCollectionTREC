<DOC>
<DOCNO> 323300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/13/ekonomi/eko01.html </URL>
<DATE> 2005/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
'İslami sermaye anlaşması usule aykırı' 
</HEADLINE>
<TEXT>


SALİHA ÇOLAK Ankara 

CHP yönetimi, İslami sermayeyi desteklemeye dönük, İslam Kalkınma Bankası bünyesinde İslam Özel Sektörünü Geliştirme Kurumu İÖSGK kurulmasına ilişkin anlaşmayı iptal ettirmenin yollarını arıyor. 
Anayasa'nın, milletlerarası anlaşmaları Anayasa hükümleri üzerinde sayan, bu nedenle de iptal yolunu kapatan 90. maddesi masaya yatırıldı. Dışişleri Komisyonu üyesi ve CHP Milletvekili Onur Öymen, ilgili maddedeki her ifade eden "iptal" için anlam çıkarmaya çalıştıklarını belirterek, "Şeriate göre çalışan kurumların desteklendiği ülkede laiklikten nasıl söz edilebilir" dedi. Öymen ilgili maddede yer alan, "Usulüne göre yürürlüğe konulmuş milletlerarası anlaşma" tanımı sayesinde iptal başvurusunda bulunabileceklerini belirtirken, "Bu anlaşma, uluslararası anlaşmalara aykırı olarak, 'amacına aykırı' çekincelerle imzalandı" diye konuştu. CHP, "usulüne uygun yürürlüğe konulmuş milletlerarası antlaşmalar kanun hükmündedir. Bunlar hakkında Anayasa'ya aykırılık iddiası ile Anayasa Mahkemesi'ne başvurulamaz" ifadesinin, İslam özel sektörünü geliştirmeyi hedefleyen anlaşmayı kapsamadığını savunacak 


</TEXT>
</DOC>
