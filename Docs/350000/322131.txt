<DOC>
<DOCNO> 322131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/09/son/sondun27.html </URL>
<DATE> 2005/03/09/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Irak'ta kaçırılan 2 rehinenin görüntüleri yayınlandı... 
</HEADLINE>
<TEXT>

     Irak'ta kaçırılan 2 Sudanlı rehinenin görüntüleri internette yayımlandı. 
     Görüntüleri yayımlayan Irak İslam Ordusu, ''suçlu'' olarak nitelendirdiği Sudanlı şoförler Muhammed Harun Hamad ve Mahir Ataya'nın, akıbetine karar verilmesi için İslam komitesinin önüne çıkarılacağını bildirdi. 
     Herhangi bir direnişçinin yer almadığı görüntülerde rehineler, diğer şoförlere ''işgalci güçlerle işbirliği yapmamaları'' çağrısında bulundu. 
     Rehinelerin okuduğu açıklamada, ''Bu iş İslam'ı terk etmektir. Diğerlerine, nerede olurlarsa olsunlar adaletin eli onlara ulaşacağı için, işgalci kafirlerle iş yapmamalarını tavsiye ediyorum'' denildi. 
     Sudanlıların, Bağdat'ın kuzeyindeki bir hava üssünde bir Türk firması için şoför olarak çalıştığı kaydedildi. 
     
</TEXT>
</DOC>
