<DOC>
<DOCNO> 301357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/27/son/sontur05.html </URL>
<DATE> 2004/12/27/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Ünlüler çiftliği yandı 
</HEADLINE>
<TEXT>

     Mustafa BAĞDİKEN HEREKE, DHA 

İzmit'in Hereke Beldesi yakınlarında, özel bir televizyon kanalında yayınlanan Ünlüler çiftliği' programı için özel olarak yapılan ahşap ev önceki gece çıkan yangında kül oldu. 
     Hereke Beldesi'ne yaklaşık 20 kilometre uzaklıktaki ormanlık alanda, Kız Pınarı Mevkii'nde bu program için özel olarak ahşaptan inşa ettirilen ve elekriği bulunmayan çiftlik evinde saat 20.00'de çıkan yangının nedeni şu ana kadar belirlenemedi. 
     Birçok ünlünün konuk edildiği çiftlik evini bir anda alevler sardı. Evin ormanlık alanda olması ve ulaşımının zor, karışık bir noktada olması nedeniyle itfaiye ekipleri yangın yerine yaklaşık yarım saat sonra ulaşabildi. Görgü tanıklarının ifadesine göre itfaiye ekipleri gelinceye kadar içeride bulunan mutfak tüpü de patladı. Temeli de olmayan ahşap eve, itfaiye ekipleri geldiğinde ev tamamen kül oldu. Jandarma yetkilileri, itfaiyeyle birlikte yangını çıkış nedenin belirlemeye çalışırken programın sona ermesi nedeniyle burada kalan son ünlülerin evden dün ayrıldıkları ancak bazı eşyalarını bugün almak üzere çiftlik evinde bıraktıkları öğğrenildi. 
     Ünlüler Çiftliği'ndeki kütük evinin son konukları, Ahu Tuğba, Bora Leyla Adalı, Komedyen Yalçın, Yaşar İpek, Mustafa Uğur, Serpil Çakmaklı, Murat Başaran gibi ünlülerdi. 
     
</TEXT>
</DOC>
