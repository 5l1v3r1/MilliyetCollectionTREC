<DOC>
<DOCNO> 329722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/02/son/sontur14.html </URL>
<DATE> 2005/04/02/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Hamile kadın, hastane yolunda kaza geçirdi... 
</HEADLINE>
<TEXT>

     Konya'da hamile bir kadın, doğum için hastaneye götürüldüğü otomobilin yoldan çıkması sonucu mahsur kaldı. Donma tehlikesi geçiren ve yaklaşık 1 saat sonra gelen ambulansla hastaneye götürülen kadın, sağlıklı bir kız çocuğu dünyaya getirdi. 
     Edinilen bilgiye göre, Konya'nın Ilgın İlçesi'nde yaşayan 7 aylık hamile Güler Kayış 24 , sabaha karşı doğum sancılarının artması üzerine, kayınbiraderi Adem Kayış 35 ve Annesi Emine Kayış 70 ile Konya Dr. Faruk Sükan Doğum ve Çocuk Hastanesi'ne gitmek üzere özel otomobille yola çıktı. 
     Adem Kayış yönetimindeki 42 P 7337 plakalı otomobil, Konya-İstanbul Karayolu'nun 45. kilometresi Meydan Köyü yakınlarında lastiğin patlaması sonucu yoldan çıktı. Kayış, bunun üzerine cep telefonuyla polisi arayarak, yolda kaldıklarını ve araçta doğum yapmak üzere bir kadın bulunduğu bildirdi. Trafik ekipleri de aracı uzun uğraşlar sonunda bulabildi. 
     Yaklaşık 1 saat boyunca aracın içinde beklediği için donma tehlikesi geçiren Güler Kayış, olay yerine gelen ambulansla, Dr. Faruk Sükan Doğum ve Çocuk Hastanesi'ne kaldırıldı. 
     Ameliyatla 1 kilo 250 gram ağırlığında sağlıklı bir kız çocuğu dünyaya getiren Kayış'ın sağlık durumunun iyi olduğu bildirildi. 
     
</TEXT>
</DOC>
