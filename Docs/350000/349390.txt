<DOC>
<DOCNO> 349390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/06/son/sonspo02.html </URL>
<DATE> 2005/06/06/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Nihat Kahveci rekor ücretle resmen CSKA Moskova’ya transfer oldu 
</HEADLINE>
<TEXT>

     MEHMET ÇİFTÇİ İspanya DHA 

İSPANYA’nın Real Sociedad takımında forma giyen milli futbolcu Nihat Kahveci’nin, Rusya’nın CSKA Moskova takımına transfer olduğu kesinleşti. 
     Nihat’ın CSKA Moskova ile imzaladığı resmi sözleşme İspanyol basınına sızdı. Sözleşmeye göre Real Sociedad bu transferden 12 milyon euro’yu kasasına götürecek. Nihat ise yıllık 2 milyon euro olmak üzere 4 yılda 8 milyon euro kazanacak. 
     CSKA Nihat’ın transferi için ödeyeceği 20 milyon euro Türk futbol tarihinde bir ilk. Avrupa’da hiç bir kulüp bir Türk futbolcusuna 20 milyon euro ödeyerek transfer etmedi. Basına sızan sözleşmenin ayrıntılarına göre milli futbolcumuz 20 Haziran’da sözleşmeyi bir kez daha basın önünde imzalayacak. 4 Temmuz’da da Rusya’ya giderek başkent Moskova’da resmi tören yapılacak. 
     Bu arada, Beşiktaş’ın Nihat’ın transferinden 5 milyon euro’ya yakın bir para alması bekleniyor. Nihat’ın Beşiktaş’tan Real Sociedad’a transfer olurken yapılan sözleşme gereği transfer hissesinin yarısına yakını siyah-beyazlı kulübün olacak. 
     

     
</TEXT>
</DOC>
