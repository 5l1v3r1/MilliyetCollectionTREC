<DOC>
<DOCNO> 306723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/15/son/sondun17.html </URL>
<DATE> 2005/01/15/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
İşkenceci Graner suçlu bulundu 
</HEADLINE>
<TEXT>

     Irak'ın Ebu Garib cezaevindeki işkence olaylarına karıştığı gerekçesiyle, ABD’de askeri mahkemede yargılanan Charles Graner'ın duruşması sonuçlandı. 
     Graner, Iraklı mahkumlara işkence yapmaktan suçlu bulundu. Teksas'taki askeri mahkeme, Ebu Garib'te Iraklılara kötü muamele eden ABD’li askerlerin lideri olarak da bilinen Graner'i, 10 ayrı suçtan suçlu buldu. 
     Uzmanlar, Graner'in hakkındaki suçlamalar nedeniyle 17 buçuk yıl hapis cezasına çarptırılabileceğini belirtiyor. 
     
     Graner'in avukatından "ponpon kızlar" savunması 

     Graner, çırılçıplak soyularak üst üste yığılmış Iraklı mahkumların başında çektirdiği fotoğrafla biliniyor. 
     Graner'ın avukatı, söz konusu fotoğrafla ilgili olarak "Amerika’nın her yerinde ponpon kızlar maç öncesi piramit oluşturuyor, buna işkence diyebilir misiniz" savunmasını yapmıştı. 

     
</TEXT>
</DOC>
