<DOC>
<DOCNO> 307051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/17/siyaset/axsiy02.html </URL>
<DATE> 2005/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP'ye Japon gelin 
</HEADLINE>
<TEXT>


AKP Van Milletvekili Hacı Biner'in oğlu Bilal Biner, Japon Ayako Hyoda ile hayatını birleştirdi. Müslüman olan Hyoda için geleneklere uygun kına gecesi de yapıldı 

GÜLÇİN ÜSTÜN Ankara 


AKP Van Milletvekili Hacı Biner'in oğlu Bilal Biner, 1.5 yıl önce ilk görüşte aşık olduğu ve iki hafta içinde evlenmeye karar verdiği Japon Ayako Hyoda ile hayatını dün birleştirdi. Japonya'da başlayan şklarını "yıldırım aşkı" olarak nitelendiren çift, 1.5 yıl önce bir arkadaşları aracılığıyla tanıştı. Japonya'da yaşayan ve Maraş dondurmalarının bayiliğini yapan Biner, tanıştıktan iki hafta sonra Ayako'ya evlenme teklifinde bulundu. 
Ayako 24 evlilik teklifine olumlu yanıt vermesine karşın, başlangıçta ailelerin tepkisinden çekindi. Hyoda ailesi aradaki kültür farkının sorun yaratacağını düşünerek ilk günlerde evliliğe onay vermese de, damat adayını tanıdıktan sonra fikrini değiştirdi Gelinlerine hemen ısınan Biner ailesi ilk günden itibaren evliliğe destek verdi. 

'Gelinimizi sevdik' 
Baba Biner, "İlk günden beri gelinimizi çok sevdik. O da bize hemen uyum sağladı. Onların aşkı Japonya ve Türkiye arasında bir köprü oluşturacak" dedi. 
Damat Biner, "Bu sevda masalına henüz nokta koymadık. Uzun seneler sürecek inşallah" diye konuştu. Gelinin ailesinin isteği nedeniyle Japonya'da da tören yapılacak. 

Diplomatik düğün 

Biner ve Hyoda, dün Atakule Nik h Salonu'nda düzenlenen törenle dünya evine girdi. Damadın nik h şahitliğini Dışişleri Bakanı Abdullah Gül ve TBMM Başkanı Bülent Arınç, gelinin nikah şahitliğini Japonya Büyükelçisi Tomoyuki Abe yaptı. 

Kınalı eller 

YAVUZ ÖZDEN 

Evlilik cüzdanını Arınç'tan alan Ayako, uzun takı töreninden ve davetlilerin ilgisinden bunaldı. Eşinin yardımıyla soruları yanıtlayan Ayako, kendisi için çok güzel bir kına gecesi yapıldığını, Türkleri çok sevdiğini ve çok mutlu olduğunu söyledi. 


</TEXT>
</DOC>
