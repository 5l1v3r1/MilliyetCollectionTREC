<DOC>
<DOCNO> 327823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/28/son/soneko49.html </URL>
<DATE> 2005/03/28/ </DATE>
<TIME> 18.45 </TIME>
<AUTHOR>  </AUTHOR>
<HEADLINE>
Borsada işlem gören hisse senetleri ortalama yüzde 2.59 değer kaybetti 
</HEADLINE>
<TEXT>

     Borsa'da işlem gören hisse senetleri, haftanın ilk işlem gününde ortalama yüzde 2.59 değer kaybetti. 
     İstanbul Menkul Kıymetler Borsası İMKB Ulusal 100 Endeksi, 1. seansta 150.23 puan azalarak 25,352.37 puandan kapandı. 2. seansta da 510.16 puan düşüş yaşayan endeks, günü 24,842.21 puandan tamamladı. 
     Endeks günlük bazda 660.39 puan ve yüzde 2.59 geriledi. 
     Hisse senetleri piyasasında toplam 749 milyon 493 bin 829 YTL'lik işlem hacmi kaydedildi. 
     
     DÖVİZ YÜKSELDİ 
     İstanbul'da serbest piyasada Cuma günü 1.3550 YTL'den kapanan dolar güne 1.3600 YTL'den, 1.7550 YTL'den kapanan avro ise 1.70 YTL'den başladı. 
     Kapanışta doların satış fiyatı 1.3870 YTL, avronun satış fiyatı 1.7820 YTL oldu. 
     Merkez Bankası, doların bugünkü efektif kurunu alışta 1.3564 YTL, satışta 1.3659 YTL olarak açıkladı. 
     
     TAHVİL-REPO 
     İMKB Tahvil ve Bono Piyasası Kesin Alım Satım Pazarı'nda işlem gören 27 Eylül 2006 vadeli, bugün valörlü tahvilin basit getirisi yüzde 18.06'dan, bileşik getirisi yüzde 17.33'ten kapandı. 
     Bu kağıdın bugün valörlü işlemlerinin bileşik getirisi, Cuma günkü kapanışa göre 0.06 puan yükseldi. 
     İMKB Tahvil ve Bono Piyasası Repo-Ters Repo Pazarı'nda gecelik işlemlerde faiz ortalama yüzde 15.50'den gerçekleşti. Gecelik işlemlerde en düşük oran yüzde 15.00, en yüksek oran yüzde 15.50 oldu. 
     
</TEXT>
</DOC>
