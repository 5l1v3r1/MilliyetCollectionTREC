<DOC>
<DOCNO> 319953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/02/son/soneko11.html </URL>
<DATE> 2005/03/02/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Telefonica'dan Türk Telekom'a 6 milyar euro'luk teklif 
</HEADLINE>
<TEXT>

     Mehmet ÇİFTÇİ İSPANYA, DHA 

AVRUPA'nın en büyük mobil telefon operatörlerinden İspanyol Telefonica'nın, Türk Telekom için 6 milyar euro'luk teklif götürmeye hazırlandığı iddia edildi. 
     İspanya'nın en büyük telekomünikasyon şirketi Telefonica'nın Türk Telekom'a talip olması finans çevrelerinde büyük etki yarattı. Confidencial gazetesi Telefonica'nın Türk Telekom'un sabit hat hisselerinin yüzde 100, mobil hatlarının ise yüzde 60'na sahip olmak için teklif vermeye hazırlandığını duyurdu. Gazeteye göre Telefonica bu hisseler için toplam 6 milyar euro'yu gözden çıkardı. 
     
     'ÖZELEŞTİRİLME SÜRECİ HIZLANDIRILSIN' 

     Telefonica Başkanı Cesar Alierta ise düzenlediği basın toplantısında Telefonica'nın Türk Telekom'a talip olduğunu teyit ederken, bu şirketin özelleştirilme çalışmalarının hızlandırılmasını beklediklerini söyledi. Bu aşamada ihale sürecine ilişkin yorum yapmak istemediğini ifade eden Alierta, "Biz ilgimizi belirttik, çalışmalara başladık, Türk hükümetinden cevap bekliyoruz" dedi. 

     
</TEXT>
</DOC>
