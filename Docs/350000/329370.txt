<DOC>
<DOCNO> 329370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/01/son/sonspo16.html </URL>
<DATE> 2005/04/01/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
NBA'de lige 3 maçla devam edildi... 
</HEADLINE>
<TEXT>

     ABD Profesyonel Basketbol Ligi'ne NBA , bu sabaha karşı yapılan 3 maçla devam edildi. 
     Güneydoğu Grubu liderliğini garantileyen Miami Heat, deplasmanda karşılaştığı Indiana Pacers'a, uzatma dakikalarında 114-108 yenildi. Miami Heat ile yaptığı son 3 maçta da uzatma dakikalarına giden Pacers, bu galibiyetle Miami karşısında üstüste 12. kez kazanmış oldu. 
     Pacers'da, 31 sayıyla Reggie Miller, 29 sayı ve 7 ribauntla Stephen Jackson, 16 sayıyla Anthony Johnson, 13 sayı ve 11 ribauntla ''double-double'' yapan Dale Davis, galibiyeti getiren isimler oldular. 
     Miami Heat'de ise maçın en skorer ismi olan Dwayne Wade'in 37 sayı, 9 ribaunt ve 6 asist, Damon Jones'un 27 sayı, 5 ribaunt ve 4 asist, ''double-double'' yapan Shaquille O'Neal'ın 24 sayı ve 13 ribaunDu, yenilgiyi engellemek için yeterli olmadı. 
     
     CLEVELAND, UZATMADA BULLS'A YENİLDİ 
     Chicago Bulls, sahasında konuk ettiği Cleveland Cavaliers'ı, uzatma dakikalarında 102-90 yendi ve rakibi karşısında üstüste 8. galibiyetini aldı. 
     Bulls'da, 21 sayı atan ve 8 asistle kariyerinin en yüksek rakamına ulaşan Ben Gordon, 17 sayı ve 9 ribauntla Antonio Davis ile 15 sayı ve 14 ribauntla ''double-double'' yapan Tyson Chandler, takımlarını galibiyete taşıdılar. 
     Cleveland'da, ''double-double'' yapan Drew Gooden, 27 sayı ve 12 ribaunt, LeBron James ise 26 sayı, 6 ribaunt ve 7 asistle en çok sayı üreten 2 isim oldular. 
     Ligde ayrıca Minnesota Timberwolves, Los Angeles Lakers'ı 105-96 yendi. Lige, TSİ yarın sabaha karşı yapılacak 13 maçla devam edilecek. 
     
</TEXT>
</DOC>
