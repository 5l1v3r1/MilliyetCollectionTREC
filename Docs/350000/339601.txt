<DOC>
<DOCNO> 339601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/04/son/sonspo12.html </URL>
<DATE> 2005/05/04/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Nisan ayının yıldızı Trabzonsporlu Szymkowiak seçildi... 
</HEADLINE>
<TEXT>

     Işık Sigorta tarafından düzenlenen "11 Altın Adam" yarışmasında nisan ayının yıldızı ve altın adamı olarak Trabzonspor’un Polonyalı futbolcusu Miroslaw Szymkowiak seçildi. 
     Kalyon Oteli’nde toplanan yarışma jürisi, Birinci Süper Futbol Ligi’nde 26, 27, 28 ve 29. hafta maçlarının yapıldığı nisan ayını değerlendirdi. 
     Orta saha oyuncuları arasında yapılan ayın altın adamı değerlendirmesinde Trabzonsporlu Szymkowiak 131 puanla birinci olurken, ikinci sırayı 109 puanla Büyükşehir Belediyesi Ankaraspor’dan Wederson da Silva, üçüncü sırayı da 68 puanla Sakaryaspor’dan Emre Toraman aldı. 
     Szymkowiak ayrıca, jürinin oylarıyla ayın yıldızı seçildi. 
     Bu arada, Akçaabat Sebatspor Kulübü Başkanı Veli Sezgin 156 puanla ayın yöneticisi, Sakaryaspor Teknik Direktörü Şaban Yıldırım 141 puanla ayın antrenörü, Orhan Erdemir de 172 puanla ayın hakemi seçildiler. 
     Mart ayı değerlendirmesinde kürsüye çıkan Malatyaspor Kulübü Başkanı Hikmet Tanrıverdi, Beşiktaş Teknik Direktörü Rıza Çalımbay, FIFA kokartlı hakem Cem Papila ile Galatasaraylı Franck Ribery toplantıda ödüllerini aldı. 
     Toplantıya onur konuğu olarak Gençlik ve Spor Genel Müdürü Mehmet Atalay, Türkiye Milli Olimpiyat Komitesi TMOK Başkanı Togay Bayatlı ile İstanbul Büyükşehir Belediyesi Genel Sekreteri Ramazan Evren katıldılar. 
     
</TEXT>
</DOC>
