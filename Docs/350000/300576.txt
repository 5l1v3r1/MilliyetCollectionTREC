<DOC>
<DOCNO> 300576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/24/son/soneko48.html </URL>
<DATE> 2004/12/24/ </DATE>
<TIME> 18.25 </TIME>
<AUTHOR>  </AUTHOR>
<HEADLINE>
"Putin, Yuganskneftegaz'ın satışını yakından izlediğini kabul etmiş oldu" 
</HEADLINE>
<TEXT>

     Rus Vedomosti gazetesi, Rusya Devlet Başkanı Vladimir Putin'in Yukos'un ana üretim tesisi Yuganskneftegaz'ın satışıyla ilgili açıklamalarının, süreci yakından izlediğini kabul ettiğini gösterdiğini bildirdi. 
     Gazetede bugün yer alan haberde, ''Rusya ve dünyada geçtiğimiz pazar gününden buyana büyük tartışma konusu olan Yukos'un kardeş kuruluşu Yuganskneftegaz satışıyla ilgili görüşlerini netleştiren Putin, ihale satış sürecini yakından izlediğini ve onayladığını kabul etmiş oldu'' denildi. 
     Haberde, şu görüşlere yer verildi 
     ''Yukos petrol şirketinin 90'lı yıllarda kaçamak formüller kullanarak Rusya'nın milli serveti petrolün önemli bir bölümüne gerekli bedelini ödemeden 'resmen cebe indirdiğini' savunan Putin, Pazar günkü ihalede Yuganskneftegaz ilk önce Baykal Finans Grup ve ardından bu grup devlet şirketi Rosneft tarafından satın alındı. Bu satış yapılırken zamanında Yukos gibi kapkaç hareket edilmemiştir. Yasal prosedür neyse harfi harfine yerine getirilmiştir. Satış pazar ekonomisi kurallarına uygun, yasal ve gözden geçirilmesi söz konusu değildir. ABD'deki bir mahkemenin satışı durdurma girişime de abes davranış ötesine gidiyor. Egemen Rusya ne Amerika ne de başka bir ülkenin mahkemesinden etkilenecek değildir ifadesini kullandı.'' Yuganskneftegaz şirketinin millileştirildiğinin anlaşılması Rusya borsası tarafından olumlu karşılanırken, borsadaki Yukos dahil tüm enerji şirketlerinin hisseleri yükselişe geçti. 
     
</TEXT>
</DOC>
