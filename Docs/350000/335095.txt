<DOC>
<DOCNO> 335095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/20/son/sondun29.html </URL>
<DATE> 2005/04/20/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Elle'nin kapağında bir başbakan 
</HEADLINE>
<TEXT>

     BBC 

Ukrayna Başbakanı Yulia Timoşenko Elle dergisinin Ukraynaca yayımlanan son sayısında kapağında yer aldı. 
     Yulia Timoşenko dergiye Louis Vuitton, Yves Saint Laurent ve Valentino Red'in son tasarımlarıyla poz verdi. 
     Timoşenko dergiye demecinde, erkeklerin hakimiyetindeki siyaset dünyasında, 'bakışlarının avantajını' kullandığını söyledi. 
     Ukrayna Başbakanı'nın cazibesiyle, Mart ayında Kiev'i ziyaret eden Rusya Federasyonu Başkanı Vladimir Putin'i bile etkilediği bildirilmişti. 
     Yulia Timoşenko Elle'ye, "Gerçekten insanları cezbedebildiğimi düşünüyor musunuz İlginç, bunu daha önce hiç düşünmemiştim" dedi. 
     Timoşenko'ya, 2001 yılında yapılan bir mülakatta Playboy, Time ya da Ukrayna'na yayımlanan kadın dergilerinden Natalie'nin kapağında yer alıp almayacağı sorulmuştu. 
     Ukrayna Başbakanı bu soruya "Playboy, gerçek bir kadın için en iyi seçimdir" yanıtını vermişti. 
     Yulia Timoşenko, Ukrayna'da Viktor Yuşçenko'yu iktidara getiren 'Turuncu Devrim'de önemli bir rol oynamıştı. 
     Timoşenko bu süreçte, kendisini başkalarından ayıran örgülü saçlarıyla hatırlanan bir sima olmuştu. 
     Timoşenko Elle'ye demecinde, tamamen doğal bir yüze sahip olduğunu, bakım malzemeleri kullanmaya zamanı olmadığını söyledi. 
     Ukrayna Başbakanı "Okurlarınızı hayalkırıklığına uğratacağım ama görünüşüm için özel bir bakım yaptırmıyorum. Günde 16 saat çalıştıktan sonra, sadece uyumaya vakit kalıyor" dedi. 
     
</TEXT>
</DOC>
