<DOC>
<DOCNO> 307538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/18/son/sonspo07.html </URL>
<DATE> 2005/01/18/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Daum'un Zaragoza'dan gözü korktu 
</HEADLINE>
<TEXT>

     Fenerbahçe Teknik Direktörü Christoph Daum, hafta sonunda Real Madrid deplasmanında izlediği UEFA Kupası 3. turundaki rakipleri Real Zaragoza’nın tipik bir Avrupa takımı olduğunu ifade etti. Bu nedenle işi, Şampiyonlar Ligi maçları kadar sıkı tutmaları gerektiğini dile getiren Alman hoca, Bu işin şakası yok. Rakibimizi çok ciddiye almalı ve buna göre hazırlanmalıyız. Evimizde oynayacağımız ilk karşılaşmadan iyi bir skorla ayrılmamız şartö dedi. 
     
     Koch’a bilgi verdi 
     Real Zaragoza’nın 3-1 yenildiği mücadele sonrası, Alex’in eski hocası Real Madrid Teknik Direktörü Lüxemburgo’dan da bilgi alan Daum’un, yardımcısı Koch’u arayıp, şimdiden hazırlıklara başlamaları gerektiğini ifade ettiği öğrenildi. Kadıköy’deki maçla, İspanya’daki rövanşın farklı özellikler taşıdığını ve taktiklerinin de farklı olacağını anlatan Daum’un, İstanbul’daki karşılaşmayı mutlaka kazanmaları gerektiğini dile getirdiği belirlendi. 
     
     Maçın hakemi Vollquartz 
     17 Şubat’ta Şükrü Saracoğlu Stadı’nda oynanacak olan Fenerbahçe - Real Zaragoza UEFA Kupası 3. tur ilk maçını Danimarka Futbol Federasyonu’ndan Nicolai Vollquartz yönetecek. Vollquartz’ın yardımcılıklarını Bo Blankholm Pedersen ve Ole Hansen yapacak. Karşılaşmada 4. hakem olarak da Knud Stadsgaard görev alacak. 
     
</TEXT>
</DOC>
