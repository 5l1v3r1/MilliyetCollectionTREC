<DOC>
<DOCNO> 319420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/28/son/sonyas14.html </URL>
<DATE> 2005/02/28/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Karateci Sevcan'a mermer dayanmıyor 
</HEADLINE>
<TEXT>

     Muhammet KAÇAR RİZE, DHA 

      RİZE'de, daha önce 25 mermer kıran karateci 19 yayaşındaki Sevcan Karaaslan bugün yeni bir rekora imza atarak 27 mermeri tek vuruşta kırmayı başardı. Sevcan Karaaslan, bu alanda kendisine rakip tanımadığını söyledi. 
     Babası Mehmet Karaaslan'a ait spor merkezinde 5 yaşından bu yana karate eğitimi alan Sevcan Karaaslan, 16 yaşında 10, 17 yaşında 20, 18 yaşında ise 25 mermeri bir vuruşta kırmayı başarmıştı. Nişanlı olan Sevcan Karaaslan, bugün yeni bir rekora imza attı. Rize Belediye Başkanı Halil Bakırcı ve Gençlik Spor İl Müdürü Ünal Erdemli'nin de katıldığı gösteride, üst üste dizilen 27 mermeri tek vuruşla kırmayı başaran Sevcan Karaaslan, "Dünyada rakibimin olmadığını iddia ediyorum. Bu alanda rakip tanımıyorum'' dedi. 
     Baba Mehmet Karaaslan ise kızının küçük yaştan beri iyi eğitim almış başarılı bir sporcu olduğunu belirterek, "Mermer kırma işi sadece bir hobidir. Bunu başarmak çok zor. Dünyada bu kadar mermeri kıran bir başka bayan sporcu yok. Başarısından dolayı kızımla gurur duyuyorum'' diye konuştu. 
     
</TEXT>
</DOC>
