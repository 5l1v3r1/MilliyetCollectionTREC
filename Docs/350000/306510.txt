<DOC>
<DOCNO> 306510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/14/son/sonspo17.html </URL>
<DATE> 2005/01/14/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Gravesen, 4 milyon dolara Real Madrid'te 
</HEADLINE>
<TEXT>

     İngiltere Premier Ligi takımlarından Everton'da oynayan Danimarkalı milli futbolcu Thomas Gravesen, İspanya'nın Real Madrid takımıyla anlaştı. 
     Thomas Gravesen'in menejeri, Danimarka Televizyonu'na yaptığı açıklamada, iki takım arasında transfer konusunda anlaşma sağlandığını belirterek, resmi sözleşmenin yarın Madrid'te imzalanacağını açıkladı. 
     28 yaşındaki futbolcunun bugün Madrid'e gitmesi ve sağlık kontrolünden geçtikten sonra yeni takımına katılması bekleniyor. 
     Danimarkalı futbolcunun transferinin Real Madrid'e yaklaşık 4 milyon dolara malolacağı kaydedildi. 
     Yeni bir yapılanmaya giden Real Madrid'in, Arrigo Sacchi'yi takımın spor direktörlüğüne, Vanderlei Luxemburgo'yu da teknik direktörlüğe getirmesinin ardından, Morientes'i FC Liverpool'a sattığı ve Gravesen'i de Everton'dan transfer ettiğine dikkat çekildi. 
     Danimarka Milli Takımı forması da giyen Gravesen'in, daha önce Danimarka'nın Vejle ve Almanya'nın Hamburg SV takımlarının formalarını giydiği bildirildi. 
     
</TEXT>
</DOC>
