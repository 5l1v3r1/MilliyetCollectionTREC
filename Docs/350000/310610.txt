<DOC>
<DOCNO> 310610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/29/son/sontur41.html </URL>
<DATE> 2005/01/29/ </DATE>
<TIME> 21.58 </TIME>
<AUTHOR>  </AUTHOR>
<HEADLINE>
İzmir'de hafif şiddette deprem... 
</HEADLINE>
<TEXT>

     İzmir'in Seferihisar İlçesi'nde hafif şiddette deprem meydana geldi. 
     Boğaziçi Üniversitesi Kandilli Rasathanesi ve Deprem Araştırma Enstitüsü'nden alınan bilgiye göre, saat 20.52'de, merkez üssü Seferihisar olan 4.2 büyüklüğünde deprem kaydedildi. 
     
     ''KÖYLERDE, BELDELERDE HERHANGİ BİR OLUMSUZ DURUM YOK'' 

     İzmir'in Seferihisar İlçesi'nde meydana gelen depremin ardından, Kaymakam Mehmet Gödekmerdan, ''İlk araştırmalarımız neticesinde köylerde, beldelerde herhangi bir olumsuz durum yok'' dedi. 
     Kaymakam Gödekmerdan, AA muhabirine yaptığı açıklamada, saat 20.52 sıralarında, merkez üssü Seferihisar İlçesi olan 4.2 büyüklüğünde bir deprem yaşadıklarını bildirdi. 
     Vatandaşların depremden sonra ilçede kısa süreli panik yaşadığını ve evlerinden çıktıklarını belirten Gödekmerdan, şunları kaydetti 
     ''İlk araştırmalarımız neticesinde köylerde, beldelerde şu ana kadar herhangi bir olumsuz durum yok. Yerleşim yerleriyle iletişimimizi sürdürüyoruz. Herhangi bir can kaybı ve maddi hasar meydana gelmedi. Herkese geçmiş olsun dileklerimi iletiyorum.'' Deprem, İzmir merkez, Aydın ve Manisa ile ilçelerinde de hissedildi. 
     
</TEXT>
</DOC>
