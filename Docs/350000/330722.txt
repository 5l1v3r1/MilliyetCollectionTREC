<DOC>
<DOCNO> 330722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/06/son/soneko21.html </URL>
<DATE> 2005/04/06/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Asya Kalkınma Bankası Raporu Asya, 2007'ye kadar büyüyecek 
</HEADLINE>
<TEXT>

     Asya Kalkınma Bankası AKB , Asya ülkelerindeki güçlü büyümenin, 2007'ye kadar devam edeceğini bildirdi. 
     AKB tarafından yayınlanan 2005 raporuna göre, Asya ülkelerinde, artan petrol fiyatı ile ABD ve Çin ekonomisindeki nispi yavaşlamaya karşın, güçlü iç talep, artan bölgesel ticaret ve yatırımlar, Asya ülkelerindeki güçlü büyümenin 2007'ye kadar devam etmesini sağlayacak. 
     Japonya dışındaki Asya ülkelerinin, Gayri Safi Yurtiçi Hasıla GSYİH temelindeki büyüme oranları, gelecek üç yıl içinde ortalama yüzde 6.5 ile 6.9 oranında gerçekleşecek. Rapora göre, Asya ülkelerinde, bu yılki ortalama büyüme ise yüzde 6.5 oranında gerçekleşecek. 
     Asya ülkeleri geçen yıl, ortalama yüzde 7.3 oranında büyüyürek, 1997-98 mali krizinden bu yanaki en yüksek büyüme hızına ulaşmışlardı. 
     Yaklaşık 4 milyar kişinin yaşadığı Asya bölgesinde büyüme trendinin artacağı öngörülürken, bu yıl Çin ekonomisinin yüzde 8.5, gelecek yıl yüzde 8.7 ve 2007 yılında da yüzde 8.9 oranında büyüyeceği tahmin ediliyor. 
     Hindistan ekonomisinin de bu yıl, yüzde 6.9 oranında bir büyüme göstereceği vurgulandı. 
     Asya ekonomisinin Tsunami etkisinden çok çabuk sıyrılarak toparlanacağı da kaydedildi. 
     
     ASYA EKONOMİSİNİN TEMEL RİSKLERİ... 
     Asya ekonomisindeki temel riskler ise artan ham petrol fiyatları, terör saldırıları ve ABD ekonomisindeki dış dengesizlik ile faizlerin yüksek oranlarda artırılacağı beklentisi olarak vurgulanıyor. 
     
</TEXT>
</DOC>
