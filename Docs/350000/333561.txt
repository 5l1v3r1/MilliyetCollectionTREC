<DOC>
<DOCNO> 333561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/15/spor/spo21.html </URL>
<DATE> 2005/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Arsenal ve Schalke 
</HEADLINE>
<TEXT>


CAN TONGO 


Schalke - Hamburg 1 
Schalke, Stuttgart deplasmanında 3 - 0'lık skorla tam anlamıyla bozguna uğradı ve lider Bayern ile arasındaki puan farkı 3'e çıktı. Hamburg'ta Mpenza ve Barbarez gibi yıldızların forma giyemeyecek olması ibreyi Schalke'ye çeviriyor. 

Arsenal - B.Rovers 1 
Federasyon Kupası'nda Yarı Final mücadelesi Arsenal adına çok kolay geçmeyecek. Blackburn son haftalarda oldukça formda. Ancak Arsenal'in sezonu kupayla kapatabilmek için tur atlama zorunluluğu var. 19 Mart'ta Blackburn'u deplasmanda 1 - 0 yenen Arsenal, evinde de kazanacaktır. 

Villarreal - Real Betis 0 
İspanya Ligi'nde üçüncülük basamağı için çekişen iki takımın mücadelesinde beraberlik ihtimali ağır basıyor. Real Betis, son Levante beraberliğiyle büyük hayal kırıklığı yarattı. Villarreal ise UEFA yorgunluğuyla sahaya çıkacak. İki takım da fazla riske girmek istemeyecektir. Önerimiz beraberlik. 

Roma - Reggina 1 
Roma, Udinese deplasmanın ikinci yarısında mucize eseri beraberliği kurtardı. Ancak ilk yarıdaki akıllı futbolu 3 gol birden getirdi. Evinde Parma'ya 3 - 1 yenilen Reggina'nın Roma karşısında sürpriz yapması zor. Galibiyete hasret kalan ev sahibi, üç puana çok yakın. 



</TEXT>
</DOC>
