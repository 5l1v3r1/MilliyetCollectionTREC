<DOC>
<DOCNO> 338971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/02/son/sontur09.html </URL>
<DATE> 2005/05/02/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Çantasını aldığı genç kızın üzerini de aradı 
</HEADLINE>
<TEXT>

     Ceyhun KÖSE DHA 

BURSA’da, garson olarak çalıştığı bardan çıkıp evine giden 24 yaşındaki Elif Keskin, silahlı bir gaspçının saldırısına uğradı. Genç kızın başına silah dayayarak, omuzundaki çantasını alan saldırgan, kıymetli birşey olup olmadığını anlamak için üzerini de aradıktan sonra kaçtı. 
     Merkez Osmangazi İlçesi’ne bağlı Başaran Mahallesi Ankara yolu üzerinde bir barda garson olarak çalışan Elif Keskin, saat 01.30’da işten çıkarak iki sokak ilerideki evine gitmek üzere Hakan Caddesi'nde yürümüye başladı. Bu sırada, hızla gelip genç kızın önünde duran otomobilden inen kimliği belirsiz bir kişi, silahını çıkarıp Keskin’in başına dayadı. Genç kızın omuzunda asılı duran ve içinde 200 YTL para, kredi ve kimlik kartları bulunan çantasını alan gaspçı, değerli birşey olup olmadığı anlamak için de üzerini de aradı. Bağırması halinde genç kızı öldürmekle tehtit eden silahlı gaspçı, daha sonra rakam gurubu alınamayan 16 HK plakalı otomobile binerek uzaklaştı. 
     Olayın şokunu kısa sürede üzerinden atan genç kız, montunun içinde, boynunda asılı duran cep telefonunu çıkarıp, polisi aradı. Kısa sürede olay yerine gelen polislere ifade veren Keskin, çantasını gaspeden kişinin siyah montlu, sakalsız, 1.70 m. boylarında olduğunu söyledi. 
     Polis, eşkal ve plaka bilgileri doğrultusunda silahlı gaspçının yakalanması için çalışmalara başladı. 
     
</TEXT>
</DOC>
