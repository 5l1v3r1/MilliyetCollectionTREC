<DOC>
<DOCNO> 302260 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/30/son/sontur02.html </URL>
<DATE> 2004/12/30/ </DATE>
<TIME> 02.12 </TIME>
<AUTHOR>  </AUTHOR>
<HEADLINE>
Bu kadarına pes Cami tuvaletinin kapılarını çaldılar 
</HEADLINE>
<TEXT>

     DHA 

      ŞANLIURFA'da Tılfındır Mahallesi'ndeki Yeni Fırfırlı Camii'nin kapı kilidini kırarak içeri giren hırsızlar, tuvaletin 3 kapısını çalarak kaçtı. 
     Şanlıurfa'nın Tılfındır Mahallesi'ndeki Vali Fuat Caddesi Özlem Sokak'ta bulunan Yeni Fırfırlı Camii'ne gece yarısı gelen hırsızlar, Cami girişindeki demir kapının kilidini kırdılar. Daha sonra camiye giren hırsızlar, içeride çalınacak eşya bulamayınca tuvalete yöneldi. Tuvalet kapısının PVC olduğunu gören hırsızlar kapıların 3'ünü söküp aldıktan sonra camiden ayrıldı. 
     Sabah namazı için camiye gelen imam Müslüm Akbaş, tuveletin kapılarının olmadığını fark edince olayı polise bildirdi. Camiye gelen polisler olayla ilgili araştırma yaparken, çevredekilerin bilgilerine başvurdu. 
     Cami imamı Müslüm Akbaş artık hırsızların camilerden bile eşya çaldığını söyleyerek, "Hırsızlığın bu kadarına da pes. Allah'ın evinden bile eşya çalacak kadar vicdansızlaştılar'' diye tepki gösterdi. 
     
</TEXT>
</DOC>
