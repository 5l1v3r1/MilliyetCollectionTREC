<DOC>
<DOCNO> 302234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/30/son/sonspo07.html </URL>
<DATE> 2004/12/30/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Galatasaray'a Pleşan müjdesi 
</HEADLINE>
<TEXT>

     Galatasaray, Rumen yıldız Pleşan'ın transferinde mutlu sona çok yakın. Steaua Bükreş kanadı pes edince, Cim Bom’un önünde engel kalmadı ..Ve Galatasaray yeni yabancısına kavuşuyor. Gheorghe Hagi’nin yönetime verdiği listenin ilk sıralarında yer alan Universitatea Craoiva’nın genç yıldızı Mihaita Pleşan, bugün yarın Sarı-Kırmızılı formayı giyecek. Kıran kırana geçen pazarlıklarda Steaua Bükreş engelini ortadan kaldıran Cim Bom, son görüşmeleri tamamladıktan sonra transferi taraftarına müjdeleyecek. Transferin gecikmesinde Becali kardeşlerin kavgasının önemli rol oynadığı ifade edildi. 
     
     Popescu devreye girince... 
     Halen Steaua Bükreş Başkanı olan Gigi Becali, Gheorghe Popescu’nun menacerlik şirketine ortak olan iki kardeşi Ioan ve Victor Becali ile kıran kırana bir yarışa girdi. Galatasaray’ın 1 milyon dolarlık teklifini 1.5 milyon dolara çıkararak Craiova Kulübü’nün kapısını çalan Becali, olumlu yanıt aldı. Daha sonra Pleşan’dan randevu alan Steaua Başkanı, ummadığı bir olayla karşılaştı. Popescu devreye girerek, menacerliğini yaptığı Pleşan’ın Gigi Becali ile görüşmesini engelledi. 
     
     Son noktayı Hagi koyacak 
     Yaşadığı şokun ardından pes etmek zorunda kalan Gigi Becali adına, Steaua Bükreş İkinci Başkanı Mihai Stoica, basına bir açıklama yaparak, Gördük ki, Pleşan karaktersiz bir oyuncu. Bu transferi tamamen kapattıkö dedi. Bunun üzerine Galatasaray’ın önünde hiçbir engel kalmadı. Romanya’ya dönen Hagi’nin, yardımcısı Balint ve Popescu ile birlikte bugün Avusturya’ya geçeceği ve yeni yıla girilen ilk saatlerde Pleşan’ın resmen Galatasaraylı olacağı bildirildi. 
     
     Mihaita Pleşan kimdir 
     Doğum tarihi 19.02.1982 Doğum yeri Noua, Moldova Ülkesi Romanya Takımı Universitatea Craiova Boy 1.83 Kilo 77 
     
</TEXT>
</DOC>
