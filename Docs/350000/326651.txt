<DOC>
<DOCNO> 326651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/24/son/soneko37.html </URL>
<DATE> 2005/03/24/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Tüketici kredileri bir haftada 129.7 milyon YTL artış gösterdi... 
</HEADLINE>
<TEXT>

     Tüketici kredileri, 11-18 Mart tarihleri arasındaki bir haftalık dönemde 129.7 milyon YTL artış göstererek 14 milyar 930.4 milyon YTL'ye çıktı. 
     Tüketici kredileri 11 Mart'ta 14 milyar 800.8 milyon YTL düzeyinde bulunuyordu. 
     Merkez Bankası'nın haftalık bültenine göre, bireysel kredi kartı kullanımı ise 11 Mart'ta 13 milyar 674.6 milyon YTL iken 111.7 milyon YTL azalış ile 18 Mart'ta 13 milyar 562.8 milyon YTL'ye indi. 
     Böylece, toplam tüketici kredisi ve bireysel kredi kartı kullanımı bir haftada 17.9 milyon YTL artışla, 18 Mart'ta 28 milyar 493.3 milyon YTL'ye çıktı. Bu rakam 11 Mart'ta 28 milyar 475.3 milyon YTL idi. 
     18 Mart itibariyle tüketici kredilerinin, 3 milyar 374.3 milyon YTL'si konut, 4 milyar 262.2 milyon YTL'si taşıt, 7 milyar 293.9 milyon YTL'si de diğer kredilerden oluştu. 
     Söz konusu tarihte, kamu bankaları 5 milyar 323.5 milyon YTL, özel bankalar 8 milyar 367.6 milyon YTL, yabancı bankalar da 1 milyar 239.3 milyon YTL tüketici kredisi kullandırdı. 
     
     KREDİ KARTLARI 
     Bireysel kredi kartı kullanımında 18 Mart itibarıyla, taksitli alışveriş toplamı 3 milyar 810 milyon 768 bin YTL, taksitsiz kredi kartlı alışverişler ise 9 milyar 702 milyon 754 bin YTL oldu. 
     Kredi kartıyla alışverişlerde, kamu bankaları 57.6 milyon YTL, yabancı bankalar 486.2 milyon YTL taksitli satış düzenlemesi yaparken, özel bankalar kredi kartlarıyla 3 milyar 266.9 milyon YTL'lik taksitli alışveriş gerçekleştirdi. 
     Taksitsiz satışlarda, kamu bankalarına ait kredi kartlarıyla 1 milyar 48.1 milyon YTL'lik, yabancı bankalara ait kartlarla 661.5 milyon YTL'lik, özel bankalara ait kartlarla da 7 milyar 993.1 milyon YTL'lik alışveriş yapıldı. 18 Mart itibariyle, tasfiye olunacak tüketici kredilerinin tutarı 104.1 milyon YTL, bireysel kredi kartlarının tutarı da 748.2 milyon YTL düzeyinde gerçekleşti. 
     
     TİCARİ KREDİLER 
     Öte yandan, taksitli ticari krediler ve kurumsal kredi kartlarının tutarı 18 Mart itibariyle 8 milyar 904 milyon YTL düzeyinde gerçekleşti. Bu rakam, 11 Mart itibariyle 9 milyar 9.3 milyon YTL düzeyinde bulunuyordu. 
     Taksitli ticari krediler kapsamında, taşıt kredilerine 5 milyar 287.6 milyon YTL, işyeri kredisine 402.5 milyon YTL, diğerlerine de 3 milyar 2.1 milyon YTL kaynak ayrıldı. Kurumsal kredi kartlarına gelen talep 198.7 milyon YTL oldu. 
     Toplam 8 milyar 692.2 milyon YTL düzeyinde belirlenen taksitli ticari kredilerin 2.1 milyar YTL'si kamu, 6.5 milyar YTL'si özel bankalar, 87.4 milyon YTL'si de yabancı bankalardan sağlandı. 
     Kurumsal kredi kartlarının 4.8 milyon YTL'si taksitli, 191.6 milyon YTL'si de taksitsiz olarak belirlendi. 
     Verilere göre, 63.1 milyon YTL'lik tasfiye olunacak taksitli ticari kredi hesaplaması yapılırken, bu rakam kurumsal kredi kartlarında yaklaşık 11 milyon YTL olarak belirlendi. 
     
</TEXT>
</DOC>
