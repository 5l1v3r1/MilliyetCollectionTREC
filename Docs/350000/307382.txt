<DOC>
<DOCNO> 307382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/18/spor/bbas.html </URL>
<DATE> 2005/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbola rakip çıktı 
</HEADLINE>
<TEXT>


Sinan Erdem Salonu'na, 2009 Avrupa Salon Şampiyonası'na adaylık başvurusunda bulunan Atletizm Federasyonu da talip olunca işler karıştı. Dünya Şampiyonası'na hazırlanan Basketbol Federasyonu'nun, pist yapılmasına karşı çıktığı öğrenildi 

SEDAT HARDAL 


"Pist yapılmalı" 
2010 Dünya Basketbol Şampiyonası organizasyonunu düzenleme hakkını kazanan Basketbol Federasyonu ile Atletizm Federasyonu arasında "salon polemiği" çıktı. Basketboldaki dev turnuva için, henüz iç inşaatına başlanmayan Ataköy'deki Sinan Erdem Spor Salonu'na hız verilmesi kararlaştırılırken, Avrupa Salon Şampiyonası'na adaylık başvurusu yapan Atletizm Federasyonu Başkanı Mehmet Terzi bu tesise pist de yapılması gerektiğini söyledi. Terzi, "Ancak Basketbol Federasyonu Başkanı Turgay Demirel'in salondan pisti kaldırtmak istediğini öğrendim" dedi. 

"Ortak çalışmalıyız" 
ATLETİZM Federasyonu Başkanı, salona adını veren eski Türkiye Milli Olimpiyat Komitesi Başkanı merhum Sinan Erdem'in, tüm sporlar adına görev alan bir spor adamı olduğunu hatırlattı. Terzi, "Ataköy'deki salon çok amaçlı. Biz sorun yaşamak istemiyoruz. İki federasyonun da kullanımı için çalışma yapmalıyız. Zaten koskoca Türkiye'de bir adet atletizm salonu var. Onu da kaçırırsak... Olimpiyatlara aday bir ülkeyiz. Avrupa Şampiyonası gibi önemli bir organizasyonu gerçekleştirirsek, Türkiye'nin geleceği adına önemli bir adım atmış oluruz" açıklamasını yaptı. 

Demirel yalanladı 
BASKETBOL Federasyonu Başkanı Turgay Demirel ise iddiaları kabul etmedi. Demirel, Sinan Erdem Salonu ile ilgili olarak "Çok amaçlıyı tek amaçlıya çevirmek gibi bir talepte bulunmadık. En fonksiyonel ve seyirciye en cazip bir ortam nasıl oluşturulur, bunun yapılmasından yanayız. Tüm spor dallarının bir arada nasıl yapılabileceği konusunda oldukça profesyonel bir yardım gerekir" dedi. Öte yandan, yapım aşamasında olan Sinan Erdem Salonu'nun bitirilmesi için 20 milyon dolar bütçeye ihtiyaç olduğu öğrenildi. 

Daçka'ya destek 

BASKETBOLDA ULEB Cup F Grubu'nda Darüşşafaka, son ve en önemli sınavını bu akşam GHP Bamberg ile Almanya'da verecek. Yeşil - Siyahlılar, Bamberg'de TSİ 20.30'da başlayacak karşılaşmayı kazandığı taktirde tarihinde ilk kez ikinci tur vizesi alarak, ilk 16 takım arasına girecek. Coach Ahmet Çakı, Bamberg'deki gurbetçilerimizi de tribünlerde görmek istediklerini belirtti. 

Potada bugün 

FIBA Avrupa Ligi - A GRUBU 
Abdi İpekçi Salonu 
19.00 Fenerbahçe - CSKA Sofya 
Bulgaristan 
C GRUBU 
İzmir Atatürk Salonu 
19.00 Tuborg Pilsener - Anwil 
Polonya 
ULEB CUP - D GRUBU 
Ankara Atatürk Salonu 
20.30 Türk Telekom - Lukoil A. 
Bulgaristan 

BASKETBOL PANORAMA 

Hazırlayan Gökhan TÜRE 

HAFTANIN BEŞİ 
Varda Beşiktaş 
Johnson Galatasaray 
Bekir Beşiktaş 
Felton Büyük Kolej 
Mrsic Fenerbahçe 

HAFTANIN KAHRAMANI 
Felton Büyük Kolej 

HAFTANIN TAKIMI 
Büyük Kolej 

EN İYİ ALTINCI ADAM 
Barış Fenerbahçe 

HAFTANIN COACHU 
Naci Özonay Büyük Kolej 

HAFTANIN HAKEMLERİ 
Yok. 

HAFTANIN SÜRPRİZİ 
Lig sonuncusu Büyük Kolej'in, lider Efes Pilsen'i deplasmanda yenmesi. 


KRALLIKLAR 
SAYI KRALLIĞI 
281 Mrsic Fenerbahçe 
252 El Amin Beşiktaş 
240 Harun İTÜ 
RİBAUND KRALLIĞI 
135 Sanders Tuborg Pilsener 
130 Jensen Tuborg Pilsener 
125 Pasco Erdemirspor 
ASİST KRALLIĞI 
100 Dickel Erdemirspor 
77 El Amin Beşiktaş 
65 Cüneyt Darüşşafaka 
BLOK KRALLIĞI 
33 Pasco Erdemirspor 
17 Fatih Ülkerspor 
17 Zukauskas Ülkerspor 
TOP ÇALMA 
48 Rice Darüşşafaka 
35 Atkins Banvit 
32 Muratcan Pınar Karşıyaka 
EN DEĞERLİ OYUNCU 
54.5 Pasco Erdemirspor 
52.2 El Amin Beşiktaş 
48.3 Varda Beşiktaş 

PUAN DURUMU TAKIMLAR O G M A Y P Efes Pilsen 13 11 2 1073 882 24 Beşiktaş 13 11 2 1083 986 24 Ülkerspor 13 11 2 1032 861 24 Fenerbahçe 13 10 3 1038 979 23 Erdemirspor 13 7 6 964 1006 20 Tuborg Pilsener 13 7 6 1022 1000 20 Pınar Karşıyaka 13 6 7 999 986 19 Türk Telekom 13 5 8 953 992 17 Darüşşafaka 13 5 8 948 982 18 İTÜ 13 4 9 1016 1173 17 Galatasaray 13 4 9 970 1067 17 Tekelspor 13 4 9 989 1032 17 Banvit 13 3 10 1003 1059 16 Büyük Kolej 13 3 10 911 996 16 

TOPLU SONUÇLAR 
Türk Telekom - Darüşşafaka 98 - 70 
Efes Pilsen - Büyük Kolej 73 - 78 
Beşiktaş - Ülker 64 - 59 
Fenerbahçe - Pınar Karşıyaka 78 - 72 Tuborg Pilsener - İTÜ 96 - 69 
Erdemirspor - Tekelspor 90 - 80 
Galatasaray - Banvit 80 - 75 

HAFTANIN PROGRAMI 
Türk Telekom-Ülkerspor, Galatasaray-Büyük Kolej, Beşiktaş-Pınar Karşıyaka, Fenerbahçe-Erdemirspor, Efes Pilsen-Tekelspor, Tuborg Pilsener-Darüşşafaka, Banvit-İTÜ 


</TEXT>
</DOC>
