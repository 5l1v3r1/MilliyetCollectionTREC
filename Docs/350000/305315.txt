<DOC>
<DOCNO> 305315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/11/spor/bbas.html </URL>
<DATE> 2005/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Cim-Bom'un dramı 
</HEADLINE>
<TEXT>


Basketbolda son sıralara demir atan Galatasaray'ın şube sorumlusu Taşdelen, futbolda olduğu gibi para sıkıntısı çektiklerini ve oyunculara borçları olduğunu söyledi, "Ama oyundan memnunuz" dedi 

GÖKHAN TÜRE 


Kronik dönem 
BASKETBOL Ligi'nde oynadığı 12 maçın dokuzunu kaybeden Galatasaray, içinde bulunduğu ve her geçen gün daha da "kronik" hale gelen mali kriz nedeniyle sıkıntılı günler geçiriyor. Geçtiğimiz sezon özerk yapıya kavuşan, ancak bu yapıda da maddi sıkıntılara çözüm getiremeyen Sarı - Kırmızılı kulübün şube sorumlusu Derya Taşdelen, "Sıkıntımız futboldan farklı değil. Ama başarısız sonuçlar arka arkaya gelince, maddi kriz daha da dikkat çekici oluyor" dedi. 

"Kasıt yok" 
TAŞDELEN, Efes Pilsen maçında yöneticilerin tribünde olmamasını "Bir kısmı futbol takımı ile Antalya'da. Benim de özel durumum vardı. Kasıt yok" diye açıkladı. Sorumlu, "Aslında basketbol ile çok ciddi ilgileniyoruz. Para olayında bence problem yok. Futbolda ne sıkıntı varsa, bizde de o kadar var. Oyunculara birkaç aydır para ödeyemediğimiz doğru. Ama sıkıntı, sponsorumuz Turkbarter'ın sözünü tutmamasından kaynaklandı" ifadesini kullandı. 

Sponsor sıkıntısı 
TURKBARTER'IN, sözleşmedeki 200 bin doları h l ödemediğini hatırlatan Taşdelen şunları söyledi "Arka arkaya gelen mağlubiyetler sağlıklı konuşmalar çıkarmıyor ortaya. Son 3 - 4 yenilgiye rağmen mücadeleden memnunuz. Turkbarter'ın, 200 bin dolar aktarım yapması gerekiyordu. Ama h l bekliyoruz. Bu paranın karşılığı geldiğinde sıkıntılarımız ortadan kalkacak. Parayı oyuncularımıza vereceğiz". 

Fener hız kesmedi 79-67 

FIBA Avrupa Ligi'nde mücadele eden Fenerbahçe, Makedonya'nın Rabotniçki takımını deplasmanda 79 - 67 yendi, 9. maçında 7. galibiyetini alarak liderliğini devam ettirdi. Rakibi karşısında baştan sona üstün bir oyun sergileyen Sarı - Lacivertliler, ilk yarıyı 47 - 34 önde kapadı. İkinci devrede de farkı koruyan temsilcimiz zorlanmadan galibiyete uzandı. 

Maçın karnesi 
HAKEMLER Marcello Reatto İtalya , Georgios Tanatzis Yunanistan , Gentian Cici Arnavutluk 
FERSPED RABOTNİÇKİ Johnson 7 24, Simik 7 15, Pavlovski 6 8, Tasovski 5 5, Gjurov 4 2, Stefanov 6 9, Samardziev 5 4, Zaharievski 4 
FENERBAHÇE Salyers 8 22, Mrsiç 7 18, Ömer 7 17, Erdal 7 7, Rasim 6 2, Zeki 6 2, Booker 7 11, Barış 5 , Emre 5 
1. PERİYOT 30 - 12 Fenerbahçe , 2.PERİYOT 47 - 34 Fenerbahçe , 
3. PERİYOT 57 - 43 Fenerbahçe , MAÇ SKORU 79 - 67 Fenerbahçe 


</TEXT>
</DOC>
