<DOC>
<DOCNO> 311351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/01/son/sonsiy05.html </URL>
<DATE> 2005/02/01/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
ABD Savunma Bakanlığı Müsteşarı, Türkiye'ye taleplerini iletti 
</HEADLINE>
<TEXT>

     Kemal Yurteri CNN TÜRK 

      ABD Savunma Bakanlığı Müsteşarı Douglas Feith, Türkiye'den İncirlik üssü ve Irak ordusunun eğitimi konusunda yeni isteklerde bulundu. 
     Dışişleri Bakanı Abdullah Gül ile görüşmesinden sonra Genelkurmay Karargahı’na geçerek Genelkurmay İkinci Başkanı Orgeneral İlker Başbuğ ve askeri uzmanlarla biraraya gelen Feith'in bazı isteklerde bulunduğu belirtiliyor. 
     Feith'in ortaya koyduğu ilk talep, İncirlik Üssü'nün kullanımı konusunda oldu. ABD ordusu hala Afganistan ve Irak için üssü kullanmaya devam ediyor. Türkiye, BM kararı kapsamında ABD’ye İncirlik Üssü’nü Afganistan için geliş ve gidiş olarak çift yönlü kullanım izni verdi. 
     ABD, İncirlik'i Irak için ise tek taraflı, yani sadece geliş olarak kullanabiliyor. 
     Feith, temaslarında İncirlik'i Irak için hem geliş, hem de gidiş olarak kullanmak istediklerini söyledi. 
     

     
</TEXT>
</DOC>
