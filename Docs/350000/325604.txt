<DOC>
<DOCNO> 325604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/21/son/sonspo07.html </URL>
<DATE> 2005/03/21/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Carew ateşle oynuyor .. 
</HEADLINE>
<TEXT>

     "Yüzde 100 hazır değilim" diyerek kampı terk eden ve Trabzonspor maçında forma giymeyen Carew dün milli takım için Norveç'e gitti. 
     
     Adım adım kriz... 

     Geçtiğimiz hafta sakatlığı sürmesine karşın kafileyle birlikte Ankara’ya götürülmüş, ancak son dakikada kadrodan çıkartılmıştı. Bu durumun nedeni, İstanbul’daki hızlı gece hayatıydı. Hafta başından bu yana kasığındaki ağrıları bahane ederek idmanlara çıkmamış, ancak Trabzonspor maçından bir gün önce, oynamak istediğini teknik heyete iletmişti. Ancak bu esnada bir de kritik söz etmişti Yüzde 100 hazır değilim." Tam anlamıyla hazır olmayan futbolcuları riske etmeyen Çalımbay, John Carew için de aynı uygulamayı sürdürdü. 
     
     Taviz verilmeyecek 

     Ancak Norveçli golcü, hocasına haber vermeden Ümraniye’yi terk etmişti. Bu olayla bardağı taşıran John Carew, dün ise Norveç Milli Takımı kampına katılmak için ülkesine gitti. Teknik direktör Rıza Çalımbay’ın, bu tip davranışlarda bulunan hiç bir futbolcuya taviz vermeyeceği, Carew’e diğer oyunculara örnek olacak bir ceza konusunda talepte bulunacağı öğrenildi. Nevzat Demir Tesisleri’nde kulaktan kulağa yayılan bir söylenti de şöyle Carew kendine gelmezse, sezon sonuna kadar forma yüzü göremez." 

     
</TEXT>
</DOC>
