<DOC>
<DOCNO> 337188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/ekonomi/aeko.html </URL>
<DATE> 2005/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'Cep'e yine vergi 
</HEADLINE>
<TEXT>


Bakanlar Kurulu, 'lüks mallar'da ÖTV'yi yüzde 6.7'den 20'ye çıkardı. Bu mallar içinde tüketiciyi en çok etkileyecek olanlar cep telefonu cihazları ve kozmetik. Beyaz eşyada vergi oranı değişmedi 

ANKARA Milliyet 

Cep telefonu, havyar, parfüm, saç spreyi, perma, kristal eşya, elmas, altın ve gümüş kaşık - çatal gibi lüks malların özel tüketim vergisini yüzde 6.7'den yüzde 20'ye çıkarıldı. 
'Lüks mallar'da ÖTV artışı ile ilgili Bakanlar Kurulu kararı Resmi Gazete'de yayımlandı. 'Cari işlemler açığının kontrol edilmesi ve bütçe hedeflerinin gerçekleştirilmesi amacıyla alındığı belirtilen ÖTV artışı kararı, toplam 62 çeşit ürünü kapsıyor. 
Buzdolabı, çamaşır makinesi ve televizyon gibi yaygın kullanıma sahip dayanıklı tüketim mallarının ÖTV'sinde ise artırım yapılmadı. 

Erotik yayınlar kapsamda 
ÖTV artışı, '4 sayılı liste' içinden seçilen mallara uygulandı. Bu listede genel olarak kitap, gazete gibi basılı malzemeler bulunmuyor. Ancak liste kapsamındaki 'erotik' yayınlarda Muzır neşriyat sayıldığı için poşetlenerek satılan kitaplar, broşürler, gazeteler ve periyodik yayınlar artış oldu. 
Dört sayılı liste kapsamındaki mallardan geçen yıl 395.4 trilyon liralık özel tüketim vergisi tahsil edilmişti. Vergi artışının tahsil edilen vergiyi iki kata yakın artıracağı tahmin ediliyor. Vergi artışının söz konusu ürünlerin payının düşük olması nedeniyle ithalat üzerindeki azaltıcı etkisinin ise sınırlı kalabileceği ifade ediliyor. 
Milliyet Business yazarı vergi uzmanı Erdoğan Sağlam'ın verdiği bilgiye göre, vergi artışı 26 Nisan 2005'den itibaren geçerli olacağından, teslimi daha önce yapılmış olup faturası henüz düzenlenmemiş mallar da eski oran geçerli olacak. 
Erdoğan, "Bu malların sadece ithalatı ile imalatçıları tarafından satışı ÖTV'ye tabi olduğu için, bunların ithalatçılar ile imalatçı olmayanlar tarafından satışında ÖTV uygulanmıyor. Ancak bu kişiler alımda artık yüzde 20 vergi yüklenecekleri için, yani maliyetleri artacağından vergi artışını malın fiyatı içinde alıcılara yansıtacaklardır. Dolayısıyla malların fiyatlarının vergi sebebiyle artması beklenmelidir. KDV, ÖTV dahil fiyat üzerinden hesaplandığından ÖTV artışı KDV tutarını da dolaylı olarak artıracak" dedi. 

Türkiye'de cep telefonu pazarı 40 milyon kişide cep telefonu var.2004'te 6.7 milyon adet cep telefonu satıldı.MOBİSAD'a göre bunun yüzde 20'si yurda kaçak girdi.Telekomünikasyon Kurumu'na göre ise kaçak oranı yüzde 30'u buluyor.2004'te cep telefonu pazarının büyüklüğü 1 milyar euroyu aştı.Operatörlerin hizmetleri de konuşma, sms, wap eklendiğinde sektörün toplam büyüklüğü 12 milyar dolar civarına ulaşıyor. 

İthalatçılar Kaçakçıya yarar Cep telefonu cihazlarının ÖTV'sinin artırılması sektörde tepkiye neden oldu. İthalatçı ve distribütörlerin üye olduğu Mobil İletişim Sistemleri ve Araçları İşadamları Derneği'nden MOBİSAD yapılan açıklamada, hükümetin bu kararı "kolaycılık" olarak nitelendirildi. Artışın, kaçakçılığı körükleyeceğinin vurgulandığı "Havyara hayır İletişime hayır" başlıklı açıklamada şu ifadelere yer verildi 
"Dünyanın hiçbir ülkesinde dolaylı bir vergi, bir gecede yüzde 300 artırılmamıştır. 40 milyon kişinin kullandığı bir ürün havyar ile eşdeğer tutulamaz. Kaçak cihaz piyasasında patlama yaşanacak." 
MOBİSAD Başkanı Murat Dursun, yanlıştan dönüleceğine inandığını belirterek, "İletişim şamar oğlanına döndü" dedi. Sony Ericsson yetkililerinin ÖTV artışının pazarı yüzde 15 - 20 daraltacağı öngörüsünü de iyimser bulan Dursun, vergi artışının cep telefonu fiyatlarına yansıtılacağını belirtti. 

113 üründen 62'sinin özel tüketim vergisi arttı Havyar Parfümler Güzellik veya makyaj müstahzarları, güneş kremleri, manikür ve pedikür müstahzarları Perma ve defrize müstahzarları Saç spreyi Traşta kullanılan müstahzarlar, vücut deodorantları, banyo müstahzarları, tüy dökücüler ve deodorantlar Kürkler ve taklit kürkler Kitaplar, broşürler, risaleler ve benzeri matbuat, gazeteler, periyodik yayınlar poşetlenerek satılanlar Cam seramik sofra ve mutfak eşyası Kurşun kristalden bardak, mutfak eşyası İpliğe dizilmemiş, mıhlanmamış veya takılmamış inciler Elmaslar sanayide kullanılanlar hariç İpliğe dizilmemiş, mıhlanmamış veya takılmamış kıymetli taşlar Manikür ve pedikür takım ve aletleri Altın ve gümüşle kaplamalı tek kaşık, çatal Kordonsuz ahizeli telli telefon cihazları Mikrofonlar ve bunların mesnetleri hoparlörler Amatör telsiz telefon verici cihazlar Alıcısı bulunan verici portatif, mobil cellular telsiz telefon cihazları Alçak güçlü 100 miliwatt'dan küçük mobil telsiz telefon cihazları Alıcısı bulunan verici halk bandı CB ve 49 MHz alçak güçlü 100 miliwatt'dan küçük telsiz cihazları Alıcısı bulunan verici kablosuz mikrofon, amatör telsiz telefon cihazları Televizyon kameraları Uzaktan kumanda etmeye mahsus telsiz cihazları Cep tipi radyo kaset çalarlar Analog ve dijital okuma sistemli olanlar Analog ve dijital okuma sistemli olmayan cep tipi radyo kaset çalarlar Lazer okuma sistemli olanlar Kaset tipi olup analog ve dijital okuma sistemli olanlar Şahıs aramada, uyarma veya çağırma sistemlerinde kullanılan cep alıcıları Amatör telsiz alıcı cihazları Infrared ile çalışan uzaktan kumanda cihazları remote control İnci, kıymetli taş sentetik veya terkip yoluyla elde edilen taşlardan mamül olanlar Revolverler ve tabancalar yaylı, havalı veya gazlı tüfek ve tabancalar, vuruş sopaları hariç Bir patlayıcının itiş gücü ile çalışan diğer ateşli silahlar ve benzeri cihazlar Kristal avizeler Eğlence merkezleri için oyun eşyası, tilt makinası, bilardo, kumarhane oyunları için özel masalar dahil salon veya masa oyunları ve otomatik bowling oyun ekipmanları İşlenmiş fil dişi, kemik, bağa, boynuz, çatallı boynuz, mercan, sedef ve yontulmaya elverişli diğer hayvansal maddeler ve bu maddelerden eşya kalıplama suretiyle elde edilen eşya dahil 


</TEXT>
</DOC>
