<DOC>
<DOCNO> 309354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/26/dunya/dun03.html </URL>
<DATE> 2005/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Esad'dan seçim uyarısı 
</HEADLINE>
<TEXT>


MOSKOVA Milliyet 


Suriye Devlet Başkanı Beşar Esad, 30 Ocak'ta yapılacak seçimlerin Irak'ı "felakete sürükleyebileceğini" söyledi ve sorunun çözümüne yardım etmek amacıyla Türkiye ile sürekli temasta olduklarını açıkladı. 
Moskova'yı ziyaret eden Esad, "Bütün Iraklılar oy vermek istiyor, ama bu koşullarda değil. Bu durumda yapılacak bir seçimin sonucu Irak için korkunç olur" dedi. Esad, Irak'ta devam eden savaşın ülkenin parçalanmasına yol açabileceğini, bundan bütün komşu ülkelerin etkileneceğini belirterek, sorunun çözüme kavuşması amacıyla Türkiye ve İran'la sürekli temasta olduklarını söyledi. Rusya Dışişleri Bakanı Sergey Lavrov ise, Suriye'nin Irak'taki teröristlere yardım ettiği yolundaki ABD suçlamalarının temelsiz olduğunu savundu. 


</TEXT>
</DOC>
