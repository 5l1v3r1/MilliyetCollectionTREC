<DOC>
<DOCNO> 307454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/18/son/sondun38.html </URL>
<DATE> 2005/01/18/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Milletvekili, eşcinsel haklarını korumak için bir erkekle evleniyor 
</HEADLINE>
<TEXT>

     Rusya'nın Başkortostan Cumhuriyeti milletvekili heteroseksüel Eduard Murzin ve eşcinsel Eduard Mişin evlenebilmek için nüfus dairesine başvurdular. Nüfus dairesinden yapılan açıklamada eşcinsel evlilik başvurusunun reddedileceği belirtilerek, ''Çünkü Rus yasaları aynı cinsten kişilerin evlenmesini yasaklıyor'' denildi. 
     Murzin yaptığı açıklamada, kendisinin heteroseksüel olduğunu, ancak ''Eşcinsellerin haklarını savunmak'' için böyle bir girişimde bulunduklarını, nüfus dairesinin olumsuz yanıt vereceğini bildiklerini, fakat bu kararı temel alarak Anayasa Mahkemesi'ne başvuracaklarını ifade etti. 
     Eduard Murzin, bir ''Gay'' internet sitesinin genel yayın yönetmenliğini yapan Mişin ile evlilik başvurularının formalite olduğunu, asıl amaçlarının konuyu kamuoyunun gündemine getirmek ve nüfus idaresinin vereceği red kararını temel alarak Anayasa Mahkemesi'ne başvurmak olduğunu söyledi. 
     Kilise, Murzin'in bu girişimini ''şeytanın fikirlerini yaymak'' ve ''ahlaksızlık'' olarak nitelemişti. 
     
</TEXT>
</DOC>
