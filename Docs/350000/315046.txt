<DOC>
<DOCNO> 315046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/14/son/sondun22.html </URL>
<DATE> 2005/02/14/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Hırsız polisten kaçmaya çalışırken... 
</HEADLINE>
<TEXT>

     Bulgaristan'ın Montana bölgesinde Ogosta deresi üzerinde inşaat halindeki bir köprüden metal parçalar çalmaya çalışan bir kişi, polisten kaçmaya çalışırken dereye düşerek boğuldu. 
     İçişleri Bakanlığından edinilen bilgiye göre, kimliği henüz tespit edilemeyen bir kişi, köprünün metal aksamından parçalar kesmeye çalışırken devriye gezen polis ekibi tarafından fark edildi. Hırsızın peşine düşen polisler, izine rastlayamayınca kaçmayı başardığını zannettiler. Ancak olaydan bir gün sonra köprüye yakın bir yerde boğulmuş bir kişinin cesedi bulundu. 
     Araştırma sonunda, boğulan kişinin polislerin peşine düştüğü hırsız olduğu anlaşıldı. Üzerinde herhangi bir belge bulunmayan hırsızın kimliğinin tespiti için soruşturmanın sürdürüldüğü bildirildi. 
     
</TEXT>
</DOC>
