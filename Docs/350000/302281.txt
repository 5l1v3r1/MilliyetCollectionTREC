<DOC>
<DOCNO> 302281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/30/son/sontur24.html </URL>
<DATE> 2004/12/30/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Alsancak Stadı'nın altında toplu mezar şüphesi .. 
</HEADLINE>
<TEXT>

     İzmir Alsancak Stadı'ndaki yenileme çalışmaları sırasında bulunan insan kemiklerinin, incelemeye alındığı bildirildi. 
     Gelecek yıl Ağustos ayında İzmir'de gerçekleştirilecek 23. Dünya Üniversiteler Yaz Spor Oyunları'nda UNIVERSIADE 2005 kullanılacak statta Gençlik ve Spor İl Müdürlüğü tarafından skorbord altında çalışma yapılırken, insan kemikleri bulundu. 
     Gençlik ve Spor İl Müdürlüğü yetkililerinin, kemiklerin incelenmesi için İzmir Arkeoloji Müzesi'nden yardım istediği bildirildi. 
     Arkeoloji Müzesi Müdürü Mehmet Taşlıalan, AA muhabirine yaptığı açıklamada, kemiklerin bulunduğu yerde bir toplu mezarın olup olmadığının ve cesetlerin gömülüş tarihinin anlaşılması için antropologlar tarafından inceleme yapılması gerektiğini söyledi. 
     Bu amaçla bir uzmanı görevlendirdiklerini bildiren Taşlıalan, çalışma sonunda konuyla ilgili raporun hazırlanacağını ifade etti. 
     
</TEXT>
</DOC>
