<DOC>
<DOCNO> 309480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/26/son/sondun33.html </URL>
<DATE> 2005/01/26/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Son durum... Irak'ta kim ne kadar kayıp verdi 
</HEADLINE>
<TEXT>

     ABD öncülüğündeki ittifak, Irak'ta taarruzun başladığı 20 Mart 2003'ten bu yana, kazalar dahil 1520 asker kaybetti. Ölen Iraklıların sayısı ise bilinmiyor, bu sayı bazı kaynaklara göre 15 bin, bazılarına göre ise 100 bin. 
     Çatışmaların bittiğinin ilan edildiği 1 Mayıs 2003'ten bu yana çatışmalarda ölen askerlerin sayısı ise 1060. 
     Ülkelere göre kayıplar şöyle 
     ABD 968'i çatışmalarda olmak üzere, 1 Mayıs 2003'te savaş bittikten sonra 1129 asker öldü. Bu tarihten önce ölen askerlerin sayısı ise 139. 
     İNGİLTERE 1 Mayıs 2003'ten bu yana 22'si saldırıda olmak üzere 43 asker hayatını kaybetti. Mayıstan önce ölen askerlerin sayısı ise 33. 
     İTALYA 2003 mayısından bu yana, 17'si Nasıriye'de olmak üzere 20 asker öldü. 
     UKRAYNA 2003 ağustosundan beri 17 asker öldü. 
     POLONYA 21 asker hayatını kaybetti. 
     İSPANYA 11 asker öldü. 
     BULGARİSTAN 7 asker öldü. 
     SLOVAKYA Üç asker öldü. 
     ESTONYA İki asker hayatını kaybetti. 
     HOLLANDA İki asker öldü. 
     TAYLAND İki askerini kaybetti. 
     KAZAKİSTAN Bir askeri öldü. 
     LETONYA Bir asker hayatını kaybetti. 
     DANİMARKA Bir asker öldü. 
     SALVADOR Bir asker can verdi. 
     MACARİSTAN Bir asker öldü. 
     
     IRAKLI KAYIPLAR 
     ''Iraqbodycount'' adlı sivil toplum örgütü, Irak'ta ölen sivillerin sayısının 15 bin 470 ile 17 bin 700 arasında değiştiğini bildirdi. Örgüt, bu rakamların uluslararası basına dayanılarak elde edildiğini kaydetti. 
     İngiliz tıp dergisi Lancet'te geçen ekimde yayınlanan araştırmaya göre ise, Irak'ta 100 bin sivil can verdi. Ölenlerin çoğu kadın ve çocuklar. 
     
</TEXT>
</DOC>
