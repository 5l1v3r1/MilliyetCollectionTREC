<DOC>
<DOCNO> 341172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/10/son/sondun38.html </URL>
<DATE> 2005/05/10/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
İran, ilk yerli denizaltı üretimine başladı 
</HEADLINE>
<TEXT>

     İran, ilk yerli denizaltı üretimine başladığını açıkladı. 
     Devlet televizyonunun haberinde, Savunma Bakanlığı Sözcüsü Muhammed İmani’nin, "Düşman, denizaltının yerini saptayamayacak" dediği, ancak ayrıntılı bilgi vermediği bildirildi. 
     Haberde, güneydeki Bender Abbas limanında demirlemiş denizaltının görüntülerine yer verildi, ancak güvenlik nedeniyle üretim yeri gösterilmedi. 
     Denizaltıları üreten fabrikanın sorumlusu Amiral Muhammed Rıza Zahidi de, "Denizaltıların üretimine devam ettiklerini ve bundan gurur duyduklarını" söyledi. 
     Savunma sanayiinden bir yetkili, denizaltının tamamıyla yerli üretim olduğunu, seri üretime başlandığını kaydetti. 
     Denizaltının füze atma kapasitesine sahip olduğu belirtildi, ancak füzelerin menzili konusunda bilgi verilmedi. 
     
</TEXT>
</DOC>
