<DOC>
<DOCNO> 317614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/22/son/sonspo37.html </URL>
<DATE> 2005/02/22/ </DATE>
<TIME> 21.47 </TIME>
<AUTHOR>  </AUTHOR>
<HEADLINE>
FIBA Avrupa Ligi... Tuborg Pilsener 90 - Azovmash Marıupol 101 
</HEADLINE>
<TEXT>

     Basketbolda FIBA Erkekler Avrupa Ligi 2. tur ilk maçında Tuborg Pilsener, Ukrayna'nın Azovmash Mariupol takımına 101-90 yenildi. 
     Atatürk Spor Salonu'ndaki karşılaşmaya Tuborg Pilsener, seyirci desteğiyle başladı. İlk dakikalar karşılıklı basketlerle geçildi. Maçın 7. dakikasında konuk takımdan Long, hakemin faul kararına tepki gösterip sinirli hareketler yapınca, teknik faul aldı. Long'un sinirli hareketlerini devam ettirmesi salonda gerginliğe yol açtı. Saha hakemlerinin yanına gelen Long, eline yedek kulübesindeki sağlık çantasını alarak tribünlere yürüdü. Güvenlik güçlerinin araya girmesiyle Long yatıştırıldı. 
     İlk çeyrek, karşılıklı basketlerle 19-19 eşitlikle geçildi. 
     Maçın ikinci periyodunda Tuborg Pilsener, savunmasında yeterince başarılı olamamasına karşın, Asım'ın kazandırdığı sayılarla devreyi 42-38 önde tamamlamayı başardı. 
     Tuborg Pilsener, 3. periyodun başlarında da üstünlüğünü sürdürdü. Hakan, Barış ve Sanders'in peş peşe sayılarıyla 25. dakikayı Tuborg Pilsener 60-55 önde geçti. Ancak bu dakikadan sonra konuk takım özellikle ilk periyottaki sinirli tavırları nedeniyle bir süre kenarda oturan Long'un etkili oyunuyla dengeyi sağladı ve çeyrek 69-69 berabere geçildi. 
     4. periyodun başları karşılıklı basketlerle geçilirken, karşılaşmanın 36. dakikası 77-77 eşitlikle tamamlandı. Bu dakikadan sonra Tuborg Pilsener üst üste hücumlardan boş dönerken, konuk takım Valters ve Weathars'in kazandırdığı sayılarla arayı açtı. Son 1 dakikada Tuborg Pilsener'in taktik fauller yaparak farkı kapatma çabaları sonuç getirmedi ve Azovmash Mariupol, sahadan 101-90 galip ayrılmayı başardı. 
     KÜNYE 
     

TUBORG PİLSENER 90 - AZOVMASH MARIUPOL 101 Salon Atatürk Hakemler Lazaros Voreadis xx Yunanistan , Marjan Stojovski xx Makedonya , Branislav Mrdak xx Sırbistan Karadağ Tuborg Pilsener Miliciç x 2, Jensen xx 8, Barış xx 16, Sanders xx 12, Asım xx 22, Hakan xx 16, Cizmic xx 14, Hüseyin x, Denktaş x Azovmash Mariupol Gutovyy xx 7, Lailo xx 4, Weathars xxx 19, Long xxx 32, Lubin xxx 16, Kazlauskas xxx 2, Valters xxx 14, Botichev xxx 7, Skutyelni x 1.Periyot 19-19 Devre 42-38 Tuborg Pilsener lehine 3.Periyot 69-69 Beş Faulle Çıkanlar 38.36 Hakan, 39.27 Miliciç 39.27 Tuborg Pilsener      
</TEXT>
</DOC>
