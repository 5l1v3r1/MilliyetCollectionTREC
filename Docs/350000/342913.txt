<DOC>
<DOCNO> 342913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/16/son/sondun08.html </URL>
<DATE> 2005/05/16/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Barzani Kerkük, kısa sürede Kürdistan sınırlarına dahil olacak 
</HEADLINE>
<TEXT>

     Ferit ASLAN DHA 

IRAK Kürdistan Demokrat Partisi IKDP lideri Mesut Barzani, Kerkük konusunda taviz vermeyeceklerini belirterek, Kerkük’ün kısa bir sürede Kürdistan sınırlarına dahil olacağını öne sürdü. Barzani, Irak Devlet Başkanlığı için Celal Talabani’nin kendi adayları olduğunu söyleyerek, Onun devlet başkanlığı bazı şeylerin karşılığında değil. Kerkük bir Irak şehridir ama, Kürt kimliğine sahiptir. Bu konuda hiç kimsenin bizim irademizin üstünde konuşmaya hakkı yoktur" dedi. 
     IKDP lideri Mesut Barzani, partisinin resmi internet sitesi Peyamner’e verdiği demeçte, Kürtlerin parçalanmasının kendilerini zor durumda bıraktığını, dünyadaki diğer milletler gibi her konuda hür bir yaşam haklarının olduğunu söyledi. Barzani, Diğer ülkelerdeki Kürtlerle ilişkileriniz nasıl olacak " sorusuna ise Bizim gerçekliğimiz var. Biz hiç kimsenin yaşam alanına müdahale etmek istemiyoruz. Herkesin kendine göre özel yanları var ve biz buna saygı duymak zorundayız" karşılığını verdi. 
     Amerika ile ilişkilerinin çok iyi olduğunu ve en önemlisi Amerika’nın Ortadoğu’da yarattığı değişim rüzgarlarından Kürtlerin yararlanmamasının mümkün olmadığını savunan Barzani, Biz insanların zulme uğramadığı demokratik bir sistem içinde yaşamak istiyoruz. Bunun kimin tarafından gerçekleştirildiği önemeli değil. Bunu, Amerikalılar getiriyorsa onlarlayız, Ruslar getiriyorsa onlarlayız. Ya da başkaları getirsin farketmez" dedi. 
     IKDP lideri Mesut Barzani, Irak Hükümeti’nin tamamı Kürtlerden oluşsa dahi Kerkük meselesi konusunda taviz verilemeyeceğini de vurgulayarak, Irak Devlet Başkanlığı bazı şeylerin karşılığı olarak Kürtlere verilmedi. Kerkük, bir Irak şehridir ve Kürt kimliğine sahiptir. Kerkük, kısa bir süre içinde Kürdistan sınırlarına dahil olacak. Hiç kimsenin bu konuda irademizin üstünde konuşmaya hakkı yokö diye konuştu. 
     
</TEXT>
</DOC>
