<DOC>
<DOCNO> 342508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/14/son/soneko02.html </URL>
<DATE> 2005/05/14/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Yabancıların Türkiye portföyü 34.5 milyar dolar... 
</HEADLINE>
<TEXT>

     Yabancı kaynaklı sıcak para olarak da nitelendirilen yabancıların Türkiye’deki portföylerinde martta uluslararası piyasalardaki olumsuz gelişmelere bağlı olarak yaşanan erime nisanda durdu. Yabancı yatırımcıların hisse senedi, Hazine borçlanma kağıtları mevduatlarından oluşan Türkiye’deki portföylerinin nisan sonundaki toplam değeri 34.5 milyar dolar olarak hesaplandı. 
     Yapılan belirlemelere göre yabancıların martta 4 milyar 317 milyon dolar azalarak 34 milyar 228 milyon dolara inen portföylerinin toplam tutarı nisanda 292 milyon dolarlık artışla 34 milyar 520 milyon dolara yükseldi. Yabancıların bu yıl şubat ayında 38 millar 545 milyon dolarla rekor düzeye yükselen Türkiye’deki portföylerinde, uluslararası piyasalarda yaşanan olumsuz gelişmelerin Türkiye gibi piyasalardan fon çıkışına neden olması yüzünden martta 4 milyar 25 milyon dolarlık bir küçülme yaşanmıştı. Bu küçülme yabancıların, ellerindeki Devlet iç borçlanma senetlerinin bir kısmını satarak Türkiye’den net 1 milyar dolarlık bir fon çıkarmaları, YTL’nin değer kaybetmesi ve hisse senedi fiyatlarında yaşanan düşüşten kaynaklandı. 
     Nisanda ise yabancılar mart ayının tersine Türkiye’deki portföy yatırımlarını az da olsa artırdılar. Hisse senedi piyasasında 45.5 milyon dolarla net alıcı olmalarına rağmen, hisse senedi fiyatlarındaki düşüş yüzünden İMKB’deki portföyleri nisanda 89 milyon dolarlık azalmayla 16 milyar 49 milyon dolara inen yabancıların, Hazine borçlanma 
     kağıtları porföyü ise 237 milyon dolarlık artışla yeniden 15 milyar doların üzerine çıktı. Nisanda yabancıların YTL cinsinden DİBS portföyü 302 milyon dolar büyürken, yabancı para Hazine borçlanma kağıtları portföyü ise 66 milyon dolar azaldı. Nisan sonu itibariyle yabancıların YTL cinsinden DİBS porntföylerinin toplam değeri 12 milyar 67 milyon dolar, yabancı para cinsinden borçlanma kağıtları ise 3 milyar 14 milyon dolar düzeyinde bulunuyor. Yabancı para kağıtların 1 milyar dolarlık kısmını eurobondlar oluşturuyor. Bu arada yabancıların Türkiye’deki bankalarda bulunan döviz ve YTL cinsinden mevduatlarında ise nisanda 145 milyon dolarlık artış yaşandı. Bu artışla birlikte söz konusu mevduatlar 3 milyar 391 milyon dolara kadar çıktı. 
     
     SON BİR YILLIK BÜYÜME 15.8 MİLYAR DOLAR 
     Yabancıların Türkiye’deki portföylerinde son bir yıllık dönemde ise 15 milyar 825 milyon dolarlık bir artış gerçekleşti. Artış, büyük ölçüde kamu kağıtlarına yapılan yatırımlardan kaynaklandı. Bu dönemde ybancıların kamu menkul kıymetleri 8 milyar 296 milyon dolarlık bir büyüme kaydetti. Hisse senetlerinde nisan sonu itibariyle son bir yıllık dönemde yaşanan büyüme ise 7 milyar 213 milyon dolar olarak gerçekleşti. Yabancıların mevduatlarında ise 334 milyon dolarlık artış gözlendi. 
     
     NET GİRİŞ 
     Bu arada nisan sonuna ilişkin veriler henüz belli olmadığı için Mart 2005 sonu itibariyle son bir yıllık dönem esas alınarak yapılan hesaplamaya göre, bu dönemde Türkiye’ye yabancı kaynaklı olarak giren net sıcak para 8 milyar 337 milyon dolar oldu. Söz konusu net grişin 2 milyar 270 milyon doları hisse senetleri için, 5 milyar 401 milyon doları Kamu iç borçlanma senetleri için geldi. 
     Mevduat olarak giren tutar ise 566 milyon doylar olarak gerçekleşti. 
     Yerleşik kaynaklı sıcak para olarak nitelendirilen bankalar ve özel sektörün kısa vadedeli dış borçları ise mart sonunda 10 milyar 964 milyon dolar olarak hesaplandı. 
     Bunun 9 milyar 544 milyon doları bankaların, 1 milyar 420 milyon doları ise bankalar dışındaki özel sektörün kısa vadeli dış borçlarından kaynaklanıyor. Mart 2005 sonu itibariyle son bir yılda bankaların net kısa vadeli dış borçlanmaları 3 milyar 488 milyon dolar, diğer özel sektörün net borçlanması ise 121 milyon dolar olarak gerçekleşti. 
     Buna göre Mart 2005 sonu itibaeriyle Türkiye’de bulunan yabancı ve yabancı kaynaklı sıcak para 45 milyar 192 milyon dolar düzeyinde bulunuyordu. Bankalar ve özel sektörün kısa vadeli dıyş borçlarının nisan sonu düzeyi bilinmemekle birlikte söz konusu tutarın mart ayına göre çok önemli bir değişiklik göstermediği tahmin ediliyor. 

ANKA 
     
</TEXT>
</DOC>
