<DOC>
<DOCNO> 349488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/06/son/sonyas08.html </URL>
<DATE> 2005/06/06/ </DATE>
<TIME> 07.30 </TIME>
<AUTHOR>  </AUTHOR>
<HEADLINE>
Forbes'a göre, Bodrum Akyarlar, dünyanın en lüks 15 kumsalından biri... 
</HEADLINE>
<TEXT>

     ABD’de iş ve ekonomi çevrelerine hitap eden Forbes dergisi Bodrum’daki Akyarlar Kumsalı’nı dünyanın en lüks 15 kumsalı arasında gösterdi. 
     Akyarlar Kumsalı ve Bodrum hakkında bilgiler de veren dergi, Bodrum’un tatilciler için tavsiye edilecek pek çok özelliğinin bulunduğunu kaydetti. Dergi, bunlar arasında Bodrum’un bir yat limanına sahip olmasını ve yakındaki Yunan adalarına geziler yapılabilecek feribot seferlerini de saydı. Bodrum’un renkli gece yaşantısından da bahseden dergi, birçok büyük diskoteğin sabaha kadar açık olduğunu belirtti. 
     Yerel sanatçı ve oyuncular arasında Türkbükü ve Gölköy gibi balıkçı köylerinin popüler olduğunu ifade eden dergi, Bodrum yarımadasındaki en iyi kumsalın ise muhteşem kamp olanakları ve rüzgar sörfü imkanlarıyla Akyarlar olduğuna dikkat çekti. 
     İncecik kumuyla Akyarlar kumsalının aileler ve tüm yaştan tatilciler için son derece popüler olduğuna işaret eden dergi, Milas Bodrum Uluslararası Havaalanı’nın sadece 45 dakika uzaklıkta olmasının da avantajlarından bahsetti. 
     Forbes’in dünyanın en lüks kumsalları arasında gösterdiği diğer kumsallar arasında ise şunlar yer aldı 
     
</TEXT>
</DOC>
