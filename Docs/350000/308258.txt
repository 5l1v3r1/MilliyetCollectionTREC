<DOC>
<DOCNO> 308258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/21/son/sonspo12.html </URL>
<DATE> 2005/01/21/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Hidayet 19 sayı attı, Magic yenildi... 
</HEADLINE>
<TEXT>

     ABD Profesyonel Basketbol Ligi'ndeki NBA mücadeleye, bu sabaha karşı yapılan 3 maçla devam edildi. 
     Güneydoğu Grubu'nda 3. sırada bulunan Orlando Magic, sahasında Güneybatı Grubu dördüncüsü Houston Rockets'a 108-99 56-48 yenilerek, 38. maçında 17. yenilgisine uğradı. 
     Karşılaşmada Orlando Magic'de ilk 5'te sahaya çıkıp 39 dakika forma giyen Hidayet Türkoğlu, karşılaşmayı 19 sayı, 2 ribaunt 1 hücum-1 savunma ve 5 asistle tamamladı. Türkoğlu, 3 sayılık atışlarda 6'da 3, 2 sayılık atışlarda 7'de 2 ve serbest atışlarda da 6'da 6 isabet kaydetti. 
     Takımda Steve Francis, 28 sayı, 7 ribaunt ve 9 asist, Grant Hill, 21 sayı ve 6 ribaunt, Kelvin Kato da 14 sayı ve 8 ribauntla oynamalarına karşın yenilgiye engel olamadı. 
     40. maçında 21. galibiyetine ulaşan Houston Rockets'da ise yıldız oyuncu Tracy McGrady, eski takımına karşı 27 sayı, 6 ribaunt ve 4 asistle oynayarak takımının galibiyetinde başrolü oynadı. Rockets'da ayrıca Çinli dev pivot Yao Ming, 20 sayı ve 6 ribaunt, Bob Sura, 19 sayı, 11 ribaunt ve 9 asist, David Wesley de 18 sayı ve 5 ribauntla McGrady'ye eşlik etti. 
     Sacramento Kings, sahasında Merkez Grubu lideri Cleveland Cavaliers'ı 123-96 59-50 yenerek, rakibine 38. maçında 15. yenilgisini tattırdı. 
     Üst üste 6. galibiyetini elde eden Sacramento Kings'de, Chris Webber, 27 sayı, 13 ribaunt ve 7 asist, Sırp forvet Predrag Stojakoviç, 19 sayı, 5 ribaunt ve 4 asist, Cuttino Mobley, 18 sayı ve 5 ribaunt, Brad Miller da 16 sayı, 4 ribaunt ve 4 asistle galibiyette başrolü oynarlarken, Mike Bibby, 17 sayı, 10 ribaunt ve 11 asistlik performans göstererek, kariyerinde 2. kez ''triple-double'' yapmış oldu. 
     Cleveland Cavaliers'da ise LeBron James, 18 sayı, 8 ribaunt ve 6 asist, Drew Gooden, 17 sayı ve 9 ribaunt, Litvanyalı dev pivot Zydrunas Ilgauskas ise 16 sayı ve 11 ribauntla oynadı. 
     Diğer karşılaşmada da Dallas Mavericks, evinde Los Angeles Clippers'ı 99-77 42-48 yendi. 
     Lige, TSİ yarın sabaha karşı yapılacak 11 maçla devam edilecek. 
     
</TEXT>
</DOC>
