<DOC>
<DOCNO> 331800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/09/son/sonspo37.html </URL>
<DATE> 2005/04/09/ </DATE>
<TIME> 20.53 </TIME>
<AUTHOR>  </AUTHOR>
<HEADLINE>
Fenerbahçeson dakika golü il galip 0 - 1 
</HEADLINE>
<TEXT>

     Birinci Süper Lig'de, lider Fenerbahçe, Sakaryaspor'u uzatma dakikalarında bulduğu golle 1-0 yendi. 
     İkinci yarıda Fenerbahçe, erken gol bulmak için Sakaryaspor yarı alanına çok sayıda adamla gitti. Gelişen ataklarda, bulduğu birçok pozisyonu değerlendiremedi. Buna karşılık Sakaryaspor da, hızlı oyuncularıyla Fenerbahçe kalesinde gol aradı. Fenerbahçe, uzatma dakikalarında korner atışından gelen topu iyi takip eden Luciano'nun kafa vuruşuyla maçı 1-0 kazandı. 
     
     İLK YARI 

     Birinci Süper Lig'de Sakaryaspor ile Fenerbahçe arasında yapılan maçın ilk yarısı golsüz eşitlikle kapandı. 
     Mutlak galibiyet için sahaya çıkan lider Fenerbahçe, ilk dakikalardan itibaren Sakaryaspor alanında etkili olmaya başladı. Savunmasını sağlam tutmaya çalışan Sakaryaspor ise kontraataklarla gol aradı. Fenerbahçe'nin birçok gol pozisyonundan değerlendiremediği maçın ilk yarısında iki taraf da gol bulamadı. 
     10. dakikadaki Sakaryaspor atağında, ceza alanının kenarında topla buluşan Aydın, topa sert vurdu. Meşin yuvarlak az farkla kale direğinin dibinden auta çıktı. 
     17. dakikada sol taraftan Tuncay'ın ceza alanına gönderdiği topa Nobre rövaşatayla vurdu. Top, kale direğinin sağ tarafından yanından auta gitti. 
     18. dakikada Fenerbahçe yarı alanının sağ tarafından Sakaryaspor ceza alanına gönderilen topu, Kemal uygun pozisyonda auta gönderdi. 
     22. dakikada Fenerbahçe'nin Sakaryaspor yarı alanının sol tarafında kazandığı serbest vuruşu Ümit Özat kullandı. Bu oyuncunun ceza alanı içine ortaladığı topa Luciano, kafayla aşırma bir vuruş yaptı. Top, üstten auta gitti. 
     29. dakikada ani gelişen Sakaryaspor atağında, Ragıp'ın ceza alanı içine gönderdiği topa, Kabango istediği gibi vuramadı. 
     31. dakikada Sakaryaspor ceza alannın altıpas çizgisinde topla buluşan Nobre sert vurdu. Top, kale direğine çarparak geri döndü. Uygun pozisyonda topu önünde bulan Mehmet Yozgatlı'nın vuruşunda ise top auta çıktı. 
     37. dakikada Fenerbahçe yarı alanından Sakaryaspor ceza alanına gönderilen uzun topu Anelka, kafayla Nobre'nin önüne indirdi. Nobre'nin sert vuruşunda top, kaleci Şenol'un dizlerine çarparak uzaklaştı. 
     41. dakikada Mehmet Yozgatlı'nın sağ taraftan ceza alanına gönderdiği topa Kemal vurdu. Bu oyuncunun vuruşunda, top az farkla üstten auta çıktı. 
     İlerleyen dakikalarda da gol olmayınca, maçın ilk yarısı 0-0'lık skorla tamamlandı. 
     

     
</TEXT>
</DOC>
