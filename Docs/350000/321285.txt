<DOC>
<DOCNO> 321285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/06/son/sonspo20.html </URL>
<DATE> 2005/03/06/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
Gaziantepspor 3 - Trabzonspor 2 
</HEADLINE>
<TEXT>

     Birinci Süper Futbol Ligi'nde Gaziantepspor, Trabzonspor'u 3-2 yendi. 
     
     İLK YARI 

     10. dakikada Jaziri'nin topla buluşturduğu Sedat'ın ceza alanı dışından sert şutunda, meşin yuvarlak Petkoviç'in koruduğu kalenin üzerinden auta gitti. 
     16. dakikada Yattara, Gaziantepspor savunma oyuncusu Bouazizi'den sıyrılıp meşin yuvarlağı ceza alanında Gökdeniz ile buluşturdu. Fatih, Gökdeniz'in önüne yuvarladığı topu boş kaleye yollayarak takımını 1-0 öne geçirdi. 
     19. dakikada Yattara'nın serbest atıştan Gaziantepspor ceza alanına havadan gönderdiği topa Tolga kafasıyla vurdu, meşin yuvarlak kaleyi bulmadı. 
     25. dakikada Gaziantepspor'un kazandığı serbest atışı kullanan Lazarov'un doğrudan Trabzonspor kalesine gönderdiği top auta gitti. 
     26. dakikada Erhan'ın topla buluşturduğu Etteyeb'in ceza alanının hemen dışından şert şutunda, meşin yuvarlak kaleci Petkoviç'in solundan geçerek ağlarla buluştu 1-1. 
     33. dakikada Szymkowiak'ın pasında topla buluşup ceza alanına giren Fatih'in sert şutunda Hasagiç, meşin yuvarlağı kornere çeldi ve maçın ilk yarısı 1-1'lik skorla sona erdi. 

     
</TEXT>
</DOC>
