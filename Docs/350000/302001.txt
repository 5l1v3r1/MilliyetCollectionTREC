<DOC>
<DOCNO> 302001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/29/son/sontur40.html </URL>
<DATE> 2004/12/29/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Büyü filminin yönetmeninin bürosu da yandı 
</HEADLINE>
<TEXT>

     ''Büyü'' filminin yönetmeni Orhan Oğuz'un Beyoğlu'ndaki bürosunun da bulunduğu apartmanda çıkan yangın, maddi hasara yol açtı. 
     AA muhabirinin aldığı bilgiye göre, Sadri Alışık Sokak Aslan Apartmanı'nın giriş katındaki ''İksir Film'' isimli stüdyonun elektrik panosunda yangın çıktı. 
     ''Büyü'' filminin yönetmeni Orhan Oğuz'un bürosunun da bulunduğu binadaki yangın, olay yerine gelen itfaiye ekiplerince kısa sürede söndürüldü. 
     Apartmanda oturanların dumanın tahliyesi amacıyla dışarı çıktığı yangında, maddi hasar meydana geldi. 
     Büyü filminin galasında da yangın çıkmış ve yüzlerce kişi ölümden son anda dönmüştü. 
     
</TEXT>
</DOC>
