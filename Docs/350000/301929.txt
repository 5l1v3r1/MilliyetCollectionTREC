<DOC>
<DOCNO> 301929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/29/son/sonspo10.html </URL>
<DATE> 2004/12/29/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
PFDK'dan Fenerbahçe'ye 12,5 milyar lira para cezası... 
</HEADLINE>
<TEXT>

     Futbol Federasyonu Profesyonel Futbol Disiplin Kurulu PFDK , Fenerbahçe Kulübü'ne 12 milyar 500 milyon lira para cezası verdi. Futbol Federasyonu'nun Levent'teki binasında toplanan kurul, 18 Ocak'ta Fenerbahçe Şükrü Saraçoğlu Stadı'nda yapılan Fenerbahçe-Konyaspor maçında, ''müsabaka düzen ve organizasyonuna ilişkin talimatlara aykırı eylemleri ve taraftarların kötü ve çirkin tezahüratları nedeniyle'' Fenerbahçe Kulübü'ne 12 milyar 500 milyon lira para cezası verilmesini kararlaştırdı. 
     Kurul, 17 Ocak'ta Denizli'de Denizlispor-Galatasaray maçında ''talimat hükümlerine aykırı eylemi'' nedeniyle Denizlispor'a ve 19 Ocak'ta Sakarya'da Sakaryaspor-Malatyaspor karşılaşmasında, yine aynı nedenle Sakaryaspor'a ihtar cezası verilmesini uygun gördü. Bu arada kurul, taraftarların kötü ve çirkin tezahüratta bulunmaları nedeniyle kurula sevk edilmesine rağmen Sakaryaspor Kulübü'ne ceza tayinine yer olmadığına karar verdi. 
     
     PFDK'nın verdiği diğer cezalar ise şöyle 
     90 gün hak mahrumiyeti Murat Kaya Tarsus İdmanyurdu Kulübü yöneticisi . 
     45 gün Ali Postacı Fethiyespor Antrenörü . 
     22 gün Fevzi Gündoğdu İstanbulspor PAF Takımı Teknik Sorumlusu . 
     5 milyar lira Tarsus İdmanyurdu. 
     2 milyar lira Altay. 
     1 milyar 500 milyon lira Adana Demirspor Kulübü, Cizrespor Kulübü, Vestel Manisaspor Kulübü, Karşıyaka Kulübü, Sarıyer Kulübü. 
     1 milyar lira Burdurspor Kulübü. 
     250 milyon lira Niğdespor Kulübü. 
     1 maç saha kapatma Burdurspor Kulübü. 
     İhtar Mersin İdmanyurdu, Bursaspor, Vestel Manisaspor, Sarıyer. 
     4 maç Mehmet Açık Yeni Burdurspor futbolcusu . 
     3 maç Osman Çelikdemir Fethiyespor futbolcusu , Metin Depe Altay futbolcusu . 
     2 maç S. Burak Çobandere Fethiyespor futbolcusu , M. Mehmet Özel Petkimspor futbolcusu . 
     
</TEXT>
</DOC>
