<DOC>
<DOCNO> 344371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/20/son/sontur27.html </URL>
<DATE> 2005/05/20/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Evlerinin önünde silahlı saldırıya uğradılar .. 
</HEADLINE>
<TEXT>

     Bursa’nın merkez Nilüfer İlçesi’nde bir baba ve 10 yaşındaki oğlu, evlerinin önünde uğradıkları silahlı saldırı sonucu yaralandı. 
     Alınan bilgiye göre, düğün salonu işletmeciliği yapan Kenan S, Çamlıca Mahallesi Ahmet Taner Kışlalı Caddesi Erdem Sokak’taki evinin önünde, daha önce arazi anlaşmazlığı yüzünden kavgalı olduğu bildirilen Osman Ş’nin silahlı saldırısına uğradı. 
     Saldırıda, sırtından ve belinden yaralanan Kenan S, Çekirge Devlet Hastanesi’ne kaldırılırken, silah seslerini duyarak evin önüne çıkan 10 yaşındaki oğlu Ö.F.S. de, ayağından hafif yaralandı. 
     Ö.F.S’nin, yapılan ilk müdahalenin ardından taburcu edildiği, babasının ise ameliyata alındığı bildirildi. 
     Olaydan sonra kaçan zanlının yakalanmasına çalışıldığı belirtildi. 
     
</TEXT>
</DOC>
