<DOC>
<DOCNO> 319787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/01/son/sonyas23.html </URL>
<DATE> 2005/03/01/ </DATE>
<TIME> 18.45 </TIME>
<AUTHOR>  </AUTHOR>
<HEADLINE>
Durmadan 100 saat perküsyon çaldılar... 
</HEADLINE>
<TEXT>

     Kenya'da 100 saat aralıksız perküsyon çalan 9 Kenyalı ve 1 Nijeryalı müzisyen, Guiness Rekorlar Kitabı'na başvurdu. 
     Başkent Nairobi'deki Uluslararası Konferans Merkezi'nin önünde geçen Cuma günü çalmaya başlayan Afrikalı müzisyenlerin rekor denemesinin, ''Sarakasi'' Swahili dilinde akrobatik sirk Festivali'nin açılış etkinliği olduğu belirtildi. 
     Kenya Kültür Bakanlığı'ndan Rebecca Nabutola, müzisyenlerin bu alışılmadık gösterisinin bugün öğleden sonra bittiğini ifade derek, ''Davullar konuştu ve gençliğimiz, Batı'yı taklit etmek yerine kendi kültür mirasına sadık olduğunu gösterdi'' açıklamasını yaptı. 
     Festivalin organizatörü Hollandalı Marion Vandjick de, rekor denemesinin halkın önünde ve resmi tanıkların huzurunda yapıldığına dikkati çekerek, rekorun Guiness Rekorlar Kitabı tarafından tescil edilmesi gerektiğini söyledi. 
     Organizatörler, bu alanda daha önceki rekorun, 70 saat aralıksız çalan Amerikalı perküsyonculara ait olduğunu kaydettiler. 
     
</TEXT>
</DOC>
