<DOC>
<DOCNO> 328711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/30/son/sonyas14.html </URL>
<DATE> 2005/03/30/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Canavarlar avda Vahşi fok katliamı 
</HEADLINE>
<TEXT>

     Milliyet İNTERNET 

Kanada'nın Prince Edward Adası'nda her yıl düzenlenen fok balığı av sezonu başlarken, yine kanlı görüntüler ortaya çıktı. 
     Hayvan hakları savunucularının yoğun tepkisine rağmen geleneksel olarak düzenlenen katliam organizasyonuna katılanlar, ellerinde tırpanlarla fokların başlarına vura vura öldürdü. 
     Buzla kaplı St. Lawrence Körfezi'nde yaşanan katliam sonunda geriye içler acısı bir manzara kalırken, vahşi bir biçimde ölmekten kurtulan foklar kürkleri uğruna ölen arkadaşlarının cesetlerine baktı. 



      Dün sevimli fokların buzullara uzanmış fotoğraflarını geçen uluslararası haberajansları, bugün ise bembeyaz zeminin kıpkırmızı kanla kaplandığı görüntüleri tüm dünyaya geçti. Katliama katılanlar öldürdükleri fokları gemilere yükleyerek adadan ayrıldı. 

     
</TEXT>
</DOC>
