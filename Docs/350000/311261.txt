<DOC>
<DOCNO> 311261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/01/son/sondun03.html </URL>
<DATE> 2005/02/01/ </DATE>
<TIME> 02.11 </TIME>
<AUTHOR>  </AUTHOR>
<HEADLINE>
Irak'ta gözaltımerkezinde isyan 4 ölü, 6 yaralı 
</HEADLINE>
<TEXT>

     Irak'ın güneyindeki bir gözaltı merkezinde isyan çıkması üzerine Amerikalı muhafızların açtığı ateşte 4 isyancının öldüğü, 6'sının yaralandığı bildirildi. 
     Amerikan komutanlığından yapılan açıklamada, isyanın, Ümmü Kasr yakınlarında bulunan Bucca kampındaki gözaltı merkezinde, öğleden sonra rutin kaçak eşya araması yapılmasının ardından başladığı belirtildi. 
     Açıklamada, hızla yayılan isyanın önce sözlü uyarılarla bastırılmaya çalışıldığı, ancak bunun etkili olmaması üzerine gardiyanların güç kullanmak zorunda kaldığı kaydedildi. 
     Ölen isyancıların isimlerinin Irak hükümetine ve Kızılhaç Teşkilatı'na verildiği bildirildi. 
     İsyanın nedeni ve güç kullanımının soruşturulduğu ifade edildi. 
     
</TEXT>
</DOC>
