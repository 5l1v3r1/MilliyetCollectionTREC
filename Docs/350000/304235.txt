<DOC>
<DOCNO> 304235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/07/spor/spo07.html </URL>
<DATE> 2005/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
'Çekinmeyin, gelin' 
</HEADLINE>
<TEXT>


Pas takımının yeni antrenörü Mustafa Denizli, Türk spor adamlarını "Her türlü olanak var" diyerek İran'a davet etti 

YAŞAR SAYGI 


Yardımcı krizi 
İRAN'IN Pas takımına teknik direktör olan Mustafa Denizli dün Tahran'daki Azadi Hürriyet meydanını gezerken, soruları da yanıtladı. Yönetim ile henüz yardımcısı Ali Gültiken konusunda anlaşamadıklarını belirten Denizli, "Ama o iş de biter" yorumunu yaptı. Tecrübeli hoca, İran konusunda herkesin ön yargılı olduğunu anlattı, "Ama Tahran'dan çok etkilendim. Son derece modern bir şehir, her türlü olanak var" dedi. 

İlk sınavı bugün 
DENİZLİ, Tahran'da yabancılık çekmeyeceğini ifade etti, "Örnek bir şehircilik var" diye konuştu. Pas'ın hocası, "Başarılı olacağıma inanıyorum. Kimse, İran'a gelmekten çekinmesin. Ben yolu açtım. Türk spor adamlarının rahatlıkla çalışabileceği İran'da örnek olmak için çaba sarfedeceğim" ifadesini kullandı. İran Ligi'nde 11. durumda bulunan Mustafa Denizli yönetimindeki Pas bugün 13. sıradaki Bargh ile karşılaşacak. 


</TEXT>
</DOC>
