<DOC>
<DOCNO> 341547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/son/sonsiy13.html </URL>
<DATE> 2005/05/11/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
FT Türkiye'de AB üyeliğine destek azalıyor 
</HEADLINE>
<TEXT>

     Türkiye’de AB üyeliğine desteğin azaldığı, bunun reform sürecini olumsuz etkileyebileceği öne sürüldü. Financial Times gazetesi, AİHM’nin Öcalan konusundaki kararı öncesi Avrupa karşıtı duyguların katı sağ tarafından kaçımlandığını da yazdı. 
     Ekonomi gazetesi Financial Times, AKP tarafından gerçekleştirilen kamuoyu yoklamasına dikkat çekerek Türkiye’de AB üyeliğine desteğin hala güçlü olmakla birlikte azalmakta olduğunu belirtti, Ankete göre, AB üyeliğini destekleyenleri oranının, geçen yıl yüzde 75, bu yılın başında yüzde 70 iken yüzde 63’e gerilediğini kaydeden gazete, halkın verdiği güçlü desteğin, AKP hükümetine anayasal, siyasi ve sosyal reformları yapmaya cesaretlendirdiğini yazdı. Bunun ödülünün üyelik müzakerelerini başlatma kararını oluşturduğunu ifade eden gazete diplomatlara dayanarak "Kamuoyunu desteğindeki herhangi bir zayıflatma, reform çabasını zayıflatabilir" yorumunu yaptı. 
     Financial Times, birçok Türk’ün Fransa’daki referandumda bir "hayır" oyunun üyelik müzakerelerinin başlatılmasını olumsuz etkileyebileceğini düşündüğünü belirtti. 
     AKP yetkililerinin hükümetin AB sürecini seçmenlere daha başarılı bir biçimde iletmediği yönünde kaygılanmaya başladığını belirten gazete, "Avrupa karşıtı duygular, son haftalarda AİMH tarafından Öcalan konusunda yarın verilecek karar öncesi Türkiye’nin katı sağı arafından kamçılandı" diye yazdı. 
     
</TEXT>
</DOC>
