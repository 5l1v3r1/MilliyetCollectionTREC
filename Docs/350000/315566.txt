<DOC>
<DOCNO> 315566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/16/astro/index.html </URL>
<DATE> 2005/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Zihinsel canlılık 
</HEADLINE>
<TEXT>


Gün çok sayıda haberleşme, yazışma ve yabancılarla ilgili konularda bize bolca fırsat sunuyor. Farklı görüşleri ortaya koyacak toplantılar yapmak için uygun bir zamandayız. Koç'lar birçok konuda başlangıç yapabilecek durumda. Yakın çevrelerinde bolca iletişim ve hareket var. Sözlerine özen göstermeleri gerektiğini unutmamalılar. Boğa'lar para konularında riskten uzak hareket etmeli. Bu alanda acele karar vermekten çok akılcı davranmaları gerektiğini unutmamalılar. İkizler öne çıkabilecekleri bir günde olacaklar. Kendilerini iyi ifade edecekler ancak, tartışmalara eğilimli olabilirler. Kişisel isteklerinde abartıdan kaçınmalılar. Yengeç'ler için beklenmedik gecikmeler sıkıntı yaratabilir. İçinde bulundukları koşulları dikkatle izlemeliler. Bu arada sabırlı olmaları da gerekiyor. Aslan'lar pozitif enerjilerle beraberler ama yapıcı olmaları da gerekli. Pek çok konuda yeni girişimler yapabilecekler. Başak'lar hareketli bir günün içindeler. İş ortamında beklenmedik gelişmeler moral bozucu olsa bile, bu alanda dikkat çekebilecekleri fırsatlar da bulunuyor. Terazi'ler için iyimser olabilecekleri bir gün. Aniden gelişen olaylar onları hoşnut edebilecek. Birçok konuda yeni deneyimlere açık hareket edebilmeliler. Akrep'ler duygusal açıdan keyiflerini kaçıracak olaylarla karşı karşıya kalabilirler. Eşin parasal durumundaki güçlükler onları zorlayacak. Yay'lar bugün hassaslık gösterebilirler. Evlilikle ilgili konular dahil birçok konuda tutarlı olmayı başarmaları gerekecek. Oğlak'lar pek çok işi bir arada yüklenmek durumunda. Verimli olmaları için planlı hareket etmeleri gerekiyor. Sağlıklarına daha fazla önem vermeleri gereken bir gün. Kova'lar için rahat şartlar söz konusu. Kendilerini iyi ifade edebilir ve yaratıcı konularda yenilikler deneyebilirler. Balık'lar sabırlı davranmak durumundalar. Evle ilgili uğraşlar onların tüm zamanını alacak gibi görünüyor. Programlı hareket etmelerinde fayda var. 
</TEXT>
</DOC>
