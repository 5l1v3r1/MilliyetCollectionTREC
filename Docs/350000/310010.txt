<DOC>
<DOCNO> 310010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/27/son/sontur34.html </URL>
<DATE> 2005/01/27/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Gasp sanığından savunma "Gaspın cezasının ağır olduğunu bilmiyordum" 
</HEADLINE>
<TEXT>

     Samsun'da 3 genç kızın para ve cep telefonlarını gasp ettiği, 1'ine de tecavüz etmek istediği iddia edilen sanık, ''Suçlamaları kabul ediyorum, ancak gasp suçunun cezasının ağır olduğunu bilmiyordum'' diye kendini savundu. 
     Samsun 2. Ağır Ceza Mahkemesi'ndeki davada, yaklaşık 2 ay önce meydana gelen olaylarda S.S 15 ve Ö.T.'nin 20 cep telefonlarını, işyerine gittiği D.K.'nin 23 ise 120 milyon lirası ile işyerinde bulunan bazı giyim eşyalarını gasp ettikten sonra tecavüze yeltendiği iddiasıyla tutuklanan Hikmet Kuzubaş'ın 26 yargılanmasına başlandı. 
     Hakkında 70 yıla kadar hapis cezası istemiyle yargılanan sanık, duruşmadaki ifadesinde suçlamaları kabul etti. 
     Parasız kaldığı için böyle bir yola başvurduğunu öne süren sanık, ''Gasp suçunun cezasının ağır olduğunu bilmiyordum, pişmanım'' diye kendini savundu. 
     Duruşmaya katılan olayın mağdurlarından Ö.T. ise ifadesinde, sanıktan şikayetçi olduğunu söyledi. 
     İfadelerin ardından, dosyadaki eksikliklerin tamamlanması için duruşma ertelendi. 
     
</TEXT>
</DOC>
