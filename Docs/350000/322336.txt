<DOC>
<DOCNO> 322336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/10/dunya/axdun02.html </URL>
<DATE> 2005/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Talat, kazanacağından emin 
</HEADLINE>
<TEXT>



KKTC Başbakanı ve Cumhuriyetçi Türk Partisi CTP Genel Başkanı Mehmet Ali Talat, 17 Nisan'da yapılacak cumhurbaşkanlığı seçimini, "çok büyük olasılıkla kazanacağını" söyledi. 
Başbakan Talat, önceki akşam Bayrak Televizyonu'nda BRT canlı yayımlanan "Akis" programında yaptığı açıklamada, cumhurbaşkanı seçilmesi durumunda Kıbrıs müzakerelerinde görüşmeciliği de yürüteceğini ifade ederek, görüşmeleri hükümetle birlikte sürdüreceğini belirtti. Talat, cumhurbaşkanlığı seçiminden sonra kurulacak yeni hükümetin birinci hedefinin Kıbrıs sorununu çözmek olacağını kaydetti. 
"Çok büyük bir olasılıkla cumhurbaşkanlığı seçimini kazanırım" diyen Talat, "Sonuçta kararı Kıbrıs Türk halkının vereceğini, hiçbir şeyin çantada keklik olmadığını" söyledi. Talat, yüzde 60'ın üzeri çoğunlukla seçimi kazanmayı hedeflediklerini ifade ederek, Rauf Denktaş'a oy verenlerden de oy istediğini belirtti. 


</TEXT>
</DOC>
