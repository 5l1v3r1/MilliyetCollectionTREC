<DOC>
<DOCNO> 311110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/31/son/sontur15.html </URL>
<DATE> 2005/01/31/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Yalnız yaşayan yaşlı kadını kefen parası bilezikleri için öldürdüler 
</HEADLINE>
<TEXT>

     İzmir'in Boğaziçi Semti'nde yalnız yaşayan yaşlı bir kadın, evinde boğazı kesilerek öldürüldü. 
     Alınan bilgiye göre, yürüme zorluğu çeken Emir Ayşe Atay'dan 75 , haber alamayan yakınları, polise başvurdu. Atay'ın Vatan Caddesi üzerindeki evine kapıyı çilingir yardımıyla açarak giren polis, salonda yaşlı kadının cesediyle karşılaştı. 
     
     KEFEN PARASI BİLEZİKLER ALINMIŞ 

     Yapılan incelemede, Emir Ayşe Atay'ın, boğazı kesilerek öldürüldüğü belirlendi. 
     Çevrede yapılan araştırmada, yaşlı kadının ''kefen parası'' olarak nitelendirdiği 5-6 bileziğinin alındığı tespit edildi. 
     Komşuları, eşinin ölümünden sonra yaklaşık 25 yıldır yalnız yaşayan Atay'ın, evinin kapısını tanımadığı kimselere kesinlikle açmadığını söyledi. 
     Kadının kullandığı baston da evde kırılmış halde bulundu. Polis, bastonun boğuşma sırasında kırıldığı ihtimali üzerinde duruyor. 
     Atay'ın kızının Aydın'da oturduğu ve cenazeyi bu kente götüreceği öğrenildi. 
     Olayla ilgili soruşturmanın sürdüğü bildirildi. 
     

     
</TEXT>
</DOC>
