<DOC>
<DOCNO> 337481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/son/sontur08.html </URL>
<DATE> 2005/04/27/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Annelerini öldüren babalarını savundular Babamı aldatıyordu 
</HEADLINE>
<TEXT>

     ADANA DHA 

Adana'da 8 yıllık eşi Ayfer Çetin'i 27 kendisini aldattığı iddiasıyla 32 yerinden bıçaklayarak öldüren Civan Çetin'in 41 3 çocuğu, mahkemede babaları lehine tanıklık yaptı. 
     Ömür boyu hapsi istenen Çetin savunmasında, "İstanbul'a davul çalmaya gitmiştik. Eşim ile yeğenim Abdullah'ı uygunsuz vaziyette yakaladım. Kendisini affettim. Adana'ya döndüğümüzde beni yine aldatıyordu. O sırada bıçağı alıp sırtına sapladım" dedi. Duruşmada tanık olarak dinlenen Çetin'in çocukları 11 yaşındaki Ayhan, 12 yaşındaki Eyüp ve 15 yaşındaki Aygül de, annelerinin babalarını aldattığını söyledi. Annesinin babasını zehirleyerek öldürmeyi planlandığını öne süren Aygül, "Annem babamı sevmiyordu. Devamlı aldatıyordu. Bir gün damda bir erkekle yakaladım" diye konuştu. Mahkeme heyeti, Çetin'i, akli dengesinin yerinde olup olmadığının belirlenmesi için Adana Ruh ve Sinir Hastalıkları Hastanesi'ne sevk etti. Duruşma, tanıkların dinlenmesi için ertelendi. 
     
</TEXT>
</DOC>
