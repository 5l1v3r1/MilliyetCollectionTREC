<DOC>
<DOCNO> 301459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/28/guncel/gun90.html </URL>
<DATE> 2004/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

2004'te ne değişti 'Televizyon' 

1 Habercilik Anlayışı Değişti Reha Muhtar tarzı, haberlere damgasını vurdu. "Biz değiştiriyoruz ", "kaliteden ödün vermeyiz " diyenlerin kaleleri tek tek düştü, yılların Ali Kırca'sı bile "Türkiye değişti, ben de değiştim" diyerek pes etti. Türkiye'nin değişimi kötü yönde olunca, Ali Kırca'ya da yazık oldu... 
2 Yayımcılık Anlayışı Değişti Vurup, kırıp, parçalamayan programcı sayısında ciddi bir azalma yaşandı. Belki de hiç kalmadı... Mesela eski savaş muhabiri Savaş Ay, Semra - Ata - Sinem üçlüsüne taktı. Onların yaşadığı eve girdi ve reyting rekoru kırdı. Bu sefer aşık falan olmadan çıkmayı başardı gerçi ama 2 hafta bu konuyu işledikten sonra, durumundan memnun olmadığını ama başka şeyler yapınca izlenmediğini söyleyip günah çıkardı. Ertesi hafta yine aynı konuyu Semra Hanım'ın evine haciz gelmesini işledi. Ayakta kalmanın kuralı, kuralsızlık oldu... 
3 Ahlak Anlayışı Değişti Geçmiş yıllarda daha mı iyiydi, bilinmez. Ahlak, kişiye göre değişen bir kavram olmakla birlikle, kayıtsız kalınamayacak birkaç madde hala var dı, onlar da yıkıldı... Mafya iyi bir şey oldu, hatta legalleşti. Kavga, hakaret, küfür sıradanlaştı. İnsanların, en yakınına bile anlatmaktan utanç duyması gereken taciz, tecavüz, dayak, çocuğunu satma, karısını parayla başkasına satma gibi konular, her gün ekranlarda anlatılır oldu... 
4 Program Türleri Değişti Müzik-eğlence programlarının yüzüne bakan kalmadı, yarışma programları izlenmez oldu. Popstar, tarihe karıştı. Tartışma programları yalan oldu. Magazin yine altın yılını yaşadı, magazin programı sayısı arttı. Spor programları patladı, Maraton'un şifreli kanala gitmesiyle birlikte, birçok programa gün doğdu. Ve diziler 2004'ün tek ve tartışılmaz galibi oldu. Ne tiyatrolarda ne de Yeşilçam sokağında, boşta oyuncu bulunamaz oldu... 
5 RTÜK İflas Etti Parasal açıdan olmasa da, anlayış açısından çöktü. RTÜK yasasındaki kurallara göre değil, aklı başında her insana "yuh " dedirten vakalara dahi zamanında müdahale edemedi. Alicengiz oyunlarına karşı gerekli müdahaleyi yapamadı. Bir program, her 3 ayda bir ismini değiştirerek, her türlü cezadan kurtulurken, küçücük bir ürünün markası görünen programların tepesine bindi. Yasasında yer alan ve yayınlanması zorunlu olan programları eğitici, kültür, sanat vs... sabah 4'ten önce yayınlatmayı başaramadı. En büyük icraatı dizilere reklam sınırlaması getirmek oldu... 

No'layıver Gitsin 
"Bazı hakem arkadaşlar telefonla aradığımda, benim numaramı gördüklerinde 'no'luyorlar, kapatıyorlar .." b b 
</TEXT>
</DOC>
