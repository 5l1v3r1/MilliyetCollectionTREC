<DOC>
<DOCNO> 319188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/28/son/sondun03.html </URL>
<DATE> 2005/02/28/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Bomba yüklü araç Irak'ı kana buladı 125 ölü 
</HEADLINE>
<TEXT>

     Irak'ın Hille kentinde düzenlenen intihar saldırısında ölenlerin sayısının 125'e yükseldiği bildirildi. 
     Hille Sağlık Müdürlüğü'nden bir yetkili, son belirlemelere göre ölü sayısının 125 olduğunu söyledi. 
     Reuters ajansının haberine göre, Hille Sağlık Müdürlüğü'nden bir yetkili, ölü sayısının artmasından endişe duyduklarını belirtti. Yetkili, yaralıların tedavisi için de ellerinden geleni yaptıklarını söyledi. 
     Patlamanın, belediye binası yakınlarında bulunan bir tedavi merkezine muayene olmak için gelen memurların toplandığı yerde meydana geldiği açıklanmıştı. 
     Bu arada, Irak'ın Hille kentinin kuzeyindeki Musayyib'de bomba yüklü bir araçla düzenlenen diğer saldırıda, bir polisin öldüğü, diğerinin yaralandığı bildirildi. 
     Saldırının polis kontrol noktasında düzenlendiği kaydedildi. 
     
</TEXT>
</DOC>
