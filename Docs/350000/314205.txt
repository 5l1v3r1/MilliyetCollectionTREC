<DOC>
<DOCNO> 314205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/10/son/sontur07.html </URL>
<DATE> 2005/02/10/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
AKOM Karın İstanbul'a maliyeti 30 trilyon lira 
</HEADLINE>
<TEXT>

     İSTANBUL Milliyet 

İstanbul Büyükşehir Belediyesi'nin 6 günlük karla mücadele çalışmasının 30 trilyon liraya malolduğu belirtildi. 
     Afet Koordinasyon Merkezi AKOM yaptığı açıklamada, etkili kar yağışının beklendiği 4 Şubat'tan itibaren "Yüksek Yoğunluklu Alarm Durumu"na geçildiği , çalışmaların 24 saat esasına göre sürdürüldüğü belirtildi. Açıklamada, bugüne kadar 13500 tonu Büyükşehir Belediyesi, 31 tonu da ilçe belediyeleri olmak üzere toplam 44500 ton tuz, köprü ve viyadükler için de 10500 kilogram üre kullanıldığı ifade edildi. 
     AKOM yetkilileri, tuz ve üre dahil karla mücadele için kullanılan araçların yakıt gideri, bakım bedeli, personelin fazla mesaisi, kumanya ve yollarda oluşacak hasarın bakım ve tamiriyle birlikte 6 günlük karla mücadelenin maliyetinin 30 trilyon lira olduğunu kaydetti. Açıklamada ayrıca etkili olan kar yağışının aralıklı olarak devam edeceği, ancak Devlet Meteoroloji İşleri Genel Müdürlüğü ile AKOM Meteoroloji Birimi'nin tahminlerine göre kar yağışının öncekiler kadar etkili olmayacağı belirtildi. 
     
</TEXT>
</DOC>
