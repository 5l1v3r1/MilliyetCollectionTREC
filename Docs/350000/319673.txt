<DOC>
<DOCNO> 319673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/01/son/sonspo14.html </URL>
<DATE> 2005/03/01/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Beşiktaşlı El Amin ceza almadı 
</HEADLINE>
<TEXT>

     Basketbol Federasyonu Disiplin Kurulu, Büyük Kolej maçı sonrası tribündeki seyircilere merdiven fırlattığı gerekçesiyle Disiplin Kurulu'na sevk edilen Beşiktaşlı oyuncu Khalid El Amin'e ceza verecek bir suç unsuru bulunmadığına karar verdi. 
     Basketbol Federasyonu'ndan yapılan açıklamaya göre, Beşiktaş Kulübü'ne verdiği ek savunma süresinin sonunda dün akşam El Amin'in verdiği savunmasını değerlendiren Disiplin Kurulu, konuyla ilgili televizyon kayıtlarını da inceledi. Mevcut TV görüntülerini inceleyen kurul El Amin'in savunmasını çürütecek şekilde net bir bağlantı kurulamadığı için bu oyuncuya ceza verilmesine gerek görmedi. 
     Ancak Disiplin Kurulu, aynı maçta Beşiktaş seyircisinin küfürlü tezahüratı ve sahaya yabancı maddeler atması nedeniyle siyah-beyazlı kulübe 750 YTL para cezası verilmesine oybirliği ile karar verdi. 

     
</TEXT>
</DOC>
