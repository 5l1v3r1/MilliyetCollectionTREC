<DOC>
<DOCNO> 335110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/20/son/sondun44.html </URL>
<DATE> 2005/04/20/ </DATE>
<TIME> 20.37 </TIME>
<AUTHOR>  </AUTHOR>
<HEADLINE>
Pakistan'da Kuarn'ı yaktığı iddia edilen çiftci öldürüldü 
</HEADLINE>
<TEXT>

     Pakistan'ın kuzeybatısında, bazı köylülerin Kuran'ı yakmakla suçladıkları bir kişi, vurularak öldürüldü. 
     Polis açıklamasında, Peşaver kentinin yaklaşık 25 kilometre doğusundaki Çerat'ta 30 yaşında Müslüman olan kişinin, önce bir karakol yakınında bazı kızgın köylüler tarafından taşlandığı, daha sonra silahlı bir kişi tarafından vurularak öldürüldüğü kaydedildi. 
     Bir polis yetkilisi, olaydan bir gün önce bazı yakınları ve köylülerin, öldürülen bu kişinin Kuran'ı yaktığı suçlamasıyla polise başvurduğunu belirterek, suçlamanın dün kayıtlara geçtiğini ancak zanlının kendileri tarafından tutuklanmadan önce vurularak öldürüldüğünü söyledi. 
     Aynı yetkili, ''Şimdi de bu kişiye saldırılanları ve öldüreni tutuklamaya çalışıyoruz'' dedi. 
     Pakistan yasalarına göre, kutsal kitaba, İslam'a ve peygambere hakaret edenler ölüm cezasına çarptırılabiliyor. 
     
</TEXT>
</DOC>
