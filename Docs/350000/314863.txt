<DOC>
<DOCNO> 314863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/13/son/sondun18.html </URL>
<DATE> 2005/02/13/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Suudi polisi, 'sevgililer günü' için kırmızı çiçek satışını yasakladı 
</HEADLINE>
<TEXT>

     Suudi Arabistan ahlak polisi, ''Sevgililer Günü'' öncesinde her türlü kırmızı çiçek satışını yasakladı. 
     Çiçekçiler, bu yasağın her yıl ''Sevgililer Günü''nden önce uygulandığını belirttiler. 
     Pakistanlı bir çiçekçi, ahlak polisi devriyelerinin günde iki-üç kez dükkanların önünden geçerek yasağı uyulup uyulmadığını denetlediğini belirterek, ''Bakın, bütün kırmızı çiçekleri kaldırdım'' dedi. 
     Ahmed adındaki bir çiçekçi ise ''dükkana kırmızı çiçek değil, kırmızı kart bile koymadıklarını'' söyledi. 
     Yasağa rağmen kırmızı çiçek talebinin arttığını belirten Ahmed, bu sırada kırmızı çiçek isteyen bir müşterisinin talebini, yanında çalışan bir kişinin aracılığıyla kısa sürede karşıladı. 
     Gülerek, ''bunun için bize hapse atarlar'' diyen Ahmed, yasak nedeniyle fiyatın iki katına çıktığını söyledi. 
     
</TEXT>
</DOC>
