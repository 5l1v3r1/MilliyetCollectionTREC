<DOC>
<DOCNO> 334071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/17/dunya/axdun01.html </URL>
<DATE> 2005/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Talat'a köpürdü 
</HEADLINE>
<TEXT>


KKTC Başbakanı Talat'ın TV'de 'Egemen miyiz ' diye sormasına öfkelenen Denktaş, son anda bir basın toplantısı düzenleyerek, Talat'a verdi veriştirdi 

SEFA KARAHASAN Lefkoşa 


Görevi bugün yapılacak cumhurbaşkanlığı seçimlerinin ardından sona erecek olan KKTC Cumhurbaşkanı Rauf Denktaş, cumhurbaşkanı adayı Başbakan M. Ali Talat'ın, önceki gece TV'de, KKTC'nin "egemen olmadığını" ima etmesi üzerine, özel bir basın toplantısı düzenleyerek, Talat'ı ağır bir üslupla eleştirdi. 

'Olacak şey değil' 
Talat'ın yayın sırasında, "Egemen miyiz " demesi üzerine öfkelendiği anlaşılan Denktaş, basın toplantısında Talat'ı kastederek, "Olacak şey değil. Egemenliği koruyacağım diye buraya oturacak adam, 'Egemen miyiz ' diye soruyor. Lafa bakın. Egemen değilsen, egemenliği koruyacağım diye niye buraya geliyorsun, yemin ederek Ne hakkın var buna " dedi ve masaya vurdu. 
Talat'ın, "Lahey ve Kopenhag'da barış yönündeki fırsatın kaçırıldığı" sözlerini eleştiren Denktaş, "Kıbrıs Rumları için kendilerine meşru Kıbrıs hükümeti denildiği andan itibaren Rumlar için Kıbrıs meselesinin hallolmuş olduğunun ve bu unvan altında AB'ye müracaatın Kıbrıs'a sahip çıkmak olduğunun" h l anlaşılamamasını "büyük gaflet" olarak niteledi. 

'Dehşete düştüm' 
Denktaş, Talat'ın sözlerinin ayıp, günah ve kabul edilemez olduğunu vurguladı. "Kıbrıs Türkünün egemenliğinin sorgulanmasından dolayı dehşete düştüğünü" ifade eden Denktaş, "Halkın egemenliğini, bağımsızlığını, devletini pazarlık masasına yatırmak hakkı kimseye verilmemiştir. Seçimleri kazansalar dahi verilmemiştir" dedi. 


</TEXT>
</DOC>
