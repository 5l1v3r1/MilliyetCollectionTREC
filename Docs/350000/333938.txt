<DOC>
<DOCNO> 333938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/16/yazar/theper.html </URL>
<DATE> 2005/04/16/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Problem halledilmeli 
</HEADLINE>
<TEXT>


Okuyucularımın müşterek bir problemi var. Bu konuda hem mahkemelerde pek çok ihtilafla karşılaşıyorum, hem de bana mektup yazan okuyucularımdan bu konuda şik yet alıyorum. Problem gerçekten yaygın ve önemli. Olay şu 
Biliyorsunuz artık küçük küçük evler yapılmıyor. Genellikle siteler inşa ediliyor. Artık yazlıklar da böyle yaygın biçimde yapılıyor. İyi güzel de bu yaygın inşaatı bir tek parsel üzerine kurmak mümkün değil. Bu nedenle birkaç parsel üzerine kuruluyor. Ancak iş yönetime geldiği zaman sözünü ettiğim problem ortaya çıkıyor. Bizim Kat Mülkiyeti Kanunumuz bir parsel üzerine kurulu yapılar için geçerli. Birden fazla parselin birbiriyle ilişkisinde Kat Mülkiyeti Kanunu uygulanamıyor. Peki birden çok parsel ilişkisi söz konusu olunca ne olacak 
Bu halde eldeki müşterek yönetim planı parseller arası ilişkide yönetim planı sıfatını kaybediyor, Borçlar Kanunu'na tabi bir sözleşme vasfını alıyor. Yani bu halde parsel içi ilişkilerde yönetim planı, ancak parseller arası ilişkide, Borç Kanunu'na tabi bir mukavele. 
Oysa site, bir plan dahilinde, ortak kullanım alanları ve tesisleri olan, birbiriyle irtibatlı biçimde inşa edilmiş. Yani bir bütün, ancak bu bütünlük görünürde. Hukuki cephede, parseller arası ilişki bir borçlar hukuku ilişkisi. 
Doğrusu, bu bütünlüğün korunması. Bir zamanlar Kat Mülkiyeti Kanunu bu yönden değiştirilmek istendi ve tadil tasarısı hazırlandı. Önemli bir meseleyi halledecek olan bu tasarı, araya başka önemli konular girdiği için, önemsiz sayıldı ve bir kenara itildi. İyi de bu nedenle vatandaş problem yaşıyor. Mademki birlikte yaşamak ve sük net içinde oturmak gaye, o halde bu mesele halledilmeli. 



</TEXT>
</DOC>
