<DOC>
<DOCNO> 347292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/30/son/sonyas14.html </URL>
<DATE> 2005/05/30/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Sigaradan her gün 300 Alman ölüyor 
</HEADLINE>
<TEXT>

     Almanya'da her gün sigaradan kaynaklanan hastalıklar yüzünden 300 kişinin öldüğü bildirildi. 
     Birçok ülkede yarın kutlanacak Dünya Sigarasız Günü dolayısıyla Dünya Sağlık Örgütü DSÖ , Alman Kanserle Mücadele Derneği ve Sigaraya Karşı Eylem Birliği'nin ortak açıklamasında, sigara içenlere bu alışkanlıklarından kurtulmaları için doktorlara ve gerekli mercilere başvurmaları çağrısında bulunuldu. 
     Almanya'da yaklaşık 17 milyon sigara tiryakisinin sadece yüzde 5'inin sigara içmeyi hiçbir destek almadan bırakabildiği belirtildi. 
     Uzmanlar, sigara tiryakilerini, sigarayı bırakmaya yönelik programlara katılmaya çağırırken, bunlara katılanlar arasında sigarayı bırakanların oranının yüzde 40 civarında olduğu kaydedildi. 
     Dünya Sigarasız Günü'nün bu yıl Almanya'da ''Bağımlılığa Son- Sigara İçenlere Yardım Ediyoruz'' sloganıyla kutlanacağı açıklanırken, Klinik Doktorları Birliği Başkanı Frank Ulrich Montgomery de, sigara içen doktorları eleştirerek, ''Hastaların karşısında sigara içmek doktorluk ahlakına uymaz'' dedi. 
     
</TEXT>
</DOC>
