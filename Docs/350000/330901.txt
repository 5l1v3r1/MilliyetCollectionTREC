<DOC>
<DOCNO> 330901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/06/son/sonyas30.html </URL>
<DATE> 2005/04/06/ </DATE>
<TIME> 22.52 </TIME>
<AUTHOR>  </AUTHOR>
<HEADLINE>
Perulu şoförlerin yarısı psikopat eğilimli... 
</HEADLINE>
<TEXT>

     Peru'da taksi ve otobüs şoförlerinin neredeyse yarısının psikopat eğilimler gösterdiği bildirildi. 
     Başkent Lima'daki San Marcos Üniversitesi'nin yaptığı araştırma, ülkede taksi ve otobüs şoförlerinin yaklaşık yüzde 40'ının, psikolojik sorunları olduğunu, saldırgan, tedirgin ve anti-sosyal davranışlar sergilediğini ortaya koydu. 
     Peru'da 640 taksi ve otobüs şoförünün katılımıyla yapılan araştırma, sürücülerin, bir yayayı ezmeleri ya da yaralamaları durumunda kendilerini suçlu hissetmeyeceklerini de gösterdi. 
     Peru'da her yıl yüzlerce kişi otobüs ve taksi şoförlerinin yaptığı kazalarda yaşamını yitiriyor. 
     
</TEXT>
</DOC>
