<DOC>
<DOCNO> 316122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/17/son/sonsiy31.html </URL>
<DATE> 2005/02/17/ </DATE>
<TIME> 20.34 </TIME>
<AUTHOR>  </AUTHOR>
<HEADLINE>
Emniyet müdürleri kararnamesi onaylandı 
</HEADLINE>
<TEXT>

     Cumhurbaşkanı Ahmet Necdet Sezer, Emniyet Müdürleri Kararnamesi'ni onayladı. 
     Alınan bilgiye göre, Sezer tarafından onaylanan kararname ile 21 emniyet müdürünün görev yerleri değiştirildi. 
     Bu kapsamda, 7 emniyet müdürü merkeze alındı, 14 emniyet müdürünün görev yerlerinde değişiklik yapıldı. 
     
     7 İLİN EMNİYET MÜDÜRÜ MERKEZE ALINDI, 14 EMNİYET MÜDÜRÜNÜN GÖREV YERİ DEĞİŞTİRİLDİ 

     Cumhurbaşkanı Ahmet Necdet Sezer'in onayladığı Emniyet Müdürleri Kararnamesi'ne göre, 7 ilin emniyet müdürü merkeze alındı, 14 emniyet müdürünün görev yeri değiştirildi. 
     Kars Emniyet Müdürü Necmettin Seymen, Kocaeli Emniyet Müdürü Ercüment Özbeyli, Çanakkale Emniyet Müdürü Haluk Bahçekapılı, Bayburt Emniyet Müdürü Hamdi Dilaver, Batman Emniyet Müdürü Fahir Bayındır, Tekirdağ Emniyet Müdürü Metin Alp ve Zonguldak Emniyet Müdürü Mustafa Öncül merkeze alındı. 
     Aydın Emniyet Müdürü Cemil Demir Tekirdağ'a, Kahramanmaraş Emniyet Müdürü Yılmaz Orhan Aydın'a, Denizli Emniyet Müdürü İhsan Ünal Tokat'a, Tokat Emniyet Müdürü Atila Çınar Zonguldak'a, Diyarbakır Emniyet Müdürü Orhan Okur Çanakkale'ye, Elazığ Emniyet Müdürü Hüseyin Nomal Kocaeli'ye, Erzincan Emniyet Müdürü Osman Araç Bayburt'a, Emniyet Müfettişi Zeki Çatalkaya Diyarbakır Emniyet Müdürlüğüne atandı. 
     Denizli Emniyet Müdürlüğü'ne Muzaffer Erkan, Erzincan Emniyet Müdürlüğü'ne Ahmet Kaplan, Kars Emniyet Müdürlüğü'ne APK uzmanı Ramazan Kuşpınar, Elazığ Emniyet Müdürlüğü'ne Polis Akademisi Başkan Yardımcısı Yalçın Koçkal, Kahramanmaraş Emniyet Müdürlüğüne APK Uzmanı Necdet Çelikbilek, Batman Emniyet Müdürlüğüne Trabzon Polis Okulu Müdürü Arif Öksüz getirildi. 
     
</TEXT>
</DOC>
