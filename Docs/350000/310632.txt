<DOC>
<DOCNO> 310632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/30/guncel/axgun02.html </URL>
<DATE> 2005/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
SSK'lıların tüp bebek isyanı 
</HEADLINE>
<TEXT>


Tüp bebek tedavisinin devlet tarafından karşılanmasında kapsam dışı kalan SSK'lılar, 'üvey evlat muamelesi yapılıyor' dedi 

AYŞEGÜL AYDOĞAN İstanbul 

Tüp bebek masraflarının devlet tarafından karşılanmasını öngören Yeni Bütçe Uygulama Talimatnamesi, Emekli Sandığı ve Bağ - Kur'luları sevindirirken, kapsam dışı bırakılan SSK'lıların tepkisini çekti. 
Çocuk İstiyorum Dayanışma Derneği'nin ÇİDER son 4 yıldır devamlı dile getirdiği tüp bebek tedavisinin devlet tarafından karşılanmasına yönelik çabası eksik de olsa yanıt buldu. Bir uygulaması 2000 - 3000 doları bulan tüp bebek uygulamasında, SSK'lıların dışlanması tepki topladı. ÇİDER Başkanı Sibel Tuzcu, üyelerine ve basın yayın organlarına gönderdiği e - postada, 4 yıldan beri devletin tüm kademeleriyle konuyla ilgili görüşmeler yaptıklarını kaydetti. Destek isteyen Tuzcu, "Ya şimdi bir şey yapmalı ya da sonsuza dek sessiz kalmalısınız" dedi. Pek çok SSK'lı da gönderdiği mesajlarda devletin kendilerine "üvey evlat" muamelesi yaptığını belirterek, aynı hakların kendilerine de verilmesini istedi. SSK'lıların bazı mesajları şöyle 

'Biz ikinci sınıf vatandaş mıyız ' 

Bu acıyı ancak yaşayanlar anlar ama anlayabilmek için biraz düşünmeniz yeterli. Bebek bekleyen kolları boş bırakmayın.SSK'lı isek ne suçumuz var Artık bu yolda para harcamaktan bıktık.En çok vergi veren SSK'lıları bu uygulamadan nasıl mahrum bırakırlar.Bu haksızlığı kabullenemiyorum. Biz SSK'lılar da bu ülkenin vatandaşı değil miyiz Çocuk sahibi olmaya hakkımız yok mu "Devlet primleri tıkır tıkır alıyor. Ancak hizmete gelince "sen SSK'lısın" deyip kenara itiyor.SSK'lılar ikinci sınıf vatandaş mı Tüp bebek tedavisinin devlet tarafından karşılanacağını duyunca sevincimden ağladım. Anne olma şansını yakalayabilirdim. Eşime müjde verdim. Uygulamanın SSK'lıları kapsamadığını öğrenince beynimden vurulmuşa döndüm.Gebelikte yaş çok önemli. Beklemeye vakti olmayan kadınlara çok yazık. Artık SSK'lı olmaktan utanıyorum.Tüp bebek tedavisinin de sağlık güvencesine alındığı haberini aldığımızda inanın yer gök bizim oldu. Geliri iyi olmayan çiftler bağırlarına taş basıyordu. Bu yapılan ise çocuk sahibi olamayan kişilerin yarasına tuz basmak. 

</TEXT>
</DOC>
