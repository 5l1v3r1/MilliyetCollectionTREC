<DOC>
<DOCNO> 343890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/19/spor/spo09.html </URL>
<DATE> 2005/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Milan'dan mesaj 
</HEADLINE>
<TEXT>


Şampiyonlar Ligi Finali için İstanbul'a gelmeye hazırlanan Çizme temsilcisi, Türk futbolseverlerden destek bekliyor 


Şampiyonlar Ligi Finali'nde Liverpool ile kozlarını paylaşacak olan İtalya'nın Milan Kulübü, zorlu maç öncesinde kapılarını Süper Taktik'e açtı. 
Zorlu maçın hazırlıklarını yoğun bir tempoda sürdüren İtalyan ekibi, İstanbul'un kendilerine uğur getireceğine inanıyor. Kaptan Maldini, Türk futbolseverlerin desteğiyle kupayı alacaklarını iddia ederek, "İstanbul denince aklıma ilk Fatih Terim geliyor. Terim, şanssız bir dönem geçirdi. Sempatik tavırları herkesten takdir gördü. Onu h l unutamıyoruz" dedi. Brezilyalı Kaka da Türkiye'ye gideceği için heyecanlı olduğunu açıkladı. Sambacı, "İstanbul harika bir kent. Sürekli Alex ve Fabiano'yla görüşüyoruz. Taraftarların futbola aşkını anlatıyorlar. Seyircilerin desteği bizim tarafımızda olursa finalde şansımız artar" yorumunu yaptı. Seedorf da İstanbul'a hayran olduğunu açıkladı. Hollandalı yıldız, "Yemekleriniz harika. Van Hooijdonk ile Vogue'da yemek yedik. Gerçekten süperdi. Final öncesi yine gitmeyi düşünüyorum" diye konuştu. 
Shevchenko ise Türkiye'ye favori olarak gelmelerinin sıkıntı yaratıcı olduğunu belirtti. Ukraynalı yıldız şunları söyledi "Ukrayna ile İstanbul'da iyi bir sonuç aldık. Umarım Türk halkının desteği ile Liverpool'u yeneriz. Ukrayna-Türkiye maçına gelince siz önce Yunanistan engelini geçin, sonra Kiev'deki kapışma hakkında konuşuruz." 


</TEXT>
</DOC>
