<DOC>
<DOCNO> 331654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/09/spor/spo10.html </URL>
<DATE> 2005/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Filenin Demir yumruğu 3-1 
</HEADLINE>
<TEXT>


Erkekler Birinci Ligi'ni lider tamamlayan Erdemirspor, Final - Four'daki ilk maçında Saint Joseph'i yendi. Kırmızı-Beyazlılar, ilk seti kaybetmelerine rağmen üç puanı almasını bildi 


Final - Four'a lig lideri olarak kalan Erdemirspor, Samsun'da başlayan müsabakaların ilk gününde galibiyete ulaştı. Yaşar Doğu Spor Salonu'nda oynanan müsa- bakada Arkas Saint Joseph'le karşı karşıya gelen Kırmızı - Beyazlılar, maçtan 3-1 galip ayrıldı. İlk seti 25-22 kaybeden Erdemir, ikinci ve üçüncü setlerde oyuna ağırlığını koydu. Bu setleri 25-22'lik skorla önde bitiren Ereğli ekibi, son seti de 25-16 gibi farklı bir skorla kazandı. 

Maçın karnesi 
HAKEMLER Nihat Ermihan, Orhan Utkan 
ERDEMİRSPOR Donald 7 , Gardner 7 , Barış 6 , Bilinas 6 , Emre 6 , Yasin 6 , Ali L 7 
ARKAS SAINT JOSEPH Ufuk 6 , Bülent 6 , Zafer 5 , Barutov 7 , Renato 6 , Milan 6 , Umut L 6 , Tamer 6 , Mustafa 5 , Türker 5 , Kadir 4 
SETLER 22-25, 25-22, 25-22, 25-16 

Halk Bankası affetmedi 3-1 

Final - Four müsabakalarında karşı karşıya gelen iki Başkent ekibinin maçında gülen taraf Halk Bankası oldu 

Erkekler Birinci Ligi Final - Four müsabakalarının ilk gününde Polis Akademisi ve Koleji ile karşılaşan Halk Bankası, maçtan 3-1 galip ayrıldı. 
Samsun Yaşar Doğu Spor Salonu'nda oynanan karşılaşmanın ilk setini 25-14 gibi farklı bir skorla kazanan Halk Bankası, rakibinin ikinci setteki oyununa direnemedi ve 28-26 yenildi. Daha sonra üstünlüğünü ortaya koyan Mavi - Beyazlılar, üçüncü seti 25-18 önde kapadı. Son seti de 25-10 üstün tamamlayan Halk Bankası, maçı kazanmayı bildi. Final - Four'da ikinci gün programı şöyle 14.00 Arkas S.Joseph - Halk Bankası, 16.00 Polis Akademisi - Erdemirspor. 

Maçın karnesi 
HAKEMLER Aziz Yener, Ersin Altıparmak 
HALKBANKASI Krniç 7 , Stefanov 7 , Mehmet 6 , Ali 6 , Sinan 6 , Gökhan 7 , Cengizhan L 7 , Semih 5 
POLİS AKADEMİSİ VE KOLEJİ Fatih 5 , Selçuk 5 , Hakan Kurtuluş 5 , Can 6 , Hakan Akışık 7 , Ender 5 , Bilal L 5 , Erdinç 4 , Doğan 4 , Özkan 5 
SETLER 25-14, 26-28, 25-18, 25-10 

Filenin oscarları sahiplerini buldu 

Voleybol Federasyonu'nun gelenekselleştirdiği Medya'nın Oscarları yarışmasında, yazarımız Ragıp Tekin'e panorama dalında birincilik ödülü verildi. İstanbul Olimpiyatevi'ndeki törende Tekin, ödülünü Federasyon Başkanı Hüsnü Can'dan aldı. Öte yandan, Vakıfbank Güneş Sigorta yılın takımı seçildi. 


</TEXT>
</DOC>
