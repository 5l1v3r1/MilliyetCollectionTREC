<DOC>
<DOCNO> 340261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/06/son/sontur11.html </URL>
<DATE> 2005/05/06/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Pencereden sarkan çocuk üçüncü kattan düştü, burnu bile kanamadı 
</HEADLINE>
<TEXT>

     Cem BAKIRCI ERZURUM, DHA 

     nbsp ERZURUM’da, annesinin açık bıraktığı pencereden sarkan 5 yaşındaki Furkan Kaya, dengesini kaybedince üçüncü kattan düştü. Aziziye Araştırma Hastanesi'ne kaldırılan ve dalağında kanama olduğu belirlenen küçük çocuğun vücudunda tek kırık dahi bulunmaması doktorları da şaşırttı. 
     Gez Mahallesi'ndeki Cemil Telli Apartmanı’nda oturan Songül Kaya, önceki gün öğle saatlerinde havalandırmak için odanın penceresini açtı. Odada oynayan Furkan Kaya, annesinin mutfakta olduğu sırada açık pencereden sarkarak dışarıyı seyretmeye başladı. Bu sırada dengesini kaybeden Furkan, üçüncü kattan düştü. 
     Odaya döndüğünde oğlunu bulamayan Songül Kaya, pencereden aşağı baktığında, yere düşen oğlunun çevredekiler tarafından kucağa alındığını gördü. Hemen aşağı inen genç kadın oğlunu evlerinin yakınında bulunan Numune Hastanesi’ne götürdü. Buradan Atatürk Üniversitesi Tıp Fakültesi Yakutiye Araştırma Hastanesi Plastik Cerrahi Servisi’ne sevkedilen Furkan’ın vücudunda tek bir çizik dahi olmaması doktorları şaşırttı. Çocuğun dalağında, düşmeye bağlı olarak kanama meydana geldiğini belirten doktorlar, Sağlık durumu ciddiyetini koruyor. Yaşaması gerçekten mucizeö diye konuştu. 
     Torununun başucundan ayrılmayan babaannesi Nurten Kaya 52 ise, Verilmiş sadakamız varmış. Allah Furkan’ımızı bize yeniden bağışladıö dedi. 
     
</TEXT>
</DOC>
