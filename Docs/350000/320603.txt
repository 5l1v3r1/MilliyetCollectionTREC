<DOC>
<DOCNO> 320603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/04/yazar/akyol.html </URL>
<DATE> 2005/03/04/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Kapitalist bir solcu 
</HEADLINE>
<TEXT>


ADANA Sanayi Odası Başkanı Ümit Özgümüş, "liberal sol"da olduğunu söylüyor. 
Adana'da DYH'nin "Anadolu'da Avrupa" toplantısındaki panelde, güçlü tek parti hükümetlerinin ne kadar gerekliği olduğunu anlattım ve ekledim 
- Ama demokrasilerin aklı başında, güçlü sosyal demokrat muhalefete de ihtiyacı vardır. 
Sanayiciler bu cümlemi çok alkışladı. 
Demek ki "sol" ve "sanayici" kavramları eskisi kadar zıt değil çok şükür 
AKP'yi destekleyen sanayicilerde bile "güçlü bir muhalefetin olması lazım" görüşü yaygınlaşıyor. Denetim için, iktidarın rehavete kapılmaması için, gerektiğinde Türkiye'nin elinin altında bir alternatif bulunması için... 

PEKİ bu durumda CHP niye "gürül gürül" gelemiyor Acaba Türkiye'nin toplum yapısındaki sosyal değişmeyi ve kültürel çeşitlenmeyi kavrayacak şekilde ideolojisinde ve 'genlerinde' yeni açılımlar yapamadığı için mi 
Orta sınıflaşan ve kültürce çeşitlenen Türkiye'de artık eski alışılmış kavramlar her şeyi izah etmiyor, yeni kavramlar ortaya çıkıyor. Mesela sol 1980 öncesinde "sosyal demokrasi" terimini bile pek kullanmazdı, şimdi bir de "liberal sol" kavramı oluşuyor. 
Özgümüş "liberal sol"u şöyle anlattı 
- Ekonomide piyasa ekonomisi şart, artık devletçilik olmaz. Ama sağcılardan ayrıldığım taraf şu Kamu hizmetlerinde devlet h l çok önemli. Eğitimin özelleştirilmesine karşıyım mesela. 
Sorum üzerine, Özgümüş şunları söyledi 
- Kemal Derviş'i çok beğeniyorum. Ama tek başına bir şey yapamaz. CHP dışında yeni bir parti zor ama CHP içinde de yeni bir hareket zor. Solun sorunu burada zaten. Derviş gibi düşünenler toplumsal bir hareket yapabilmelidir. 
Bunlar düzeyli analizlerdir. Sağda da 'liberal' yeni bir kavramdır. 

DEĞİŞEN hayat sadece siyasette değil, din, mezhep, kimlik değerleri, ideolojiler, ahlak, felsefe gibi 'kutsal' alanlarda da öteden beri bildiklerimizden farklı görüşler, eğilimler, kavramlar ortaya çıkarıyor. 
Bu hızlı çeşitlenme bir yönüyle zihn ve kültürel zenginleşmedir. Ama ciddi bir risk de var Toplumsal çözülme, dejenerasyon hatta çatışma ihtimali. 
Bunu önlemek için "hoşgörü ve anlayış" ruhunun gelişmesi şarttır. Eski militan ve çatışmacı, ak-kara ayrımcısı diller mutlaka terk edilmelidir. Başka bir yazımda ele alacağım, Orhan Pamuk, bir pazarlama tekniği olarak böyle bir dil kullanıyor, yanlış yapıyor. 
İkincisi şu Köklü ve yeni değerlerle, birbirinden farklı değerlere mensup insanlar arasında sosyal ilişkiler ve zihn alışverişler kopmamalıdır. "Gettolaşma" sosyal olarak da zihn olarak da bir marazdır Zihinler ve insanlar görüşmeli, bir konuda anlaşamazlarsa başka konularda anlaşmalarının mümkün olduğunu fark edebilmeli. Her değerler kümesinin öbürlerinden alacağı şeyler vardır. Söz gelişi Alevi ve Sünni değerleri birbirini anlamalı, ortak değerleri fark etmelidir. 
Siyasi alanda, "liboş" terimiyle kendini ortaya koyan dar kafalılık yerine "liberal sol" terimi geniş bir ufkun, değerler arası iletişimin örneklerinden biridir. 



</TEXT>
</DOC>
