<DOC>
<DOCNO> 304750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/08/son/sonyas07.html </URL>
<DATE> 2005/01/08/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Gelin kaynana anlaşmazlığı insanlık tarihi kadar eski... 
</HEADLINE>
<TEXT>

     Gelin kaynana anlaşmazlığının insanlık tarihi kadar eski olduğu, 4 bin yıl önceki Asurlular dönemindeki çivi yazılı tabletlerde de belgelendiği bildirildi. 
     Kayseri yakınlarındaki Kültepe Höyüğü'nde 1948 yılından beri kazı çalışmalarına başkanlık yapan Prof. Dr. Tahsin Özgüç, AA muhabirine yaptığı açıklamada, gelin kaynana anlaşmazlığının insanlık tarihi kadar eski olduğunu, Kültepe Höyüğü'nde yaptıkları kazılarda bulunan çivi yazılı tabletlerde de yazılı belge olarak ortaya çıktığını ifade etti. 
     Höyükte Asurlu bir tüccara ait evdeki mezarda bulunan tablette, gelin kaynana anlaşmazlığıyla ilgili bilgiler bulunduğunu belirten Prof.Dr. Özgüç, şunları söyledi 
     ''Asurlu bir tüccarın evindeki mezarında bulduğumuz çivi yazılı tablette, gelin kaynana anlaşmazlığı çok iyi biçimde anlatılıyor. Kayseri'den 1500 kilometre uzakta Asur'da oturan bir gelin, ticaret yapmak için Kültepe'ye gelerek yerleşen eşine yolladığı çivi yazılı mektupta Annenden çok çekiyorum. Bana devamlı kötülük yapıyor. Artık bunu taşıyacak yüküm kalmadı. Bir an önce evine dön ve beni bu kadından kurtar diyor. Asurlu tüccar ise eşinden daha çok kumaş dokuyup kendisine göndermesini istiyor. Eşinin dönmediğini gören gelin bir diğer mektubunda ise 'Çocukların da büyüdü. Onlara da söz dinletemiyorum. Annen ve çocukların beni öldürmeden çabuk Asur'a evine gel' diyor.'' Prof. Dr. Özgüç, kazılarda bulunan çivi yazılı tabletler arasında, borç senetleri, kumaş ve kalay fiyatları, nikah ve boşanma anlaşmaları gibi bilgilerin de yer aldığını söyledi. 
     
     GÜNÜMÜZDE GELİN KAYNANA ANLAŞMAZLIĞI 
     Kayserili şair Recep Çakaner'in yazdığı ''Aslan Gayserilim'' adlı kitapta ise gelin kaynana anlaşmazlığıyla ilgili ilginç bir şiir de dikkat çekiyor. Çalkaner'in ''Dünden bugüne kızlar'' adını verdiği şiir söyle 
     -1940'lı yıllarda kızların istekleri 
     Hayadı sallı, bıçağı ballı Askerden gelmiş, anası ölmüş, Kesesi dolmuş, bir yiğit, bir kilit -1960'lı yıllardaki kızların istekleri 
     Sanayiden er, Sivas Caddesi'nde ev Dumansız baca kalorifer , gaynanasız koca, Asri pencere, düdüklü tencere, Hacı Bekir'den lokum, Şihaslan'dan somun Tıkanmayan çağ kanalizasyon , Asarcıktan bağ. 
     -Günümüz kızlarının damatlardan istekleri 
     Tahsilini yetir, ananı babanı bitir. 
     Evini al, kalbimi çal. 
     Mersedesi getir, beni götür. 
     Yoksa Her gün dünür sal, Gelmem, gadamı al. 
     
</TEXT>
</DOC>
