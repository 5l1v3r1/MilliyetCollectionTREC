<DOC>
<DOCNO> 321907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/08/son/sonspo24.html </URL>
<DATE> 2005/03/08/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Konyaspor sıralamada ilk 7'yi hedefliyor... 
</HEADLINE>
<TEXT>

     Konyaspor Başkan Yardımcısı Bahattin Karapınar, ligi en az 7. sırada bitirmeyi hedeflediklerini söyledi. 
     Karapınar, geçen hafta sonu Akçaabat Sebatspor karşısında iyi mücadele ederek, haklı bir galibiyet aldıklarını, bu galibiyetle puan cetvelindeki tırmanışı sürdürdüklerini belirtti. 
     Amaçlarının, bundan sonraki maçları an az puan kaybı ile atlatmak olduğunu ifade eden Karapınar, şunları kaydetti 
     ''Amacımız, ligi en az 7. sırada bitirmektir. Konyaspor olarak, bunu başaracak güce ve kadroya sahibiz. Yeter ki, camiamız bize güvensin, gereken desteği versin. Bu amaçla, cumartesi oynanacak Malatyaspor karşılaşması için bilet fiyatlarında indirim yaptık. Kapalı tribün biletleri 20, maraton ve yeşil tribün 5, kale arkası ise 2 YTL'den satılacak. Taraftarların maça gelerek, takımı, 90 dakika boyunca centilmenlik kuralları içinde desteklemelerini istiyoruz.'' Zorlu Malatyaspor karşılaşması için hazırlıklara bugünden itibaren başlanacağını belirten Karapınar, ''Hedefimiz sahadan galibiyetle ayrılmak. Moralimiz ve havamız yerinde. Malatyaspor'u yenmememiz için hiçbir neden yok. Malatyaspor maçı için takımımızı cuma günü yapılacak idmanın ardından Bera Otel'de kampa alacağız. Kart cezalıları Zafer Biryol ve Tayfun dışında önemli bir eksiğimiz yok'' diye konuştu. 
     Karapınar, Denizlispor ile yapılan kupa maçı sonrası teknik kadro ile görüşerek futbolu bıraktığını açıklayan, sözleşmeli futbolcu Elvir Baliç'in bu hafta içinde Konya'ya gelerek, konuyla ilgili basın toplantısı düzenleyeceğini sözlerine ekledi. 
     
</TEXT>
</DOC>
