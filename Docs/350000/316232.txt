<DOC>
<DOCNO> 316232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/17/son/sonyas06.html </URL>
<DATE> 2005/02/17/ </DATE>
<TIME> 07.00 </TIME>
<AUTHOR>  </AUTHOR>
<HEADLINE>
Michael Jackson taburcu oldu... 
</HEADLINE>
<TEXT>

     Ünlü pop yıldızı Michael Jackson'ın, grip belirtileri nedeniyle tedavi gördüğü hastaneden taburcu edildiği bildirildi. 
     Jackson'ın sözcüsü K. Bain basına yaptığı açıklamada ünlü pop yıldızının Neverland'daki çiftliğine geri döndüğünü belirtti. Jackson'ın halen kendini pek iyi hissetmediğini kaydeden Bain, ünlü şarkıcının evinde dinlenerek iyileşmeye devam edeceğini ifade etti. Mide bulantısı ve diğer gripal belirtilerin Jackson'ın hastaneden çıkmasına olanak verecek kadar düzeldiğini belirten Bain, kendini yeterince güçlü hissetmesi nedeniyle doktorların ünlü pop yıldızının evine gidebileceği kanısına vardıklarını kaydetti. 
     Çocuklara cinsel tacizde bulunduğu iddiasıyla yargılanmakta olan Jackson'ın duruşmasına katılacak jürinin seçimi, ünlü yıldızın aniden rahatsızlanarak Marian Tıp Merkezi'ne kaldırılması nedeniyle ertelenmişti. 
     
</TEXT>
</DOC>
