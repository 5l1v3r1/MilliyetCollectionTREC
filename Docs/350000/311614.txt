<DOC>
<DOCNO> 311614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/son/sondun12.html </URL>
<DATE> 2005/02/02/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
FT yazarı En çok Erdoğan'ın konuşması beni cesaretlendirdi 
</HEADLINE>
<TEXT>

     BBC 

      Financial Times gazetesi yazarı Martin Wolf, Davos'ta yapılan Dünya Ekonomik Forumu'ndaki izlenimlerini yazdı "Türkiye ve Ukrayna, Avrupa Birliği üyeliğini hak ediyor". 
     Wolf, forumda kendisini cesaretlendiren anların, Türkiye Başbakanı Recep Tayyip Erdoğan ve Ukrayna Cumhurbaşkanı Viktor Yuşçenko'nun konuşmaları olduğunu söylüyor. 
     "Türkiye ve Ukrayna demokrasiyi diktatörlüğe, refahı fakirliğe, barışı savaşa tercih etti. İki ülke, bu değerler üzerine kurulu bir ülkeler kulübüne katılmaya talip. Türkiye ve Ukrayna, Avrupa Birliği üyeliğini hak ediyor." 
     
     'Yatırımcılar Türkiye'yi ıskalamak istemiyor' 
     Yine Financial Times'ın 'Şirketler ve piyasalar' ekinde de, Türkiye'nin de değerlendirildiği bir haber var. 
     Christopher Brown-Humes imzalı haberde, yatırıcımcıların dikkatlerini, Avrupa Birliği'ne aday ülkeler üzerinde yoğunlaştırdığı belirtiliyor. 
     Haberde özellikle belirtilen ülkeler Romanya, Bulgaristan, Hırvatistan ve Türkiye. Avrupa Birliği'nin Türkiye'yle tam üyelik görüşmelerine başlama kararı sonrası İstanbul Menkul Kıymetler Borsası'ndaki hisse senetlerinin ortalama yüzde 23 değer kazandığı hatırlatılmış. 
     Yazıda, yatırım şirketi Standard Life Investments'ın gelişmekte olan piyasalardan sorumlu direktörü Hazel Adam'ın şu sözleri yer alıyor 
     "Çok sayıda Avrupalı fon yöneticisi, iki yıldır Polonya, Macaristan ve Çek Cumhuriyeti'nin göz kamaştırıcı performanslarını ıskaladıklarını düşünüyor. Türkiye'yi de aynı şekilde ıskalamak istemiyorlar." 
     
</TEXT>
</DOC>
