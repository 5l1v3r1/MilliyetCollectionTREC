<DOC>
<DOCNO> 342531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/14/son/sonsiy06.html </URL>
<DATE> 2005/05/14/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Rahşan Ecevit Yabancılara satılan toprak elçilik oluyor 
</HEADLINE>
<TEXT>

     Eski Başbakan Bülent Ecevit’in eşi Rahşan Ecevit, yabacılara satılan toprakların, elçilik statüsü kazanarak, Türkiye toprağı olmaktan çıktığını öne sürdü. 
     Rahşan Ecevit yaptığı açıklamada, yabancılara toprak satışı konusunda yeni bir tartışma daha başlattı. 
     Yabancılara toprak satışına gelen tepkiler üzerine Tapu ve Kadastro Genel Müdürlüğü web sitesini karartmak zorunda kaldığını, böylece satışların gizlilik içinde yürütüldüğünü kaydetti. 
     Anayasa’nın 90’ıncı maddesinde yapılan değişiklikle uluslararası yasaların Türk yasalarının üzerine çıktığını anımsatan Ecevit, "Yani satın alınan bu topraklar satın alan kimselerin ülkelerinin toprakları sayılıyor. Bu topraklar elçilik statüsüne sahip oluyor ve yabancının kendi devletinin himayesinde bulunuyor" dedi. 
     İsrail’in de Filistinliler’in topraklarının satın alınarak kurulduğunu belirten Rahşan Ecevit, yabancılara toprak satışının Türkiye Cumhuriyeti’ni, kurulduğu günden bu yana bölmek ve kendi aralarında parçalamak isteyenler bulunduğu düşünülerek değerlendirilmesi gerektiğini ifade etti. 
     
</TEXT>
</DOC>
