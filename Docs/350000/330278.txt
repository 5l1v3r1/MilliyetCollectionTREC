<DOC>
<DOCNO> 330278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/05/spor/spo14.html </URL>
<DATE> 2005/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayern Münih'in kanadı kırık 
</HEADLINE>
<TEXT>


Bayern Münih, Avrupa'nın en formda ekibi Chelsea'nin karşısına forvet ikilisi Makaay ve Pizarro'suz çıkma tehlikesiyle karşı karşıya. Chelsea'de de Bridge ve Robben yok. Gerek Chelsea'nin kadro genişliği, gerek Alman ekibinin sıkıntıları, ibreyi Chelsea'ye çeviriyor. 


Hafta sonu Wolfsburg deplasmanında farklı kazanan Bayern Münih, Bundesliga'da zirveyi domine ediyor. Felix Magath, iyi bir hava yakaladığı Münih ekibiyle Şampiyonlar Ligi'nde Chelsea'yi geçerse şampiyon olabileceklerine inanıyor. Bunun için Makaay'a da çok ihtiyacı olacak. 
Bayern'de Pizarro kesin olarak yok. Makaay maça yetiştirilmeye çalışılıyor, aksi halde sakatlıktan kurtulan Roque Santa Cruz devreye girecek. Mehmet Scholl da uzun süreli bir aranın ardından sahalara döndü. Jose Mourinho, Chelsea'nin başında sahaya inemeyecek. Ligde son 13 haftada 12 galibiyet alan Chelsea'de Ferreira, Robben ve Bridge'in eksikliği hissedilmez. İngilizler ağır basıyor. 


</TEXT>
</DOC>
