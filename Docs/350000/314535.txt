<DOC>
<DOCNO> 314535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/11/son/sontur33.html </URL>
<DATE> 2005/02/11/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Şofbenden zehirlenip ölen Öztaylan çifti, 1 saat önce nişandaydı 
</HEADLINE>
<TEXT>

     Erdem ÖZCAN DHA 

BALIKESİR'in Bandırma ilçesinde banyoda duş alırlarken şofbenden sızan gazdan zehirlenerek can veren 42 yaşındaki Zehra ve 44 yaşındaki Erol Yonar çiftinin, ölümlerinden bir saat önce, yakınlarının nişan töreninde çekilen video kamera görüntülerinden, akrabalarıyla bir araya geldikleri anlaşıldı. 
     Olay, 17 Eylül Mahallesi'nde geçen cumartesi gecesi meydana geldi. Oto galericisi Erol Yonar ve eşi, tuvalete kalkan çocukları tarafından banyoda şofbenden sızan gazdan zehirlenerek ölmüş bulundu. 
     Bandırma'yı yasa boğan olayda, Zehra Yonar'ın dayısı DYP Balıkesir eski milletvekili ve şimdiki Bandırma'nın AKP'li Belediye Başkanı Cemal Öztaylan, belediye meclisinin şofbenlerin banyo dışında, muftak veya balkona konması için karar çıkaracağını açıkladı. 
     Talihsiz çiftin, ölümlerinden 1 saat önce Orduevi'nde katıldıkları yakınları Gözde Göçmen Cüneyt Karaman'ın nişan töreninde çekilen video kamera görüntülerinden ortaya çıktı. Gözde Göçmen'in babası Erhan Göçmen, "Nişan boyunca çok durgundular. Aniden kalkıp gittiler. Aile fotoğrafı çektirecektik, kabul etmediler. Sanki ölüm onları çekti'' dedi. 

     
</TEXT>
</DOC>
