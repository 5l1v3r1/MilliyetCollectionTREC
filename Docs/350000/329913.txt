<DOC>
<DOCNO> 329913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/03/son/sonspo08.html </URL>
<DATE> 2005/04/03/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Bıçakcı 4 büyük kulübün başkanlarıyla yarın İstanbul'da biraraya gelecek 
</HEADLINE>
<TEXT>

     Futbol Federasyonu Başkanı Levent Bıçakcı, 4 büyük kulübün başkanlarıyla yarın İstanbul'da biraraya gelecek. 
     Son günlerde futbol kamuoyunu meşgul eden ve 4 büyük kulübün başkan ve yöneticilerinin söz düellosuna dönüşen karşılıklı atışma üzerine, Futbol Federasyonu Başkanı Levent Bıçakcı, yarın Mövenpick Oteli'nde Fenerbahçe, Galatasaray, Trabzonspor ve Beşiktaş başkanlarıyla öğle yemeği yiyecek. 
     Futbolun geleceği ve kulüplerin mali yapılarının güçlendirilmesi yolunda ortak anlayış ortamı yaratmak ve görüş alışverişinde bulunmak üzere, federasyon yönetiminin, 4 kulüp başkanıyla öğle yemeğinde biraraya geleceği bildirildi. 
     Toplantıya Futbol Federasyonu Başkan Vekilleri Hasan Doğan ve Şekip Mosturoğlu ile genel sekreter Lütfi Arıboğan'ın da katılacağı öğrenildi. 
     
</TEXT>
</DOC>
