<DOC>
<DOCNO> 342754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/15/son/soneko08.html </URL>
<DATE> 2005/05/15/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Yusufeli Barajı, temel atma safhasına geldi... 
</HEADLINE>
<TEXT>

     Türkiye-Fransa arasında ikili işbirliği anlaşması çerçevesinde, yüzde 100 dış krediyle anahtar teslimi inşa edilmesi konusunda 1998 yılında anlaşması imzalanan Yusufeli Barajı ve Hidroelektrik Santralı’nda temel atma safhasına gelindi. 
     A.A muhabirinin edindiği bilgiye göre, yaklaşık 7 yıldır çevre örgütlerinin baskısı, kredi teminindeki zorluklar, Hazine’nin garanti verilememesi ve nihayetinde yaşanan ekonomik krizler nedeniyle ilerleme kaydedilemeyen Yusufeli Barajı’nda, geçtiğimiz aylarda yürütülen pazarlıklar sonucu elde edilen 400 milyon dolarlık indirimin ardından, kaynak sorunları da çözülerek temel atma aşamasına gelindi. 
     Halen gelinen noktada Artvin’nin Yusufeli ilçesi ile birlikte 43 köyünün tamamen veya kısmen etkileneceği projede, baraj gölü altında kalacak yerleşim yerlerinden 15 bin kişinin başka bir bölgede iskanı için İçişleri Bakanlığı’ndan karar bekleniyor. 
     Dogus inşaat şirketinin de arasında bulunduğu uluslararası bir konsorsiyum tarafından inşa edilecek hidroelektrik santralden yılda 1 milyar 705 milyon kilovat saat elektrik üretimi sağlanacak. 
     1998 yılında Fransız ve Türk firmalarından oluşan konsorsiyuma 
     ihale edilen tesisler yolsuzluk iddiaları, çevreci grupların muhalefeti gibi ve krizler nedeniyle bir türlü finansmanı bulunarak hayata geçirilememişti. Son olarak geçtiğimiz günlerde yüklenici firma grubuyla yapılan müzakereler sonucu 400 milyon dolarlık indirim sağlanan tesisler yaklaşık 850 milyon dolara mal olacak. Çoruh nehri üzerine kurulacak çok sayıda baraj ve hidroelektrik santralla yılda 10.4 milyar kilovat saat elektrik üretilecek. 
     
</TEXT>
</DOC>
