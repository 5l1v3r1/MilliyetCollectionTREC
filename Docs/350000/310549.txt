<DOC>
<DOCNO> 310549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/29/son/sonspo13.html </URL>
<DATE> 2005/01/29/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Focus dergisi Bahis skandalına Hertha Berlinli 3 futbolcu da katıldı 
</HEADLINE>
<TEXT>

     Alman hakem Robert Hoyzer'in itirafları ile ortaya çıkan bahis skandalına, Almanya Birinci Futbol Ligi Bundesliga'da bulunan Hertha BSC Berlin'in üç futbolcunun da katıldığı iddia edildi. 
     Focus dergisinde yayınlanan bir haberde, Hertha BSC'li üç futbolcunun, 22 Eylül 2004'de, Hertha BSC'nin Eintracht Braunschweig'a karşı oynadığı ve sürpriz şekilde 3-2 kaybettiği kupa eleme maçında kadroda oldukları belirtildi. 
     Hoyzer'in itiraflarından sonra polis tarafından gözaltına alınan Hırvat sanıkların Herthalı üç futbolcuyu suçladığı açıklandı. Polis, skandalla ilgili dört kişinin gözaltına alındığını bildirirken, üç Herthalı futbolcunun ismi ve bahis skandalına ne şekilde karıştıkları hakkında bilgi vermedi. 
     Rober Hoyzer, bahis oynadığı için yönettiği bazı maçları maniple ettiğini itiraf etmiş ve Hırvat mafyası ile işbirliği yaptığını açıklamıştı. 
     
</TEXT>
</DOC>
