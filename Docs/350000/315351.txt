<DOC>
<DOCNO> 315351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/15/son/sondun31.html </URL>
<DATE> 2005/02/15/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Polonya'da kürtaj yasası reddedildi 
</HEADLINE>
<TEXT>

     Polonya meclisi, kürtajın şartlarını hafifletmeyi amaçlayan yasa tasarısını reddetti. 
     Meclisin alt kanadı, hükümetteki Demokratik Sol İttifak'ın getirdiği yasa tasarısını 183'e karşı 199 oyla reddetti. 
     Yasa tasarısı, 12 haftaya kadar gebeliklerde kürtaja izin verilmesini, ilkokullarda cinsel eğitim verilmesini ve küçük yaştakilerin ailelerinin izni olmadan kürtaj yaptırabilmelerini öngörüyordu. 
     Polonya'da hala yürürlükte olan yasalar, annenin sağlığının tehlikeye düşmesi, ceninin sağlığına kavuşamayacak kadar zarar görmüş olması, gebeliğin tecavüz veya ensest ilişki sonucu meydana gelmiş olması durumunda kürtaja izin veriyor. 
     Yasa tasarısına muhafazakar partiler ve Katolik kilisesi şiddetle karşı çıkıyordu. 
     Katolik kilisesi, milletvekillerine bir mektup göndererek, özellikle düşük doğum oranı dikkate alındığında, kürtaj yasasındaki değişikliklerin ulusa karşı suç işlemek anlamına geleceğini ileri sürmüştü. 
     
</TEXT>
</DOC>
