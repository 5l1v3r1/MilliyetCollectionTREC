<DOC>
<DOCNO> 329783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/03/guncel/gun05.html </URL>
<DATE> 2005/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
'AİHM Kararları Dergisi' kapatıldı 
</HEADLINE>
<TEXT>


ANKARA Milliyet 

Kaçakçılık ve Organize Suçlar Daire Başkanı Hanefi Avcı'nın, çetelerin içinde devlet görevlilerinin de bulunduğunu söylediği röportaj nedeniyle kapatılan polis dergileri arasında, AB'nin övdüğü "AİHM Kararları Dergisi" de yer aldı. Emniyet Genel Müdürü Gökhan Aydıner, Polis Akademisi tarafından çıkarılan Akademik Bakış Dergisi'nde yayımlanan röportajın ardından MİT'in tepkisi üzerine, APK Başkanlığı'nın yayımladığı 2 dergi dışında, polis okulları ve teşkilat tarafından çıkarılan tüm dergilerin kapatılmasına karar verdi. Kapatılan dergiler arasında yer alan AİHM Kararları Dergisi, polis ve yargı açısından referans niteliği taşıyordu. 


</TEXT>
</DOC>
