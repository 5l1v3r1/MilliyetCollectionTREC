<DOC>
<DOCNO> 335492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/21/son/sondun43.html </URL>
<DATE> 2005/04/21/ </DATE>
<TIME> 20.26 </TIME>
<AUTHOR>  </AUTHOR>
<HEADLINE>
Atina Büyükelçiliği "Büyükelçiliğimiz önünde Türk bayrağı yakılmadı" 
</HEADLINE>
<TEXT>

     Türkiye'nin Atina Büyükelçiliği, ''Sözde Ermeni soykırımının 90. yıldönümümü gerekçesiyle'' dün yapılan Ermeni gösterisinde, büyükelçilik binası önünde Türk bayrağının yakılmadığını bildirdi. 
     Bazı Yunan basın yayın organlarının bu yöndeki haberleri üzerine AA muhabirine bilgi veren büyükelçilik yetkilileri, Yunan polisinin büyükelçiliğin bulunduğu caddenin yan sokağına barikat kurarak göstericileri binaya yaklaştırmadığını söyledi. 
     Polis barikatıyla büyükelçilik binası arasında Türk Bayrağı yakılması gibi bir olayın yaşanmadığını belirten yetkililer, ancak bazı göstericilerin polis barikatının 50 metre kadar ötesinde bayrak yaktıkları bilgisini aldıklarını kaydetti. 
     
</TEXT>
</DOC>
