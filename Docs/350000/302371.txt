<DOC>
<DOCNO> 302371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/01/yasam/yas00.html </URL>
<DATE> 2004/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayette yok ama 'hayatta' varlar 
</HEADLINE>
<TEXT>

   Türkiye'nin ilk 'tümü kadın' tasavvuf grubu, İslami kesimin 'Kadın tasavvufçu hangi ayette var ' tepkilerine rağmen, yoluna devam ediyor 
      Birsen Altuntaş 
   
   Türkiye'nin tüm üyeleri kadınlardan oluşan ilk kadın tasavvuf grubu, bu yıl bir ilke daha imza atacak. 
   İlk sınavlarını tarihi Galata Mevlevihanesi'nde veren grubun mutribine saz - söz heyeti yakında kadın semazenler de katılacak. Hazır hissetmedikleri için marta kadar görüntü vermeme kararı alan semazenlerle birlikte Mevlevi ayini yapacak kadınlar, çok heyecanlı olduklarını söyledi. 
   Mutrip heyetindeki 18 - 53 yaşlarındaki kadınların çoğu konservatuvar kökenli, ancak değişik mesleklerle uğraşıyorlar. 
   Saz heyetinde görevli Pınar Güzel bir motosiklet firmasında satış elemanı olarak çalışıyor. Kemençe çalan Lale Duğa, müzik öğretmeni. Ud sanatçıları Civan Argönül, Çiğdem Özden ve Sevgi Yiğitbaş ev hanımı, kanun çalan Seda Tüfekçioğlu ise kimyager. 
   
   'Kadına engel yok' 
   Söz heyetinden Sevinç Türker gazeteci, grubun fikir annesi Birsen Çakmut ile Handan Tunca öğretim görevlisi, Ayten Ayna muhasebeci, Seval Çakmut ile Bircan Demir ise öğrenci. Grubu, eşi Birsen Çakmut ile birlikte Mevlana'nın Mesnevi eserine dayanarak kurduklarını belirten Mevlana Eğitim ve Kültür Derneği Başkanı Abdülhamit Çakmut, hik yelerini şöyle anlatıyor 
   "Özellikle İslami kesimden, neden Kadın Tasavvuf Grubu kurduğumuzu sorup 'Bu hangi ayette, hadiste var ' diye soranlar oluyor. Bizim işimiz şov değil, insanın özüne yolculuk yapmak. Kadın Tasavvuf Grubu'nu Mevlana'nın Mesnevi eserine dayanarak kurduk. Felsefemizde kadına engel koymak yok. Grup tam olarak hazır olunca, Türkiye'yi yurtdışında temsil etmeleri için gelecek tekliflere de açık olacağız." 
   
   
</TEXT>
</DOC>
