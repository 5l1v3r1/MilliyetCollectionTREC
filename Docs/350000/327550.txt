<DOC>
<DOCNO> 327550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/27/son/sondun17.html </URL>
<DATE> 2005/03/27/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Chirac Çin haklı 
</HEADLINE>
<TEXT>

     Fransa Cumhurbaşkanı Jacques Chirac, Çin yönetiminin AB'nin uyguladığı silah ambargosunun kaldırmasını talep etmekte haklı olduğunu söyledi. 
     Tokyo'da bulunan Chirac, Japonya Başbakanı Juniçiro Koizumi ile görüşmesinden sonra düzenlediği basın toplantısında, görüşmede, AB'nin Çin'e uygulanan silah ambargosunu kaldırma kararını görüştüklerini belirtti. 
     ''Koizumi, bu konudaki endişesini bana iletti ve açıklama istedi'' diye konuşan Chirac, ambargo kararı alındığındaki koşulların değiştiğini ve ambargoya gerek kalmadığını'' söyledi. 
     Çin'in ambargonun kaldırılmasını istemekte haklı olduğunu ifade eden Chirac, AB'nin bu yılın ilk yarısı sona ermeden ambargoyu kaldırma taahhüdünde bulunduğunu hatırlattı. 
     Chirac, Japonya'nın BM Güvenlik Konseyi'nde daimi temsilci olmasına destek verdiklerini yineledi. 
     
</TEXT>
</DOC>
