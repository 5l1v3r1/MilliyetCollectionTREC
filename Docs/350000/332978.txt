<DOC>
<DOCNO> 332978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/13/son/sonsiy23.html </URL>
<DATE> 2005/04/13/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Sezer, Esad ile biraraya geldi 
</HEADLINE>
<TEXT>

     Cumhurbaşkanı Ahmet Necdet Sezer, Suriye'deki resmi temaslarına başladı. 
     Sezer, Şaab Sarayı'nda Suriye Cumhurbaşkanı Beşar Esad tarafından resmi törenle karşılandı. İki ülke ulusal marşlarının seslendirilmesinin ardından Sezer, Onur Kıtası'nı selamladı. 
     Karşılama sırasında Sezer onuruna 21 pare top atışı yapıldı. 
     Cumhurbaşkanı Sezer, karşılamanın ardından Şaab Sarayı'nda Suriye Cumhurbaşkanı Esad'la biraraya gelerek baş başa görüştü. 
     Bu arada, Saray'daki karşılamada hazır bulunan Suriye Başbakanı Naci Otri, Türk gazetecilerin sorusu üzerine, Sezer'in ziyaretinden duyduğu memnuniyeti dile getirdi. 
     ''Burası Sezer'in ikinci ülkesidir'' diyen Otri, ziyaretin ikili ilişkiler açısından çok güzel şeyler vaat ettiğini söyledi. 
     Öte yandan, Sezer'in ziyaretine basın mensupları yoğun ilgi gösteriyor. Geziyi, aralarında yabancı basının da bulunduğu çok sayıda gazeteci izliyor. 
     
</TEXT>
</DOC>
