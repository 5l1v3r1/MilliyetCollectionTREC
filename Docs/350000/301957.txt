<DOC>
<DOCNO> 301957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/29/son/sonspo38.html </URL>
<DATE> 2004/12/29/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Papila Ligde yönettiğim ilk yarı maçlarında kendimi başarılı buluyorum 
</HEADLINE>
<TEXT>

     Birinci Süper Lig hakemlerinden Cem Papila, ''Ligde yönettiğim ilk yarı maçlarında kendimi başarılı buluyorum'' dedi. 
     Cem Papila, Karaelmas Üniversitesi Tıp Fakültesi Salonu'nda düzenlenen ''Spor ve Etik'' konulu söyleşide, öğrencilerin sorularını yanıtladı. 
     Hakem, futbolcu ve kulüp yöneticilerinin bahis oyunu oynamalarının yanlış olduğunu anlatan Papila, şunları kaydetti 
     ''Hakemlerin verdiği kararlarda dönüş yoktur. Bu yüzden sorumluluk bilinciyle hareket edilmesi gerekiyor. Yıllarca harcanan emekler bir anda boşa gidebilir. Futbolcuların maç içinde hakemleri aldatmaya yönelik davranışları hoş değil. Bu tür hakeretler Avrupa'da daha az. Oyuncuların öncelikle kendilerine saygı duymaları gerekiyor. Ligde yönettiğim ilk yarı maçlarında kendimi başarılı buluyorum. Birinci Süper Lig'de 9, İkinci Lig'de de 3 karşılaşmada görev yaptım. Ligin ikinci yarısında form düzeyimde düşüş olursa az maç alabilirim.'' Papila, söyleşinin ardından öğrencilerin isteği üzerine giydikleri formaları imzalayarak hatıra fotoğrafı çektirdi. 
     
</TEXT>
</DOC>
