<DOC>
<DOCNO> 308682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/23/son/sonspo18.html </URL>
<DATE> 2005/01/23/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Gençlerbirliği'nden transfer atağı... 
</HEADLINE>
<TEXT>

     Ara transfer döneminin en hareketli kulüplerinden olan Gençlerbirliği 3 oyuncu ile anlaşma sağladı. 
     Kırmızı-siyahlılar, Kamerunlu Wome, Sertan Eser ve Atilla Birlik ile anlaşarak transfere nokta koydu. 
     Antalya kampında denenen ancak yüksek ücreti nedeniyle gönderilen Kamerunlu Wome ile tekrar masaya oturan başkan İlhan Cavcav, sol kanat oyuncusu ile 2.5 yıllık anlaşma sağladı. 
     Malatyaspor ile devre arasında yollarını ayıran Atilla Birlik ile de yine 2.5 yıllık anlaşmaya varıldı. 
     Diyarbakırspor'dan ayrılan Sertan Eser ile ise 6 ayı opsiyonlu olarak 1.5 yıllık anlaşmaya yapıldı. Üç oyuncu da, sabah yapılan çalışmada takımla birlikte antrenmana çıktı. 
     Bu arada devre arasında Gençlerbirliği ASAŞ Spor'dan gelen Erhan, Kerem, Gökhan, Mehmet, Cemal hakkındaki kararın teknik direktör Ziya Doğan'ın raporu sonrasında verileceği ifade edildi. 
     Öte yandan, Tayfun'un İstanbulspor ile anlaştığı öğrenildi. 
     
</TEXT>
</DOC>
