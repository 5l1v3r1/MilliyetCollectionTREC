<DOC>
<DOCNO> 322959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/11/son/sontur03.html </URL>
<DATE> 2005/03/11/ </DATE>
<TIME> 08.35 </TIME>
<AUTHOR>  </AUTHOR>
<HEADLINE>
Hemşireye tecavüz girişimi 
</HEADLINE>
<TEXT>

     EROL AKKIR Antalya DHA 

Lise öğrencisi M.Ö. 16 komşusu hemşire M.S'ye 25 tecavüze kalkıştı. Saçlarından tutarak bodrum katına sürüklediği M.S'yi, kendisine direnince başına taşla vurarak yaralayan genç gözaltına alındı. 
     Özel bir hastanede çalışan ve Karayolları'nda görev yapan babasıyla lojmanda oturan M.S. önceki akşam 18.15 sıralarında evine geldi. Asansöre bineceği sırada M.S'ye seslenen komşularının oğlu M.Ö. "Ben de bineceğim, bekler misin " dedi. Bisikletini çıkaracağını söyleyen genç, bodrumun kapısını açtı. Bisikletiyle dönen genç, M.S'den yardım istedi. Bu sırada yanına gelen M.S'yi saçlarından tutarak bodruma götürdü. Kendisine diren M.S'nin başını zemine çarpan genç, ardından da taşla vurdu. Çığlık atan M.S. bayıldı. 
     
     Amacına ulaşamamış 

     Kendine geldiğinde binanın ikinci katında olduğunu farkettiğini söyleyen M.S, "Başımda komşularım vardı. Nasıl ve kim tarafından getirildiğimi bilemiyorum" dedi. 
     Olay yerine gelen polis M.Ö'yü gözaltına alırken, M.S. ise ambulansla hastaneye kaldırıldı. Saldırganın başında morluklar ve şiş bulunan hemşireye tecavüz edemediği saptandı. 
     M.Ö. dün Çocuk Şubesi görevlileri eşliğinde adliyeye sevk edildi. 
     
</TEXT>
</DOC>
