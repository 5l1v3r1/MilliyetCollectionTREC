<DOC>
<DOCNO> 341701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/ekonomi/eko10.html </URL>
<DATE> 2005/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Intel, Mısır'da forum düzenledi 
</HEADLINE>
<TEXT>


MURAT ÖĞÜTÇEN Kahire 

Dünya'nın en büyük çip üreticisi Intel, ilk kez Ortadoğu'da bir forum düzenledi. Her yıl güz ve bahar döneminde olmak üzere iki kez gerçekleştirilen IDF Intel Geliştiriciler Forumu 10 Mayıs tarihinde Mısır'da düzenlendi. Intel'in Ortadoğu, Türkiye ve Afrika bölge direktörü Ayşegül İldeniz forumda yaptığı konuşmada, IT alanında Bilgi Teknolojileri bu bölgede sektörel olarak 12 milyar dolarlık harcama yapıldığını belirtirken, bu seviyenin önemi üzerinde durdu. 
Forumda ayrıca, teknolojinin bugün geldiği nokta ve gelecekte dünyayı şekillendirme konusunda yapılan çalışmalar üzerinde fikir alışverişinde bulunulucağını ifade eden İldeniz, Ortadoğu'da uzun yıllardır program geliştiricilerle çalıştıklarını belirtirken, bu bölgede yetenekli insanların olduğunu ifade etti. 
Intel'in Başkan Yardımcısı Frank E. Spindler ise Ar - Ge'nin önemi üzerinde dururken, şirketin bu alanda 5 milyar dolar harcadığını belirtti. Ayrıca, 5 milyar dolarlık miktarı da yeni fabrikaların yapılması ve mevcutların geliştirilmesi için harcıyor. Intel bölgede yazılım ve donanım geliştirmeye yönelik olarak hizmet verdiği belirten şirket yetkilileri, amaçlarının daha üst düzeyde teknolojileri daha ucuza malederek son kullanıcıya sunmak olduğunu belirttiler. 


</TEXT>
</DOC>
