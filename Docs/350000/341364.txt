<DOC>
<DOCNO> 341364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/dunya/dun02.html </URL>
<DATE> 2005/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Papadopulos Erdoğan abarttı 
</HEADLINE>
<TEXT>



Kıbrıs Rum Yönetimi lideri Tasos Papadopulos, Başbakan Recep Tayyip Erdoğan ve BM Genel Sekreteri Kofi Annan ile Moskova'da yaptıkları üçlü görüşmede, "hiçbir süreç üzerinde anlaşmaya varmadıklarını" söyledi. Başbakan Erdoğan, Ankara'ya dönüşünde yaptığı açıklamada, "Annan'ın Kıbrıs için yeni bir süreç başlatılması yönündeki görüşlerine Papadopulos'un ters bakmadığını ve sürecin yeniden işletilmesine olumlu baktığını" söylemişti. Ancak dün Rum Antenna televizyonuna konuşan Papadopulos, "görüşme sırasında hiçbir süreç üzerinde anlaşmaya varılmadığını" söyledi ve Başbakan Erdoğan'ın açıklamalarını, "abartılı" olarak değerlendirdi. Bu arada Rum gazeteleri, 3 liderin bir araya gelmesini Rus yetkililerin organize ettiklerini öne sürdü. Gazetelere göre, Annan ve Papadopulos'u aynı masaya oturtan Rus yetkilliler, Başbakan Erdoğan'ı da aniden aynı masaya yönlendirdi. 


</TEXT>
</DOC>
