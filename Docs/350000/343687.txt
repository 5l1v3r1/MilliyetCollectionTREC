<DOC>
<DOCNO> 343687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/18/son/sonsiy23.html </URL>
<DATE> 2005/05/18/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Bakan Coşkun AB uçak seferlerine engel olursa, biz de tedbir alırız 
</HEADLINE>
<TEXT>

     Hüseyin Tunçay AA 

Sanayi ve Ticaret Bakanı Ali Coşkun, AB’nin Türkiye’yi iyi tanıması gerektiğini belirterek, "AB Efendim uçak seferlerine engel koyalım şeklinde ön yargılarla hareket ederlerse, tabii Türkiye’nin de alacağı tedbirler olacaktır" dedi. 
     Coşkun, Türkiye Esnaf ve Sanatkarlar Kredi ve Kefalet Kooperatifleri Birlikleri Merkez Birliği’nin TESKOM ev sahipliğinde Avrupa Kredi Garanti Kuruluşları Birliği’nin AECM genel kurulu ve yönetim kurulu toplantıları ile esnaf ve sanatkarın sorunlarına yönelik çözüm yollarının aranacağı uluslararası seminerin açılış oturumunda bir konuşma yaptı. 
     Bakan Coşkun konuşmasında, Türkiye’nin yakın dönemde önemli krizler geçirdiğini hatırlattı. İki yıl öncesinde reel faizlerin ve enflasyonun tek haneli rakamlara ineceğini söylediklerinde "Avrupalı dostlarımızın" buna inanamadığını kaydeden Coşkun, ortaya çıkan rakamların, Türkiye’de inanılmaz bir reformun sonucu olduğunu vurguladı. Coşkun, artık Türkiye ekonomisinin düzlüğe çıktığını ve sürdürülebilir büyümeyi yakaladığını söyledi. 
     "Avrupalı dostlarımıza kendimizi anlatmada sıkıntımız var" diyen Coşkun, kendisinden önce konuşan AECM Genel Sekreteri Andre Douette’den Türkiye’nin Avrupa’ya ifade edilmesinde yardımcı olmasını istedi. Avrupalıların Türkiye’yi doğru tanıması gerektiğine değinen Coşkun, şöyle devam etti 
     "3 Ekim’de müzakereler için masaya oturduğumuzda Avrupalı dostlarımız zannediyorum ki bir kez daha şok geçirecek. Eğer doğruyu kabul ederlerse. Ama doğruyu kabul etmezler de Türkiye’ye geçen sene 17 milyon turist gelmiş... 2005 yılında bu 20 milyonu geçecek. Gelir 
     milyar dolarları geçecek. Onun için Önlerine nasıl engel koyarız. 
     Efendim, uçak seferlerine engel koyalım şeklinde önyargılarla hareket ederlerse, Türkiye’nin de alacağı tedbirlerde olacaktır." 
     
     GAZETECİLERİN ONUR AİR SORUSU 
     Toplantı çıkışında gazetecilerin Onur Air’in uçuş yasağıyla ilgili sözleri anımsatarak, bunu biraz daha açmalarını istemeleri üzerine Bakan Coşkun, "Burası yeri değil. O kadar yeter" cevabını verdi. 
     Bir başka gazetecinin konuya ilişkin bir eylem planının ortaya çıkıp çıkmadığını sorusuna karşılık da Coşkun, "Sabırla takip ediyoruz. Kısa zamanda çözüleceği kanaati var bende. Arkadaşlarımız temas ediyorlar" dedi. 
     
</TEXT>
</DOC>
