<DOC>
<DOCNO> 322427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/10/yazar/tamer.html </URL>
<DATE> 2005/03/10/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Dünyada bizim bankacılardan akıllısı yok mu 
</HEADLINE>
<TEXT>


Türkiye Bankalar Birliği Başkanı Ersin Özince'den gelen davet mektubunda, "Türk ekonomisi ve bankacılık sektörünü değerlendirmek, 2005 yılına yönelik beklentilerimizi sizlerle paylaşmak ve görüş alışverişinde bulunmak üzere Bankalar Birliği Yönetim Kurulu üyelerimizin katılacağı sohbet toplantısına sizi de bekliyoruz" deniyordu. 
Özince, önceki akşam kısa açılış konuşmasında da "ekonomi gazetecileriyle bankacılar arasında iletişim kurma" arzusunu özellikle dile getirdi, "Sadece biz konuşmayacağız, sizler de görüş belirteceksiniz" dedi. Zaten hepimizin önüne yerleştirilmiş masa mikrofonları da, bu samimi isteğin somut göstergesiydi. 
Bu açılıştan hemen sonra Bankalar Birliği Genel Sekreteri Ekrem Keskin, bankacılık sektörümüzün 2004 performansını grafiklerle değerlendirdi. Ancak Özince'nin diğer istekleri pek yerine gelmedi. Bitiş saati 22.00 olan toplantıdan 22.30'da ayrıldığımda, ne bankacılarımızın 2005 yılı beklentilerini ne de Türk ekonomisiyle ilgili görüşlerini öğrenebilmiştim. 

Kredi kartları 
Toplantımızın tek mevzuu, tahmin edebileceğiniz gibi kredi kartlarıydı. Özince, "BDDK'nın hazırladığı yasa taslağıyla ilgili olarak bankalardan topladığımız görüşleri henüz otoriteye sunma fırsatı bulamadığımız için, bu gece bu konuya girmek istemiyoruz ve size görüşlerimizi yazılı iletiyoruz" dediği halde kredi kartlarıyla ilgili soru bombardımanı bitmek bilmedi. 
Ne var ki kredi kartı borç bakiyesi 20 ile en yüksek banka olan Yapı Kredi'nin yeni Genel Müdürü Osman Reha Yolalan hiç konuşmadı. Yapı Kredi'nin ardından 16 ile ikinci sırada yer alan Garanti Bankası Genel Müdürü Ergun Özen ise toplantıya katılmadı. Kredi kartı borç bakiyesinde 11 - 12'lik paylarla 3. ve 4. sıraya oturan bankalardan Akbank'ın Genel Müdürü Zafer Kurtul da diğeri İş Bankası gece boyunca sessiz kalmayı tercih etti. Eh, Bankalar Birliği başkanlık koltuğunda oturmak kolay değil, Özince'ye de paratonerlik görevini yerine getirmek düştü. 

Dünyada 1 numara mı 
Özince'yi yalnız bırakmamak için söz alan Denizbank Genel Müdürü Hakan Ateş ise hiç niyetim yokken beni konuşmaya tahrik etti. Ateş özetle dedi ki 
"n Kredi kartına taksit uygulaması da dahil Türk bankacılık sektörü, ürün çeşitliliği açısından dünyada tartışmasız bir numaradır. 
Teknolojinin kullanımında da ABD ve Avrupa bankalarından bile öndeyiz. Bir örnek vereyim Avrupa'nın önde gelen bankalarında EFT ile havale göndermek isteseniz, en az 3 işgünü beklemeniz gerekir. Bizdeyse İstanbul'dan Hakkari'ye aynı gün, hatta 1 - 2 saatte para gönderilebilmektedir.Sektörümüz bu kadar geliştiği ve faizleri de ABD ve Avrupa ülkelerinin çok gerisinde olduğu halde, banka ve kredi kartı kullanımının nihai tüketici harcamalarındaki payı Türkiye'de 19.7'yken, İngiltere'de 40, Fransa'da 28'dir." 

Nerede yanılıyorlar 
Ateş, içinde yer aldığı sektörle iftihar ediyor ve bu anlattıklarına da eminim yürekten inanıyor. Ben ise Ateş'i dinlerken hep "Bizim bankacılar nerede yanılıyor " diye düşünmekten kendimi alamadım ve aklıma takılan şu soruları toplantıdaki bankacılara peşpeşe yönelttim 
En gelişmiş ülkeler de dahil, tüm dünyada bizden daha akıllı bankacı yok mu ki, teknolojinin de en iyisi bizde, en fazla ürün çeşidi de bizde Yoksa bankacılık sektörümüz birşeyleri yanlış yaptığı için mi kel başa şimşir tarak benzeri bir durum var ortada ATM makineleri çöplüğüne dönmemiz de aynı yanlış adımların uzantısı olabilir mi Asıl sorulması gereken soru, bankacılık sektörleri ve banka büyüklükleri bizden fersah - fersah önde olan AB ülkelerinde ve ABD'de bu teknolojinin neden yaygınlaşmadığı Kişi başına milli geliri 3 - 4 bin dolarlık Türkiye'yi, 25 - 30 bin dolarlık zengin Avrupa ülkeleriyle ve ABD'yle karşılaştırmak ne kadar doğru Neden bankacılarımız önümüze, bize benzer refah düzeyindeki ülkelerle ilgili tek bir istatistik bile koymuyorlar ya da koyamıyorlar 
Hortumlanan ve batırılan bankaların ekonomimize yüklediği 46 milyar dolarlık ağır faturayı daha yıllarca hep birlikte ödeyeceğiz. Bu soruların cevaplarını birileri vermeli. 



</TEXT>
</DOC>
