<DOC>
<DOCNO> 331640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/09/siyaset/siy05.html </URL>
<DATE> 2005/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'AB'nin adı 'Soykırım Yapanlar Birliği' olsun' 
</HEADLINE>
<TEXT>



Türk Tarih Kurumu Başkanı Prof. Dr. Yusuf Halaçoğlu, Ermeni soykırımı iddialarını, "Batılı devletlerin Türkiye üzerinde siyasi baskı kurmak için körüklediklerini" söyledi. Adana'da dün "Asılsız Ermeni İddiaları" konferansı veren Halaçoğlu, "Yaptığımız araştırmalar ve gösterdiğimiz belgelere rağmen bu propagandaya son vermiyorlar. Bu konuda hükümet yetkilileri, siyasi alanda restini çekmelidir. Çünkü Ermeni soykırımı iddialarını doğrulayacak hiçbir belge yoktur" dedi. Halaçoğlu, 1.5 milyon Ermeni katledildiyse, Türkiye'nin her yerinden toplu mezarlar çıkması gerektiğini ifade ederek, şöyle konuştu "Ancak hiçbir toplu mezar ortada yok. AB'ye girmek için Türkiye'nin Ermeni soykırımı iddiasını kabul etmesi şartını getiriyorlar. Aslında bizden bu istekte bulunan Avrupa Birliği'nin adının 'Soykırım Yapanlar Birliği' olması gerekir." 


</TEXT>
</DOC>
