<DOC>
<DOCNO> 327804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/28/son/soneko30.html </URL>
<DATE> 2005/03/28/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
S P, Turkcell'i pozitif kredi izlemeye aldı 
</HEADLINE>
<TEXT>

     Reuters 

Uluslararası kredi derecelendirme kuruluşu Standard Poor's S P cuma günü, Türkiye'nin önde gelen gsm operatörü Turkcell'in 'b' olan uzun vadeli döviz cinsi kurumsal kredi notunu olumlu sonuçlarla kredi izlemeye dahil etti. 
     S P'nin bu adımı, İskandinav telekomünikasyon şirketi Teliasonera'nın Turkcell'in dolaylı yüzde 27 hissesini 3.1 milyar dolar karşılığında satın almak konusunda Turkcell'in hakim ortağı çukurova grubu ile anlaşmaya vardığını açıklamasının ardından geldi. Bu işlemle birlikte, Teliasonera, Turkcell'deki yüzde 37'lik payını yüzde 64.3'e yükseltecek. 
     Kuruluştan cuma günü yapılan yazılı açıklamada S P kredi analisti Leandro de Torres Zabala, "Bu anlaşmanın turkcell'in hem iş faaliyetleri hem de finansal açıdan yankılarının gözden geçirilmesinin ardından kredi izleme statüsünü üç ay içinde bir sonuca ulaştırmayı bekliyoruz" dedi. 
     Sonucun, daha önce mali açıdan sorunlar yaşan Çukurova Grubu tarafından yönetilmesinin bir endişe kaynağı ve kredi notunu baskı altına alan bir unsur olduğu için, Turkcell'in 'bb' sınıfına yükseltilmesi olması bekleniyor. 
     Bu nedenle, notunda yapılacak herhangi bir artırım Turkcell'in bireysel kredisiyle ve önemli bir güce sahip bir ortak tarafından yönetiliyor olmasından kaynaklanmış olacak. 
     De torres ayrıca, "değerlendirilecek önemli noktalar arasında, Teliasonera'nın Turkcell'de gösterebileceği faaliyet ve finansal kontrol, Turkcell'in gelecekte finanse edilmesi Teliasonera'dan gelecek herhangi bir mali destek dahil ve Turkcell'in satış sonrası dönemdeki finansal politikaları ve alım stratejisi de yer alıyor" dedi. 

     
</TEXT>
</DOC>
