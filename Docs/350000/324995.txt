<DOC>
<DOCNO> 324995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/19/yasam/ayas.html </URL>
<DATE> 2005/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadın imamdan 'erkekli' namaz 
</HEADLINE>
<TEXT>


New York'ta kadın profesörün, kadın ve erkeklerin bir arada bulunduğu cemaate cuma namazı kıldırması tartışma yarattı 

SEMA EMİROĞLU New York 

ABD'de kadın bir imam, kadın ve erkeklerin bulunduğu karışık bir cemaate cuma namazı kıldırarak bir ilki gerçekleştirdi. Virginia'daki Commonwealth Üniversitesi'nde İslam çalışmaları kürsüsünde öğretim üyesi olan Prof. Dr. Amina Wadud'un cuma namazını New York'ta kıldırdığı yer, alınan tehditler nedeniyle son anda değiştirildi ve güvenlik gerekçeleriyle gizli tutuldu. 

New York camileri, bu etkinliğin kendi mek nlarında yapılmasına izin vermezken, bunun için kiralanan bir resim galerisinin bomba tehdidi alması üzerine, Manhattan'ın kuzeyindeki St. John the Divine Katedrali'ne bağlı Synod House'a taşındı. Prof. Dr. Wadud, namazın ardından cuma hutbesi de okudu. Cuma namazı, ABD ve Ortadoğu'daki Müslüman liderlerden tepki aldı. Mısır'daki El Ezher Şeyhi Tantawi, İslamın kadınların namazı kıldırmasına izin verdiğini, ama bu cemaatte erkeklerin bulunmaması gerektiğini bildirdi. 




</TEXT>
</DOC>
