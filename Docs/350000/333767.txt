<DOC>
<DOCNO> 333767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/15/son/sontur16.html </URL>
<DATE> 2005/04/15/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Polis otosundan adam kaçırdılar .. 
</HEADLINE>
<TEXT>

     Yakup YILMAZ ADANA, DHA 
     

      ADANA'da şüphe üzerine gözaltına alınan Cono Aşireti'ne mensup bir kişi, polise taşlı, sopalı saldırıda bulunan aşiret üyeleri tarafından ekip otosundan indirilerek kaçırıldı. 
     Yavuzlar Mahallesi'nde bugün saat 14.30 sıralarında 47 yaşındaki Hasan Beyaz'ın kullandığı 01 TP 8 plakalı kum yüklü kamyon, bisikletiyle yolun karşısına geçmeye çalışan kimliği belirsiz bir kişiye çarparak ölümüne neden oldu. Olay yerine gelen polis ekipleri, bir yandan yoldaki araç trafiğini düzenlemeye çalışırken diğer yandan da toplanan kalabalığı dağıtmaya çalıştı. Bu sırada Cono Aşireti'ne mensup kimliği belirlenemeyen 18 - 19 yaşlarında bir genç şüpheli görülerek polis minibüsüne bindirildi. 
     Mensuplarının çoğu sabıkalı olan Cono Aşireti'ne mensup çok sayıda kişi kimliği belirsiz gencin polis merkezine götürülmüseni izin vermedi. Minibüse taş ve sopalarla saldıran gruba polis müdahale edemedi. Yaklaşık 30 kişilik grup, polis minibüsündeki şüpheliyi alarak kaçtı. 
     Polis, saldırganları ve kaçırılan kişiyi belirlemeye çalışıyor. 
     
</TEXT>
</DOC>
