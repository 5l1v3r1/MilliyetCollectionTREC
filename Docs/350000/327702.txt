<DOC>
<DOCNO> 327702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/28/yazar/pulur.html </URL>
<DATE> 2005/03/28/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Böyle okura böyle yazar... 
</HEADLINE>
<TEXT>


OKURLAR hem velinimetimiz, hem de gözümüz kulağımızdır... Duyduklarını gördüklerini bize iletirler. 
Okurun her söylediğini olduğu gibi benimsemeyiz, hem araştırırız, hem de yılların deneyimiyle süzeriz, süzgeçten geçiririz. 

GEÇENLERDE bir öğretim üyesi aradı, aynı üniversiteden bir başka bilim adamının cenaze törenine gitmiş, ölen Ermeni asıllı olduğu için cenazesi kiliseden kaldırılmış, arkadaşları, öğrencileri kiliseye koşmuşlar. 
Cenaze ayinini yöneten papaz, müteveffa profesörü anlatırken şöyle bir laf etmiş 
"Ermenilerin sevilmediği bir memlekette, onun bu kadar sevildiğini görmek çok güzel " 
Okurumuzun buna haklı olarak canı sıkılmış, sorduk 
"Peki, cenazeye gelenlerin tepkisi oldu mu " 
Olmamış ve ekledi 
"Aman benim adımı yazmayın " 

GENÇ takımlar maçında gol atan futbolcu o kadar sevinmiş ki, koşmuş, yuvarlanmış, arkadaşlarına sarılmış, sonra eliyle istavroz çıkarmış... 
Okura dedik ki 
"Belki Hıristiyandı " 
"Ben de öyle sandım Sonra öğrendim ki televizyondan öğremiş, Avrupa'da maçlarda gol atan her futbolcunun böyle yaptığını görünce, o da aynısını yapmış... İstavrozdan, haçtan filan haberi yok " 

DİŞ hekimi Sevcan Özdemir, Paris'teki De Gaulle Havaalanı'nın F2 terminalini anlata anlata bitiremiyor. 
Temizliğini mi 
Hayır, pisliğini 
"Gelip Yeşilköy'deki Atatürk Havalimanı'nın temizliğini görsünler, bir de De Gaulle'ün adını verdiği yerin pisliğini " 

ZAMAN Tatlıdede, doğma büyüme Mardinli, 1948 doğumlu... 
"Mardin'e akın akın turist geliyor ama, musluklardan su akmıyor. Doğduğumdan beri Mardin susuz" diyor. 
Hele yaz aylarında, on günde bir su verilirmiş, kaçırdın mı, bir on gün daha bekle 

OKURLAR köşe yazarlarına mektup yazar, kimi över, kimi de sövmese bile ağır laflar eder. 
Bunca yıllık yazarız, gazetecilikte elli yılı geride bıraktık, aşağıdaki gibi mektup almadık 
"AKP'den korkundan neredeyse türbanı bırakıp başına don geçireceksin 
Neredeyse korkundan altına yapacaksın 
Bir de kendini dinci gösterip türban için Kuran'dan sureler veriyorsun. 
Adam gibi yaz oğlum, adam 
Korkma Tayyip'ten o kadar, erkek gibi yaz " 

BUNCA yıllık yazarız, elli yılı geride bıraktık, hiçbir okura da aşağıdaki gibi cevap vermedik 
"Ulan hıyar, sen önce mektubuna adını yaz, sonra öt 
Senin yerin, her daim ananın donunun içi 

BÖYLE yazara, böyle okur, böyle okura böyle yazar 
Hayırlı, uğurlu olsun 



</TEXT>
</DOC>
