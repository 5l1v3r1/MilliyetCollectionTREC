<DOC>
<DOCNO> 348449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/03/spor/bbas.html </URL>
<DATE> 2005/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal potada 78-73 
</HEADLINE>
<TEXT>


Beşiktaş, play-off final serisinin ikinci randevusunda Efes önünde ilk iki periyotta şov yaptı, son çeyrekte zorlandı. Ancak yine de maçı kazanıp, seride durumu 2-1'e taşıdı 


Beşiktaş, Play - Off final serisinin Akatlar'daki ikinci buluşmasında inişli - çıkışlı performansına rağmen Efes Pilsen'i devirdi, ilk galibiyetini alarak durumu 2-1'e getirdi 78-73 
Karşılaşmaya El Amin'in yağmur gibi sayılarıyla başlayan, kötü hücum eden Efes'e karşı ilk çeyreği 21 - 17 önde kapayan Siyah - Beyazlılar ikinci periyotta adeta coştu, devreyi 51-30 önde bitirdi. 
23. dakikada Varda ile farkı 24 sayıya kadar çıkaran 58-34 Beşiktaş'a karşı Efes bu dakikadan sonra toparlandı. Ender'in organizasyonunda Domercant, Nikoliç ve Mustafa ile farkı eritmeye başlayan Lacivert - Beyazlılar bitime 16 saniye kala Domercant'ın faul sayılarıyla skoru 73 - 71 yaptı. Ancak kalan sürede taktik faulleri skora dönüştüren Beşiktaş sahadan 78-73 galip ayrıldı. Serinin üçüncü maçı pazar günü saat 15.00'te yine Akatlar Salonu'nda oynanacak. 

Şimdi başlıyor 

KRİTİK HİDAYET TÜRKOĞLU 

Akatlar'daki karşılaşma, ilk maça kıyasla çok farklı bir atmosferde geçti. Beşiktaş, taraftarının itici gücüyle ilk periyottan itibaren oyuna ağırlığını koymayı başardı. Savunmasıyla rakiplerini yıldıran Lacivert - Beyazlılar karşısında Beşiktaş, hızlı hücumlarla elini ısıttı. Bu bölümde uzunlarını bir türlü devreye sokamayan Efes, Kartal'ın en önemli iki silahı olan El Amin 10 ve Varda'nın 6 sayılarına engel olamayıp, 1. periyodu 21-17 geride kapattı. 
İkinci çeyrekte El Amin sazı iyice eline aldı. Öyle ki, bitime 5.39 dakika kala El Amin, Efes'in attığı kadar 21 rakip potaya sayı bırakmıştı 34-21 . Varda savunmadaki gayretiyle dikkat çekerken, bu bölümde Efes Pilsen'de sadece Ermal rakibine direnmeye çalışıyordu. Oktay Mahmuti'nin alan savunması planını Burak Bıyıktay'ın iyi çalışılmış hızlı hücumlarla çökerten Kartal, Maher'in 2 ve Haluk'un peş peşe üçlükleriyle arayı iyice açtı. Devre 51-30 geçilirken, tribünlerde zafer şarkıları başlamıştı. 
İkinci yarıda Beşiktaş farkın rehavetini yaşarken, Efes defansını daha sağlam tutup, rakibini kendi silahı olan hızlı hücumlarla vurmayı planladı. Ender'in organizatörlüğünde Domercant, Nikoliç ve Mustafa ile farkı ancak 18 sayıya kadar indirebildiler. 

Rüzg r değişti 
Kartal'ın ürkek başladığı, Efes Pilsen'in ise son umut olarak tüm gücünü ortaya koyduğu son çeyrekte rüzgar birden değişti. Lacivert - Beyazlılar'ın nefes aldırmayan hücumları Beşiktaş'ı demoralize ederken, bitime 16 saniye kala fark iki sayıya kadar 73-71 eridi. Bunda El Amin'in adeta kaybolması, Varda'nın ise yorulmasının payı büyüktü. Ancak kalan sürede taktik faullerde gülen Beşiktaş oldu. Bu maç gösterdi ki final serisi birçok sürprize gebe. Şampiyon kim olursa olsun, kazanan Türk basketbolu olacak. 

Heyecan geldi 

KRİTİK MEHMET OKUR 

Beşiktaş, Efes Pilsen karşısında saha avantajını çok iyi kullandığı dünkü ilginç mücadeleyi kazanarak final serisine yeniden heyecan getirdi. 
Dün gerçekten iki takımın da karakteristik özelliklerini yansıtmayan bir ilk yarı izledik. Avrupa'da dahi savunmasıyla ün yapan Efes Pilsen'in skorda zorlandığı zaman dahi savunma yönüyle bu açığı kapattığını herkes bilir. Ama dün Lacivert - Beyazlılar ilk yarıda ikisini de yapamadılar. Boş hücumlardan dönmekte geciken ve bu yüzden savunmasını oturtamayan Efes, belkide bu sezon ilk kez bir devrede potasında 51 sayı gördü. Bu farkı yaratan en büyük faktör Efes'in kötü savunmasının yanında Beşiktaş'ın süper guardı El Amin'di. Daha 14. dakika dolduğunda 21 sayıya ulaşan El Amin bir çok coach için "çılgınca" ya da "sorumsuzca" denebilecek zorlama şutları sokarak hem takımını ateşledi, hem de Efes Pilsen'in moralini sıfıra indirdi. 
Seyirci baskısını da arkasına alan Beşiktaş'ın ikinci yarıda oyunu kontrol ederek farkı koruma yoluna gideceğini hesap etmek o kadar da zor değildi. Ancak Beşiktaş, bu beklentiye 5 dakika karşılık vermeyi yeterli görünce maçın rengi değişti. Ve herkes basketbolun bir anda ne kadar değişken bir görüntüye sahne olabileceğini bir kez daha gördü. Efes, 24 sayı geriden gelip maça ortak oldu. Eğer farkı iki sayıya kadar indirdikleri son dakika içinde yakaladıkları bir - iki fırsatı değerlendirseler Akatlar'da bir mucizeye imza atacaklardı. Ama yorgunlukla gelen savunma dağınıklığına rağmen Beşiktaş, Efes için galibiyete davetiye çıkarsa da taktik faulleri atarak muhtemel bir "fiyasko"nun önüne geçti. 
Maç her ne kadar ilginç de olsa seriye heyecan getiren bir sonla bitti. 

İstatistik 
BEŞİKTAŞ OYUNCU TS 2S 3S SA R Murat - 0 1 0 1 - - El Amin 27 5 8 3 7 8 10 5 Nedim 2 1 3 - - 4 Bekir 8 2 4 1 3 1 2 1 Erkan 2 - - 2 2 1 Maher 7 2 2 1 2 - 1 Varda 16 5 11 1 5 3 6 8 Haluk 9 1 2 2 3 1 1 5 Ellis 7 1 7 1 2 2 2 6 TOPLAM 78 17 38 9 23 17 23 32 

EFES PİLSEN OYUNCU TS 2S 3S SA R Ender 3 1 1 0 3 1 2 3 Ermal 14 7 10 - - 4 Domercant 20 2 7 4 6 4 5 8 Prkacin 4 2 3 - - 7 Cenk - 0 2 - - - Mustafa 9 2 4 1 4 2 2 5 Nikolic 11 4 7 - 3 4 8 Solomon 6 0 5 2 5 - - Kaya 6 3 6 - 0 1 3 TOPLAM 73 21 45 7 18 10 14 38 
HAKEMLER Mustafa Can, Alper Özgök, Serdar Ünal, 1.PERİYOT 21-17 Beşiktaş , 2.PERİYOT 30-13 Beşiktaş , DEVRE 51-30, 3.PERİYOT 13-16 Efes , 4.PERİYOT 14-27 Efes , MAÇ SKORU 78-73 Beşiktaş , BEŞ FAUL Prkacin 37.21 , Haluk 39.44 

Milli Takım toplanıyor 

İspanya'nın Almeira kentinde 24 Haziran - 3 Temmuz tarihleri arasında düzenlenecek olan Akdeniz Oyunları'na katılacak A Milli Basketbol Takımı aday kadrosu bugün kampa girecek. 22 kişi olarak belirlenen ancak halen ikisi yurt dışında, dördü Türkiye'de Play - Off'larda oynayan oyuncuların da yer aldığı kadro, bugün saat 11.30'da Polat Renaissance Otel'de biraraya gelecek. 


</TEXT>
</DOC>
