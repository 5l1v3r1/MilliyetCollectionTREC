<DOC>
<DOCNO> 317690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/22/son/sonyas22.html </URL>
<DATE> 2005/02/22/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
'Dünyanın en yaşlı çifti' 81 yıl evli kalmış... 
</HEADLINE>
<TEXT>

     Öleli yüz yıldan fazla olan ve dünyanın en yaşlı çifti olduğu belirlenen İngiliz bir çiftin evliliklerinin 81 yıl sürdüğü bildirildi. 
     Tarihçi Graham Lawrence, Galler'de bulunan bir mezar taşında, toplam yaşları 209 olan çiftin yaşamına ait bilgiler buldu. 
     Bulunan bilgiler ışığında, 19 Ocak 1891'de 105 yaşında ölen Elizabeth Morgan'ın eşi Thomas Morgan'ın o yıl 104 yaşında olduğu ortaya çıkarıldı. 
     Geçen yüzyılda ortalama ömrün günümüzden çok daha az olduğu göz önünde bulundurulduğunda, ''birbirlerinden ancak ölümün ayırabildiği'' bu çiftin evlilik ve yaşam süreleri şaşırtıcı bulunuyor. 
     81 yıllık hayat arkadaşını kaybettikten sonra iki yıl yaşayabilen Thomas Morgan'ın ise 29 Ocak 1893'te 106 yaşında öldüğü ve 1809 yılında evlendiği karısının yanına gömüldüğü belirlendi. 
     Guiness Rekorlar Kitabı'nın da rekoru onayladığı, Elizabeth ve Thomas Morgan'ı ''Dünyanın en yaşlı çifti'' olarak tescil ettiği kaydedildi. 
     
</TEXT>
</DOC>
