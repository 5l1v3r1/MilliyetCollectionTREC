<DOC>
<DOCNO> 342857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/16/siyaset/axsiy02.html </URL>
<DATE> 2005/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
'Evliya Çelebi' Arınç 
</HEADLINE>
<TEXT>


Meclis Başkanı Bülent Arınç, 19 Kasım 2002'de başkan seçildikten sonra Aralık 2002'de Hindistan'la başlattığı yurtdışı gezi programında bugüne kadar 18 ülkeyi dolaştı sırada da ABD gezisi var 

Günseli Önal - Ankara 


Bülent Arınç, 19 Kasım 2002'de TBMM Başkanlığı koltuğuna oturduktan sonra, bir ay sonra başlattığı yurtdışı gezi programıyla, neredeyse dünyayı dolaştı. Arınç, Aralık 2002'de Hindistan'la başladığı gezi programında, Macaristan'a iki kere olmak üzere 18 ülkeye gitti. Arınç'ın yaklaşık 2.5 yıllık görev süresince gittiği ülkeler şöyle 
HİNDİSTAN İlk gezisi. 
KKTC Ocak 2003 - Cumhuriyet Meclisi Başkanı'nın davetlisi olarak gitti. 
BOSNA - HERSEK 30 Nisan 2003 - Bosna - Hersek Parlamentosu Temsilciler Meclisi Başkanı Şefik Caferoviç'in daveti üzerine gitti. 
JAPONYA 31 Mayıs - 7 Haziran 2004 - Geziyi Japon Parlamentosu Üst Meclisi Başkanı Hiroyuki Kurata'nın davetlisi olarak gerçekleştirdi. 
MACARİSTAN 25 Haziran 2003 - Macaristan Parlamentosu Başkanı Katalin Szili'nin davetlisi olarak gitti. 
MACARİSTAN 4 Şubat 2004 - Budapeşte'de, Macaristan Parlamento Başkanı'nın evsahipliğinde düzenlenen "AB'ye Aday Ülkeler Parlamento Başkanları 16. Konferansı"na katıldı. 
MALTA 20-21 Şubat 2004 - AB ülkeleri ile Akdeniz havzasında bulunan ülkelerin parlamento başkanlarını bir araya getiren Avrupa Parlamento Başkanları Dördüncü Konferansı'na katıldı. 
SURİYE 7-10 Nisan 2004. Suriye Halk Meclisi Başkanı Mahmoud Al Abrash'ın davetiyle ziyaret etti. 
ÜRDÜN 10 Mayıs 2004. Irak'a Komşu Ülkeler Parlamento Başkanları Toplantısı'na katıldı. 
FRANSA 17-19 Mayıs 2004. Avrupa Parlamento Başkanları Konferansı'na katıldı. 
FAS 24-28 Mayıs 2004. Fas Krallığı Temsilciler Meclisi Başkanı Abdelwahad Radi'nin resmi konuğu olarak bu ülkedeydi. 
RUSYA 2 - 4 Haziran 2004 - Rusya Federasyonu Federal Asamblesi'nin daveti üzerine St. Petersburg'da yapılan Karadeniz Ekonomik İşbirliği Asamblesi KEİPA Genel Kurulu'nun 23. oturumuna katıldı. 
ALMANYA 13 - 18 Haziran 2004 - Almanya Federal Cumhuriyeti AFC Federal Meclisi Başkanı Wolfgang Thierse'nin davetlisi olarak resmi ziyarette bulundu. 
HOLLANDA 2 - 3 Temmuz 2004 - Hollanda Temsilciler Meclisi Başkanı Frans Weisglas ve Hollanda Senato Başkanı Yvonne Timmerman - Buck'ın davetlisi olarak, "AB'ye Üye Ülkeler Parlamento Başkanları Konferansı"na katıldı. 
İTALYA 25 Ocak 2005 - İtalya Temsilciler Meclisi Başkanı Pier Ferdinando Casini'nin davetlisi olarak İtalya'ya gitti. 
AZERBAYCAN 6-9 Şubat 2005 - Azerbaycan Milli Meclis Başkanı Murtuz Aleskerov'un resmi davetlisi olarak ziyaret etti. 
POLONYA 15 Mart 2005 - Polonya Meclis Başkanı Wlodzimierz Cimoszewcz'in resmi konuğu olarak geziye çıktı. 
LÜKSEMBURG 10 Nisan 2005. Lüksemburg Meclis Başkanı Lucien Weiler'in resmi davetlisi olarak gitti. 
AVUSTRALYA 8 Mayıs 2005. Avustralya Temsilciler Meclisi Başkanı David Hawker ve Senato Başkanı Paul Calvert'in davetlisi olarak gittiği bu ülkeden dün döndü. 

Amerika'ya gidecek 
ABD ABD Temsilciler Meclisi Başkanı Dennis Hastert'in resmi daveti üzerine bu ayın sonunda bu ülkeye gidecek. 

Dümene geçti 

Bülent Arınç, Melbourne, Canberra ve Sydney'i kapsayan 10 günlük Avustralya ziyaretinin son gününde Morpheous teknesiyle Sydney limanını gezdi. Bir süre dümene geçerek tekneyi kullandı. Arınç, Avustralya gezisini dün bitirerek yurda döndü. Esenboğa Havalimanı'nda geziyi değerlendiren Arınç, iki ülke arasındaki ilişkilerin geliştirilmesi konusunda görüş birliğine vardıklarını bildirdi. Türklerle de bir araya gelen Arınç, Avrupa İnsan Hakları Mahkemesi'nin AİHM Abdullah Öcalan'ın adil yargılanmadığı yönündeki kararına ilişkin soruya daha önce açıklama yaptığı gerekçesiyle yanıt vermedi. 


</TEXT>
</DOC>
