<DOC>
<DOCNO> 344859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/22/son/sontur09.html </URL>
<DATE> 2005/05/22/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Evinin balkonunda dinamit patlattı 5 yaralı 
</HEADLINE>
<TEXT>

     Ufuk AKTUĞ DHA 

HATAY’ın Belen İlçesi’nde Bombacı Mustafa’ olarak tanınan Mustafa Yıldızsever’in evinin balkonunda oynadığı dinamitlerin patlaması sonucunda kendiyle birlikte 5 kişi yaralandı. 
     Muhlis Ali Mahallesi’nde oturan 45 yaşındaki Mustafa Yıldızsever, evinde misafirleri olduğu halde balkonda, kaçak balık avı yapmak için aldığı dinamitlerle oynarken büyük gürültüyle patlama oldu. Patlamada Yıldızsever’in sol kolu, misafirleri 45-50 yaşlarındaki Hanifi Kaçer’in iki kolu, Vedat Kaçer’in ise sol ayağı koparken, Tahsin Kaçer ile Zeynep Kaçer ise hafif yaralandı. 
     Yaralılar götürüldükleri İskenderun Devlet Hastanesi’nde tedaviye alınırken savaş alanına dönen evde soruşturma başlatıldı. 
     
     GÜBRE BOMBA OLDUĞU ANLAŞILDI 

     Belen İlçesinde meydana gelen patlama ile ilgili olay yerinde, inceleme yapan Hatay İl Emniyet Müdürü Cafer Şahin, patlamanın halk arasında gübre bomba’ olarak bilinen patlayıcıdan kaynaklandığını açıkladı. Amonyum Nitrat, Kükürt ve Mazot karışımıyla hazırlanan patlayıcının, hazırlanış sırasında yanlış bir bağlantıdan kaynaklandığını ifade eden Emniyet Müdürü Şahin, Ev sahibi ve misafirler, oluşan 6 patlamadan dolayı yaralanmıştır. Yaralılardan 3'ünün organların parçalanması nedeniyle durumlarının ağır olduğu, diğer yaralıların ise hayati tehlikesinin bulunmadığı anlaşıldıö dedi. 
     Halk arasında gübre bomba’ olarak bilinen ve basit malzemelerle ev ortamında imal edildiği halde, güçlü tesiri bulunan patlayıcıların tarla açmak, kaya parçalamak ya da balık avlama gibi işlerde kullanıldığını dile getiren Şahin, olayla ilgili soruşturmanın sürdürüldüğünü açıkladı. 

     
</TEXT>
</DOC>
