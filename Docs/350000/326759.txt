<DOC>
<DOCNO> 326759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/24/son/sontur24.html </URL>
<DATE> 2005/03/24/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Bilezikleri için kızını öldürdü... 
</HEADLINE>
<TEXT>

     Osmaniye'de, cinayet suçundan sabıkalı bir kişinin, bileziklerini kendisine vermeyen kızını 8 yerinden bıçaklayarak öldürdüğü iddia edildi. 
     Emniyet Müdürlüğü yetkililerinden alınan bilgiye göre, Kurtuluş Mahallesi'nde yaşayan Cevdet G. 56 üst katta oturan ve çocuğu ile kahvaltı yapan kızı Ayşegül G'nin 32 yanına giderek kolundaki 2 bileziği kendisine vermesini istedi. 
     Kızının isteğini reddetmesi üzerine sinirlenen Cevdet G. Ayşegül G'yi, mutfaktan aldığı ekmek bıçağıyla 8 yerinden bıçaklayarak öldürdü. Cevdet G, daha sonra kızının kolundaki bilezikleri alarak kaçtı. 
     Polis ekipleri, durumun bildirilmesi üzerine düzenledikleri operasyon sonucu, Raufbey Mahallesi'ndeki bir evde saklandığı belirlenen Cevdet G'yi yakaladı. 
     Gözaltına alınan Cevdet G'nin, bir kuyumcuya 376 milyon lira karşılığında sattığı bilezikler teslim alındı. 
     Olay sonrası fenalık geçiren anne Müfride G. 54 yakınları tarafından sakinleştirilmeye çalışıldı. 
     Bu arada, 1 çocuk annesi Ayşegül G'nin imam nikahlı olarak yaşadığı Soner Görgün'ün de 2 yıl önce bıçaklanarak öldürüldüğü öğrenildi. 
     Daha önce de cinayet suçundan hüküm giydiği bildirilen Cevdet G'nin esrar kullanmaktan da sabıkasının bulunduğu belirtildi. 
     Olayla ilgili soruşturma sürdürülüyor. 
     
</TEXT>
</DOC>
