<DOC>
<DOCNO> 321440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/07/son/sondun25.html </URL>
<DATE> 2005/03/07/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Çiftçiler başkenti işgal etti .. 
</HEADLINE>
<TEXT>

     Macaristan'da iki hafta önce başlayan çiftçilerin eylemi sürüyor. 
     Hükümetin AB tarafından sağlanan desteği kendilerine yansıtmadığı gerekçesiyle eylem başlatan çiftçiler, traktörlerle başkent Budapeşte'ye akın ediyor. Kahramanlar Meydanı'nda toplanan çiftçilerin liderleri, paralarını almadan hiçbir yere kımıldamayacaklarını belirtiyor. 
     Başkent halkı, dondurucu soğuğa rağmen eylemlerini sürdüren çiftçileri evlerine davet ederek ısınmalarına imkan sağlıyor. Bazı kişiler ailece eylemin yapıldığı yere giderek destek verirken, bazıları evlerinde pişirdikleri kek ve çayı ikram ediyor. 
     Çiftçilerin lideri İstvan Jakab, çiftçilerin paralarını almamaları durumunda bu yıl ekin ekemeyeceklerini, banka borçlarını ödeyemeyeceklerini ve hükümetin paralarını birkaç gün içinde vermemesi halinde mahkemeye gideceklerini söyledi. 
     Ülkenin çeşitli bölgelerinde çiftçilerin traktörlerle birçok karayolunu trafiğe kapattıkları bildirildi. 
     Hükümet, çiftçilerin eylemi durdurarak evlerine dönmelerini istedi ve çiftçi liderleriyle anlaşmaya hazır olduğunu bildirdi. 
     
</TEXT>
</DOC>
