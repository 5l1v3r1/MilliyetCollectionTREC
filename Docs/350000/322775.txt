<DOC>
<DOCNO> 322775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/11/yazar/tamer.html </URL>
<DATE> 2005/03/11/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
AKP, laik seçmenin oyunu istemiyor 
</HEADLINE>
<TEXT>

Erdoğan hükümeti içkiyi üretene de, satana da, içene de bilinçli olarak üvey evlat muamelesi yapıyor. Parfüme ekstra vergiye varım, şaraba yokum 

Dünkü gazetemizde "İçki servisi için fıkra gibi izin şartı" başlıklı haber, bilmem dikkatinizi çekti mi 
Varan Turizm'in İstanbul - Ankara hattında hizmet veren Bistro otobüslerinde 1994'ten beri yapılan alkollü içecek servisi, bir şik yet üzerine geçen ay kaldırılmış. Tütün, Tütün Mamulleri ve Alkollü İçkiler Piyasası Düzenleme Kurulu, güzerg h üzerindeki tüm ilçe belediyelerinden izin alındığı takdirde içki servisi yapabileceğini, Varan Turizm'e bildirmiş. 
Varan da, merkez otogarının bulunduğu İstanbul Bahçelievler Belediyesi'ne ruhsat başvurusunda bulunmuş ve bu belediyenin kararına göre diğer belediyelere de başvuracakmış. Bu kafayla yarın - öbürgün TCDD'nin yataklı tren seferlerine ve bir sonraki aşama olarak da THY'nin iç hat seferlerine içki yasağı getirilirse hiç şaşmam. 

AKP nereye 
Laik seçmen, AKP'nin ezici çoğunlukla iktidara gelişini büyük endişeyle karşılamıştı. Ancak 17 Aralık'taki Avrupa Birliği zirvesine kadarki 2 yıllık sürede katı Kemalistler hariç laik seçmenlerden bir bölümünün AKP'ye bakışında belirgin bir yumuşama gözleniyordu. Yılbaşından bu yana ise tam tersine "Yoksa AKP hükümeti gerçek yüzünü şimdi mi göstermeye başladı " endişesinin her geçen gün arttığını gözlüyorum. 
Geçen hafta Etiler'de gittiğimiz bir restoranın sahibi, şaraba getirilen akıl almaz vergiden yakınarak şöyle diyordu 
"Artık kesinlikle eminim. Bu hükümet vatandaşı alkollü - alkolsüz diye ikiye ayırıyor. 'İçki içenler, nasıl olsa bizim tabanımız değil, hem oy kaybına uğramayız, hem de vergiyle bütçeye gelir sağlarız' diye düşünüyorlar herhalde. Ama 2 noktada fena halde yanılıyorlar. 

Kayıt dışını teşvik 
Birincisi Türkiye'de şarap üretiminin zaten yarıdan fazlası kayıt dışıydı. 70 - 80 milyon litrelik yıllık üretimin ancak 27 milyon litresinden vergi alınıyordu. Şimdi kayıt dışına daha da fazla kaçış olacak. Oysa şarap, bağcılıktan başlayarak emek yoğun, uzun bir zincir. Bu durumda dandik şarapların üretim ve kaçak satışı ister istemez teşvik edilmiş oldu. İkincisi turizm. Ülkemize daha fazla para harcayan turist istiyoruz. Ancak ithal içkilere getirilen yüksek vergiler sonucu 10 euroya ithal edilen bir şarabı biz 90 euroya satarsak, turist kendini enayi yerine konduğunu hissetmez mi Hesap meydanda 10 euroya ithal edilen bir şarap 50 ithal vergisiyle 15 euro, bu rakamın üzerine 65 ÖTV ilavesiyle 25 euro, ithalatçıdan bize girişi 30 euro oluyor. Biz de 200 fiyat koyup 90 euroya satınca, kendi ülkesinde şişesini 20 - 30 euroya içtiği şarabı bizim ülkemizde 3 - 4 katı fiyata gören turistin nevri dönüyor." 

Parfüme neden yok 
Enflasyonun tek haneli rakamlara düştüğü bir yılda hükümetimiz, alkollü içkilerden sağladığı ÖTV gelirini 2003'te 490 milyon YTL iken 145'lik artışla 1.2 milyar YTL'ye çıkartmışsa, ben bunda art niyet ararım. Ve aynı dönemde kolalı içeceklerden sağlanan ÖTV geliri neden sadece 36 arttı 95 milyon YTL'den 130 milyon YTL'ye diye de sorarım. Parfümün ÖTV'sinin şaraptan çok daha düşük olduğundan yola çıkarak da hükümetimiz hiçbir katma değeri olmayan ithal parfümü, hızla gelişen emek yoğun şarapçılığa tercih ediyor yorumunu yapabilirim. 

Küçük bir hatırlatma 
AKP hükümeti, 18 Kasım 2002'de kuruldu. 31 Aralık 2002'de 'Tütün Mamulleri, Alkol ve Alkollü İçkilerin Toptan ve Perakende Satışı ile Satış Belgelerine İlişkin Yönetmelik' çıkarıldı.9 Ocak 2003 İçkiye 20 zam yapıldı. Alkollü içeceklerde ÖTV oranları 212'den 275.6'ya yükseltildi.15 Ekim 2003 İthal içkilerde ÖTV'ye litre başına birada 75 YKr ile viskide 20 YTL arasında değişen asgari oranlar getirildi. 15 Mart 2004 ÖTV içkide arttı, akaryakıtta düştü. 1 litre biradaki her bir alkol derecesi için 16 YKr ÖTV alınması kararlaştırıldı.1 Şubat 2005'te alkollü içeceklerin vergi oranı yeniden arttırıldı. Şaraba ve rakıya 20 zam geldi. 



</TEXT>
</DOC>
