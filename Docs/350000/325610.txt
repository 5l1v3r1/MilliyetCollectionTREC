<DOC>
<DOCNO> 325610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/21/son/sonspo13.html </URL>
<DATE> 2005/03/21/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
NBA'de bu sabaha karşı 8 maç vardı... 
</HEADLINE>
<TEXT>

     ABD Profesyonel Basketbol Ligi'ne NBA bu sabaha karşı yapılan 8 maçla devam edildi. 
     Doğu Konferansı Merkez Grubu'nda yer alan Cleveland Cavaliers, deplasmanda Toronto Raptors'a 105-98 yenildi. 
     Mücadelede Cavaliers'ın yıldız oyuncusu LeBron James, attığı 56 sayıyla NBA tarihinde en genç yaşta 50 sayısını geçen oyuncu oldu. 
     James'in 56 sayı ve 10 ribauntla ''double double'' yaparak oynadığı maçta, Drew Gooden, 24 sayı ve 10 ribauntla maçı tamamladı, ancak takımının yenilgisini engelleyemedi. 
     Doğu Konferansı'nda play-off şansını yitiren Toronto Raptors'ta Jalen Rose 30 sayıyla, oyuna sonradan dahil olan Donyell Marshall ise 24 sayıyla takımlarının galibiyetinde etkili oldular. 
     
     ZAZA 8 SAYI ATTI, BUCKS 114-103 YENİLDİ 
     NBA Ligi'nin zayıf takımlarından Milwaukee Bucks, deplasmanda Denver Nuggets'a 114-103 yenildi. 
     Bucks'ın Gürcü asıllı Türk vatandaşı Zaza Pachulia, yedekler arasından katıldığı maçta 20 dakika forma giydi ve 8 sayı ve 11 ribauntla mücadeleyi tamamladı. 
     Karşılaşmada, Desmond Mason 24, Michael Redd ise 23 sayıyla takımlarının en skorer oyuncuları oldular. 
     Denver Nuggets'ta 5 oyuncu çift haneli rakamlara ulaşırken, 22 sayı atan Andre Miller ve 19 sayıyla sahadan ayrılan Kenyon Martin, galibiyeti getiren oyunculardandı. 
     Öte yandan, NBA Ligi'nde son iki sezonun şampiyonlarını karşı karşıya getiren mücadelede geçen yılın şampiyonu Detroit Pistons, 2003 yılı şampiyonu San Antonio Spurs'u 110-101 yenmeyi başardı. 
     Pistons'ta Chauhcey Billups'ın 25, Tayshaun Prince'in ise 22 sayısı galibiyeti getirdi. Spurs'ta 6 oyuncu çift haneli rakamlara ulaşmasına karşın yenilgiyi engelleyemediler. 
     Ligde alınan diğer sonuçlar şöyle 
     New Jersey Nets-Indina Pacers 94-85 . 
     Phoenix Suns-Memphis Grizzlies 97-91 . 
     Minnesota Timberwolves-Houston Rockets 94-86 . 
     Golden State Warriors-Sacramento Kings 104-94 . 
     Seattle Supersonics-Los Angeles Lakers 102-100 . 
     
</TEXT>
</DOC>
