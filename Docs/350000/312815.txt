<DOC>
<DOCNO> 312815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/06/yasam/axyas02.html </URL>
<DATE> 2005/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
En seksi başbakanın heykeli dikilecek 
</HEADLINE>
<TEXT>


Bir İtalyan şirketi, kamuoyu yoklamalarında en seksi politikacı seçilen Ukrayna Başbakanı Timoşenko'nun heykelini dikmeye karar verdi 

Cenk Başlamış - Moskova 

Evli ve 2 çocuklu 
UKRAYNA parlamentosu tarafından hükümet başkanlığına getirilmesi onaylanan Yulya Timoşenko, eski Sovyet coğrafyasında "ilk kadın başbakan" unvanını elde etti. Ukrayna'da son dönemde yapılan kamuoyu yoklamalarında "en seksi kadın politikacı" seçilen Timoşenko 44 , evli ve 2 çocuk sahibi. 

'Gaz prensesi'ydi 
KADIN politikacı bir zamanlar Ukrayna enerji sektöründe üst düzey görev üstlenmesi nedeniyle "gaz prensesi" olarak adlandırıldı. Hakkındaki yolsuzluk söylentileri nedeniyle 1992'de 42 gün cezaevinde kalmasının ardından siyasi mücadeleye devam edince de kendisine "Jeanne d'Arc" yakıştırması yapıldı. 

Aşk maceraları 
TİMOŞENKO, şimdiden Ukrayna tarihine geçmeye de aday... Çünkü, bir İtalyan mücevher şirketi başkent Kiev'de Lenin heykelinin durduğu yere Timoşenko'nun heykelini dikmeye karar verdi. Rus Komsomolskaya Pravda gazetesinin, aşk maceralarını yayımlamaya başlaması ise Timoşenko'nun sevincini gölgeleyen tek şey oldu. 

Türkiye bağlantısı 

YULYA Timoşenko'nun geçmişinde Türkiye ile bağlantılı olaylar var. Bunların başında kayınpederi Gennadiy Timoşenko'nun 1990'larda Türkiye'de tutuklanması geliyor. Gennadiy Timoşenko, Ukrayna Enerji Sistemleri şirketindeki yolsuzluklar nedeniyle Ukrayna'nın başvurusu üzerine tutuklanınca, Timoşenko sığınma hakkı verilmesi için Türkiye'ye başvurmuştu. 


</TEXT>
</DOC>
