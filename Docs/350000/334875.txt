<DOC>
<DOCNO> 334875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/19/son/sonspo32.html </URL>
<DATE> 2005/04/19/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
''Kadıköy Panteri Pancu'' formalarına büyük ilgi... 
</HEADLINE>
<TEXT>

     Beşiktaş Kulübü'nün, Fenerbahçe derbi zaferi sonrasında hazırlattığı ve arkasında ''Kadıköy Panteri Pancu'' yazan 1 numaralı formalara, siyah-beyazlı taraftarlar büyük ilgi gösterdi. 
     Formaları tükenmeden alabilmek için sabah saatlerinden itibaren BJK İnönü Stadı'nın altındaki BJK Store'a gelmeye başlayan taraftarlar, kısa sürede formaların tükenmesine neden oldular. 
     Beşiktaş Ürünler Komitesi Başkanı Murat Ürünsak, bugün satışına yüzde 34 indirimli olarak başladıkları formalara büyük ilgi gösterildiğini kaydederek, ''Formaların satışı hızla sürüyor. 3 parti forma şimdiden tükendi. 4. parti formaları bekliyoruz'' dedi. 
     Anadolu'dan da çok fazla forma siparişlerinin geldiğini kaydeden Ürünsak, bütün taleplere cevap vermekte zorlandıklarını söyledi. 
     Murat Ürünsak, asıl sıkıntıyı cuma günü satışa sunacakları, ''3-4 İstanbul Hatırası'' t-shirtlerinin satışı sonrasında yaşacaklarını düşündüklerini, çünkü bu ürüne de daha şimdiden büyük ilgi olduğunu sözlerine ekledi. 
     
</TEXT>
</DOC>
