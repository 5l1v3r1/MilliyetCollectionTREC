<DOC>
<DOCNO> 317988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/23/son/sontur09.html </URL>
<DATE> 2005/02/23/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Bir çocuk yuvası skandalı daha 
</HEADLINE>
<TEXT>

     TRABZON DHA 

Trabzon'da Çamlık Çocuk Yuvası'nda kalan S.T. 15 ve M.T. 16 adlı kızkardeşler ile N.C. adlı kızı taciz ettiği öne sürülen 2 hizmetli memur hakkında soruşturma başlatıldı. İdddialara göre, 2004'te 7 kişinin tecavüzüne uğrayarak hamile kalan, Ocak ayında dünyaya getirdiği bebeği başka bir yuvaya verilen M.T., kardeşi S.T. ve N.C. adlı kızları takip eden kurum bekçisi, 3 kızı yuvanın hemen arkasında bulunan Sağlık Müdürlüğü Halk Sağlığı Merkezi'nde hizmetli memurlar İzzet Paşa Yavru ile Ekrem Yavuz ile birlikte yakaladı. M.T., Erzincan Kız Yetiştirme Yurdu'na nakledildi. Diğer iki kızın halen yuvada tutulduğu belirtildi. Sosyal Hizmetler İl Müdürlüğü, olayı "taciz" olarak değerlendirerek iki memur hakkında idari soruşturma başlatarak savcılığa suç duyurusunda bulundu. Tacizle suçlanan Ekrem Yavuz ile İzzet Paşa Yavru, suçlamaları kabul etmedi. 
     
</TEXT>
</DOC>
