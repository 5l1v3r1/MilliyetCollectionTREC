<DOC>
<DOCNO> 302931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/03/yasam/yas02.html </URL>
<DATE> 2005/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Semt pazarına nur yağıyor 
</HEADLINE>
<TEXT>


Bir araştırmaya göre, pazara gidenlerin neredeyse yarısı iç çamaşırını buradan temin ediyor. Birçokları, pazar daha ucuz olduğu için, market yerine pazardan alışveriş ediyor 

Ömer Erbil 

Aksesuvar alan az 
İSTANBUL Ticaret Odası'nın araştırmasına göre, pazara gidenlerin yüzde 44'ü iç çamaşırını, yüzde 48'i kazak ve pantolon ihtiyaçlarını pazardan temin ediyor. Pazardan aksesuvar alanların oranı ise sadece yüzde 4. Pazara gidenlerin yüzde 80'i taze meyve ve sebze alıyor. Yüzde 82'si aradığı her ürünü bulabiliyor. Yüzde 18'i pazarda kredi kartı kullanıyor, yüzde 78'i pazarlık yapıyor. 

Çoğunluk ev kadını 
1200 kişi üzerinde yapılan araştırmaya göre, market yerine, daha ucuz olduğu için pazardan alışveriş yapılıyor. Ancak 65'i pazardan alışveriş yapmanın sağlıklı ve hijyenik olmadığı görüşünde. En çok Salı Pazarı rağbet görüyor. Bunu Çarşamba, Fındıkzade ve Ulus pazarları izliyor. Pazardan alışveriş yapanların çoğunluğu ev kadını. Daha sonra emekli ve memurlar sıralanıyor. 




</TEXT>
</DOC>
