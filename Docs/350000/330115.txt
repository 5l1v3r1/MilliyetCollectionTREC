<DOC>
<DOCNO> 330115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/04/son/soneko27.html </URL>
<DATE> 2005/04/04/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
İngiltere'nin en zenginleri... 
</HEADLINE>
<TEXT>

     İngiltere'de yayımlanan Sunday Times gazetesi'ne göre ülkede 40 sterlin milyarderi yaşıyor. 
     Listede ilk 10'da yer alanlardan yedisinin yabancı kökenli olması dikkat çekiyor. 
     Sunday Times'ın listesinin ilk sırasında, artan çelik fiyatları sayesinde servetini katlayan Hint kökenli Laksmi Mittal var. 
     Mittal'in serveti yaklaşık 30 milyar dolar. 
     Chelsea futbol kulübünün sahibi, Rus petrolcü Roman Abromoviç ise ikinci sırada ve serveti 15 milyar dolar. 
     Listedeki ilk 10 kişinin servetinin toplamı 100 milyar doları geçiyor. 
     Bu, geçen yıla göre yüzde 23'lük bir servet artışını ifade ediyor. 
     Bin kişinin yer aldığı en zenginler listesindeki 750 kişinin serveti, arazi, emlak, bankacılık ve finans faaliyetlerinden geliyor. 
     Sunday Times'a göre, ülkenin en cömert zengini ise şarkıcı Elton John. 
     John, yaklaşık 370 milyon dolarlık servetinin yüzde 12'sini hayır kurumlarına bağışlamış. 
     Madonna ve Guy Ritchie, yaklaşık 450 milyon dolarlık servetleriyle 208'nci sırada. 
     Sinema sanatçıları Catherine Zeta Jones ve Micheal Douglas ise 340 milyon dolarlık servetleriyle listede 285'inci sırada bulunuyor. 
     En zenginler listesine bu yıl 83 kadın girebildi. 
     Bunlar arasında Harry Potter'ın yazarı J.K Rowling de var. 
     Rowling'in serveti yaklaşık bir milyar dolar. 
     İngiltere Kraliçesi II. Elizabeth ise yarım milyar doları aşan malvarlığıyla listede 180'inci sırada. 
     
</TEXT>
</DOC>
