<DOC>
<DOCNO> 313232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/07/son/sontur24.html </URL>
<DATE> 2005/02/07/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
İstanbul'da kar yağışı... Atatürk Havalimanı 1-2 saat daha kapalı olacak 
</HEADLINE>
<TEXT>

     Kar temizleme ve pistten çıkan Atlas Jet Havayolları'na ait uçağın kurtarılması için çalışmaların sürdüğü Atatürk Havalimanı'nın, 1-2 saat daha uçuşlara kapalı olacağı bildirildi. 
     Devlet Hava Meydanları İşletmesi DHMİ İstanbul Başmüdürü İrfan Balta'dan alınan bilgiye göre, pistten çıkan uçağı kurtarmak ve pisti hava trafiğine açmak için başlatılan çalışmalar, aralıksız olarak devam ediyor. 
     Yoğun tipi ve soğuk nedeniyle güçlükle yürütülen çalışmalarda, yaklaşık 50 santimetre toprağa saplanan uçağın sağ tekeri havaya kaldırılarak piste çıkarılmasına çalışılıyor. 
     İrfan Balta, kurtarma çalışmalarının devam etmesi ve kuvvetli rüzgarın etkisini sürdürmesi nedeniyle havalimanının 1-2 saat daha hava trafiğine kapalı olacağını bildirdi. 
     
     THY BİLGİ ALMADAN ALANA GELMEYİN 

     Türk Hava Yolları yetkilileri de İstanbul'dan hareket edecek yolcularından alana gelmeden önce çağrı merkezini arayarak Tel 444 0 849 bilgi almalarını istedi. 
     Öte yandan Onur Air'de İstanbul çıkışlı iç hat seferlerinin iptal edildiğini duyurdu. 
     
</TEXT>
</DOC>
