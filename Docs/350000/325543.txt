<DOC>
<DOCNO> 325543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/21/son/soneko27.html </URL>
<DATE> 2005/03/21/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Hazine'nin tahvil ihalesinde ortalama dönemsel faiz yüzde 9.90 oldu 
</HEADLINE>
<TEXT>

     Hazine Müsteşarlığı'nın 6 ayda bir değişken faiz ödemeli, YTL cinsi tahvil ihalesinde ortalama dönemsel faiz yüzde 9.80 oldu. 
     Hazine'nin bugün düzenlediği Yeni Türk Lirası cinsinden, 6 ayda bir değişken faiz ödemeli tahvil ihalesine nominal 1 milyar 808.9 milyon YTL teklif geldi. Nominal 889.9 milyon YTL'lik satışın yapıldığı ihalede, net 915.1 milyon YTL satış gerçekleşti. 
     Bu arada, ihale öncesi kamu kuruluşları ve piyasa yapıcı bankalara 2 milyar 37.5 milyon YTL'lik net satış yapıldı. 
     Söz konusu tahvillerin ihraç tarihi 23 Mart 2005 olarak belirlenirken, geri ödemesi 17 Şubat 2010 tarihinde yapılacak. 
     Tahvilin 24 Ağustos 2005 tarihinde yapılacak kupon ödemesi 23 Şubat 2005 ihraç tarihli 6 ay vadeli referans bono ihalesi sonucunda yüzde 10,02 yüzde 8,52 yüzde 1,50 olarak tespit edilmişti. 
     
     YARIN İKİ İHALE DÜZENLENECEK 
     Hazine, yarın da 231 gün vadeli YTL cinsinden iskontolu Hazine Bonosu ile 5 gün vadeli YTL cinsinden iskontolu Devlet Tahvili ihalesi düzenleyecek. 
     231 gün vadeli YTL cinsinden iskontolu Hazine Bonosu ihalesinde satılacak kağıtların geri ödemesi 9 Kasım 2005, 5 gün vadeli YTL cinsinden iskontolu Devlet Tahvilinin geri ödemesi 27 Eylül 2006 olarak belirlendi. 
     Her iki ihalede satılacak kağıtların ihracı 23 Mart Çarşamba günü yapılacak. 
     Hazine bu hafta, Mart ayının en büyük iç borç geri ödemesi olan, 4 milyar 728 milyon YTL'si piyasaya olmak üzere toplam 6 milyar 541 milyon YTL ödeme yerine getirecek. 
     
</TEXT>
</DOC>
