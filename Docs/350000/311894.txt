<DOC>
<DOCNO> 311894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/03/spor/axspo02.html </URL>
<DATE> 2005/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Teşekkürler Türkiye 
</HEADLINE>
<TEXT>


Güney Asya'daki tsunami faciasında zarar görenlere yardım amacıyla yapılan Türkiye-Yabancılar Karması maçını sadece 6 bin 200 seyirci izledi. Toplanan hasılat 50 bin YTL'yi bile geçemedi 


Kulüplerden destek 
FUTBOL Federasyonu tarafından, Güney Asya'da meydana gelen deprem sonrası oluşan tsunami faciasında zarar görenlere yardım amacıyla düzenlenen "İnsanlık için top'tan destek" kampanyası kapsamındaki futbol maçına sporseverler, ilgi göstermedi. 7 - 7 biten Türkiye Karması ile Yabancılar Karması maçını 6 bin 200 seyirci izlerken, hasılat 50 bin YTL'yi bile geçemedi. Kampanyaya Süper Lig'de yer alan 18 takım 150 bin YTL, takım kaptanları da arkadaşlarından topladığı 100 bin YTL ile destek verdi. 

Yardım 400 bin YTL 
KANAL D'den naklen yayın için alınan 50 bin ve Cocacola'dan reklam karşılığı alınan 25 bin dolar ile birlikte yardım yaklaşık 400 bin YTL'yi buldu. Oysa geçtiğimiz hafta Almanya'da Alman Milli Takımı ile Yabancılar Karması arasında oynanan maçı 50 bin kişi izlemiş, 2 milyon 600 YTL hasılat elde edilmişti. Naklen yayın, reklam ve sponsor paralarıyla yardım miktarı 7 milyon 800 YTL'ye ulaşmıştı. Bu arada karşılaşmayı izleyen Başbakan Yardımcısı Mehmet Ali Şahin "Maça ilginin az olmasına üzüldüm" dedi. 

HAKEMLER Orhan Erdemir, Serkan Ok, Neslihan Bayraktar 
TÜRKİYE KARMASI Rüştü Ramazan , Ümit Bozkurt Mesut , Mert Korkmaz Hakan Kutlu , Bülent Korkmaz Saffet Akbaş , Ümit Özat Serkan Damla , Yasin Çelik Ali Öztürk , Tayfur, Erhan Namlı Burhan , Timuçin, Serkan Aykut İlhan Parlak , Fatih Tekke Saffet Akyüz 
YABANCILAR KARMASI Souleymanou Cordoba , Krita Kratochvil , Johnson El Tabei Carew , Tomas Song Uche , Yattara M'Bayo , Conceiçao Yordanov , Alex Ronaldo , Pancu Pinto , Victoria Wederson , Effa, Nobre Bakadal 
GOLLER Serkan Aykut Dk.6 ve 42 , Alex Dk.32 , Nobre Dk.37 Effa Dk.39 ve 88 , Pancu Dk.41 , Ali Öztürk Dk.49, 63, 73 ve 85 , Pinto Dk.51 , Kratochvil Dk.67 , Saffet Akyüz Dk.76 

Carew'den öpücük 

BEŞİKTAŞ'IN golcü futbolcusu Carew, ikinci yarıda oyuna girerken yine ilginç bir olaya imza attı. Norveçli oyuncu değişiklik tabelasını kaldıran bayan hakem Deniz Dilan Gökçek'i öptükten sonra oyuna girdi. Daum ile Hagi yabancılar, Ersun Yanal ise Türkiye Karması'nın teknik direktörlüğünü üstlendi. 

Çam sakızı 

CAN TONGO 

İNÖNÜ Stadı'ndaki maçı günlerce önce ilk duyduğumuzda "Hayırdır bu ne şimdi dedik, ama işin aslının gerçekten "hayır" olduğunu öğrendik. 
Futbolu nihayet "hayırlı bir iş" için oynama fırsatı bulduk. 
Şike, teşvik ve kavgalarla geçen günlerin sonunda ne mutlu ki, gol ve galibiyetten daha önemli değerlerin olduğunu fark ettik. Güney Asya'yı kasıp kavuran, yüz binlerce insanın hayatına mal olan doğal afetlere karşı el ele verme şansı yakaladık. Yerli-yabancı yıldızlarımız İnönü Stadı'nda buluştu, yardıma muhtaç insanlar için ter döktü... Hakan Şükür hariç... Tamam belki bu maçın sistemine de uymuyordu ama 
Beşiktaş'ın cezası nedeniyle boş tribünlere alışan İnönü'nün sadece kapalı tribünü doluydu. Ancak asıl skandal dışarıdaydı. Yolumuz kapalı tribünün önünden geçerken kulağımıza gelen bir ses bütün kimyamızı bozdu. "Ucuza kapalı bileti"... İnsaf kardeşim, bu maçta da mı karaborsa olur Adam resmen yardım bileti satıyor... Biz bu kadar mı duyarsız olduk... Galiba olmuşuz... Yaklaşık 300 bin insan kaybına 6200 kişiyle destek verdik. Trilyonların döndüğü futbol pazarımızdan sadece 400 bin YTL çıkarabildik. Yani çam sakızı misali... 
Türkiye Karması-Yabancılar Karması maçına gelince... Bol gol, dondurucu soğuğa rağmen tribünlere gelenlere keyif verdi. Özellikle maçın ilk yarısı ligin de aynası gibiydi. Fenerbahçe'yi liderliğe taşıyan Alex ve Nobre herkese keyif dolu dakikalar yaşattı. 


</TEXT>
</DOC>
