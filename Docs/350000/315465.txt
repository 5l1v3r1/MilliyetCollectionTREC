<DOC>
<DOCNO> 315465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/15/son/sonspo07.html </URL>
<DATE> 2005/02/15/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Türkiye'deki futbol terörü Financial Times'ta... 
</HEADLINE>
<TEXT>

     Ünlü ekonomi gazetesi Financial Times'ta bugün Türkiye'deki futbol terörüyle ilgili Vincent Boland imzalı bir yazı yayınlandı. Yazının başlığı, "Türkiye, futbolda şiddete karşı düdük çalıyor". 
     Yazıda, Türkiye Başbakanı Recep Tayyip Erdoğan'ın, tribünlerde şiddetin son bulması için gereken herşeyin yapılması konusunda klüplere, polislere ve siyasetçilere ültimatom verdiği belirtilmiş. Boland'ın Türkiye'de futbol sahalarında artan şiddetle ilgili analizi ise şöyle 
     "Türkiye'de, son yıllarda futbol dünyasında artan şiddetin ardında, ülkenin son yıllarda geçirdiği sosyal dönüşüm var. Bu kapsama giren gelişmeler ise göç, kentleşme, artan işsizlik ve Türkiye'de eğitim sistemindeki yetersizlikler. 
     Avrupalı rakiplerinin çoğuna göre yoksul bir ülkede, kendini bir futbol takımına, özellikle de İstanbul'un üç büyük kulübü Fenerbahçe, Galatasaray ya da Beşiktaş'a iliştirmek, bir anlamda kimlik ve topluluk oluşturuyor. 12 milyon nüfuslu İstanbul'da çoğunluğun yaşadığı varoşlarda, aksi takdirde bu duygular eksik kalıyor." 
     
</TEXT>
</DOC>
