<DOC>
<DOCNO> 321233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/06/son/sondun22.html </URL>
<DATE> 2005/03/06/ </DATE>
<TIME> 20.07 </TIME>
<AUTHOR>  </AUTHOR>
<HEADLINE>
Talat "Cumhurbaşkanlığı seçimi çok önemli" 
</HEADLINE>
<TEXT>

     KKTC Başbakanı Mehmet Ali Talat, ''statükonun son kalesi'' olarak nitelediği cumhurbaşkanlığı seçiminin çok önemli olduğunu söyledi. 
     Talat, Cumhuriyetçi Türk Partisi CTP kadın kollarının bir etkinliğinde yaptığı konuşmada, partisinin başarılarını daha da artıracağını ifade ederek, cumhurbaşkanlığı seçiminden de başarı ile çıkacaklarını, her zaman halkın desteğini istediklerini kaydetti. 
     Ayrımcılık yapmayarak tüm halkı kucaklayacaklarını belirten Talat, ''Kıbrıs Türk halkının çıkarlarını koruyarak Kıbrıs sorununu çözmek boynumuzun borcu'' dedi. 
     Bu arada, CTP Parti Meclisi'nin yarın akşam yapacağı toplantıda, Mehmet Ali Talat'ı cumhurbaşkanlığına aday göstermesi bekleniyor. 
     
</TEXT>
</DOC>
