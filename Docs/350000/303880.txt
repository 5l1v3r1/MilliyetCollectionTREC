<DOC>
<DOCNO> 303880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/06/magazin/mag01.html </URL>
<DATE> 2005/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
'Aksaraylılar, bu sadece bir espri' 
</HEADLINE>
<TEXT>


MAGAZİN SERVİSİ 

AKP Aksaray Milletvekili Ahmet Yaşar'ın G.O.R.A. filmindeki bir Türk'ün uzaylı robota tecavüz sahnesiyle ilgili Aksaraylıların tepkisini ortaya koyan açıklaması, günün espri konusu oldu. 
Filmdeki Aksaraylı vatandaşın 'Uzaylıya tecavüz sahnesinin Aksaraylıları ayağa kaldırdığını vurgulayan Yaşar, "Vatandaşlar, 'Filmle ilgili dava açalım. Aksaraylılar filmde tecavüzcü olarak gösterilmiş' diye tepki gösteriyor. Zor yatıştırıyorum. Hayal mahsulü bir senaryo diyorum" dedi. 
Cem Yılmaz ile tecavüze uğrayan robotun içindeki Ozan Güven konuyla ilgili konuşmazken, Yönetmen Ömer Faruk Sorak şöyle konuştu "Film vizyondan kalkmak üzere... Aksaraylılar durumun yeni mi farkına varmış Bu bir espri. Bunca fıkrayla Karadenizlilerin çoktan Meclis'i basmaları gerekirdi. Aksaraylılar, Karadenizlileri örnek almalı." 


</TEXT>
</DOC>
