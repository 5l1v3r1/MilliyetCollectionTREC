<DOC>
<DOCNO> 300712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/24/son/sontur65.html </URL>
<DATE> 2004/12/24/ </DATE>
<TIME> 21.10 </TIME>
<AUTHOR>  </AUTHOR>
<HEADLINE>
BBP genel başkanı Yazıcıoğlu İzmit'te... 
</HEADLINE>
<TEXT>

     BBP Genel Başkanı Muhsin Yazıcıoğlu, AB'nin verdiği müzakere tarihine kadarki 9 aylık sürede, Türkiye'nin ''en temel haklarından vaz geçmesi, Kıbrıs Rum kesimini Ada'nın tek meşru hükümeti olarak kabul etmesinin istendiğini'' söyledi. 
     Yazıcıoğlu, Otel Asya'da düzenlediği basın toplantısında, AB sürecinde alınan müzakere tarihiyle, ülkede sanki AB'ye üye olunmuş gibi hava yaratılmak istendiğini ifade etti. 
     Müzakerelerin en önemli maddesinin Kıbrıs'ta kalıcı çözüm şartı olduğuna, bunun da süreci meçhule doğru sürüklediğine dikkati çeken Yazıcıoğlu, ''müzakere tarihine kadarki 9 aylık sürede, en temel haklarımızdan vaz geçmemiz, Kıbrıs Rum kesimini Ada'nın tek meşru hükümeti olarak kabul etmemiz isteniyor'' dedi. 
     Yazıcıoğlu, şunları kaydetti 
     ''Kıbrıs meselesi tabii ki tatlıya bağlanmalı. Mesele nasıl çözülmeli Aslında 1974 yılında çözüldü. Kuzey Kıbrıs Türk Cumhuriyeti KKTC kuruldu ve sonsuza dek var olacak. Ada'nın güney kesimi de kabul edilecek, 2 devlet, 2 millet barış içerisinde yaşayacak. Meselenin tek çözümü budur. Ancak sürece baktığımızda, KKTC kaldırılmak isteniyor. Böyle bir meçhul anlayış için KKTC'yi feda etmek ki bundan sonra da AB'ye üye olup, olmayacağımız belli değil kabul edilir bir davranış değildir. Her türlü tavizi vermemiz bile üyelik için yetmiyor. Şartlardan sonra, üyeliğimizi halklarına soracaklar, kabul edilirsek 15 yıl sonra üye olacağız. Bu bir aşağılama değil midir Hangi AB üyesi ülke böyle bir süreçten geçmiştir Kıbrıs'tan vaz geçecek, Türkiye Cumhuriyeti'nin bölünmez bütünlüğünü zedeleyecek AB'ye 'hayır' diyorum, böyle bir sürece onay vermiyorum.'' 
     
</TEXT>
</DOC>
