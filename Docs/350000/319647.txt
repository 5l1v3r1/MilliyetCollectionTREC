<DOC>
<DOCNO> 319647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/01/son/sonsiy27.html </URL>
<DATE> 2005/03/01/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Başbakan milletvekillerine yemek verdi... 
</HEADLINE>
<TEXT>

     Başbakan Recep Tayyip Erdoğan, bir grup milletvekiline TBMM'de yemek verdi. 
     TBMM'deki AK Parti Grup Yönetim Kurulu toplantı salonunda verilen yemeğe, Dışişleri Bakanı ve Başbakan Yardımcısı Abdullah Gül, Genel Başkan Yardımcıları Hayati Yazıcı, Genel Sekreter İdris Naim Şahin, Ali Er Mersin , İlyas Arslan ve Mehmet Çiçek Yozgat , Selahattin Dağ Mardin , Müfit Yetkin'in Şanlıurfa de aralarında olduğu 24 milletvekiline yemek verdi. 
     Edinilen bilgiye göre, Başbakan Erdoğan, bir milletvekilinin muhtarların özlük haklarıyla ilgili sıkıntılarını dile getirmesi üzerine, bu konuda çalışma yapması için İçişleri Bakanı Abdülkadir Aksu'ya talimat verdiğini söyledi. Özelikle köy muhtarlarının Bağkur prim borçlarını ödemekte zorluk çektiğinin kendilerine iletildiğini anlatan Erdoğan, yapılacak düzenlemede bunun gözönünde bulundurulacağını kaydetti. 
     Bazı milletvekillerinin, yolsuzluklarla mücadele konusuyla ilgili görüşlerini ifade etmesi üzerine Erdoğan, AK Parti olarak seçimden önce ''yolsuzlukların üzerine gideceklerini'' söylediklerini hatırlatarak, ''kim olursa olsun, yolsuzluğa bulaşan herkesin üzerine gidilecektir. Bu konudaki kararlılığımız sürüyor'' dedi. 
     Isparta Milletvekili Erkan Mumcu'nun, Kültür ve Turizm Bakanlığı ile AK Parti'den istifa etmesinin gündeme gelmesi üzerine Başbakan Erdoğan, ''Mumcu'nun turizm meslek birlikleri yasa tasarısı taslağı hazırladığını, kendisinin konuyu bir de Bakanlar Kurulu'nun incelemesini istediğini'' söylediğini bildirdi. Recep Tayyip Erdoğan, Mumcu'nun bu konuyu gerekçe göstererek istifa ettiğini, ancak bunun gerçeği yansıtmadığını söyledi. 
     Bazı milletvekilleri, ''bakan ve parti yöneticilerinin daha güler yüzlü olmasını'' istedi. Bunun üzerine Erdoğan, yanında oturan Genel Başkan Yardımcısı Hayati Yazıcı'yı işaret ederek, ''Hayati Bey'in yüzü az gülüyorsa bu onların mizacındandır. Bunu başka şekilde değerlendirmeyin'' dedi. 
     Başbakan Erdoğan, çiftçilerin sorunlarının gündeme getirilmesi üzerine, bundan sonra et kombinalarının kapatılmayacağını söyledi. 
     
</TEXT>
</DOC>
