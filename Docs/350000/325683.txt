<DOC>
<DOCNO> 325683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/21/son/sonyas08.html </URL>
<DATE> 2005/03/21/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Türkiye'de en çok kullanılan isimler... 
</HEADLINE>
<TEXT>

     Türkiye'de en çok kullanılan isimlerin başında Fatma, Ayşe, Emine, Hatice, Mehmet, Mustafa, Ahmet ve Hüseyin geliyor. 
     Nüfus ve Vatandaşlık İşleri Genel Müdürlüğü'nün verilerine göre, Afyon, Burdur, Isparta, Konya, Manisa, Uşak ve Karaman'da en çok Ayşe, Batman'da Emine, Aksaray'da Hatice, diğer illerde de Fatma ismi kullanılıyor. 
     Amasya, Çankırı, Çorum, Giresun, Gümüşhane, Nevşehir, Niğde, Ordu, Rize, Sakarya, Samsun, Sinop, Sivas, Tokat, Trabzon, Yozgat, Aksaray, Bayburt, Karaman, Kırıkkale ve Düzce'de çocuklara genellikle Mustafa, Ardahan ve Kars'ta Murat, Tunceli'de Hüseyin, Erzurum'da Ahmet, Erzincan'da Ali, diğer illerde ise Mehmet ismi veriliyor. 
     Türkiye genelinde en fazla kullanılan Fatma, Ayşe, Emine ve Hatice isimlerinin dışında, Fadime, Hanife, Zeynep, Leyla, Şerife, Satı, Elif, Sultan, Havva, Songül, Özlem, Zehra, Asiye, Zeliha, Meryem ve Remziye de yaygın olarak kullanılan isimler arasında yer alıyor. 
     Yine sıklıkla kullanılan Mehmet, Mustafa, Ahmet ve Hasan isimlerini Ali, Hüseyin, Ramazan, Murat, Yusuf, Abdullah, İbrahim, Osman, İsmail, Şeyhmus, Ömer, Hıdır, Halil ve Fatih isimleri takip ediyor. 
     
</TEXT>
</DOC>
