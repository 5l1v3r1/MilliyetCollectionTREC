<DOC>
<DOCNO> 332397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/spor/spo00.html </URL>
<DATE> 2005/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bülent ve Hakan'a hisse verilmeli 
</HEADLINE>
<TEXT>


Hagi'nin dört sezonluk getirisine bu kadar kredi tanıyanlar zamanı geldiğinde Bülent Korkmaz ve Hakan Şükür'e, kulüp hisselerinin yarısını vermezlerse, adil davranmamış olurlar 

TAMER BAĞLAN 


Ligin altını üstüne getiren onca maça rağmen, geride bıraktığımız haftanın en önemli olayı, Galatasaraylı taraftarların Hagi'ye gösterdikleri tepkiydi. "Nihayet" demek geliyor insanın içinden. Sonunda, bazı Galatasaraylılar, Galatasaray'a ait değerlerin, herhangi bir başarıdan aslında çok daha önemli olduğunu farketti. 

Tek büyük Hagi 
Rakip futbolcular, hakemler, taraftarlar ve hatta top toplayıcılar, kendi yöneticileri, futbolcuları, çalışanları ve en sonunda taraftarları... Hagi Galatasaray'daki büyük futbol geçmişinin arkasına saklanıp, teknik direktörlüğünün ilk günlerinden bu yana, kendinden başka kim varsa kaale almadı, küçük gördü ve zaman zaman da hakaret etti. 
Aslında bu yenilgi beklenmemeli, Kayseri'deki cepsel olaydan hemen sonra, zaten faturası yeterince kabarık olan Hagi'nin hesabı kesilmeliydi. 
Sarı - Kırmızılı yönetim, 100. yılda sportif anlamda başarısız. Özellikle basketbolda gelinen nokta bunun en açık göstergesi. İşin vahim tarafı Canaydın gibi ilkeli ve fair play ödüllü bir başkanın, Rumen teknik adama bu kadar tahammül etmesi. Hagi'nin dört sezonluk futbol getirisine bu kadar kredi tanıyanlar, Bülent Korkmaz ve Hakan Şükür'e, zamanı geldiğinde kulübün hisselerinin yarısını vermezlerse, adil davranmamış olurlar... 

İşimiz futbol 
Şimdi bazılarınız, "Boşver Hagi'yi haftanın en önemli olayı, Sebat'ta yaşananlar değil mi " sorusunu sorabilir. Ne var ki, bizim işimiz futbol. Oysa, bahis ya da şike futbolla uzaktan yakından ilgili değil .. 

Haftanın takımı 

TRABZONSPOR 
Son haftalardaki iyi futbolunu skor tabelasına yansıtamayan Bordo - Mavililer, Galatasaray önünde emeğinin karşılığını almasını bildi. İlk yarıda kendi evinde yenildiği güçlü rakibinden hem rövanşı aldı, hem de Şampiyonlar Ligi umutlarını artırdı. Hırsı, disiplini ve iştahıyla zirve takibini bırakmayacağını kanıtladı. 

Haftanın hocası 

Şenol Güneş TRABZONSPOR 
Galatasaray'ı çok iyi analiz eden Şenol hoca, hazırladığı maç taktiğiyle galibiyette büyük rol oynadı. Orta sahasını kalabalık tutarak rakibin oyun kurmasına ve ileride çoğalmasına izin vermemesi akıllıcaydı. Tecrübeli teknik adam yerinde yaptığı değişikliklerle de oyuna damgasını vurdu. 

Haftanın hakemi 

Orhan Erdemir GAZİANTEP - KONYA 
Gaziantepspor - Konyaspor maçında hatasız bir yönetim gösterdi. Pozisyonları yakından izledi, avantaj kurallarına dikkat çekti. Çıkardığı kartlar ve verdiği penaltı doğruydu. Yardımcılarıyla iyi diyalog kurdu. 

Haftanın portresi 

Carew BEŞİKTAŞ 
Norveçli, Ankaragücü maçındaki performansıyla taraflı tarafsız herkesi büyüledi. Öldürücü fuleleri, akıl dolu asistleri ve ilk goldeki müthiş füzesi kalitesini tartışanlara verdiği en güzel dersti. Sezon başındaki formunu tekrar bulan Carew, Kartal'ın en etkili silahı olduğunu gösterdi. 

Haftanın karması 

Metin Aktaş Kayseri 
Kenan Samsun 
Luciano F.Bahçe 
Deniz F.Bahçe 
Murat Erdoğan Malatya 
Ümit Aydın Ankaraspor 
Szymkowiak Trabzon 
Hüseyin Trabzon 
Ömer Rıza Denizli 
Carew Beşiktaş 
Lazarov G.Antep 

Gol krallığı Fatih Tekke Trabzonspor 27 23 Alex de Souza Fenerbahçe 24 19 Hakan Şükür Galatasaray 27 17 Marcio Nobre Fenerbahçe 26 15 Zafer Biryol Konyaspor 24 14 Silvinho Jaba Ankaraspor 25 13 Necati Ateş Galatasaray 26 13 

Gol pası Alex de Souza Fenerbahçe 24 12 İbrahim Yattara Trabzonspor 22 10 Fatih Tekke Trabzonspor 27 9 Timuçin Beyazıt Denizlispor 22 8 Tarık el Taib Gaziantepspor 25 7 Josip Skoko Gençlerbirliği 26 7 Tayfun Türkmen Konyaspor 26 7 Ümit Özat Fenerbahçe 27 7 

Altın eldiven Rüştü Reçber Fenerbahçe 23 11 Michael Petkovic Trabzonspor 22 18 Aly Mondragon Galatasaray 27 20 Zdravko Zdravkov Ç.Rizespor 26 24 Fevzi Tuncay Malatyaspor 18 24 Kenan Hasagic Gaziantepspor 19 26 Khaled Fadhel Diyarbakırspor 20 27 

Kart cezalıları 

KIRMIZI 
Erdinç Trabzonspor 

SARI 
Hakan Kutlu, Ayhan Ankaragücü , Youla Gençlerbirliği 

Haftanın sonuçları 

Sakarya - F.Bahçe 0-1 Luciano Dk. 90 3 
G.Saray - Trabzon 0-2 Szymkowiak Dk. 23, Gökdeniz Dk. 90 1 
Beşiktaş - A.Gücü 4-1 Carew 14 ve 44, Faruk Dk. 23, Ahmet Dursun Dk. 37, Pancu Dk. 74 pen. 
G.Birliği - Samsun 0-0 
G.Antep - Konya 2-0 Lazarov Dk. 79 ve 85 
Denizli - Ç.Rize 3-0 Serhat Dk. 21, Ömer Rıza Dk. 38, Bülent Dk. 54 
A.Sebat - Kayseri 0-0 
Malatya - İst.Spor 2-0 Schuman Dk. 83, Murat Erdoğan Dk. 90 pen. 
Ankaraspor - D.Bakır 3-0 Jaba Dk. 69, Wederson Dk. 82 pen., Saffet Dk. 88 

HAFTANIN MAÇLARI 
CUMA 
20.00 D.Bakır - Trabzon 

CUMARTESİ 
14.30 A.Sebat - G.Saray, 
16.00 Konya - Sakarya, 
Samsun - Denizli, 
16.30 Kayseri - Malatya 

PAZAR 
14.30 Ankaragücü - Ankaraspor, İstanbul - G.Birliği, 
Ç.Rize - G.Antep, 
19.00 F.Bahçe - Beşiktaş 


</TEXT>
</DOC>
