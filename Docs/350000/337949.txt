<DOC>
<DOCNO> 337949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/guncel/gun07.html </URL>
<DATE> 2005/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Telekom'dan eğitime 50 milyon YTL 
</HEADLINE>
<TEXT>


Türk Telekom'un Milli Eğitim Bakanlığı'na bağışladığı 50 milyon YTL ile okul yaptırılacak 

ANKARA Milliyet 

Başbakan Recep Tayyip Erdoğan, Türk Telekom'un kuruluşunun 10. yılı dolayısıyla düzenlenen törende, Milli Eğitim Bakanlığı'na yapılan büyük bağışı açıkladı. Türk Telekom'un 50 milyon YTL'yi 50 trilyon lira Milli Eğitim Bakanlığı'na bağışladığını söyleyen Erdoğan, "Bu parayla okul yaptırılacak. Bunlar da Türkiye'nin en geri kalmış, muhtaç il ve ilçelerinde yaptırılacak. İnternet ağıyla Türkiye'nin en ücra köşelerine ulaşan Türk Telekom, okullarıyla da en ücra köşeye ulaşacak" dedi. Türk Telekom tarafından hazırlanan protokol, Erdoğan, Milli Eğitim Bakanı Hüseyin Çelik ve Ulaştırma Bakanı Binali Yıldırım'ın imzasıyla hayata geçti. 


</TEXT>
</DOC>
