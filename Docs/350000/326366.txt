<DOC>
<DOCNO> 326366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/23/son/sonspo39.html </URL>
<DATE> 2005/03/23/ </DATE>
<TIME> 21.59 </TIME>
<AUTHOR>  </AUTHOR>
<HEADLINE>
Canaydın "Gençlerimiz iyi oynadı. Altyapı sorumlularına teşekkür ederim" 
</HEADLINE>
<TEXT>

     Galatasaray'ın, Göteborg'u genç oyuncular ağırlıklı kardoyla 4-1 yenmesi, kulüp başkanı Özhan Canaydın'ı sevindirdi. 
     Canaydın, maçtan sonra basın mensuplarına yaptığı açıklamada, İsveç ekibi karşısında genç oyuncuların çok iyi oynadığını söyledi. 
     Maçı farklı bir skorla kazandıklarını ifade eden Canaydın, genç oyuncuların yetişmesinde katkıları olan altyapı sorumlularına teşekkür etti. 
     Canaydın, Fenerbahçe Kulübü Başkanı Aziz Yıldırım'ın bugünkü açıklamalarıyla ilgili soruları ise yanıtsız bıraktı. 
     Göteborg karşısında sahaya kaptan olarak çıkan genç oyuncu Uğur da bugün stada gelenlere ve televizyonlarının başındakilere zevkli bir karşılaşma izlettirdiklerini belirterek, ''Hocamız gençlere güveniyor ve bize şans veriyor. Bu desteği boşa çıkarmak istemiyoruz. Kendisine, bize verdiği şans için teşekkür ediyoruz'' diye konuştu. 
     
</TEXT>
</DOC>
