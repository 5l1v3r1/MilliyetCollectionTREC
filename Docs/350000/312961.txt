<DOC>
<DOCNO> 312961 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/06/son/sontur33.html </URL>
<DATE> 2005/02/06/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
İstanbul... Yağışın hafiflemesiyle vapur seferleri yeniden başladı... 
</HEADLINE>
<TEXT>

     İstanbul'da yaşamı olumsuz etkileyen kar yağışının hafiflemesi üzerine, iptal edilen vapur seferlerine yeniden başlandı. 
     TDİ Şehir Hatları İşletmeleri Ekspektörlüğü'nden alınan bilgiye göre, yoğun kar yağışı nedeniyle saat 09.00'da tamamen iptal edilen vapur seferlerine yeniden başlandı. Ancak pazar günleri 20 dakikada bir yapılan Eminönü-Üsküdar ve Kadıköy seferlerinin yarım saatte bir gerçekleştirildiği belirtildi. 
     30 dakikada bir yapılan Sirkeci-Harem arabalı vapur seferlerinin de, saatte bir yapıldığı bildirildi. 
     Adalar vapur seferlerinin ise önceki programa uygun yerine getirildiği kaydedildi. 
     
</TEXT>
</DOC>
