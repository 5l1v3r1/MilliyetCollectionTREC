<DOC>
<DOCNO> 307937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/20/guncel/axgun01.html </URL>
<DATE> 2005/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Tsunamiyi unutmayın 
</HEADLINE>
<TEXT>


Cumhurbaşkanı Sezer ve Başbakan Erdoğan, Kurban Bayramı mesajında "Güney Asya felaketzedelerine yardım edelim" çağrısı yaptı 

ANKARA Milliyet 

Cumhurbaşkanı Ahmet Necdet Sezer, Kurban Bayramı mesajında Güney Asya felaketzedelerine yardım çağrısında bulundu. Sezer, mesajında şunları kaydetti "Ulus olarak insanlık adına dayanışma gücümüzü göstermeli, açlık, susuzluk, salgın hastalık tehdidi altındaki insanlara sahip çıkmalıyız. Türkiye'nin büyüklüğüne yaraşır biçimde hareket ederek, geçmiş yıllarda bize yardım için çeşitli ülke insanlarının gösterdikleri çabaları unutmamalıyız." 
TBMM Başkanı Bülent Arınç ise mesajında, "Kavga ederek, kamplara ayrılarak, inatlaşarak sorunları çözemeyiz. Türkiye, sıkılı yumruklarla toplumsal barışı yakalayamaz" dedi. 
Başbakan Recep Tayyip Erdoğan'ın mesajında da yardım çağrısı vardı "Daha önce Güney Asya'dakine benzer bir felaketi tüm yönleriyle yaşayan bir ülke olarak, devletimiz ve milletimiz maddi ve manevi yardımlarını sürdürerek, Güney Asya'daki kardeşlerimize destek olmaya, yaralarını sarmaya devam edecektir." 
CHP Genel Başkanı Deniz Baykal da Kurban Bayramı'nın, buruk kutlanan bayramların sonuncusu olması dileğinde bulundu. 


</TEXT>
</DOC>
