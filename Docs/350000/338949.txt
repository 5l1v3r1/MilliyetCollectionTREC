<DOC>
<DOCNO> 338949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/02/son/sonspo35.html </URL>
<DATE> 2005/05/02/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Hidayet Türkoğlu, Saracoğlu Stadı'da... 
</HEADLINE>
<TEXT>

     NBA takımlarından Orlando Magic’de forma giyen ve sakatlığı nedeniyle İstanbul’a gelen Hidayet Türkoğlu, bugün Fenerbahçe TV’nin canlı yayınına katılarak hedeflerini anlattı. 
     Programını bitirdikten sonra Fenerbahçe Şükrü Saracoğlu Stadı’nda kaleci Recep Biler ile tanışan Hidayet Türkoğlu, "Galatasaray maçını bu stadyumda seyredeceğim" dedi. 
     Hidayet, ABD’de Fenerbahçe maçları ve haberlerini takip ettiğini de belirtti. 
     Kaleci Recep de Hidayet için "Hayatımda en çok tanışmak istediğim insanlardan biriydi. Onun maçları yüzünden gece yarıları yataktan kalkmak zorunda kalıyordum. Kendisini çok başarılı buluyorum. En az 10 yıl daha ABD’de kalarak Türkiyemizi temsil edecek güçte bir oyuncu" diye konuştu. 
     Recep basketbola özel bir ilgi duyduğunu belirterek, "Aslında takımdaki bazı arkadaşlarla aramızda basket maçları yapıyoruz ve takımları yakından takip ediyoruz" dedi. 
     
</TEXT>
</DOC>
