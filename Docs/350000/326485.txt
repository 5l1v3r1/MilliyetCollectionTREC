<DOC>
<DOCNO> 326485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/24/guncel/gun11.html </URL>
<DATE> 2005/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
'Dayağın esprisi bile yapılmaz' 
</HEADLINE>
<TEXT>


DENİZ ALTUNTAŞ İstanbul 

Devlet Bakanı Güldal Akşit'in, "Kadına Karşı Şiddete Son Kampanyası"nın geniş kesime ulaştırılması için düşündüğü, ancak dayak haberleriyle gündeme gelmesinden çekindiği Türkücü İbrahim Tatlıses, "Reklam çekildikten sonra eğer kadın döveceksem önce sayın bakanı arar, söylerim" dedi. 
Tatlıses, "dayak" haberlerinin "söylenti" olduğunu savunarak, şunları kaydetti "Akşit kadın dövdüğümü görmüş mü Bunun esprisi bile yapılmaz. Bir erkekle kadın kavga eder, o sinir anında bir tokat atılır. Onun için bile milyon tane özür gerekir." Tatlıses, reklam filminde oynaması ile ilgili olarak da, "Paraya bağlı, iyi para verecekler mi Bakalım. Bedava oynamam. Akşit'in açıklaması bana çok şirin, çok sempatik geldi. Olağanüstü keyif aldım. Benim tabii ki kadınlara şiddetin engellenmesine katkım olur" diye konuştu. 


</TEXT>
</DOC>
