<DOC>
<DOCNO> 341715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/magazin/amag.html </URL>
<DATE> 2005/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip Erdoğan'ın 'Gezegen Mehmet'i 
</HEADLINE>
<TEXT>


Başbakan Erdoğan'ın cezaevinde İngilizce öğrenememesinin nedeni de o, sürekli Kral FM dinlemesinin de. Radyocu Mehmet Akbay, namı diğer 'Gezegen Mehmet'le 'sırrını' konuştuk 

Ali Eyüboğlu 

Türkiye'de yayın yapan binden fazla radyo var. Başbakan Recep Tayyip Erdoğan'ın tek tercihi ise 'damardan arabesk' yayın yapan Kral FM. Bunun nedeni ise müzik türünden çok Erdoğan'ın 'Gezegen'i. İsmi Kral FM'le özdeşleşmiş 13 yıllık ödüllü radyocu Mehmet Akbay, namı diğer 'Gezegen Mehmet', Erdoğan'a çok yakın bir isim. 'Gezegen', radyocu sıfatıyla birçok yurtdışı gezisine katıldığı Başbakan ile istediği zaman aracı olmadan konuşabiliyor, randevu almadan görüşebiliyor. 

Nik h şahidiydi 
Erdoğan, eşi Emine Erdoğan, Orhan Gencebay ve Metin Güneş'le birlikte kız istemeye gittiği 'Gezegen'in şahitlik yapacağı nik hına yetişmek için uçak bile kiraladı. 1993'te başladığı Kral FM'de Tayyip Erdoğan'la yakınlığı nedeniyle Cem Uzan'ın sansürüne uğrayınca Best FM'e geçen 'Gezegen', TMSF'nin Star Grubu'na el koymasından bir süre sonra yuvasına geri döndü. Halen Star Radyolar Grubu Genel Koordinatörlüğü görevini yürüten, Kral FM ve Süper FM'de de program yapan 'Gezegen'le Erdoğan'ı konuştuk. 

Erdoğan'la ne zaman tanıştınız 
Belediyenin İstanbul'a 50 bin ağaç kampanyası vardı. Kral FM'de hem yönetici, hem program yapımcısıydım. Konser bölümü için bizden destek istediler. Tayyip Bey'le bu konserle tanıştık. Sayın Başbakanı tanıyanlar iyi bilirler, bir kere karşılaştığınız zaman adeta müptelası oluyorsunuz. Onun tavırları, yaklaşımları gerçekten insanı çok etkiliyor. Sonrasında konserler devam ettikçe bizim diyaloglarımız da arttı. 

Tayyip Bey'in İngilizcesinin 'Siz how are you ' seviyesinde kalmasının sorumlusu siz mişsiniz 
Tayyip Bey'in bir kararı vardı. Cezavinde kalacağı 4 ayda İngilizce öğrenecekti. Tayyip Bey'i çok sevdiğimi seyircilerim biliyordu, yayında da sürekli konusu geçiyordu. Ben de ona ulaşmak isteyenlere cezaevi adresini verdim. Cezaevine çuvallar dolusu mektup gitmiş. Ziyaretine gittiğimde, 'Gezegen yaktın beni. Ya ben İngilizce öğrenecektim, sen buraya sürekli mektup göndertiyorsun. Ne yapacağım ben ' dedi. Mektupları tek tek okuyup onlara imzalı resim gönderiyordu. Bir de 'Gönüllerin Başkanı' olayı var. 

Nedir o 
Tayyip Bey'in ceza almasıyla ilgili haberler gazetelerde 'Muhtar bile olamayacak' diye çıkınca moralim bozuldu. Radyoda 'O gönüllere taht kurdu. Muhtar olamayabilir ama o gönüllerin başkanı' dedim. Böylece 'Gönüllerin Başkanı' sloganı doğdu. 

'Ararım, direkt kendisi açar' 
Başbakan'la sıkça görüşebiliyor musunuz 
Ayda bir kere telefonla, 3 ayda bir yüz yüze görüşürüz. Mesela benim aradığım bir numara var, direkt kendisi 'Napıyorsun Gezegen ' diye açar telefonu. Kendisini aramamın nedeni de sesini duymak istememdir. Önce korumasını ararım, 'Şu anda nerede, ne yapıyor, müsait mi, toplantısı mı var ' diye. Ulaşamadığımda da, cevapsız çağrıyı görünce mutlaka dönüp arar. Tayyip Bey çok vefalı bir insandır. 

Erdoğan'ın şarkı paketi 
Tayyip Bey, sadık bir dinleyiciniz mi 
Şu anda çok yoğun ama başbakanlığından önce beraber Kral FM'i arar, Tayyip Bey'in paketini çaldırırdık. 

Neler var o pakette 
Pakette, 'Biz Ayrılamayız', 'Senede Bir Gün' şarkıları, İbrahim Sadri'nin 'Aldırma Reis' şiiri vardı. Genelde Muazzez Ersoy ve Bülent Ersoy'dan da isterdi. Zara'nın türkülerini de sever. Böyle dörtlü paketler vardı. 

Yayında arayıp şarkı ister mi 
Koruma ve şoförleri ararlar. 'Şu an başkan arabada, şarkısını gönder' diye. Muazzez Abacı ile Zeki Müren'in 'Biz Ayrılamayız' Müzeyyen Senar'la Tarkan'ın Benzemez Kimse Sana düetleri- ni çok sever. Onları gönderirim. 


</TEXT>
</DOC>
