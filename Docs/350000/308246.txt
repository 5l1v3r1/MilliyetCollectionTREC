<DOC>
<DOCNO> 308246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/21/son/sonsiy07.html </URL>
<DATE> 2005/01/21/ </DATE>
<TIME> 17.31 </TIME>
<AUTHOR>  </AUTHOR>
<HEADLINE>
Fırat "Bizden önceki yönetimlerin hatalarına düşmeyeceğiz" 
</HEADLINE>
<TEXT>

     AK Parti Genel Başkan Yardımcısı ve Mersin Milletvekili Dengir Mir Mehmet Fırat, kendilerinden önceki yönetimlerin hatalarına düşmeyeceklerini söyledi. 
     Fırat, partililerle bayramlaşmak için geldiği Mersin'in Tarsus İlçesi'nde yaptığı konuşmada, tek amaçlarının, ülkeye hizmet etmek olduğunu belirtti. 
     Siyasetçilerin halkın dilinden iyi anlaması gerektiğini ifade eden Fırat, ''3 Kasım seçimlerinde halkımız bize ve diğer partilere bir mesaj verdi. Bizi tek başımıza iktidar yaparak, İyi çalışın, aksi halde önceki yönetim gibi sandığa gömülürsünüz dediler. Bu nedenle alnımızı ak, başımızı dik tutacak hizmetler yapıyoruz'' dedi. 
     Dengir Mir Mehmet Fırat, işsizi, dulu, yetimi, esnafı ve emeklisi ile tüm vatandaşları kucakladıklarını belirterek, şöyle konuştu 
     ''Dövize müdahale etmiyoruz. Korunması gereken sektörleri koruyoruz. Çiftçileri destekliyoruz. Önceki yönetimler gibi 30 yaşındakileri emekli ederek, l7 milyar doları heba etmiyoruz. Türkiye'nin hayali olan AB konusunda da çok iyi bir noktadayız.'' İlçe Teşkilatı'ndaki bayramlaşmaya, AK Parti Mersin Milletvekili Saffet Benli ve İlçe Başkanı Ali Aydoğan ile partililer de katıldı. 
     
</TEXT>
</DOC>
