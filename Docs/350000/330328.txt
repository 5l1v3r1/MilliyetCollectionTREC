<DOC>
<DOCNO> 330328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/05/son/sondun11.html </URL>
<DATE> 2005/04/05/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Rum basını Kıbrıs görüşmeleri hareketlenecek 
</HEADLINE>
<TEXT>

     Oshan SABIRLI LEFKOŞA, DHA 

      KIBRIS'ta mayıs ayında, taraflar arasındaki görüşmelerin yeniden başlayabileceği öne sürüldü. 
     Rum Fileleftheros gazetesi manşetten verdiği haberde, Birleşmiş Milletler Genel Sekreteri Kofi Annan'ın, Kıbrıs Türk ve Rum toplumlarının da kabul etmesi durumunda, görüş alışverişinde bulunması amacıyla Ada'ya BM temsilcisi gönderebileceğini yazdı. 
     Haberde, Rumların BM hakemliği istemediği ile ilgili açıklamaların yalnızca basın yolu ile yapıldığı vurgulanarak, bu konuda resmi bir talebin bulunmadığına dikkat çekildi. Gazete, BM temsilcisinin tarafların görüş ve düşüncelerini değerlendirip, durum analizi yapmak amacıyla Kıbrıs'ta olacağını kaydetti. 
     Fileleftheros, BM kaynaklarına dayandırarak verdiği haberinde, Rum tarafının görüşlerinin, Rum Ulusal Konseyi'nin 12 Nisan'daki toplantısında şekilleneceğini de belirtti. 
     
</TEXT>
</DOC>
