<DOC>
<DOCNO> 340359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/07/spor/axspo01.html </URL>
<DATE> 2005/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bu devlet hepimizin' 
</HEADLINE>
<TEXT>



Fenerbahçe, Beşiktaş ve Galatasaray'a arazi ve statların verilmesini sağlayan, Trabzon'a Avni Aker'i kiralayan, Gençlik Spor eski Genel Müdürü ve Spor eski Bakanı Yücel Seçkiner, o dönemin koşullarında en iyisini yapmaya çalıştıklarını belirtti. 
Seçkiner, "Dereağzı'nı Fenerbahçe'ye kiraladık. Florya'yı, Milli Emlak'tan satın alıp, Galatasaray'a verdik. Keza Beşiktaş'a da Fulya'yı kiraladık. Fenerbahçe Stadı 16 yıl kapalıydı, hizmete soktuk. Trabzonspor ve Adanaspor'a da statları kiraladık" dedi. 
O dönemde Anadolu kulüplerine de tesisleri teklif ettiklerini vurgulayan Yücel Seçkiner, "Adeta onlara yalvardık ama paraları olmaması nedeniyle kabul etmediler. Bu devlet hepimizin. Devlet Baba evlatlarını ayırabilir mi " ifadesini kullandı. 
Yeni çıkan yasayı da eleştiren Seçkiner, "Şimdi statları bedavaya vermek istiyorlar. Ama bugün durum farklı. Artık paraları var. Verdikleri de 5 locanın bir sezonluk kirasının bedeli... Statlardan gelen kiradan da olacaklar." 


</TEXT>
</DOC>
