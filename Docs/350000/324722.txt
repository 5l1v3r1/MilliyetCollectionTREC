<DOC>
<DOCNO> 324722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/18/son/sondun50.html </URL>
<DATE> 2005/03/18/ </DATE>
<TIME> 20.44 </TIME>
<AUTHOR>  </AUTHOR>
<HEADLINE>
Schröder "Türkiye'ye müzakereler için 3 Ekim tarihinin geçerli" 
</HEADLINE>
<TEXT>

     Bir günlük resmi bir ziyaret için Viyana'da gelen Almanya Başbakanı Gerhard Schröder, AB liderler zirvesinde Türkiye'ye müzakereler için vaat edilen 3 Ekim tarihinin geçerli olduğunu söyledi. 
     Avusturya Başbakanı Wolfgang Schüssel ile düzenledikleri ortak basın toplantısında bir soru üzerine Schröder, ''Hırvatistan'ın müzakere tarihinin ertelenmesinin Türkiye'yi ilgilendirmeyeceğini'' kaydetti. 
     Avusturya Başbakanı Wolfgang Schüssel ise aynı konudaki soruya, ''Türkiye ile gümrük birliği uyum protokolü konusunda bir pürüz bulunduğunu'' ileri sürdü. Schüssel, Türkiye'nin AB ile ilişkileri konusunda Avusturya'nın daha değişik bir görüşü savunduğunu,ancak Brüksel'de alınan karara ortak olduğunu kaydetti. 
     Resmi görüşmelerini bugün akşam saatlerinde tamamlayarak Paris'e gitmek üzere Viyana'dan ayrılan Schröder, Viyana havaalanında ana muhalafet partisi Sosyal Demokrat Parti'nin SPÖ lideri Alfred Gussenbauer ile görüştü. 
     Schröder, Paris'te Fransa Devlet Başkanı Jacques Chirac'ın daveti üzerine yapılacak dörtlü zirveye katılacak. Zirvede Chirac ve Schröder'in yanı sıra Rusya Devlet Başkanı Vladimir Putin ile İspanya Başbakanı Jose Luis Rodriguez Zapatero da yer alacak. 
     
</TEXT>
</DOC>
