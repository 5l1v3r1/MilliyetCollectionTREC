<DOC>
<DOCNO> 331234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/07/son/sontur38.html </URL>
<DATE> 2005/04/07/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
TDK, "Tükçe seferberliği" başlattı 
</HEADLINE>
<TEXT>

     Türk Dil Kurumu TDK Başkanı Prof. Dr. Şükrü Haluk Akalın, Türkçe'nin gücünün halka anlatılması ve Türkçe konusunda bilinç yaygınlaştırılması amacıyla yeni bir seferberlik başlattıklarını bildirdi. 
     Prof. Dr. Akalın, Erciyes Üniversitesi EÜ tarafından düzenlenen ''16. Kayseri Kültür ve Sanat Haftası'' etkinlikleri kapsamında düzenlenen ''Erciyes Türkçe Günleri Sempozyumu''nda yaptığı konuşmada, kurum olarak yurt sathında yürütülecek yeni bir seferberlik başlattıklarını söyledi. 
     TDK üyesi bilimadamlarının yurt sathında konuşmalar yapmak için görevlendirildiklerini belirten Prof. Dr. Akalın, şöyle devam etti 
     ''Dilimizi yabancılar değil, bizim insanlarımız bozuyor ve yozlaştırıyor. Bu nedenle Türkçe'nin gücünün halka anlatılması, Türkçe konusunda bilinç yaygınlaştırılması amacıyla bugün Kayseri'den yurt sathında yürütülecek yeni bir seferberlik başlattık. Bu seferberliği, ilk olarak Kayseri'de, Erciyes Üniversitesi'nin kurumumuzla birlikte düzenlediği Türkçe Günleri'nde başlattık. TDK üyeleri, Nisan-Mayıs aylarında 45 ilde, Eylül-Ekim aylarında da kalan illerimizde, valilikler ve üniversitelerin işbirliği ile konuşmalar yapacaklar.'' EÜ Fen-Edebiyat Fakültesi Öğretim Üyesi Prof. Dr. Mustafa Argunşah da son dönemlerde basında hep Türkçe'nin sorunlarından bahsedildiğini, gücü, söz varlığı ve güzelliklerinin gündeme gelmediğini belirtti. 
     
     TEMİZ TÜRKÇE KAMPANYASI 
     TDK Prof. Dr. Şükrü Haluk Akalın, EÜ Türkçe Kulübü tarafından düzenlenen ''Temiz Türkçe'' imza kampanyasına katıldı. 
     Dün başlayan ve yarın sona erecek kampanya çerçevesinde yaklaşık 10-15 bin imza toplanmasının hedeflendiğini ifade eden Prof. Dr. Akalın, bu imzaları, TBMM Başkanlığı'na göndereceklerini açıkladı. 
     
</TEXT>
</DOC>
