<DOC>
<DOCNO> 305458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/11/son/sonsiy06.html </URL>
<DATE> 2005/01/11/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Ankara'da kritik üçlü terör ve güvenlik zirvesi başladı 
</HEADLINE>
<TEXT>

     Türkiye-ABD ve Iraklı yetkililerin katıldığı PKK sorunu başta olmak üzere Irak'taki güvenlik durumunun ele alınacağı toplantı Ankara'da başladı. 
     Ankara Bilkent Otel'de gerçekleştirilen toplantıya Türkiye'den Irak Özel Koordinatörü Osman Korutürk, ABD'den Dışişleri Bakanlığı Avrupa işlerinden sorumlu Müsteşar Yardımcısı Laura Kennedy, Irak'tan Dışişleri Bakan Yardımcısı Hamid El Bayyati başkanlığındaki sivil ve askeri yetkililerden oluşan heyetler katıldı. 
     İlki yaklaşık bir ay önce yine Ankara'da gerçekleştirilen toplantıda Türkiye için büyük sorun olan ve ABD'nin tahhütlerine karşın çözüme ulaşmayan PKK sorunu, Irak'taki genel güvenlik durumu ve çözüm yolları ele alınacak. 
     Toplantı sonrasında yazılı bir açıklama yapılacağı bildirildi. 
     
</TEXT>
</DOC>
