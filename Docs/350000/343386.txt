<DOC>
<DOCNO> 343386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/17/son/sonspo42.html </URL>
<DATE> 2005/05/17/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Sivasspor şampiyonluk yürüyüşü düzenleyecek... 
</HEADLINE>
<TEXT>

     İkinci Futbol Ligi A Kategorisi’nden Birinci Süper Lig’e çıkmayı garantileyen Sivasspor’da sezonun son karşılaşması öncesi "şampiyonluk yürüyüşü" düzenlenecek. 
     Kulüp Basın Sözcüsü Fikret Ünsal yaptığı yazılı açıklamada, tarihinde ilk kez Birinci Süper Lig’e çıkan takımlarının şampiyonluğunu kutlamak için 21 Mayıs Cumartesi günü Karagümrük Kyoto karşılaşması öncesinde "şampiyonluk yürüyüşü" düzenleyeceklerini belirtti. 
     Yürüyüşün, Cumhuriyet Meydanı’ndaki Atatürk Anıtı önünden saat 11.00’de başlayarak 4 Eylül Stadyumu’nda son bulacağını ifade eden 
     Ünsal, yürüyüşe askeri bandonun da katılacağını kaydetti. 
     Ünsal, il yöneticilerinin ve Sivasspor yönetim kurulu üyelerinin de yer alacağı yürüyüşe, tüm Sivas halkının katılmasını beklediklerini ifade etti. 
     
</TEXT>
</DOC>
