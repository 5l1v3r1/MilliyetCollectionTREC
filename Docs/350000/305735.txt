<DOC>
<DOCNO> 305735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/12/son/sondun37.html </URL>
<DATE> 2005/01/12/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
California'daki heyelanda ölü sayısı 10'a çıktı 
</HEADLINE>
<TEXT>

     ABD'nin California eyaletinde meydana gelen heyelan sonucu ölenlerin sayısı 10'a yükseldi. 
     Çalışmalarını aralıksız sürdüren kurtarma ekiplerinin sabah saatlerinde üç çocuk ve bir yetişkinin daha cesedini çıkardıkları açıklandı. 
     Bu arada, California'daki yağışlar yüzünden geçen Cuma gününden bu yana ölenlerin sayısının 25'e yükseldiği, Pazartesi günü meydana gelen heyelan yüzünden ise hala 11 kişinin kayıp olduğu bildirildi. 
     California'nın La Conchita kasabasındaki heyelandan bugün çıkarılan cesetlerin, kasabanın sakinlerinden Jimmie Wallet'in 36 yaşındaki eşi ile 10, 6 ve 2 yaşlarındaki üç kızına ait oldukları kaydedildi. 
     Bölgede aşırı yağışların pek çok trafik kazasına neden olduğu, yüzbinlerce kişinin elektriksiz kaldığı bildirildi. 
     California Valisi Arnold Schwarzenegger, 15 evin yıkıldığı, 16'sının hasar gördüğü heyelan bölgesini bugün ziyaret etmesi bekleniyor. 
     
</TEXT>
</DOC>
