<DOC>
<DOCNO> 319740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/01/son/sontur33.html </URL>
<DATE> 2005/03/01/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
TED Aliağa Koleji Vakfı, yedizlerin eğitimini üstleniyor... 
</HEADLINE>
<TEXT>

     TED Aliağa Koleji Vakfı, Aliağalı Sibel Deniz'in, aşılama yöntemiyle hamile kaldığı yediz bebeklerin, dünyaya gelmeleri halinde eğitimlerini üstlenme sözü verdi. 
     TED Aliağa Koleji Vakfı'ndan yapılan yazılı açıklamada, yediz bebek beklentisinin herkesi heyecanlandırdığı ifade edilerek, böyle önemli bir olayın Aliağa'da gerçekleşmesinin herkese sorumluluk yüklediği belirtildi. 
     Bu sosyal sorumluluğun gereği olarak vakfın yönetim kurulu toplantısında bir karar alındığı bildirilen açıklamada, ''Deniz Ailesi'nin de uygun bulması halinde, doğacak yedizlerin ilköğretim ve lise öğrenimlerini kurumumuzda ücretsiz olarak sürdürebileceklerini memnuniyetle ifade etmek istiyoruz''denildi. 
     
</TEXT>
</DOC>
