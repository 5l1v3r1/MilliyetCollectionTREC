<DOC>
<DOCNO> 338235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/son/sontur36.html </URL>
<DATE> 2005/04/29/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
İnternet kafe sahibini önce öldürüp sonra yaktılar .. 
</HEADLINE>
<TEXT>

     Diyarbakır'da bir internet kafe işletmecisi bıçakla öldürüldükten sonra, cesedi yakıldı. 
     Emniyet Müdürlüğü'nden alınan bilgiye göre, Ali Emiri Caddesi'ndeki Mavi Kent İnternet Kafe'ye sabah saat 01.00 sıralarında gelen kimliği belirlenemeyen kişi veya kişiler, işyeri sahibi Coşkun Kesici'ye bıçakla saldırdı. 
     Olay yerinde hayatını kaybeden Kesici, saldırganlar tarafından üzerine benzin dökülerek yakıldı. 
     Büyüyerek, dükkanı da saran yangın, olay yerine gelen itfaiye ekiplerinin müdahalesiyle söndürüldü. 
     Yetkililer, yanmış cesedin Devlet Hastanesi Morgu'na kaldırıldığını, saldırganların bulunmasına çalışıldığını kaydettiler. 
     
</TEXT>
</DOC>
