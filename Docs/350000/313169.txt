<DOC>
<DOCNO> 313169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/07/son/sonspo08.html </URL>
<DATE> 2005/02/07/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Inter yenilmezliğini korudu, Chelsea takıldı... 
</HEADLINE>
<TEXT>

     Namağlup Inter, Parma deplasmanında 2-0 yenik duruma düşmesine rağmen beraberliği yakaladı. 
     Serie A'nın yenilgisiz takımı Inter, dün de Parma karşısında öldü öldü dirildi. Mavi-Siyahlılar Materazzi'nin oyundan atılmasıyla 10 kişi kaldıkları mücadelede Simplicio penaltıdan ve Gilardino'nun attığı gollerle 2-0 mağlup duruma düştü. Ivan Cordoba'nın golü Milano ekibini canlandırırken Christian Vieri penaltıdan skoru eşitledi 2-2. Maçta Emre forma giymedi. 
     Günün diğer önemli maçında Roma evinde Bologna'yla 1-1 berabere kaldı. Başkent ekibinin golünü Montella atarken konuk takımın beraberlik sayısı Rocca'dan geldi. Günün bir başka gollü mücadelesinde Reggina, Siena'yla 3-3 berabere kaldı. 
     
     Diğer maçların sonuçları ise şöyle 

     Atalanta-Livorno 1-0. 
     Brescia-Udinese 0-1. 
     Cagliari-Lecce 3-1. 
     Chievo-Messina 1-0. 
     
     Chelsea takıldı 0-0 

     İngiltere Premier Ligi’nde en yakın takipçisi Manchester United’ın 9 puan üzerinde bulunan Chelsea, Manchester City’le golsüz berabere kaldı. Londra temsilcisinde Robben sakatlığı nedeniyle forma giymezken, Mavi - Beyazlı ekip Hollandalı oyuncunun yokluğunu hissetti. Chelsea’ye bu sezonki tek mağlubiyetini ligin ilk yarısında Manchester City tattırmıştı. Günün diğer karşılaşmasında Southampton, Everton’la 2-2 berabere kaldı. 

     
</TEXT>
</DOC>
