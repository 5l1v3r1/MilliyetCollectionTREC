<DOC>
<DOCNO> 310681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/30/yasam/yas01.html </URL>
<DATE> 2005/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Salıncakta vurdular 
</HEADLINE>
<TEXT>


9 yaşındaki Leyla, salıncaktayken bir kör kurşunun kurbanı oldu 

MUSTAFA İNSAN DHA 

Mersin'de, önceki gün evlerinin damında salıncakta sallanırken kafasına nereden geldiği belirlenemeyen bir kurşun isabet eden 9 yaşındaki Leyla Aydın, yaşamını yitirdi. 
2 katlı evlerinin damındaki salıncakta önceki gün oynayan küçük Leyla, saat 19.00 sıralarında aniden düştü. Kızının yerde kanlar içinde yattığını gören 4 çocuk babası baba Mehmet Aydın 40 , önce küçük Leyla'nın salıncaktan düşerken başını yere vurduğunu sandı. Baba Aydın'ın hemen kucaklayarak Mersin Devlet Hastanesi'ne götürdüğü Leyla'nın başında kurşun yarası bulundu. Yoğun bakıma alınan küçük kız, dün sabaha karşı son nefesini verdi. Leyla Aydın'ın ölümüne neden olan kurşunun, kim tarafından ve nereden sıkıldığını araştıran polis, soruşturmayı sürdürüyor. 



</TEXT>
</DOC>
