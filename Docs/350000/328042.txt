<DOC>
<DOCNO> 328042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/29/yazar/asik.html </URL>
<DATE> 2005/03/29/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
On puanlık soru... 
</HEADLINE>
<TEXT>


Başbakanlık Müsteşarı Prof. Ömer Dinçer'in, 1996 yılında Yardımcı Doç. Yahya Fidan ile birlikte yazdığı "İşletme Yönetimi" adlı kitapta intihal aşırma yaptığı kesinleşti. 
Profesör Dinçer, Prof. Tamer Koçel'in kitabından ç - alıntı yapmakla suçlanıyordu. 
Profesör Dinçer'in Başbakanlık Müsteşarlığı'na atanmadan önce görev yaptığı Marmara Üniversitesi, şik yeti ele aldı. Hukuk fakültesinde oluşturulan komisyon konuyu inceledi, Ömer Dinçer'in suçunu sabit buldu. 
Suç kesin ama zamanaşımına uğramış. Bu yüzden soruşturma açılmıyor. Eğer zamanaşımına uğramasa Prof. Dinçer, üniversite öğretim üyeliği mesleğinden çıkarılacak, profesör unvanı da elinden alınacaktı. 
Dinçer, kamu kurum ve kuruluşlarında da çalışamayacaktı. 
Zamanaşımı, cezayı ortadan kaldırır ama suçu ortadan kaldırmaz. 
Dinçer'in bu durumda bürokrasinin en üst noktası olan Başbakanlık Müsteşarlığı görevine devam etmemesi gerekir... 
Ömer Dinçer, intihal olayı ortaya çıktığında şiddetle reddetmiş 
- Beni intihalcilikle suçlayanlar ahlakçılık yapayım derken ahlaksızlık yapıyor, demişti. 
CHP Grup Başkan Vekili Kemal Anadol, dünkü basın toplantısında sordu 
- Dinçer'in göreve devam etmesi ahlaki bir davranış mıdır 
İşte size on puanlık bir ahlak sorusu 

İçişleri Bakanlığı, kapkaççılar için "psikiyatri timi" kurmuş. 
Sorunun uzun vadede çözümü içinse Sağlık Bakanlığı'nın "doğum kontrol timi" kurması şart... 
Haldun Ertem 

Kapkaç bitmez mi İstanbul Emniyet Müdürü Celalettin Cerrah, "İstanbul'da kapkaç bitmez" diyor. Sabah'ta Balçiçek Pamir'le konuşan Cerrah, sebep olarak şunları ekliyor 
- Organize suç çeteleri yasal boşluğu çok iyi biliyor. Böylelikle hep 18 yaş altındaki çocukları kullanıyorlar. Yakalıyoruz ama 24 saat sonra serbest kalıyorlar... 
Saf bir vatandaş olarak merakımızı dile getirelim 
- Çocukları kullanan organize suç çetelerinin yakalanması neden düşünülmüyor 

Türkiye ve El Kaide Amerika'da yayımlanan Frontpage Magazine'de 25 Mart'ta yayımlanan yazının başlığı şöyle "Turkey A New Al-Qaeda State " 
Yani Türkiye Yeni Bir El Kaide Devleti mi 
Yazarı Steven Stalinsky Ortadoğu Medya Araştırmaları Enstitüsü Başkanı... 
Yazı, "Bir resim bin sözcüğe değer" cümlesiyle başlıyor. Nedir o resim 10 Temmuz 2003 tarihli Star gazetesinin birinci sayfasında, Tayyip Erdoğan'ı Afgan Cihad Lideri Gülbettin Hikmetyar'ın dizinin dibinde gösteren resim. Hikmetyar'ın Bin Ladin'le yakınlığı hemen ardından anlatılıyor. Yazı Türkiye'deki Amerikan aleyhtarlığı ile devam ediyor gidiyor... Amerika'da Türkiye'yi El Kaide ile özdeşleştirme kampanyası sürüyor. Malzeme sıkıntısı da çekmiyorlar 

Tony Blair... Yandaki çizim Guardian gazetesindeki karikatürden alındı. Karikatürde resmedilen kişi İngiliz Başbakanı Tony Blair... Köpek şeklinde resmedilen Blair'in ipi de Bush'un elinde görünüyor. Bunlar Batı'da olağan. Çünkü onlar demokrasi ve mizah kültüründen nasiplenmiş. 

Saatler İleri saat uygulamasının ilk başladığı yıllar... 1980'ler... Rıfat Ilgaz ileri saat uygulamasına kızmış. "Cart Curt" adlı kitabında diyor ki 
- Baylar, neden önce kendinizi bir adım ileri almıyorsunuz Yıllardan beri çok geri kalmadınız mı Bırakın saatleri ileri almayı Yüzyılları ileri almaya çalışın 
Bunu başarabilseydik, 21. yüzyılda 18. yüzyıl manzaraları sergiliyor olur muyduk 

Bunun adı transfer ticareti CHP'den istifa eden 5 milletvekili, bugün SHP'ye katılacaklarını açıkladılar. Bu olayın SHP'ye tek faydası Meclis'e girmesi, orada temsil edilir hale gelmesi mi olacak Hayır. Belki asıl faydası Hazine yardımı almaya hak kazanması olacak. Çünkü Siyasi Partiler Yasası'na göre, asgari 3 milletvekilinin Meclis'te temsil edilmeyen bir partiye geçmeleri halinde, o partinin Hazine'den en az yardım alan partinin dörtte biri kadar yardım almasını öngörüyor. Buna göre SHP'nin alacağı yardım 2.5 trilyon lira civarında hesaplanıyor. 
CHP Grup Başkan Vvekili Kemal Anadol, bu maddeleri yürürlükten kaldıran yasa tekliflerinin 2003 yılından bu yana bekletildiğini... AKP'yle anlaşmaları halinde önümüzdeki günlerde Genel Kurul'a gelebileceğini söylüyor. 
Teorik de olsa şimdi akıllara takılan soru mu 
- 3 milletvekili aralarında anlaşıp sırayla partiler arasında transfer yaparlarsa gittikleri partilere her defasında Hazine yardımı kazandırırlar mı 
Anadol'a göre kazandırırlarmış, yasal hiçbir engel yokmuş. 
Eh ne diyelim, iyi iş Transfer yalnız futbolda değil siyasette de k rlı oluyor. Tabii ki bu transferde fatura spordaki gibi gittiğiniz takıma değil vatandaşa çıkıyor. 



</TEXT>
</DOC>
