<DOC>
<DOCNO> 329872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/03/son/sondun22.html </URL>
<DATE> 2005/04/03/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Akayev, Kırgızistan'ın Moskova Büyükelçiliği'nde... 
</HEADLINE>
<TEXT>

     Kırgızistan'ın devrik Devlet Başkanı Askar Akayev, Kırgız parlamento heyetiyle görüşmek için Kırgızistan'ın Moskova Büyükelçiliği'ne geldi. 
     Kırgızistan Parlamento Başkanı Ömürbek Tetebayev başkanlığındaki Kırgız heyetinin büyükelçiliğe girmesinden hemen sonra, Akayev de özel bir araçla büyükelçiliğe geldi. 
     Büyükelçilik çevresinde yoğun güvenlik önlemleri alınırken, gazeteciler içeriye alınmadı. 
     Tekebayev, daha önce yaptığı açıklamada, Akayev'in istifasını Moskova'da vermeye hazır olduğunu, istifanın Kırgızistan'dan getirilen noter huzurunda olacağını söylemişti. 
     
</TEXT>
</DOC>
