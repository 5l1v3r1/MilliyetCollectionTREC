<DOC>
<DOCNO> 321950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/08/son/sontur27.html </URL>
<DATE> 2005/03/08/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Dekolte kıyafeti yüzünden işsiz kalan Melike'ye işe iade 
</HEADLINE>
<TEXT>

     Erzurum'da dekolte bulunan kıyafeti yüzünden Valiliği bağlı Kömür Tevzi Şirketi'nde iş disiplinini bozduğu gerekçesiyle Valilik tarafından iş akti fesh edilen sekreter Melike Danışık'ı Yargıtay da haklı buldu. 
     Erzurum İş Mahkemesi 26 Aralık 2004'te verdiği kararda sigortalı olan Melike Danışık'ın giyiminden kaynaklanan bir gerekçeyle iş aktinin fesh edilmesini hakkaniyet kurallarına aykırı olarak nitelendirmişti. Aynı mahkeme, Danışık'ın görevine iade edilmesini, verilmeyen dört aylık maaşının ödenmesini kararlaştırmıştı. 
     Erzurum Valiliği'nin temyize başvurması üzerine kararı inceleyen Yargıtay 9'uncu Hukuk Dairesi 24 Şubat 2005'te, valiliğin itirazını yerinde görmedi ve yerel mahkemenin verdiği hükmün onanmasına oy birliği ile karar verdi. Yargıtay'ın verdiği kararın kendisini haklı çıkardığına dikkati çeken sekreter Danışık, "Kıyafetimden dolayı haksız yere işten çıkarılmıştım. Adaletin verdiği karara kendim ve tüm sekreterler adına sevindim'' dedi. 
     
</TEXT>
</DOC>
