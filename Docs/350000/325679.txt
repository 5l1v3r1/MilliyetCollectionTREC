<DOC>
<DOCNO> 325679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/21/son/sonyas04.html </URL>
<DATE> 2005/03/21/ </DATE>
<TIME> 08.40 </TIME>
<AUTHOR>  </AUTHOR>
<HEADLINE>
Yamyam katil, 'restoran kapalı olduğu için' arkadaşını yemiş 
</HEADLINE>
<TEXT>

     LONDRA DHA 

      İNGİLTERE'de vahşice öldürdüğü 3 kişiden biri olan arkadaşının beynini kızartıp yiyen Peter Bryan 35 , "O sırada KFC Kentucky Fried Chicken restoranı kapalı olduğu için bunu yaptım" dedi. İlk cinayetini 12 yıl önce işleyen Bryan, tutuklu bulunduğu akıl hastanesi tarafından 2004'te serbest bırakılmış ancak bundan saatler sonra arkadaşı Brian Cherry'yi öldürüp beynini tereyağıyla pişirmişti. Bu cinayetin ardından ikinci kez yatırıldığı akıl hastanesinde bir hastayı öldüren Bryan'a geçen hafta çifte müebbet hapis cezası verilmişti. 
     
     YAKALANMASA EN AZ 2 KİŞİYİ DAHA ÖLDÜRECEKTİ 
     Bryan'ın psikoloğa verdiği yeni ifadeler İngiliz Sunday Mirror gazetesinde yayımlandı. Buna göre, arkadaşının 'parmak yalatacak kadar lezzetli' olduğunu kahkahalar içinde anlatan Peter Bryan, "Kendime 2 kurban daha seçmiştim" dedi. 
     Bütün bu suçlarına rağmen psikologlar tarafından 'sakin' biri olarak nitelendirilen 'yamyam' katil, arkadaşının beynini yediğinde, ondaki bütün bilgi, duygu, öfke ve aşkın kendisine geçeceğini düşündüğünü söyledi. 
     
</TEXT>
</DOC>
