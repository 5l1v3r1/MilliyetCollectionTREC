<DOC>
<DOCNO> 319112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/27/son/sonyas09.html </URL>
<DATE> 2005/02/27/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Dünya AIDS kraliçesi Leshomo Dünyanın sonu değil, kanıtıyım 
</HEADLINE>
<TEXT>

     Botswana'da dün yapılan ''Miss AIDS'' yarışmasını kazanan Cynthia Leshomo, bu hastalığın sınır tanımadığı uyarısında bulundu. 
     Gaborone'da dün yapılan yarışmanın galibi 33 yaşındaki Leshomo, güzel ve zeki birinin bu virüsü kapabileceğine hiç inanmadığını belirterek, ''Ancak 10 Ekim 2000'de seropozitif olduğum söylendiğinde dünyam başıma yıkıldı. Öfke, umutsuzluk, her türlü duyguyu bir anda yaşadım. O güne kadar güzel ve zekilerin virüs kapmayacağını düşünürdüm. Bana göre yoksullar, cahiller ve eğitimsizler yakalanırdı bu hastalağa'' dedi. 
     ''HIV virüsünün sınır tanımadığını'' belirten Leshomo, ''İşte bugün nerede olduğum ortada. AIDS sınır tanımıyor, ben bunun dünyanın sonu olmadığının canlı kanıtıyım'' dedi. 
     Virüs kapanların bunu saklamaktan endişe duymadığını göstermeyi amaçlayan ''Miss AIDS'' yarışmasının bu yılki kraliçesi, bir yıl boyunca test yaptırmaya teşvik etmeye ve hasta çocuklar yararına faaliyetlerde bulunmaya çalışacağını söyledi. 
     
</TEXT>
</DOC>
