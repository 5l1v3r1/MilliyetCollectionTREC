<DOC>
<DOCNO> 312896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/06/son/sonspo02.html </URL>
<DATE> 2005/02/06/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Nihat Kahveci coştu, Real Madrid dolu dizgin 
</HEADLINE>
<TEXT>

     İspanya'da dün gecenin yıldızı Valencia'ya iki gol birden atan Nihat Kahveciydi. Lider Barcelona'nın takipçisi Real Madrid, Espanyol'u 4 golle geçti. 
     Geçtiğimiz hafta Nihat'ın forma giymediği maçta sahasında Villarreal'den 4 gol yiyen Real Sociedad'ın Anoeta Stadı'nda bu haftaki konuğu 3. sıradaki Valencia'ydı. 
     İlk yarısı Di Vaio ve Nihat'ın karşılıklı golleriyle 1-1 berabere sona eren karşılaşmada, son 10 dakikaya tam dört gol sığdı. 80'de Sociedad Aranburu ile durumu 2-1 yaptı, 82'de Baraja eşitliği sağladı. 
     Xisco maçın bitimine 2 dakika kala Valencia'yı 3-2 öne geçirdi ancak milli yıldızımız Nihat Kahveci 90. dakikada sahneye çıktı ve skoru 3-3'e taşıyarak takımını yenilgiden kurtardı. 
     Sociedad aldığı beraberlikle puanını 23 yaptı. 
     
     Real dört dörtlük, Gravesen siftah yaptı 

     Lider Barcelona'nın 7 puan ardından haftaya ikinci sırada giren Real Madrid, Santiego Bernabeu'da ağırladığı 4. sıradaki Espanyol'u sahadan sildi 4-0. 
     13'te Zidane ile öne geçen beyaz-şimşekler, Raul 30, 75 ve Gravesen'in sayılarıyla sahadan 4-0 galip ayrıldı. Real Madrid'in ara transferde Everton'dan aldığı Danimarkalı Gravesen, mor-beyazlı formayla ilk golünü kaydetti. 
     Real Madrid, puanını 47'ye çıkararak 51 Barcelona'nın bu akşam Athletico Madrid karşısında vereceği sınavı beklemeye başladı. 
     La Liga'da bugünün programı şöyle 
     

18 00 Albacete-Real Zaragoza 18 00 Getafe-Numancia 18 00 Levante-Sevilla 18 00 Malaga-Mallorca 18 00 Real Betis-Osasuna 18 00 Villarreal-Racing Santander 20 00 Deportivo La Coruna-Athletic Bilbao 22 00 Barcelona-Atletico Madrid      
</TEXT>
</DOC>
