<DOC>
<DOCNO> 346249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/27/spor/spo20.html </URL>
<DATE> 2005/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Liverpoollular'a bin selam 
</HEADLINE>
<TEXT>


YAKAN TOP Nilay YILMAZ 


"You will never walk alone " diye şarkı yapmışlar, sözlerini de tutmuşlar. Takımlarının asla yalnız yürümesine izin vermemişler. Gazetelere göre 50 bin Liverpool taraftarı takımını desteklemek için İstanbul'a gelmiş. Milan taraftarlarının kendi biletlerini bu "deli" İngilizlere sattıkları söyleniyor. Biz söyleyenlerin yalancısıyız. Bütün gazeteler maçtan bahsederken, maça dair ne anlatılır ki Bizim aklımızda kalanlar devre arasında sevinen Milanlılar ve üzgün Liverpoollular. 6 dakikada gelen goller, kalesinde dans eden Dudek. İşçilerin takımı, en son '84 Şampiyon Kulüpler Kupası finalinde, başka bir İtalyan takımı olan Roma'yı, İskoç kalecisi Grobbelaar'ın dansıyla yenmiş ve Kupa'nın sahibi olmuştu. Maçı bırakalım ve Liverpool taraftarına dönelim. Kendimiz için değil, sizin için onlarla 2 gün geçirdik, bir nevi araştırmacı gazetecilik yaptık 
Taksim 3 gün boyunca onların sayesinde bayram yerinden farksızdı. Hatta yıllardır türkü çalan barlar bile, onların gelişiyle yabancı pop çalmaya başladı. Tekel bayileri, barlar, Liverpool ürünleri satan işportacılar Şampiyonlar Ligi'nin en k rlılarından. Rekabet içinde olmadıkları takımlardan da gelenler olmuş ama tek tük. Evertoon bir yana, en çok Manchester United'tan nefret ediyorlar, bu yüzden de Fenerbahçe'yi seviyorlar. 
Takımları için söyledikleri marşların çoğunu devrim şarkılarından aşırmışlar. Yanında "No Pasaran " yazan devasa Che pankartı 3 gün boyunca asılı durdu, Taksim Meydanı'ndaki bir barda. "Sınıflar devam ediyor", "Sol düşünmek en güzelidir" gibi ideolojik içerikli pankartları asılıydı her yerde. En sonunda yapacaklarını da yaptılar. Eğitim-Sen'in kapatılması nedeniyle Taksim'de yapılan oturma eylemine destek verdiler ve Eğitim-Sen bayraklarıyla maça gittiler... 
Maçtan sonra Avrupa'nın en büyüğü olan takımın taraftarlarının taşkınlık yaptığını, kavgalar çıkarttığını sanıyorsanız aldanıyorsunuz. Biralar ellerinde, marşlarla kutladılar şampiyon olmalarını. Bizimkiler değil Avrupa'nın, Türkiye'nin en büyüğü olunca birçok kavga çıktığı, hatta ölümler olduğu için bu durum elbet çok şaşırttı bizi. "Keşke bütün fanatikler onlar gibi olsa" demeden edemedik biz Liverpoollular'ı çok sevdik. 

Benim için Pele'nin Carlos Alberto'ya verdiği pasla, genç Rimbaud'un şiiri arasında bir fark yoktur. 
Eric Cantona 


Haberiniz var mı 

Kaleci de olsanız oyunu her zaman takip etmelisiniz. Brezilya'nın Corinthians takımında oynayan Joachim Isadore, oyunu takip etmemenin cezasını yaşayan kalecilerden. Rio Preto'ya karşı oynadıkları maçta Isadore tarihteki en hızlı gollerden birini yedi. Isadore köşesinde dua ederken, oyunun başladığını fark etmemişti. 



Ben yapmadım, ama biliyorum 
100'er bin dolar istediler. Maşallah. Ben yöneticilik yaptım biliyorum, 25-26 futbolcu vardır kadroda. 100'er binden o eder 2 milyon 600 bin dolar. 
Reha Muhtar-Futbol Ateşi, ATV 

Nokta 
Serhat Ulueren "Benim geçmişimde bir nokta, bak nokta diyorum virgül bile değil, bir nokta kirlilik varsa bunu ortaya koymayan adam değildir" diyorum ve noktayı koyuyorum. 
Ersin Düzen Tamam noktayı koyduk ve hemen Samandıra'ya gidiyoruz. 
Telegol, Star 

Seninki de laf 
Bahri Havadır Ergun Gürsoy evde şu anda. Evde oturmayı yeğliyor. 
Şansal Büyüka Ne yapacak Çıkıp Şamdan'da eğlenecek hali yok ya 
Maraton, Lig TV 

Gülünce tipi düzelir mi 
Osman Şenher Can abi, sen Tümer gibi teknik oyuncuları seversin. 
Can Bartu Ama Tümer çok tipsiz. Biraz daha gülmesi lazım 
Kanal Türk, Futbol VIP 

Diktatör müsün 
Ben spor yazarı olarak kendi meslektaşlarımı eleştirebilirim. Ama başkalarının eleştirmesine izin vermem. 
Kazım Kanat - Futbol Ateşi, ATV 

Öbür şampiyonlukta yüzde yüz olucaz 
Biz yüzde 30 civarındayız Türk toplumunda. Anadolu'nun en büyüğüyüz. Yüzde 50'ye çıktık. 
Fenerbahçe Asbaşkanı Mahmut Uslu 





</TEXT>
</DOC>
