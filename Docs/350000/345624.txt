<DOC>
<DOCNO> 345624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/25/son/sondun35.html </URL>
<DATE> 2005/05/25/ </DATE>
<TIME> 21.05 </TIME>
<AUTHOR>  </AUTHOR>
<HEADLINE>
Finliler tuvalet kağıdına hücüm ettiler... 
</HEADLINE>
<TEXT>

     Finliler, kağıt fabrikalarda yapılan grev ve ardından işverenin aldığı lokavt kararı üzerine tuvalet kağıdı stoklamak için marketlere akın etti. 
     Helsinki’deki bir marketin işletmecisi Hille Laine, tuvalet kağıtlarının raflara konmasıyla birlikte kapışıldığını belirterek, "büyük paketler en önce gidiyor" dedi. 
     Finlandiya kağıt üreticileri, işçilerin iki gün grev yapmalarının ardından 18 mayısta 4 haftalık lokavt kararı almıştı. Kağıt sektöründeki anlaşmızlık, tatil günlerinde döküntü kağıt işleyen fabrikaların kapatılması planı üzerine başlamıştı. 
     İşçilerle işverenler arasında bugün yapılan görüşmede de anlaşma sağlanamadığı, tarafların pazartesi günü yeniden biraraya geleceği bildirildi. 
     
</TEXT>
</DOC>
