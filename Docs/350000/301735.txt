<DOC>
<DOCNO> 301735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/29/ekonomi/eko01.html </URL>
<DATE> 2004/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Benzinde verginin payı yüzde 81'e çıktı 
</HEADLINE>
<TEXT>


Tüpraş'ın sattığı benzinde verginin payı giderek artıyor. Mayıs ayında yüzde 65'lerde olan vergi payı, yüzde 81'e kadar yükseldi 

TARIK YILMAZ 

Tüpraş'ın müşterilerine metreküpünü 2 milyar 73 milyon liradan sattığı kurşunsuz benzinin içinde verginin payı 1 milyar 679 milyon liraya, toplam fiyatın yüzde 81'ine ulaştı. Tüpraş müşterileri, satın aldığı her 100 liralık benzinin 81 lirasını vergi olarak ödüyor. 
Hükümet, petrol fiyatlarının hızlı yükselişini yılbaşından 22 Mayıs'a kadar benzin fiyatlarına fazlaca yansıtmamayı tercih etti. Bu dönemde kurşunsuz benzinin litre fiyatı yüzde 7.9 artarak 1 milyon 885 bin liraya çıkarken Tüpraş da benzinin metreküp fiyatına vergiler dahil yüzde 7 zam yaptı. Yılbaşında benzinin bir metreküpünden 1 milyar 195 milyon lira vergi alan Tüpraş'ın, 22 Mayıs'a gelindiğinde aldığı vergi tutarı 1 milyar 98 milyona geriledi. Hükümetin bu tercihi kurşunsuz benzindeki vergi payını yüzde 76.8'den yüzde 65.7'ye çekti. 
Ancak 22 Mayıs'tan sonra, dünya ham petrol fiyatları düşmesine rağmen, Tüpraş'ın sattığı benzindeki vergi payı tırmanışa geçti. 

Üç vergi alınıyor 
Tüpraş'ın bir metreküp benzin satışında vergi payı haziran sonunda yüzde 73.2'ye çıktı. Eylüle kadar bu civarda hareket ettikten sonra tekrar çıkışa başladı. Ham petrol fiyatlarının 25 Ekim'de varili 55.67 dolara çıkarak rekor kırması Türkiye'de de benzin fiyatlarına zamlarla yansıtıldı. Benzinin litre fiyatı 2 milyon 294 bin liraya çıktı. Bu tarihten sonra fiyatların 40 dolarlara kadar düşmesi ise pompa fiyatlarına yansıtılmadı. 
Kasımda yüzde 76'ya, 10 Aralık'ta da yüzde 81'e ulaştı. Akaryakıttan yüzde 15.25 KDV yanında ATV ve ÖTV alınıyor. Verginin payının satış fiyatı içinde yüzde 80'lere ulaşması pompalardan yalnızca benzin değil, aynı zamanda vergi aktığını gösteriyor. 

Tarih Tüpraş'ın metreküp fiyatı Benzinin payı Verginin payı Benzin pompa fiyatı TL 3 Ocak 1.557.179.493 23,2 76,8 1.747.000 18 Mayıs 1.681.902.314 32,2 67,8 1.885.000 22 Mayıs 1.672.366.225 34,3 65,7 1.885.000 3 Haziran 1.677.416.884 31,9 68,1 1.885.000 12 Haziran 1.680.088.682 27,2 72,8 1.885.000 26 Haziran 1.679.803.780 28,3 71,7 1.885.000 29 Haziran 1.776.563.780 26,8 73,2 1.982.000 13 Temmuz 1.781.971.207 28,3 71,7 1.982.000 1 Ağustos 1.764.861.207 28,6 71,4 1.982.000 10 Ağustos 1.863.981.207 27,1 72,9 2.081.000 14 Ağustos 1.861.566.814 26,0 74,0 2.081.000 25 Ağustos 1.859.850.930 27,7 72,3 2.081.000 4 Eylül 1.854.984.066 26,3 73,7 2.081.000 18 Eylül 1.856.009.198 27,2 72,8 2.081.000 29 Eylül 1.854.967.864 29,5 70,5 2.081.000 1 Ekim 1.949.957.864 28,1 71,9 2.185.000 9 Ekim 1.949.462.107 29,1 70,9 2.185.000 19 Ekim 2.058.612.107 27,6 72,4 2.294.000 5 Kasım 2.063.229.782 25,9 74,1 2.294.000 18 Kasım 2.065.705.111 23,7 76,3 2.294.000 1 Aralık 2.070.199.196 24,3 75,7 2.294.000 10 Aralık 2.072.793.908 19,0 81,0 2.294.000 
Satış fiyatı benzin rafineri fiyatı, Akaryakıt Tüketim Vergisi, Özel Tüketim Vergisi ve KDV toplamından oluşuyor. 
Petrol Ofisi internet sitesinden alındı. 

</TEXT>
</DOC>
