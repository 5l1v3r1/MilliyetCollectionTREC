<DOC>
<DOCNO> 329682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/02/son/sonspo03.html </URL>
<DATE> 2005/04/02/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Galatasaray'ın gözü Serhat Akın'da... 
</HEADLINE>
<TEXT>

     Galatasaraylı yöneticiler, camianın da sıcak baktığı genç futbolcu Serhat Akın ile önümüzdeki günlerde yüzyüze görüşmeyi planlıyor. 
     11’de fazla şans bulamamaktan yakındığı bilinen başarılı forvete 1 yılı opsiyonlu 3 yıllık sözleşme önerileceği belirtildi. 
     
     Olumlu sinyaller 

     Son dönemde fazla forma şansı bulamadığı Fenerbahçe’de sözleşmesi sezon sonunda bitecek olan Serhat Akın ile yıllardır isminin anıldığı Galatasaray arasında dirsek teması sürüyor. Sarı - Kırmızılı yöneticilerin, ara bulmak için camianın etkili isimlerden genç futbolcunun düşüncesini sordurduğu ve olumlu sinyal almaları üzerine önümüzdeki günlerde yüzyüze görüşmek için adım atacağı öğrenildi. 
     
     Hagi onay verdi 

     Hagi’nin onayı sonrasında başarılı forvete 1 yıl opsiyonlu olmak üzere 3 yıllık sözleşme teklif edilmesi planlanıyor. Serhat’ın Sarı - Kırmızılı camiada istenilen bir isim olması ve yıldız futbolcunun Galatasaraylı oyuncularla olan yakınlığının da transferi kolaylaştıracağı düşünülüyor. Böyle bir girişim karşısında Fenerbahçe kanadının nasıl bir tavır takınacağı ise merak konusu. 
     
     Oynamak istiyorum 

     Serhat Akın’ın yakın çevresine takıma girememekten yana dert yandığı ve Christoph Daum ile yıldızlarının barışmadığını söylediği sıkça gündeme geliyor. Fenerbahçe’nin önümüzdeki sezon kadrosuna bir çok önemli yeni isim katacak olmasından ötürü ilk 11 şansını bu yıldan da az bulacağına kesin gözüyle bakılan genç futbolcunun, Galatasaray’a gelme olasılığını artırıyor. 

     
</TEXT>
</DOC>
