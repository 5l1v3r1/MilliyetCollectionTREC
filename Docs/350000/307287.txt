<DOC>
<DOCNO> 307287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/17/son/sontur50.html </URL>
<DATE> 2005/01/17/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Viyadükten karşı yöne atlamak isteyince 50 metreden düştü .. 
</HEADLINE>
<TEXT>

     Osmaniye'de dün kaybolan tanker şoförünün, amca oğluna yardım için viyadükten karşı yöne atlarken 50 metre yükseklikten düşerek can verdiği belirlendi. 
     AA muhabirinin aldığı bilgiye göre, tanker şoförü Nurettin Gökdemir, aracında muavin olarak çalışan Şerif Gökdemir 20 ve aynı şirkette çalışan amca oğlu Metin Gökdemir 22 ile dün konvoy halinde Gaziantep yönüne giderken Osmaniye'deki Şekerdere viyadüküne geldiğinde Metin Gökdemir'in geride kaldığını fark etti. 
     Cep telefonu ile Metin Gökdemir'i arayan ve aracının arıza yaptığını öğrenen Nurettin Gökdemir, viyadükü geçtikten sonra aracını park ederek, yolun karşısına geçti ve başka bir araca binerek Metin Gökdemir'e ait tankerin bulunduğu yere kadar gitti. 
     Burada 50 metre yükseklikteki viyadükün 10 metre uzaklıktaki karşı yönüne atlamak isteyen Nurettin Gökdemir, yere düştü. Aradan geçen süre içinde beklediği amcaoğlu gelmeyen Metin Gökdemir, Şerif Gökdemir'i aradı. Şerif Gökdemir'in çok önce gittiğini, şu ana kadar yanında olması gerektiğini bildirmesi üzerine amca oğulları güvenlik güçlerinden yardım istedi. Jandarma'nın olay yerinde yaptığı araştırmada Nurettin Gökdemir'in cesedi bugün viyadükün altında bulundu. 
     Yetkililer, olayla ilgili soruşturmanın devam ettiğini bildirdiler. 
     
</TEXT>
</DOC>
