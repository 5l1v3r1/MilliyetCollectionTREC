<DOC>
<DOCNO> 321294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/06/son/sontur01.html </URL>
<DATE> 2005/03/06/ </DATE>
<TIME> 08.55 </TIME>
<AUTHOR>  </AUTHOR>
<HEADLINE>
Avcılar'da tek katlı restoranda yangın... 
</HEADLINE>
<TEXT>

     Avcılar'da geniş bir alan üzerine kurulan tek katlı restoranda çıkan yangın, büyük çapta maddi hasara neden oldu. 
     Sadık Ahmet Caddesi üzerinde faaliyet gösteren ve geniş bir alanda kurulu olan ''Denizköşkler Uğrak Cafe''de yangın çıktı. Yangın, bir bölümü ahşap olan restoranı tamamen sardı. 
     Rüzgarın da etkisiyle bitişiğindeki bir otoparka sıçrama tehlikesi gösteren yangına, Avcılar, Kocasinan ve Bakırköy gruplarına bağlı itfaiye ekiplerince müdahale edildi. 
     Yangının otoparka sıçramasını önlemeye çalışan itfaiye eri Özden Bostancıoğlu, işine karışan bazı kişilerce dövülerek yüzünden yaralandı. 
     Bostancıoğlu, olay yerine çağırılan ambulansta tedavi gördü. 
     Restoranda büyük çapta maddi hasara neden olan yangın, çevredeki binalara sıçramadan itfaiye ekiplerince söndürüldü. 
     
</TEXT>
</DOC>
