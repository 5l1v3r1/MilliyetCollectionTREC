<DOC>
<DOCNO> 316671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/19/son/sondun01.html </URL>
<DATE> 2005/02/19/ </DATE>
<TIME> 07.00 </TIME>
<AUTHOR>  </AUTHOR>
<HEADLINE>
Endonezya'da 6.9'la sallandı 
</HEADLINE>
<TEXT>

     Endonezya'nın Sulawesi bölgesi, yerel saatle sabah 08.04'te meydana gelen 6.9 büyüklüğünde bir depremle sarsıldı. Depremde ölü ya da yaralı olup olmadığı açıklanmazken bölge halkı büyük bir panik yaşadı. 
     Türkiye saati ile sabah karşı 03.04'te meydana gelen depemin merkez üssü Sulawesi'nin güneydoğusundaki Bau Bau kasabasının 70 kilometre batısında Flores Denizi'nin 37 kilometre altı olarak açıklandı. 
     Deprem, kıyı bölgelerdeki yerleşim birimlerinde büyük paniğe yol açarken, henüz ölü veya yaralı sayısı ve hasar olup olmadığına ilişkin herhangi bir açıklama yapılmadı. 
     
     Deniz suyu yükseldi 

     Endonezya'nın resmi Antara ajansı depremin büyüklüğünü 6 olarak açıklarken Sulawesi'nin başkenti Makassar'da açıklama yapan bir yetkili, deniz suyu seviyesinin yükseldiğini, ancak tsunami olduğuna ilişkin bir haber olmadığını söyledi. 
     Bu arada ABD Jeolojik İzleme Merkezi'nin internet sitesinde depremin büyüklüğünün 6.5 olarak ölçüldüğü belirtildi. 
     Halk dağlara kaçtı Endonezya deprem araştırmaları merkezi, bu gece meydana gelen depremin 26 aralıkta meydana gelen 9.0 büyüklüğündeki depremle ilgisi olmadığını açıkladı. 
     Ancak paniğe kapılan halk, yeni bir tsunami beklentisi ve söylentiler nedeniyle dağlara doğru kaçmaya başladı. 
     
     Tarihin en büyük felaketi 

     Endonezya'ya bağlı Sumatra Adası açıklarında 26 aralıkta meydana gelen deprem ve yarattığı tsunami nedeniyle Güney Asya'da yaklaşık 300 bin insan hayatını kaybetmişti. 
     Endonezya Sağlık Bakanlığı, tsunami felaketinde sadece Endonezya'da 228 bin 164 hayatını kaybettiğini açıklamıştı. 
     
</TEXT>
</DOC>
