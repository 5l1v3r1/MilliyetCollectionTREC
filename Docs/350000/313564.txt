<DOC>
<DOCNO> 313564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/08/son/sontur17.html </URL>
<DATE> 2005/02/08/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Bir fuhuş skandalı daha Evden kaçan genç kız batağa saplandı 
</HEADLINE>
<TEXT>

     Ramazan ÇETİN DHA 

DENİZLİ'nin Tavas İlçesi'nde, geçen hafta 15 yaşındaki A.T.'nin 54 kişiye para karşılığı satılmasının ardından, dün de Çal İlçesi'nde, Marmaris'teki evinden kaçan 17 yaşındaki H.S.'nin erkeklere pazarlandığı ortaya çıktı. Olayla ilgili gözaltına alınan 13 kişiden üçü tutuklandı. 
     Çal İlçe Jandarma Komutanlığı ekipleri devriye sırasında bir otomobil içinde rastladıkları Ali İhsan Alacak, İbrahim Kubur ve H.S.'yi şüphe üzerine gözaltına aldı. Yapılan araştırmada, H.S.'nin erkeklere para karşılığı satıldığını belirleyen jandarma, H.S. ile ilişkiye girdikleri ileri sürülen 10 kişiyi gözaltına aldı. 
     H.S., savcıya verdiği ifadesinde, İbrahim Kubur ve Ali İhsan Alacak tarafından zorla para karşılığı satıldığını söyledi. Dün küçük yaşta kızla ilişkiye girmek' suçlamasıyla mahkemeye çıkarılmak üzere Cumhuriyet Savcılığı'na sevk edilen 13 kişiden Ali İhsan Alacak 27 , İbrahim Kubur 32 ve otomobil sahibi Mesut Tüysüz 29 tutuklanarak cezaevine gönderildi, 10 sanık tutuksuz yargılanmak üzere serbest bırakıldı. Para karşılığı erkeklere satılan H.S. ise ailesine teslim edildi. 
     H.S., Marmaris'te tanıştığı Sait isimli erkek arkadaşıyla evlenmek için evden kaçarak Denizli'ye geldiğini, ancak ailesinin "Oğlumuz askere gidecek'' diyerek kendisini kabul etmeyince ortada kaldığını, Denizli Otogarı'nda karşılaştığı İbrahim Kubur'un yardım edeceğini söyleyerek kendisini kandırdığını söyledi. 
     H.S., "Beni bir otele götürüp tecavüz ettiler. Sonra da Ali İhsan Alacak tarafından para karşılığı erkeklerle birlikte olmaya zorlandım. Evden kaçtığım için başıma gelmedik kalmadı. Çok pişmanım'' dedi. 
     Geçtiğimiz hafta da, Tavas İlçesi'nde A.T. 54 kişiye para karşılığı satılması, baba Naim T.'nin polis merkezine şikayeti üzerine ortaya çıkmış, Tavas ve Kale İlçesi'nde A.T. ile ilişkiye giren 54 kişi gözaltına alınmıştı. Cumhuriyet Savcılığı'na sevk edilen 54 kişiden 23'ü tutuklanmıştı. 
     
</TEXT>
</DOC>
