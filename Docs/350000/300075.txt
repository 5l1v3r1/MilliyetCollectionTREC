<DOC>
<DOCNO> 300075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/23/guncel/gun04.html </URL>
<DATE> 2004/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Dernekten teşhir tepkisi 
</HEADLINE>
<TEXT>


Vatandaş Haklarını Koruma Derneği, ilaç içen 5 kız öğrencinin Erzurum Valisi Güvenç tarafından basın aracılığıyla teşhir edildiğini, bunun insan hakları ihlali olduğunu savundu 


Vatandaş Haklarını Koruma Derneği, Erzurum Nenehatun Yetiştirme Yurdu'nda ilaç içen 5 kız öğrencinin basın aracılığıyla teşhir edilmesine tepki gösterdi. Dernek Genel Başkanı Necati Güngör yazılı açıklamasında, öğrencilerin Vali Celalettin Güvenç tarafından basına aracılığıyla teşhir edildiğini, bunun insan hakları ihlali olduğunu savundu. Devletin koruması altında bulunan kız çocuklarının insan haklarının bizzat devletin valisi tarafından çiğnendiğini öne süren Güngör, şunları kaydetti 
"Bu olay bağışlanacak bir olay değildir. Her yönüyle soruşturulması gerekir. Bu yavrular niçin intihara teşebbüs etmişlerdir ve bütün yalvarmalarına rağmen neden basın önünde teşhir edilmişlerdir Bunun cevabı verilmelidir." 
Çocuk Esirgeme Kurumu'na bağlı Nenehatun Yetiştirme Yurdu'nda kalan 5 kız öğrenci, pazar günü çeşitli ilaçlar içerek yaşamlarına son vermeye teşebbüs etmiş, hastaneye kaldırılarak kurtarılmıştı. 5 kızı yurtta ziyaret eden Güvenç, "Utanılacak bir durum yok" derken, kızlardan biri "2 arkadaşımızın başka şehire gönderileceğini duyduk. Dikkat çekmek için ilaç içtik" demişti. 


</TEXT>
</DOC>
