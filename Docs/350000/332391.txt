<DOC>
<DOCNO> 332391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/spor/aspo.html </URL>
<DATE> 2005/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Hagi'nin acıları 
</HEADLINE>
<TEXT>


MİLLİYET, RUMEN HOCANIN YAŞADIĞI GİZLİ SIKINTILARINI AÇIKLIYOR 

ÖZEL HABER HALİL ÖZER 


1- "Tribünlerden gelen tepkilere çok üzüldüm. Çünkü ben, Galatasaray'a hayatımı verdim" 
2- "Ferrari Ribery neden durdu Acaba başka bir takımdan daha iyi bir transfer teklifi mi aldı " 
3- "Song, Milli Takım'dan geç dönüyor, haberim olmuyor. Para ödeniyor, haberim olmuyor" 
4- "15 dakikada nefeslerinin kesildiğini söylüyorlar. Bugün sahaya çıksam 15 dakika oynarım" 
5- Sabri'ye taktik vermiş, ama genç oyuncu dinlemeden sahaya girmiş, küplere binmiş 

Galatasaray'da eleştiri okları, Trabzonspor yenilgisi sonrası Hagi'yi hedef aldı. Ancak Rumen çalıştırıcı da, Trabzon maçı gecesi adeta patladı ve Florya'da çevresine dertlerini ardı ardına sıraladı. 
Zaten sabaha kadar uyumamıştı. İşte Hagi'nin şaşırdıkları 

TARAFTAR 
"Ali Sami Yen'deki tepkiler, bana başka takımda gösterilseydi, hiç aldırmazdım. Ancak ben, Galatasaray'a hayatımı verdim. Beş yıl boyunca herşeyim ile mücadele ettim. Ve ben, bu kulübe çok şey kazandırdığıma inanıyorum. Çok üzgün ve sinirliyim". 
RİBERY 
"İki haftada Ribery'i, Ferrari yaptık. Herkes, onu omuzlara çıkardı, göklere yükseltti. Şimdi ne oldu Neden durdu Sözleşmesi obsiyonlu. Acaba Galatasaray dışından daha iyi bir teklif mi aldı Bu düşüş, beni çok rahatsız ediyor. Aslında ilk yarıda onu çıkarmak istedim. Ama o iki hafta çizdiği portreyi düşünerek belki bir şeyler yapabilir dedim. Bu yüzden oyunda tuttum." 

SONG VE PARA 
"Song, Milli Takıma gittikten sonra birkaç gün rötarla geri geldi. Ben izin vermedim. Haberim de yok. Futbolculara para ödeniyor, yine haberim yok. Kim eksik almış, kim tamam almış hiç kimse bir şey söylemiyor. Böyle konular bir teknik direktöre nasıl iletilmez " 

TAKIM 
"Luciano'nun golü, takımı bu kadar etkilememeliydi. Profesyonel hayatta bunlar olur. Bazı oyuncular, ilk 15 dakikada nefeslerinin kesildiğini söylüyor. Bunun moralle ne ilgisi var Bugün ben sahaya çıksam 15 dakika oynarım. Bu maçta çok şey planladık, ama hiçbir şey olmadı. İlk 15 dakika biz onları boğmaya çalışıyorduk, onlar bizi boğdu". 

SABRİ 
Trabzon maçında herkes Sabri'nin, Hagi'nin görmediği bir anda oyuna dahil olduğunu sanmıştı. Oysa, olay farklıydı. Rumen hoca, oyuna girerken, Hagi'nin taktik verdiği genç oyuncu, hocasını hiç dinlememişti. Bu nedenle de Hagi küplere binmişti. 



</TEXT>
</DOC>
