<DOC>
<DOCNO> 313106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/07/son/sondun45.html </URL>
<DATE> 2005/02/07/ </DATE>
<TIME> 20.12 </TIME>
<AUTHOR>  </AUTHOR>
<HEADLINE>
Papadopulos "Türkiye ile müzakereler için doğru zaman değil" 
</HEADLINE>
<TEXT>

     Güney Kıbrıs Rum yönetimi lideri Tasos Papadopulos, Türkiye ile adanın geleceğine ilişkin müzakerelere başlamak için doğru zaman olmadığını söyledi. 
     Papadopulos, Macaristan'ın başkenti Budapeşte'de düzenlediği basın toplantısında, ''Herhangi bir zamanda müzakereye hazırız, ancak bu müzakereleri yapıcı bir sonuca götürecek birkaç önkoşul mevcut değil'' açıklamasını yaptı. 
     Güney Kıbrıs Rum yönetimi lideri Tasos Papadopulos, BM Genel Sekreteri Kofi Annan'dan tarafların müzakere masasına oturması için aracı olmasını istediğini de sözlerine ekledi. 
     Macaristan Başbakanı Ferenc Gyurcsany de, Türkiye'nin AB üyeliği için Güney Kıbrıs Rum Yönetimi'ni tanımasının gerekli olduğunu ve Türk askerlerinin adadan çekilmesi konusunun, en kısa zamanda müzakere edilmesini umduğunu kaydetti. 
     
</TEXT>
</DOC>
