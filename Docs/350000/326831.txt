<DOC>
<DOCNO> 326831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/25/ekonomi/eko13.html </URL>
<DATE> 2005/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Çerkezköy sanayicisi kendi elektriğini üretecek 
</HEADLINE>
<TEXT>



Çerkezköy'de faaliyet gösteren sanayi kuruluşlarının kurduğu Çerkezköy Elektrik Üretim AŞ, General Electric'in inşa edeceği doğalgaz çevrim santralıyla ilçedeki sanayicilerin elektrik masraflarından yüzde 20 tasarruf etmesini sağlayacak. 
Konuyla ilgili düzenlenen basın toplantısında konuşan Çerkezköy Elektrik Üretim AŞ Yönetim Kurulu Başkanı Ömer Sarıoğlu, organize sanayi bölgesinin kendi sermayesi ile kurduğu şirketin tek amacının maliyetleri düşürmek olduğunu söyledi. 
Teşvik bölgelerine uygulanan indirimden kendilerinin yararlanamadığını belirten Sarıoğlu, 30 milyon dolarlık yatırımla kurulacak santralın bir yıl içinde üretime başlayacağını kaydetti. Santral 48 megawatt elektrik üretimi yapacak ayrıca kullanıcılar için de saatte 60 ton proses buharı üretecek. 


</TEXT>
</DOC>
