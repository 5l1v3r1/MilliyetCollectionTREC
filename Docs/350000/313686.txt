<DOC>
<DOCNO> 313686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/09/yasam/yas01.html </URL>
<DATE> 2005/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ne taciz var, ne de tecavüz' 
</HEADLINE>
<TEXT>


Barbaros Çocuk Köyü'nde kalan A.B. Taciz falan yok. Bek retimi sevdiğim kişiye verdim 

NESRİN COŞKUN, TURAÇ TOP DHA 

Urla'daki Barbaros Çocuk Köyü'nde kalan ve bakire çıkmayınca bir anda olayların başaktörü haline getirildiğini öne süren A.B. 18 , "Bir genç kız olarak en ağır iftiralara tanık oldum, 8 yıldır yaşadığım köyümü tanıyamaz haldeyiz. Bek retimi sevdiğim gence verdim, o suçsuz yere tutuklu. Taciz yok, tecavüz yok. Asıl taciz ve tecavüzü bu iftiralarla yaşadım" dedi. 
Olayların ardından günlerdir dışarıya adım atmayan A.B., DHA mektubunu ulaştırdığı sırada yaptığı açıklamada, adını vermediği ve "bakıcı" denilmesini istemediği köydeki annesinin pekçok öz anneden çok daha özverili, şefkatli, sevecen olduğunu söyledi. Taciz ve tecavüz iddialarının doğru olmadığını savunan A.B., şöyle devam etti 
"Adli Tıp'ta beni ve diğer kızları muayene ettiler. İçlerinde tek bakire çıkmayan ben olunca senaryo üzerime kuruldu. Ortada skandal yok. İki hafta önce köye gelen sivil jandarmalar 'seminere' diye karakola götürdü. Orada taciz, tecavüz iddiaları gündeme getirildi. Birilerinin kız - erkek çocukların bir arada yaşamasına karşı olduğunu düşünüyorum. Köyümüz gibi bir köy başka yerde açılacaktı. Bunun engellenmesi için skandal yaratıldı." 
Kendini bir anda "para karşılığı onlarca erkeğin koynuna girmiş kadın" olarak bulduğunu belirten A.B., "Adli Tıp Kontrolü'nde rızam olmadan insanlar vücuduma dokundu" dedi. 

'Hesabı sorulacak' 
Devlet Bakanı Güldal Akşit, skandalla ilgili iddiaları TBMM'de yanıtlayarak, "Yaşananların hesabı sorulacak" dedi. Akşit, bir kısım insanların, "İlahiyatçı" ya da "İmam hatipli" şeklinde ayrımcılık yapmayı alışkanlık haline getirdiğini savundu. n 


</TEXT>
</DOC>
