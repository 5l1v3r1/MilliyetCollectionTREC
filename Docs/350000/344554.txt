<DOC>
<DOCNO> 344554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/21/son/soneko02.html </URL>
<DATE> 2005/05/21/ </DATE>
<TIME> 08.25 </TIME>
<AUTHOR>  </AUTHOR>
<HEADLINE>
Turcell'e 1.9 milyar YTL'lik sermaye 
</HEADLINE>
<TEXT>

     Turkcell, sermayesini 1.9 milyar YTL düzeyine çıkarıyor. Doğan Yayın Holding sermayesini 576 milyon YTL’ye, Enka İnşaat da 300 milyon YTL’ye yükseltecek. 
     Sermaye Piyasası Kurulu SPK , Turkcell’in sermaye artırım başvurusunu kayda aldı. Sermayesini 1 milyar 474.6 milyon YTL’den 1 milyar 854.9 milyon YTL’ye yükseltecek olan şirket, 380.2 milyon YTL’lik artırımın tamamını bedelsiz olarak gerçekleştirecek. 
     
     DİĞER ARTIRIMLAR 
     10 ortaklığın daha sermaye artırımlarına izin verildi. 
     Doğan Yayın Holding sermayesini 24 milyon YTL bedelsiz artırarak 552 milyon YTL’den 576 milyon YTL’ye, Enka İnşaat 100 milyon YTL bedelsiz artırarak 200 milyon YTL’den 300 
     milyon YTL’ye, Anadolu Hayat Emeklilik 50 milyon YTL bedelsiz artırarak 100 milyon YTL’den 150 milyon YTL’ye çıkaracak. Marmaris Martı 6 milyon YTL bedelsiz artırımla sermayesini 66 milyon YTL’ye, Indeks Bilgisayar 27.4 milyon YTL bedelsiz artırımla 45 milyon YTL’ye, Aksu İplik 10.8 milyon YTL bedelsiz artırımla 20 milyon YTL’ye, Arena Bilgisayar 14 milyon YTL bedelsiz artırımla 16 milyon YTL’ye, Doğusan Boru 5.5 bin YTL bedelli artırımla 9.9 milyon YTL’ye, Ak-Al Tekstil 708 bin YTL bedelsiz artırımla 7.8 milyon YTL’ye, Alternatif Yatırım da 4.2 milyon YTL bedelli artırımla 10.2 milyon YTL’ye yükseltecek. Mensa 28.1 milyon YTL’lik bedelsiz, Frigo Pak 5.9 milyon YTL bedelli, 60 bin YTL bedelsiz artırım için başvurdu. 
     
     KAYIT SERMAYE 
     İpek Matbaacılık’a kayıtlı sermayesini 25 milyon YTL’den 30 milyon YTL’ye, Doğusan Boru’ya 10 milyon YTL’den 25 milyon YTL’ye çıkarması için izin verildi. 
     Koniteks ise sermaye tavanını 8 milyon YTL’den 20 milyon YTL’ye yükseltmek için başvurdu. 
     
</TEXT>
</DOC>
