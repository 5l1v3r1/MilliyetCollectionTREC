<DOC>
<DOCNO> 312506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/04/son/sontur49.html </URL>
<DATE> 2005/02/04/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Hacılara kar engeli... 
</HEADLINE>
<TEXT>

     Tekirdağ'ın Hayrabolu İlçesi'nden Türkiye Diyanet Vakfı'na ait araçla bu yıl hacca giden vatandaşlar dönüş yolculuğu sırasında Lüleburgaz-Hayrabolu kara yolunun kar ve tipi nedeniyle kapalı olması sonucunda, Lüleburgaz Terminali'nde mahsur kaldı. 35 hacı, Hayrabolu Belediye Başkanı Şener Çelikayar'ın da içinde bulunduğu otobüsle ilçeye getirildi. 
     AA muhabirinin edindiği bilgiye göre, yol açma çalışmalarına katılan belediye başkanı Çelikayar, ilçe müftülüğüne gelen hacı yakınlarının ilçeye araç bulunamaması nedeniyle, kendilerinden yardım istenildiğini öğrendi. Belediye greyderi, ekip ve araçları ile yol açma çalışmalarının tamamlanmasından sonra Lüleburgaz'a belediye otobüsüyle bizzat giden Çelikayar, beraberinde hacılarla ilçeye döndü. 
     Çelikayar, ''Hayrabolu merkez ve köylerinden olan 35 hacımıza ulaşarak onları yakınlarına kavuşturduk. Hayrabolu'dan E-5'e kadar olan bölüm kapalı. Biz belediyemizin otobüsünü bu işe tesis ederek, greyderimizin yardımıyla hacılarımızı Hayrabolu'ya getirdik. Sabah 06.00'dan beri süren meraklı bekleyişi sona erdirdi'' dedi Hacı yakınları, ''Uzun süre yakınlarımızdan ayrıydık. Hasret her geçen dakika artıyordu. Belediye başkanımızın bu çalışması bizleri memnun etti'' diye konuştular. 
     
</TEXT>
</DOC>
