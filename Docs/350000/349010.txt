<DOC>
<DOCNO> 349010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/05/guncel/gun01.html </URL>
<DATE> 2005/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Alo suiistimal hattı 
</HEADLINE>
<TEXT>


Aycell'in emniyet teşkilatına yönelik başlattığı "özel kullanım" uygulamasına abone olan polisler arasında, ücretsiz kullanım hattını günde 16-18 saat kullananlar olduğu anlaşıldı 

TOLGA ŞARDAN Ankara 

Aycell'in Aria ile birleşmeden önce emniyet teşkilatına yönelik başlattığı "özel kullanım" uygulaması avea'nın başına dert oldu. Sistemin uygulamaya girdiği ilk dönemde, aboneler üzerinde kontrol yapan şirket, polis abonelerinden ellerindeki hatları günde 16-18 saat kullananlar olduğunu saptadı. Kullanım süresine sınırlama getiren şirket sorunu çözemeyince de ikinci kez Emniyet Genel Müdürlüğü'ne başvurdu. 
Aycell firması, Emniyet Genel Müdürlüğü ile özel protokol imzaladı. Abone polislere 3 ya da 4 kart vererek 1. derece yakınları dahil, aylık sabit ücret ödenmesi karşılığında sınırsız konuşma imk nı sağlayan şirket, Aria ile birleşmeden sonra uygulamada sorun yaşamaya başladı. Bazı abone polislerin 24 saat içinde yaklaşık 16-18 saat görüşme yapması şirket yönetiminin dikkatini çekti. 
Bazı abonelerin kullanım süresini gece yarısından sabaha kadar devam ettirdiği, çocuklarının ve kendilerinin yatak başına koydukları telefonları uyku sırasında açık tutarak alarm sistemi gibi kullandıkları anlaşıldı. Şirket, bir yıl önce kullanma süresine 3 saat sınırlaması getirdi. 

Aboneler mesajla uyarıldı 
Sınırlı süreli kullanımdan da sonuç alamayan avea, emniyete yeniden bir uyarı yazısı gönderdi. Şirket, bazı abonelerin günlük 3 saati aşkın görüşme yaptığını bildirdi. Sınırı aşan kullanım yapan personel tespit edilmeye başlandı. avea, aboneleri mesajlarla uyardı. İstediği sonucu alamayan avea, Emniyet'e şik yet yazısı gönderdi. 
Emniyet Genel Müdürü Gökhan Aydıner'in imzasıyla bir genelge hazırlanarak tüm birimlere gönderildi. Genelgede, uzun telefon görüşmesi yapan personelin "titizlikle takip edilmesi" istendi. 


</TEXT>
</DOC>
