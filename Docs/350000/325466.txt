<DOC>
<DOCNO> 325466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/21/son/sondun01.html </URL>
<DATE> 2005/03/21/ </DATE>
<TIME> 02.15 </TIME>
<AUTHOR>  </AUTHOR>
<HEADLINE>
İsrail'de Maaleh Adumim'e 3500 ek konuta inşasına yeşil ışık... 
</HEADLINE>
<TEXT>

     İsrail Savunma Bakanı Şaul Mofaz, Maaleh Adumim Yahudi yerleşim birimine 3500'den fazla ek konut inşa edilmesine yeşil ışık yaktı. 
     Savunma Bakanlığı sözcüsü, ''Mofaz'ın, 5 yıl önce kabul edilen Maaleh Adumim'i genişletme projesini 2 ay önce resmen onayladığını'' belirtti. 
     İsrail'in Batı Şeria'da bu yıl içinde 6000'den fazla ev inşa etmeyi planladığı, ayrıca 120 ileri karakolun resmi statüye kavuşturulacağı bildirilmişti. 
     Yediot Ahronot gazetesinin haberinde, Batı Şeria'da toplam 6391 yeni evin inşa edileceği, 2100 evin de Maaleh Adumim yerleşim birimine ekleneceği belirtilmişti. 
     İsrail Başbakanı Ariel Şaron, Gazze Şeridi'nde 21 ve Batı Şeria'daki 4 Yahudi yerleşim biriminin boşaltılmasını öngören çekilme planına paralel olarak Batı Şeria'daki başlıca yapıları güçlendirmek istiyor. 
     Kudüs kentinin doğusunda yeralan, Batı Şeria'daki en büyük Yahudi yerleşim birimi Maaleh Adumim'de yaklaşık 30 bin kişinin yaşıyor. 
     
</TEXT>
</DOC>
