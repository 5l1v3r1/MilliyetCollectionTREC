<DOC>
<DOCNO> 307845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/19/son/sonspo15.html </URL>
<DATE> 2005/01/19/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Basketbolda All Star heyecanı... 
</HEADLINE>
<TEXT>

     Basketbolda 7.'si yapılacak olan All Star organizasyonuna, 22-23 Ocak tarihleri arasında İstanbul Abdi İpekçi Spor Salonu evsahipliği yapacak. 
     Erkeklerde ve bayanlarda Türk ile ülkemizde forma giyen yabancı oyunculardan oluşacak karmaları karşı karşıya getirecek All Star mücadelesinin tanıtım toplantısı, Türkiye Basketbol Federasyonu TBF Asbaşkanı İmran Işıldar, TBF Genel Koordinatörü Ali Özsoy, Beşiktaş Bayan Basketbol Takımı Antrenörü Aziz Akkaya, İTÜ oyuncusu Harun Erdenay, Beşiktaş Bayan Takımı oyuncusu Yasemin Horasan ve organizasyonun yayın hakkını alan Star TV'nin spor müdürü Serhat Ulueren'in katılımıyla Abdi İpekçi Spor Salonu'nda yapıldı. 
     Toplantıda, elde edilecek gelirin büyük bir bölümününün Güney Asya'da yaşanan felakette zarar görenler için yardım olarak bağışlanacağı açıklanırken, bilet fiyatlarının ise 5 ile 10 YTL olarak belirlendiği ve basketbolseverlerin Biletix gişelerinden temin edebilecekleri kaydedildi. 
     Ayrıca All Star karşılaşmaları süresince, TBF ile İETT arasında yapılan anlaşma uyarınca da İstanbul'un çeşitli semtlerinden salona ücretsiz otobüs seferleri yapılacak. 
     
     KADROLAR 
     TBF'nin basketbolseverler, basın mensupları, antrenörler ve kulüp yetkililerinin oylarıyla belirlediği All Star kadroları da açıklandı. 
     All Star ''Erkekler Yerli Takımı''nda antrenör Aydın Örs yönetiminde, Ender Arslan Efes Pilsen , Kerem Tunçeri Ülkerspor , Serkan Erdoğan Ülkerspor , Harun Erdenay İTÜ , Haluk Yıldırım Beşiktaş , Kerem Gönlüm Ülkerspor , Ermal Kurtoğlu Efes Pilsen , Kaya Peker Efes Pilsen , Fatih Solak Ülkerspor , Asım Pars Tuborg Pilsener , Ömer Onan Fenerbahçe ve Muratcan Güler Pınar Karşıyaka yer aldı. 
     Oktay Mahmuti idaresindeki All Star ''Erkekler Yabancı Takımı''nda ise, Damir Mrsic Fenerbahçe , Khalid El-Amin Beşiktaş , Kevin Rice Darüşşafaka , Brian Boddicker Galatasaray , Henry Domercant Efes Pilsen , Saulius Stombergas Ülkerspor , George Banks Bandırma Banvitspor , Marc Salyers Fenerbahçe , Goran Nikolic Efes Pilsen , Ratko Varda Beşiktaş , Eureljus Zukauskas Ülkerspor , Chris Booker Fenerbahçe mücadele edecek. 
     
     BAYANLAR 
     All Star ''Bayanlar Yerli Takımı''nda antrenörlük görevine Aziz Akkaya seçilirken, kadrosunda ise Nilay Yiğit Fenerbahçe , Esmeral Tunçluer Beşiktaş , Birsel Vardarlı Migrosspor , Nihan Anaz Beşiktaş , Sariye Gökçe Ceyhan Belediyesi , Tuğba Taşçı Galatasaray , Şaziye İvegin Fenerbahçe , Gülşah Akkaya Mersin Büyükşehir Belediyesi , Naile İvegin BOTAŞ Spor , Gülizar Kalçalar Erdemirspor , Yasemin Horasan Beşiktaş ve Serap Yücesir Fenerbahçe yer aldı. 
     ''Bayanlar Yabancı Takımı'' ise antrenör Zafer Kalacıoğlu yönetiminde, Julie Ann McBride BOTAŞ Spor , Telisha R. Quarles Migrosspor , Mary C. Ferdinand Fenerbahçe , Allison j. Trapp Orim Camspor , Chrystal Starling Burhaniye Belediyesi , Lindsey Yamasaki Ceyhan Belediyesi , Andrea Stinson Beşiktaş , Gergena Branzova Migrosspor , Jaclyn R. Johnson Erdemirspor , Tiffani T. Johnson Fenerbahçe , Korana Zanze Fenerbahçe ve Marijana İvoviç'ten Ceyhan Belediyesi oluştu. 
     
     MİX STARS 
     Organizasyonda basketbol yıldızlarının yanı sıra, basketbolcular ile kendi alanlarında tanınmış isimlerden oluşan karma kadrolarda maç yapacak. 
     Mix Stars adı altında belirlenen karmalarda, birinci takım Ufuk Sarıca, Levent Yüksel, Müjde Yüksel, Rasim Başak, ikinci takım Melih Erçin, Tülin Şahin, Işıl Alben, Nedim Yücel, Aysu Kayacı, üçüncü takım Orhun Ene, Athena Hakan, Gülçin Cantekin, Cevher Özer ve dürdüncü takım ise Zeki Tosun, Sarp Leventoğlu, Elhan Günay, Umut Tınay'dan oluştu. 
     
     ÜÇLÜK VE SMAÇ YARIŞMALARI 
     All Star mücadelesi kapsamında bayanlar ve erkeklerde üç sayılık atış müsabakaları ile erkeklerde smaç yarışması yapılacak. 
     Üçlük yarışmasında erkeklerde Miroslav Radoseviç Bandırma Banvitspor , Cüneyt Erden Darüşşafaka , Bekir Yarangüme Beşiktaş , Gökhan Üçoklar Galatasaray , Murat Kaya Büyük Kolej , Tutku Açık Ülkerspor , Dion Glover Ülkerspor , Willie Solomon Efes Pilsen , Teo Czmiç Tuborg Pilsener , bayanlarda ise Burcu Atalay Ceyhan Belediyesi , Dilek Buyuran Erdemirspor , Hande Kayalar İÜSK , Ülkü Tuncel Orim Camspor , Şebnem Tümer Mersin Büyükşehir Belediyesi Taquilla Allen BOTAŞ Spor ve Hülya Özdemir Çankaya Üniversitesi Arı Koleji mücadele edecek. 
     Diğer yandan, smaç yarışmasında da, Muratcan Güler Pınar Karşıyaka , Donald Little Galatasaray , Vincent Jones Darüşşafaka , Kerem Gönlüm Ülkerspor , Cevher Özer Darüşşafaka , Kaya Peker Efes Pilsen ve Chris Booker Fenerbahçe karşılaşacak. 
     
     HAKEMLER 
     İki gün sürecek dev organizasyonda Erkekler All Star mücadelesini, Mustafa Can Ankara , Ufuk Akyüz İstanbul ve Fatih Dalay İstanbul , Bayanlar All Star karşılaşmasını ise Elif İnci Bursa , Özlem Yalman Antalya ve Elçin Özdemir Ankara yönetecek. 
     Organizasyon kapsamında çeşitli seyirci yarışmaları ile konserler ve şovlar da düzenlenecek. 
     
</TEXT>
</DOC>
