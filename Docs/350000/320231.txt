<DOC>
<DOCNO> 320231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/yasam/axyas01.html </URL>
<DATE> 2005/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İnternetin efendisi 'I kiss you Mahir' 
</HEADLINE>
<TEXT>


Doğum günü şerefine 'Siberalemde 10 yılda en çok iz bırakan 100 an'ı seçen Yahoo, internetteki milli gururumuz Mahir'i de 'ilk internet ünlüsü' unvanıyla listeye aldı 

Menderes Özel 

Siberalemde "I kiss you Mahir" 'Sizi öpüyorum' Mahir diye tanınan Mahir, internet kullanıcılarına arkadaşlık çağrısında bulunduğu ve fotoğraflarına yer verdiği sitesiyle 2000 yılında bir anda dünya çapında şöhret olmuştu. Dün 10 yaşına giren internetteki en popüler arama kapılarından portal Yahoo, doğum günü şerefine 'siberalemde 10 yılda en çok iz bırakan 100 an'ı listeledi ve Mahir'i de unutmadı . Yahoo, "ilk internet ünlüsü" unvanıyla Mahir'i listeye aldı. 
Yahoo, popülerliğinin zirvesindeyken dünya çapında milyonlarca hayranı olan, adına şarkılar yazılan, dünyanın dört bir yanından konuşmacı olarak konferanslara davet edilen Mahir için şu ifadeleri kullandı "İnternetin ilk ünlüsü olan Türk, 'Sizi öpüyorum' diye haykırıyor. Ahali, Mahir'in kıkır kıkır güldüren sitesine takılırken, Cindy Margolis, fotoğrafları, videoları en çok indirilen kadın olduğunu öne sürüyordu. Web ünlüleri Peter Pan Man ve Wedding Dress Guy da ortalığı karıştırdı." 

Listeden seçmeler 

İnternete girmesi yasaklanan ilk kişi olan "hacker" Chris Lamprechtİnternet reklam formatı olan "banner"ın icadıMüzayede sitesi eBay'in açılmasıHotmail'in web tabanlı e - posta hizmeti vermeye başlamasıChat'e sohbet başlanmasıMP3 ve MP3 paylaşım sitesi Napster'ın hizmete girmesiTsunami ve felaketzedeler için internette toplanan yardımlarBir internet sitesi sayesinde daha gösterime girmeden müthiş karizma kazanan Blair Cadısı filmi 




</TEXT>
</DOC>
