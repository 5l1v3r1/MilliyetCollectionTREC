<DOC>
<DOCNO> 336040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/22/son/sonyas12.html </URL>
<DATE> 2005/04/22/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Tıp tarihinde dönüm noktası... Fareler kış uykusuna yatırıldı 
</HEADLINE>
<TEXT>

     BBC 

Ve tıp tarihinde dönüm noktası olabilecek bir bilimsel gelişme. 
     Amerikalı araştırmacılar, deney farelerini, metabolizmalarını yavaşlatarak kış uykusuna benzer bir hale sokmayı ilk kez başardılar. Bunun, tıp alanında ilerde önemli yansımaları olabilecek. 
     Science dergisinin son sayısındaki makaleye göre, Seattle'daki Hutchinson kanser araştırma merkezinden Mark Roth ve çalışma arkadaşları, fareleri bazı memeliler gibi yapay yoldan kış uykusuna yatırdı. Roth, "İnsan dahil bütün memelilerin potansiyel olarak kış uykusuna yatabileceğini düşünüyoruz. Farelerde bunu yapmanın yolunu bulduk. Uyutmayı başardığımız fareleri, hiçbir yan etkiye yol açmadan uyandırmayı da başardık" dedi. 
     Araştırmacıların, fareleri oksijen miktarını kısarak uyku haline soktukları belirtildi. Oksijenin azalması, donmaya hipotermi benzer etki yaratıyor. 
     Uzmanlar, suya düşerek donan çocukların hayat belirtisi göstermedikleri halde vücut ısısı yükseldikten sonra hayata döndüklerini hatırlatarak, soğuğun oksijensiz kalan beyin hücrelerinin ölmesini engellediğini hatırlattılar. 
     
</TEXT>
</DOC>
