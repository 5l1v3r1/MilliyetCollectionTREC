<DOC>
<DOCNO> 344933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/23/yasam/axyas02.html </URL>
<DATE> 2005/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
New York kırmızı beyaza büründü 
</HEADLINE>
<TEXT>


ABD'nin dört bir yanından gelen yaklaşık 60 bin kişi, Türk bayrağının renklerine büründü, Manhattan'da yürüdü. 24. Türk Günü Yürüyüşü, sokakları karnaval alanına dönüştürdü 

CAN KAMİLOĞLU DHA 

ABD'NİN New York kentinde gerçekleştirilen 24. Türk Günü Yürüyüşü'ne önceki gün 60 bine yakın Türk katıldı. Manhattan sokaklarındaki bariyerlerin arkasından korteji izleyenler, bayrak sallayarak yürüyenleri alkışladı. Yürüyüşün ardından da mehter takımını izleyenler, Dag Hammarksjold Parkı'ndaki şenliğe katıldı. Ve işte o şenlikten notlar 

Döner-ayrana hücum 
Geçici stantlardan Türk yiyecekleri almak isteyenler uzun kuyruklar oluşturdu. Ekmek arası döner favoriydi. 10 bin porsiyon döner, birkaç bin kasa ayran satıldı.Günün gözdesi, 450 gramlık torbalarda 5 dolara satılan yeşil erik oldu Yürüyüşe Milliyet ve Hürriyet gazeteleri de katıldı. ABD'de görevli Türk asıllı emniyet güçleri de yürüyüşteydi.Kıbrıslı Türkler, Türkmenistanlılar, Özbekistanlılar, Azeriler, Bulgar Türkleri, Tatarlar, Kırım Türkleri, Türkmenler ve Ahıska Türklerinin de bulunduğu gruplar da kortejdeydi.Konser veren Ege ve Zara, kalabalığı coşturdu. Fenerbahçeliler samba yaptı Galatasaraylılar binlerce sarı-kırmızı balon uçurdu. Beşiktaşlılar da meşalelerle Manhattan'ı tribüne çevirdi. 


</TEXT>
</DOC>
