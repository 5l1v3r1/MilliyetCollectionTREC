<DOC>
<DOCNO> 329361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/01/son/sonspo07.html </URL>
<DATE> 2005/04/01/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Trabzonspor Emre ile ilgilenmiyoruz... 
</HEADLINE>
<TEXT>

     Trabzonspor Kulübü Yönetim kurulu üyesi Metin Akbaşoğlu, Emre Belözoğlu ile ilgilendiği yönünde çıkan söylentileri yalanladı. 
     Transfer çalışmalarına erken başlayan ve birçok futbolcuyu listesine dahil eden Trabzonspor, asılsız haberlerden yana bir hayli dertli. Geçtiğimiz günlerde kendilerinin İnter’de forma giyen Emre Belözoğlu ile ilgilendiği yönünde çıkan söylentilere yanıt veren yönetim kurulu üyesi Metin Akbaşoğlu, böyle bir durumun kesinlikle söz konusu dahi olmadığını belirtti. Yıldız futbolcu ile bir araya geldiğinin de gerçek dışı olduğuna dikkat çeken Karadeniz ekibinin idarecisi şöyle konuştu Teknik heyetimizin talebi doğrultusunda ve gücümüz ölçüsünde istenen oyuncuları renklerimize bağlamak için elimizden geleni yaparız. Emre gerçekten de dünyanın önemli futbolcuları arasında gösterilebilecek bir futbolcu. Ancak gündemimizde onun adı yok. Zaten olsaydı da çıkar bunu gururla ve rahat bir şekilde kamuoyuna duyururduk. Bunun böyle bilinmesinde fayda var.ö 
     
</TEXT>
</DOC>
