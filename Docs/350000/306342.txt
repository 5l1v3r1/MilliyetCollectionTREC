<DOC>
<DOCNO> 306342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/14/spor/spo04.html </URL>
<DATE> 2005/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon'da plase Polak 
</HEADLINE>
<TEXT>


Bordo-Mavili yönetim, Polonyalı Zrowski ile Szymkowiak'ın transferinde sorun çıkması ihtimaline karşılık, aynı ülkede forma giyen 24 yaşındaki Çek yıldızı listesine aldı 

ALİCAN ESENCİ 


Düğmeye basıldı 
YABANCI transferinde şu ana kadar somut adımlar atamayan Trabzonspor'un, Polonya'nın Slovan Liberec takımında forma giyen Polak'ı da gündemine aldığı ortaya çıktı. Bordo - Mavili yönetim, prensipte anlaşma sağlanan Wisla Krakow'lu Zrowski ve Szymkowiak'ın transferlerinde her hangi bir sorun çıkması halinde, aynı ülkede görev alan Çek futbolcuya yönelecek. 

Polonya seferi 
YÖNETİCİLER Ömer Sarı, Murat Bozoğlu ve Metin Akbaşoğlu iki gün içinde Polonya'ya giderek, transfer temaslarını sonuçlandırmayı hedefliyor. Üç yöneticinin, burada hem Wisla Krakow, hem de Slovan Liberec kulüpleri ile futbolcuların bonservisi için masaya oturacakları bildirildi. Yönetim, hafta başına kadar en az bir oyuncuyu Türkiye'ye getirmenin hesabını yapıyor. 

Sekiz gol attı 
TRABZONSPOR'UN listesine giren 1.81 boyunda ve 77 kilo ağırlığındaki Polak orta sahada güçlü fiziği ve teknik özellikleriyle dikkat çekiyor. 24 yaşındaki Polak, Polonya 1. Ligi'nde çıktığı 134 maçta rakip fileleri 8 kez havalandırmayı başardı. Slovan Liberec'le bu sezon sonuna kadar sözleşmesi bulunan yıldız oyuncu, daha önce Brunn forması giymişti. 

Şenol Güneş'in test günü 

W.Bremen ile maç 
TRABZONSPOR, ikinci hazırlık maçını bu akşam saat 21.45'te Topkapı Otel'in sahasında Werder Bremen ile oynayacak. İlk sınavında Samsunspor ile 1-1 berabere kalan Bordo - Mavililer, bu mücadeleye büyük önem veriyor. Teknik Direktör Şenol Güneş, kafasında planladığı ideal on birle sahaya çıkmayı düşünüyor. Trabzonspor, son maçını 17 Ocak'ta Sivasspor ile yapacak. 

Otomobil çalışmadı 
BELEK'TE yeni sezona hazırlanan Karadeniz ekibinin dün sabah yaptığı çalışmaya hafif sakatlıkları bulunan Erdinç ve Celalettin katılmadı. Teknik Direktör Şenol Güneş, oyuncularına yan top ve şut çalışması yaptırdı. Antrenman sonrası otele dönmek isteyen Güneş, otomobilini çalıştırmak için uzun süre uğraştı. Tecrübeli hoca, otomobili tam üç kez stop ettirdi. 


</TEXT>
</DOC>
