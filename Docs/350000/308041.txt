<DOC>
<DOCNO> 308041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/20/son/sondun32.html </URL>
<DATE> 2005/01/20/ </DATE>
<TIME> 23.33 </TIME>
<AUTHOR>  </AUTHOR>
<HEADLINE>
Usame Bin Ladin'in demeçleri ABD'de kitap oluyor 
</HEADLINE>
<TEXT>

     El Kaide lideri Usame Bin Ladin'in röportajlarıyla, yardımcısı Eymen El Zevahiri'nin yazılarının İngilizce çevirisi, ABD'deki Doubleday Yayınevi tarafından yayımlanacak. 
     Adı ''El Kaide Okuma Kitabı'' olması planlanan kitabın, gelecek yıl çıkması planlanıyor. 
     Yayınevinin Sözcüsü Suzanne Herz, ''Düşmanımızın ne düşündüğünü bilmek çok önemli'' diyerek, kitabın büyük bölümünün, bin Ladin'in Mısır'da Arapça yayımlanan demeçlerinin yer aldığı çalışma ve Zevahiri'nin Ürdün'de yayımlanan kitabından çevirilerden oluşacağını anlattı. 
     Kitapta ayrıca bin Ladin'in Arap basınına verdiği demeçlerin yer alacağı belirtildi. 
     Kitabın çevirilerinin, Kongre Kütüphanesi'nin Yakın Doğu bölümünden dil uzmanı Raymond İbrahim tarafından yapılacağı kaydedildi. 
     
</TEXT>
</DOC>
