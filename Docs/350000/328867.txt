<DOC>
<DOCNO> 328867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/31/son/sondun39.html </URL>
<DATE> 2005/03/31/ </DATE>
<TIME> 17.35 </TIME>
<AUTHOR>  </AUTHOR>
<HEADLINE>
İstihbaratta hatalar çok yaygın 
</HEADLINE>
<TEXT>

     ABD istihbaratının, Irak'ın kitle imha silahları konusunda yaptığı türden hatalarının çok yaygın olduğu bildirildi. 
     ABD Başkanı George Bush'un talimatı üzerine başkanlık komisyonlarından biri tarafından hazırlanan raporda, ''İstihbarat aleminin Irak konusundaki performansında görülen türden hatalar hala çok yaygın'' denildi. 
     ''Dünyanın en tehlikeli'' ülkelerinin nükleer programları hakkında Amerikan istihbarat kurumlarının çok zayıf olduğu kaydedilen raporda, ''günümüzün zorlu hedeflerine nüfuz edebilmek'' açısından uzun dönemli planlar geliştirme yeteneğine sahip olması için, istihbaratın derinden değişim geçirmesi gerektiği belirtildi. 
     İstihbarat kurumlarının Irak ile ilgili topladıkları bilgilerin değersiz ya da yanıltıcı olduğu ifade edilen raporda, Beyaz Saray ya da Pentagon'un, Irak konusundaki iddialarını desteklemek amacıyla istihbarat bilgilerini analiz eden kişilere siyasi baskı yaptığı yönünde delil bulunamadığı da kaydedildi. 
     Raporda, bu hataların Amerikan istihbaratı üzerinde yarattığı güvensizliğin ortadan kalmasının yıllar alacağı görüşü dile getirildi. 
     
</TEXT>
</DOC>
