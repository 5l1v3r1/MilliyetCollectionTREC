<DOC>
<DOCNO> 337907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/son/sonyas08.html </URL>
<DATE> 2005/04/28/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Michael Jackson'ın eski karısı mahkemede ifade verdi 
</HEADLINE>
<TEXT>

     Çocuklara cinsel tacizle suçlanan Michael Jackson'ın eski karısı Debbie Rowe, mahkeme huzurunda ifade verdi. 
     Rowe, ifadesinde 1996 yılında evlendiği ünlü sanatçıyla hiçbir zaman aynı evi paylaşmadığını söyledi. Savcı Ron Zonen'in, ''Michael Jackson'ı nasıl tanırsınız '' şeklindeki sorusu üzerine, ünlü sanatçıyla arkadaş olduklarını ve evlendiklerini belirten Rowe, 2 çocuğunun babası olan Jackson'la evlenmeden 20 yıl önce tanıştıklarını kaydetti. 
     Boşandıktan sonra çocuklarının velayetini Michael Jackson'a vermeyi kabul eden ve daha sonra çocuklarını ziyaret etme hakkı kazanan Rowe, Jackson'ın iyi bir baba olduğunu gösteren video kasetin kaydında kendisinden yardım istediğini belirtti. 
     Jackson'ın cinsel tacizde bulunduğunu iddia eden çocuğun annesi, söz konusu video kaydının bir senaryodan ibaret olduğunu iddia etmişti. 
     
</TEXT>
</DOC>
