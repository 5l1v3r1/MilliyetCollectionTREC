<DOC>
<DOCNO> 308442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/22/son/soneko01.html </URL>
<DATE> 2005/01/22/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Hatalı basılmış 1 YTL 
</HEADLINE>
<TEXT>

     Özkan DİKMEN DHA 

İKİ yüzü de hatalı basılmış 1 madeni Yeni Türk Lirası piyasaya sürüldü. 
     1 YTL madeni paranın ön yüzünde 1 Yeni Türk Lirası ve altında 2005' yazarken, hatalı basılan parada sadece 1 Yeni Türk Lirası yazısı ve etrafında Türkiye Cumhuriyeti' yazısı yer aldı. Oysa Türkiye Cumhuriyeti' yazısı, paranın arka yüzünde ve Atatürk figürünü çevreleyecek şekilde yazılması gerekiyordu. Ön yüzde bulunması gereken 2005 yazısı ise, arka yüzde Atatürk figürünün altında yer aldı. 
     Hatalı para eline geçen büfe işletmecisi Gökhan Gökemre, "Yeni yılla birlikte büfeye gelecek yeni paraları merakla bekliyorduk. Gelen paralar arasında ters basılmış bir adet 1 YTL'lik madeni para elimize geçti. Bu paranın sahtesi olmayacağını bildiğimiz için kesinlikle baskı hatasından kaynaklandığını düşündük. Aynı zamanda bu bizim için büyük bir şans. Bana piyangodan hiç ikramiye çıkmadı ama, bu para benim için büyük bir hatıra olacak'' dedi. 

     
</TEXT>
</DOC>
