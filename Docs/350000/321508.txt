<DOC>
<DOCNO> 321508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/07/son/sonsiy05.html </URL>
<DATE> 2005/03/07/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Gül'ün kardeşine trafik cezası 
</HEADLINE>
<TEXT>

     Oktay ENSARİ DHA 

      BAŞBAKAN Yardımcısı ve Dışişleri Bakanı Abdullah Gül'ün Kayseri'de oturan kardeşi Macit Gül'ün, Kayseri Ticaret Odası seçimleri nedeniyle yol kenarına parkettiği otomobili, Trafik polislerince ceza yazılarak, çekildi. 
     Kayseri Ticaret Odası seçimleri için babası Ahmet Hamdi Gül'ün de ortağı olduğu Asteksan Şirketi adına oy kullanmak üzere gelen Macit Gül, 38 NN 800 plakalı otomobilini Millet Caddesi'nde kaldırım kenarına park etti. Kayseri Lisesi'ne oy kullanmaya giren Macit Gül, içeride fazla kalınca yarım saatlik park yasağını ihlal etti. 
     Bölgede görevli trafik polisleri Macit Gül'e park yasağı ihlalinden Trafik Kanunu'nun 61 maddesi uyarınca 45 YTL 45 milyon lira para cezası yazdı. Ayrıca, otomobil çekiciye yüklenerek, trafik oto parkına götürüldü. Dışarıya çıktığında otomobilini yerinde göremeyen Macit Gül, aracının çekildiğini öğrenince otoparka giderek cezayı ödedi ve otomobilini aldı. 
     Oy kullanma işlemleri uzayınca, yarım saatlik park süresini geçirdiğini kabul eden Macit Gül, "Otomobilimi park ettiğim yerde bulamayınca, Ticaret Odası görevlileri ceza yazılarak çekildiğini söylediler. Cezayı ödeyip, otomobilimi aldım. Kurallar herkes için geçerli. Benim bakan kardeşi olmam bir ayrıcalık değil'' diye oknuştu. 
     
</TEXT>
</DOC>
