<DOC>
<DOCNO> 347226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/30/son/sonspo27.html </URL>
<DATE> 2005/05/30/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Trabzonspor Zurawski’nin transferi yarın netlik kazanabilir... 
</HEADLINE>
<TEXT>

     Trabzonspor’un dış transferde kadrosuna katmayı istediği Polonyalı oyuncu Zurawski’nin transferinin yarın netlik kazanabileceği bildirildi. 
     Kulüp yönetim kurulu üyesi Metin Akbaşoğlu, Zurawski’nin transferinin bitirilmediğini ve yarın olabilecek gelişmelere göre bu transferin netleşebileceğini söyledi. 
     Polonya’nın Wislaw Krakow kulübünün futbolcusu olan Zurawski’nin transferinin bitirileceğini ümit ettiğini kaydeden Akbaşoğlu, her iki tarafında bu konuda iyi niyetli olduğunu belirtti. 
     Zurawski’nin Szmykowiak ile birlikte Trabzonspor formasını giymeyi çok istediği, Austria Wien ve Köln gibi takımların teklifini reddettiği öğrenildi. 
     Bu futbolcunun transferinin büyük olasılıkla da olumlu biçimde sonuçlanacağı öğrenildi. 
     Bu arada, Trabzonspor’un Belçikalı oyuncusu Karel D’Haene’ye Kayseri Erciyesspor’un talip olduğu bildirildi. D’Haene’nin ise Kayseri Erciyesspor’un teklifine sıcak bakmadığı ve Avrupa’da bir takımda oynamak istediği öğrenildi. 

     
</TEXT>
</DOC>
