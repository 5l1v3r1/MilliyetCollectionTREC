<DOC>
<DOCNO> 316869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/20/spor/spo07.html </URL>
<DATE> 2005/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Erzurum'dan tepki var 
</HEADLINE>
<TEXT>



Şike teklifi geldi 
TÜRKİYE İkinci Lig B Kategorisi C Grubu takımlarından Erzurumspor'un, kendi sahasında Siirtspor ile yapacağı karşılaşma öncesi bazı futbolculara para teklif edildiği iddiaları ortalığı karıştırdı. Teknik Direktör Ümit Birol, "Futbolcumuz Okan Çebi'yi telefonla arayan bir Siirtspor yöneticisi 25 milyar lira karşılığında maçı satmasını teklif etmiş. Ben, futbolcularıma güveniyorum. Siirtspor'a gereken cevabı sahada vereceğiz" dedi. 

Yönetime bildirdi 
BİROL, arayan yöneticinin Okan'dan takım içindeki organizasyonu yapmasını istediğini iddia etti. Çebi, konuyu Başkan Necmi Akalın'a da ilettiklerini belirterek, "Yapılan telefon görüşmesini Okan bana anlattı. Dürüst bir kişiliğe sahip olduğunu bir kez daha kanıtladı. Siirtspor ile puan mücadelesi değil, onur savaşı vereceğiz" diye konuştu. Birol, karşılaşmaya küme düşme potasında olan Konya bölgesinden hakem verilmesini de eleştirdi. 


</TEXT>
</DOC>
