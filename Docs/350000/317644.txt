<DOC>
<DOCNO> 317644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/22/son/sontur28.html </URL>
<DATE> 2005/02/22/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Hamile kadın namus infazı kurbanı mı 
</HEADLINE>
<TEXT>

     Mersin'in Tece Beldesi'nde geçen cumartesi günü hamile bir kadın, kafasına bir el ateş edilerek öldürüldü. Jandarma ekiplerinin soruşturması sonucu ölen kadının, Zeki Kara ile 1.5 yıldır nikahsız yaşayan 6 aylık hamile Hülya Tubay olduğunu saptandı. 
     Kara'nın da bulunduğu 3 kişi gözaltına alınıp, nikahsız eşin cep telefonu incelemeye alındı. Olay günü yapılan görüşmelerin büyük çoğunluğunun işadamlarına ait olduğu, araştırma sonucu, Zeki Kara'nın nikahsız yaşadığı Hülya Tubay'a parayla fuhuş yaptırdığı ortaya çıktı. 
     Kara'nın ilk ifadesinde, "Olay günü öğleden sonra birlikte çarşıya çıkıp yemek yedik. Daha sonra eve dönerken, ablasına gideceğini söyleyip ayrıldı. Akşam kendisini arayıp, gelmesini istedim. Bana kısa süre sonra geleceğini söyledi. Gecikince tekrar aradım, kendisine ulaşamadım. Jandarma eve gelince olayı öğrendim'' dedi. 
     Olayla ilgili çoğunluğu işadamı 8 kişinin ifadesine başvuruldu. İşadamlarının öldürülen Tubay'la parayla ilişkide bulunduğu ortaya çıkarken, olaya karışan ancak kimliği açıklanmayan bir kişi aranıyor. 
     
</TEXT>
</DOC>
