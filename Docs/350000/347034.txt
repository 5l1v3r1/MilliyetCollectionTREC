<DOC>
<DOCNO> 347034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/30/siyaset/axsiy02.html </URL>
<DATE> 2005/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
'TCK Meclis'in kararı' 
</HEADLINE>
<TEXT>


Dışişleri Bakanı Gül, yeni TCK ile ilgili tartışmalar için, "Meclis'te tartışıldı, karşı görüşü olanlar söyledi ve bir karar alındı. Bu karara saygı duymak gerekir" dedi 

HABER MERKEZİ 


Dişişleri Bakanı Abdullah Gül, resmi temaslar için dün Bahreyn'e giderken uçakta soruları yanıtladı. Yeni TCK'yı gazete manşetlerinde tartışmanın çok yanlış olduğunu belirten Gül, "Hükümetin türban konusunda tabanına mesaj veremediği ve bu nedenle yeni TCK'da Kuran kurslarıyla ilgili bir düzenlemeye gittiği" sorusuna da, şu yanıtı verdi "Sonuçta Meclis'te tartışılmış, karşı görüşü olanlar söylemiş ve bir karar alınmış. Bu karara herkesin saygı duyması gerekir." Gül'ün diğer açıklamaları özetle şöyle 

BAŞMÜZAKERECİNİN GEÇ AÇIKLANMASI 
Müzakerelere başlamak için yapılması gerekenleri tamamladıktan sonra iş teknik konulara kaldı. Ve Başbakan da başmüzakereciyi duyurdu. 

ERMENİ KONFERANSI 
Sanki Türkiye'de çok seslilik hiç olmamış gibi, bu konferans ilk defa olacakmış gibi bazı görüşler var. Bunlar kabul edilemez. Orada konuşacak olan profesörler, gazetelerde yaptıkları röportajlarda fikirlerini açık açık zaten söylemişler. Hükümet ya da Adalet Bakanı, 'İptal edin' diye bir talimat vermiş değil. 


</TEXT>
</DOC>
