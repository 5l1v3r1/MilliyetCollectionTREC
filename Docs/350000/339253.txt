<DOC>
<DOCNO> 339253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/03/son/sonsiy27.html </URL>
<DATE> 2005/05/03/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
İstanbul Barosu'ndan Bumin'e destek... 
</HEADLINE>
<TEXT>

     İstanbul Barosu Başkanlığı’nca yapılan açıklamada, "Anayasa Mahkemesi Başkanı Mustafa Bumin’in laiklik hakkındaki görüşlerinin desteklendiği" bildirildi. 
     Baro Başkanlığı’nın yazılı açıklamasında, laiklik ilkesinin Anayasa’da 68 yıl önce yer aldığı hatırlatılarak, şu görüşlere yer verildi 
     "Laiklik, 1982 Anayasası’nda devletin değiştirilemez temel niteliğidir. Laiklik, demokrasinin temelidir. Laiklik, kadın haklarının güvencesidir. Şeriattan laikliğe, yani cumhuriyet dönemine geçişte özellikle Medeni Kanun’un kabulü, eşitlik yolunda atılan en önemli adımdır. Atatürk devrimlerinin temel noktası budur. Bu da laik hukuk sisteminin bir sonucudur. 
     Anayasa’yı değiştirmek siyasi iktidarın işidir. Ancak, Anayasa’nın değiştirilemez ilkesini, cumhuriyetin temel ilkesini hiçbir siyasi iktidar değiştiremez. Türkiye Cumhuriyeti, laik bir hukuk devletidir. 
     Ilımlı İslam Cumhuriyeti değildir. Sayın Meclis Başkanı’nın bu söylemlere karşı çıkması gerekirken, laiklikle ilgili söylemlerde bulunup temel ilkemize karşı bu şekilde konuşmasını yadırgadığımızı, laiklikle ilgili görüşleri nedeniyle Anayasa Mahkemesi Başkanı’na destek olduğumuzu kamuoyuna açıklamak istiyoruz. 
     
</TEXT>
</DOC>
