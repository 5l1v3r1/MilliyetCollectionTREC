<DOC>
<DOCNO> 336067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/23/guncel/axgun01.html </URL>
<DATE> 2005/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
'Haydi kızlar diyorsunuz ama okul vermiyorsunuz' 
</HEADLINE>
<TEXT>


Hakk ri'nin Şemdinli ilçesi çevresindeki 80 köyde, kışın kapanan yollar ve yurt eksikliği yüzünden çocuklar 5. sınıftan sonra okuyamıyor. Başlıktaki isyan, 12 yaşındaki Yazgülü'ne ait 

Sibel Kahraman - Hakk ri Fotoğraf Bünyamin Aygün 

Hakk ri Şemdinli'nin çevresinde bulunan 80 köyün kızı, yurt veya yatılı okul olmadığı için beşinci sınıftan sonrasını okuyamıyor. Söylediklerine göre babalar istiyor, kızlar "Okuyalım" diyor, ancak eğitim verecek binalar yapılamıyor. 

Babalar istiyor 
Şemdinli'den 20 kilometre uzaklıktaki Günyazı köyü, Tanyolu mezrasına doğru yol alıyoruz. Burada yaşayanların sıfır noktası olarak tabir ettikleri köy, İran sınırında. Otomobil yolu çıkamıyor, minibüsle devam ediyoruz. Milli Eğitim Müdürlüğü yetkililerinin verdiği bilgiye göre, yollar kışın karla kapandığı için taşımalı eğitim çözüm olmuyor. Yollar, o kadar bozuk ki, karla kaplı olmasa dahi merkezdeki okullara ulaşmak çok zor. Köye girdiğimizde farklı bir manzara ile karşılaşıyoruz. Pek çok bölgeden farklı olarak, babalar kızlarının okula gitmesini istiyor. "Yatılı okul olsa okuturuz" diyorlar. 
Köyde beşinci sınıfı bitirdikten sora okula devam edemeyen yaklaşık 30 kız bulunuyor. 

Nerede okuyalım 
13 yaşındaki Hasibe Demir'in tek dileği, 5. sınıftan sonra bıraktığı okuluna geri dönebilmek. 10 yaşındaki Meryem Süren, "Bizi çaresiz bırakmayın" diyor. Devlet Süren 10 , "Neden okula gidemediğimi h l anlamış değilim. Bu kadar çözümsüz bir konu mu " diye isyan ediyor. 12 yaşındaki Yazgülü Süren ise, "Haydi Kızlar Okula diyorsunuz, ama bize okul vermiyorsunuz" diye konuşuyor. 

'Taşımalı'yla olmuyor, yatılı okul istiyorlar 

Günyazı köyünde kızların bir kısmı pancar toplamaya gittiği için konuşamıyor, ancak köydeki 18 kız hepsinin ortak dileğini anlatıyor "Taşımalı eğitimle okuyamıyoruz. Yol kapandığı için okula gitme şansımız yok. Merkezde yatılı bir okul olsa hepimiz gideceğiz. Sesimizi duyurun. Sizden sadece okul istiyoruz." Köyde birbirleriyle akraba olan 3 aile yaşıyor. Nüfus 300'ün üzerinde. Beşinci sınıftan sonra yurt yapılmazsa okula gidemeyecek çok sayıda kız var. Köyde bulunan okul, tek göz oda. Birleştirilmiş sınıf eğitimi veriliyor. Bir odası da öğretmen Abdülkadir Vaşı'ya yatakhane olarak ayrılmış. 


</TEXT>
</DOC>
