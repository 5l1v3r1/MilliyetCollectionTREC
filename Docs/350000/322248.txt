<DOC>
<DOCNO> 322248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/09/son/sonspo16.html </URL>
<DATE> 2005/03/09/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Erteleme maçında ilk yarıdı İstanbulspor ile Ankaragücü berabere 
</HEADLINE>
<TEXT>

     Stat Vefa . 
     Hakemler Hakan Sivriselvi, İsmail Şencan, Adil Sinem. 
     İstanbulspor Oğuz, Pinto, Saffet, Serhat, Abdullah, Cem, Aytekin, Beyhan, Musa, Yordanov, Musasa . 
     Ankaragücü Orkun, Ayhan, İsmet, El Desouki, Ali, Flavio, Umut, Evren, Hüzeyfe, Cenk, Augustine . 
     Sarı Kart Dk. 35 Abdullah İstanbulspor . 
     Birinci Süper Lig erteleme maçında, İstanbulspor ile Ankaragücü ilk yarıda gol bulamadı 0-0 11. dakikada Cenk'in ceza alanı dışından vuruşunda, kaleci Oğuz yatarak topu kontrol etti. 
     19. dakikada Umut'un arapasıyla sol çarpazdan ceza alanına giren Ali'nin kaleciyle karşı karşıya kaldığı pozisyondaki vuruşunda, kaleye paralel giden topa altıpasta Cenk vuramayınca, meşin yuvarlak auta çıktı. 
     20. dakikada sol çarpazdan ceza alanına giren Cenk'in sert şutunda, top yandan auta gitti. 
     21. dakikada soldan Abdullah'ın kullandığı serbest vuruşta, arka direkte topla buluşan Cem'in şutunda, meşin yuvarlak kaleci Orkun da kaldı. 
     33. dakikada soldan ceza alanına giren Beyhan, topu uygun durumdaki Yordonav'a çıkardı. Bu futbolcunun sert vuruşunda, meşin yuvarlak üstten auta çıktı. 
     41. dakikada İstanbulspor mutlak bir gol pozisyonundan yararlanamadı. Bu dakikada Abdullah'ın orta alandan ceza alanına gönderdiği topu, Ankaragücü savunmasından Hikmet ayağının altından kaçırınca, Musasa meşin yuvlarlağa sahip oldu. Kaleciyle karşı karşıya kalan Musasa'nın vuruşunda Orkun'dan dönen topu savunma uzaklaştırdı. 
     45. dakikada Musa'nın sağdan ceza alanına gönderdiği topa penaltı noktası üzerinde sahip olan Cem'in vuruşunda, meşin yuvarlak az farkla yandan auta çıktı ve karşılaşmanın ilk yarısı 0-0'lık skorla tamamlandı. 
     
     CEZALI TOK TRİBÜNDE 
     İstanbulspor Teknik Direktörü Erol Tok, tedbirli olarak PFDK'ya sevkedildiği için karşılaşmayı protokol tribününden izledi. İstanbulspor'un başında antrenör Orhan Atik sahaya çıkarken, Tok telsizle Atik'e direktifler verdi. 
     Bu arada karşılaşmayı, Milli Takımlar Teknik Direktörü Ersun Yanal ve menajer Can Çobanoğlu da izledi. 
     
</TEXT>
</DOC>
