<DOC>
<DOCNO> 316683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/19/son/sondun13.html </URL>
<DATE> 2005/02/19/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
BM Sudan-Darfur bölgesinde durum kötüleşiyor... 
</HEADLINE>
<TEXT>

     Sudan'ın Darfur bölgesinde durumun daha da kötüleştiği ve milyonlarca kişinin açlıkla karşı karşıya olduğu bildirildi. 
     BM yardım koordinatörü Jan Egeland, ''Uluslararası topluluk acilen yardım elini uzatmalı, aksi halde çok sayıda insan açlıktan ölecek'' diye uyarıda bulundu. 
     BM Güvenlik Konseyi ülkelerinden, aralarındaki fikir ayrılıklarını bir an önce aşmalarını ve Darfur'da yardım faaliyetlerini engelleyen savaşa son verecek önlemleri almalarını isteyen Egeland, basın toplantısında, ''Bütün dünya, bizim yardım şarkılarıyla insanları hayatta tuttuğumuzu sanıyor, bu yüzden de siyasi bir faaliyete ihtiyaç kalmadığını düşünüyor, ama bu doğru değil'' diye konuştu. 
     Darfur, iki yıldır iç savaşa sahne oluyor. BM verilerine göre, iç savaşta onbinlerce kişi hayatını kaybetti, yaklaşık 1,6 milyon kişi evini barkını terk etmek zorunda kaldı. 
     
</TEXT>
</DOC>
