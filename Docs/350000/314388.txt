<DOC>
<DOCNO> 314388 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/11/son/sondun31.html </URL>
<DATE> 2005/02/11/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Türkmen ve Araplar Kerkük'te gösteri yaptı... 
</HEADLINE>
<TEXT>

     Kerkük'te Türkmenler ve Araplar, seçimlerde yapılan ''usulsüzlükleri'' protesto etti. 
     AFP'nin haberine göre, şehir merkezinde toplanan yüzlerce Türkmen ve Arap, ''Federalizme hayır'' ve ''Usulsüzlüklere hayır'' gibi sloganlarla yürüyüşe geçti. 
     Şehirdeki Irak Kürdistan Demokratik Partisi IKDP ve Irak Kürdistan Yurtseverler Birliği IKYB bürolarının önünden geçen göstericiler, seçimin yenilenmesini istediler. 
     Göstericilerin dağıttığı, Türkmen ve Arapların 16 parti ve örgütünün imzasını taşıyan bildiride, ''Kerkük'te seçimlere hile karıştırıldığını gösteren kanıtlar ve belgeler bulunduğu'' belirtildi ve ''Kerkük'te yeniden dürüstçe seçim yapılmasını istiyoruz. Kerkük ateş çukurunun eşiğinde'' ifadesi kullanıldı. 
     Göstericiler, Kerkük'ün ''bütün Iraklılara ait bir kent olduğunu'' vurguladılar. 
     Yüzlerce güvenlik görevlisinin gösteri sırasında sıkı önlemler aldığı, herhangi bir olayın meydana gelmediği belirtildi. 
     
</TEXT>
</DOC>
