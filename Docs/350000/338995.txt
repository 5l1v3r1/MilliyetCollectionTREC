<DOC>
<DOCNO> 338995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/02/son/sontur33.html </URL>
<DATE> 2005/05/02/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
1 yıl önce otomobiliyle çarptığı kadının oğulları tarafından öldürüldü 
</HEADLINE>
<TEXT>

     Adana’nın merkez Yüreğir İlçesi’nde bir kişi, otomobiliyle yaralanmasına neden olduğu kadının oğullarıyla bir akrabasının silahlı saldırısı sonucu öldü. Olayda, 2 kişi de ağır yaralandı. 
     Alınan bilgiye göre, Doğankent Beldesi Pekmezci Mahallesi’nde, tarım aletleri tamiri yapan Adem Y. 32 , yaklaşık bir yıl önce otomobille çarparak yaralanmasına neden olduğu kadının oğulları Hacı, Hüseyin ve Akif N. ile kimliği belirlenemeyen bir akrabasının silahlı saldırısına uğradı. Saldırıya Adem Y. ile kardeşi Ercan Y. 35 de pompalı tüfekle karşılık verdi. 
     Olayda yaralanan Adem Y, Ercan Y. ve Hüseyin N. 20 , Adana Numune Hastanesi’ne kaldırıldı. Yaralılardan Adem Y, kurtarılamadı. Ercan Y. 
     ve Hüseyin N’nin ise hayati tehlikelerinin bulunduğu belirtildi. 
     Yetkililer, olayla ilgili soruşturmanın sürdürüldüğünü bildirdiler. 
     
</TEXT>
</DOC>
