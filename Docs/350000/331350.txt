<DOC>
<DOCNO> 331350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/08/yazar/temelkuran.html </URL>
<DATE> 2005/04/08/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Siyasette elle müdahale 
</HEADLINE>
<TEXT>


Televizyon ekranı karardı. Sonra Amerikan filmlerinde "yakında sinemalarda" filmlerini sunan sese benzer bir tok sesle "Bu düzen böyle gitmez" dendi, sözlü ve yazılı olarak. Tok ses, ardı ardına, eşitlik, özgürlük, adalet, şeffaflık ve benzeri kavramları sıralamaya başladı. Hep sevdiğimiz, gençlere göre kavramlar "Acaba artık sol örgütler de mi TV reklamı veriyor " derken tam, amblem belirdi ekranda DYP 
DYP, yükselen değer olarak ilan edildiği için yükselen değer olan Mehmet Ağar'ın Kürtçe bir türkü söylemesiyle tuhaflaşan siyasi atmosfere böyle bir giriş yapmayı uygun görmüş zaar Uzayda dönüp dönüp "sol söylemli sağcı parti" olarak düştü gezegenimize 
Sonra gazete haberleri vardı birkaç gün önce "Solcu genç 'komünistler ANAP'a gelsin' dedi" 
"Gelmezler ama" diye de ekledi... 
Sağ önce insanları çaldı soldan. Şimdi sıra solun sözlerinde. Tıpkı önce ekmeklerin, sonra onları yiyen insanların bozulması gibi bu da, "yiyenleri" bozabilecek bir siyasi bünye 
Bu, bir kenara dursun şimdilik... 

Koldan çekişli politika 
Geçtiğimiz günlerde AKP'nin milletvekilleri, genel kuruldaki diğer partilerin oturaklarına geçerken tuhaf sahneler yaşandı. Ama şüphesiz en tuhafı, bir AKP'linin istifa öncesi TBMM kapısında yaşadıklarıydı. İstifa etmek üzere olan takımın oyuncusu, takım arkadaşları tarafından önce elden, sonra istifacı-oyuncu yenini kurtarınca koldan tutulmak suretiyle partide kalmak için ikna edilmeye çalışıldı. Çekiştirilmek suretiyle kararından vazgeçirilemeyen vekil, koşarak olay yerinden uzaklaştı. Herhalde o sırada orada bir "siyaset hakemi" olsaydı buna "Siyasette elle oynama var " diye düdük çalar, Erman Toroğlu da bu düdüğü "Helal olsun " demek suretiyle onaylar, "Sevgili Uğur"a pozisyonu yeniden yeniden oynattırırdı 

Sözü taca atmak 
Türkiye'de siyasi dinamikler el-kol müdahaleleriyle değişen, partiler "elle oynamayla" gol yiyip gol atan müesseselerse bu memleketi kim temsil ediyor acaba Fiziksel kuvveti yerinde olan ve el-ense hamlesinde atik olan mı Bir gün memleketin siyasi haritası bir türlüyken, ertesi gün kolunu kurtarıp, hızlıca koşup kimseye yakalanmadan diğer partinin kapısına varan bir ya da birkaç adam, bütün haritayı başka türlü bir biçime sokabiliyorsa gerçekten siyaset var mıdır memleketimizde Bu "koldan çekişli politika" siyaset midir ya da 
Kimsenin kendi sözünün olmadığı, sağın soldan kasti faulle söz çaldığı, sonra o sözlerin içini boşaltıp "uygulama" anı geldiğinde sözü top yapıp taca attığı bir siyaset ortamında siyaset yapılmakta mıdır gerçekten Yoksa artık bu politikanın kendi kendisi için ve kendi içinde oynadığı bir "Aldım verdim, ben seni yendim " oyunu mudur Dir herhalde, öyledir 

Öldürmek için kavga 
Sokakta bir adam, köpekler çocuğuna havladı diye sinirleniyor. Köpeğin sahibine bağırıyor. O da ona bağırıyor, bağrışılıyor. Velhasıl tam iki dakika içinde adam koşup evden bir kurban bıçağı alıp olay mahallinde beliriyor. Bıçağı saplamak üzere, bir atmaca gibi açıp kolunu geriliyor, gerilerek koşuyor. Bu memlekette üç dakika içinde bütün kavgalar ölümle sonuçlanabiliyor. Bu ülkede artık insanlar öldürmek için kavga ediyor Çocuklar bile artık birbirini öldürüyor. Bu ülke, hukukunu, insanlığını, kalan son erdem kırıntılarını da tüketirken, gündelik hayat kanlı bir kaosa, tek geçerli kural bilinemezliğe dönüşürken 
Bu ülke hakikaten yönetiliyor mu 
Siyaset bu ülkeyi hakikaten yönlendiriyor mu 



</TEXT>
</DOC>
