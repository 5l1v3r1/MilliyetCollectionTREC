<DOC>
<DOCNO> 345116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/23/son/sontur06.html </URL>
<DATE> 2005/05/23/ </DATE>
<TIME> 07.10 </TIME>
<AUTHOR>  </AUTHOR>
<HEADLINE>
14 yaşındaki sürücü, 4 yaşındaki çocuğu ezdi 
</HEADLINE>
<TEXT>

     Eyüp KELEBEK DHA 

      ESKİŞEHİR’de 14 yaşındaki K.Ö., kullandığı kamyonetle sokakta bisikletiyle giden 4 yaşındaki Aziz Can Tandoğan'ı ezerek ölümüne neden oldu. 
     Acı olay Fevzi Çakmak Mahallesi Günal Sokak’ta dün akşam saat 20.30 sıralarında meydana geldi. Semt pazarlarında sebze- meyva satan babası Musa Özdemir’in evin önüne park ettiği 26 KT 609 plakalı kamyonetin direksiyonuna geçen 14 yaşındaki K.Ö. yanına iki arkadaşını alarak sokak aralarında dolaşmaya çıktı. K.Ö., Fevzi Çakmak Mahallesi Günal Sokak’a girdiği sırada bisikleti ile gitmekte olan 4 yaşındaki Aziz Can Tandoğan’ı ezdi. Paniğe kapılan Özdemir, geri geri gelerek yere düşen çocuğun üzerinden bir kez daha geçti ve Havva Tepekaya’ya ait evin duvarına ve evin önünde duran 3 tekerlekli pazar arabasına çarptı. K.Ö. ve iki arkadaşı, kamyonetten inip kaçtı. Ağır yaralanan Aziz Can Tandoğan ise olay yerine gelen 112 ambulansıyla kaldırıldığı Eskişehir Devlet Hastanesi’nde tüm çabalara karşın kurtarılamadı. 
     Olaydan sonra kaçan K.Ö., bugün öğle saatlerinde yakınları tarafından karakola getirilerek teslim edildi. K.Ö. ilk ifadesinde, Babam düğüne gitmişti. Evde bıraktığı anahtarı aldım. Yanıma iki arkadaşımı alıp kamyonete sokak aralarında dolaşmaya başladım. Bir sokağa girdiğim sırada virajı iyi alamadığım için bisikletli çocuğuna çarptım. Daha sonra da korkup kaçtımö dedi. 
     Emniyet Müdürlüğü Çocuk Şubesi'ne teslim edilen K.Ö.'nün işlemler tamamlandıktan sonra adliyeye sevk edileceği belirtildi. 
     
</TEXT>
</DOC>
