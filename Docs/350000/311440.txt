<DOC>
<DOCNO> 311440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/01/son/sontur16.html </URL>
<DATE> 2005/02/01/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Üniversiteli genç kız, sobadan sızan gazdan zehirlenerek öldü 
</HEADLINE>
<TEXT>

     Niğde'de sobadan sızan karbonmonoksit gazından zehirlenen üniversite öğrencisi, öldü. 
     Alınan bilgiye göre, Saruhan Mahallesi'ndeki evinde yalnız yaşayan Niğde Üniversitesi Fen-Edebiyat Fakültesi Fizik Bölümü 4. sınıf öğrencisi Sibel Han 21 , sobaya kömür attıktan sonra uyudu. 
     Dün akşam okuldaki sınava gitmemesi üzerine şüphelenen arkadaşı Tuğba Yılmaz, Han'ın evine gitti. Yılmaz, kapının açılmaması üzerine durumu polise bildirdi. Kapıyı kırarak eve giren polis ekipleri, Sibel Han'ın cesedi ile karşılaştı. 
     Polis tarafından evde gerekli incelemeler yapıldıktan sonra, Sibel Han'ın cesedi, nöbetçi Cumhuriyet Savcısı'nın talimatı ile otopsi yapılmak üzere hastane morguna kaldırıldı. Han'ın, sobadan sızan karbonmonoksit gazından zehirlenerek öldüğü belirlendi. 

     
</TEXT>
</DOC>
