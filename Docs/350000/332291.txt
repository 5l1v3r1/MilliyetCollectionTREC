<DOC>
<DOCNO> 332291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/11/son/sontur11.html </URL>
<DATE> 2005/04/11/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Şakanın böylesi 
</HEADLINE>
<TEXT>

     Alev GÜRSOY DHA 

      SİVAS'ın Yıldızeli İlçesin'nde yaşayan hayvan tüccarı 62 yaşındaki Hacı Uçar, arkadaşı Ayhan Sıracı'nın şakasının bedelini ağır ödedi. Minibüsünü hayvan sürüsünün üzerine süren Sıracı, arkadaşının bacağının kırılmasına ve 4 dananın telef olmasına neden oldu. 
     Yıldızeli İlçesinde hayvancılık yaparak geçimini sağlayan Hacı Uçar, Elmalı Mezrası na hayvanlarını otlatmaya gitti. Akşam saatlerinde, sürüsünü toplayarak eve dönmek üzere yola çıkan Hacı Uçar, hayvanlarıyla karayolundan geçerken, yoldan gelen arkadaşı Ayhan Sıracı kullandığı minibüsü şaka amacıyla sürünün üzerlerine sürdü. Minibüsü durduramayan Sıracı, panikleyen hayvanlara ve kendisini engellemek isteyen Hacı Uçar a çarptı. Çarpma sonucu, Hacı Uçar ın sol bacağı iki yerinden kırıldı. 4 dana da minibüsün çarpmamı sonucu telef oldu. 
     Yıldızeli Devlet Hastanesi'nde ilk müdehalesi yapılan Hacı Uçar, Sultan 1'inci İzzettin Keykavus Devlet Hastanesine sevk edildi. Sağlık durumunun iyi olduğu bildirilen Hacı Uçar olayı şöyle anlattı 
     Yaklaşık 60 hayvanımı otlatmak için köy dışına gittim. Akşam eve dönerken karayolundan geçiyorduk. O sırada karşıdan gelen, Arkadaşım' bile diyemeyeceğim Ayhan adlı şahıs, arabasının hızını kesmek yerine hızlanarak üzerimize sürdü. Sonra durmaya çalıştı ancak, hayvanlar ürkünce araca doğru koştu. Ben de önlemek isterken, 4 tosunumla aracın altında kaldım. Böyle şaka olmaz. Hem malımdan, hem sağlığımdan oldum. Tosunlarımın bedeli en az 10 milyar liraydı. Onu afetmeyeceğim. Cezalandırılmasını istiyorum.'' 
     
</TEXT>
</DOC>
