<DOC>
<DOCNO> 306059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/13/son/sondun11.html </URL>
<DATE> 2005/01/13/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
KGB'nin listesi Litvanya'yı karıştırdı 
</HEADLINE>
<TEXT>

     Eda BERKBAYRAK DHA 

      LİTVANYA'da Parlamento Başkan Yardımcısı Alfredas Pekeliunas, Dışişleri Bakanı Antanas Valionis ve Devlet Güvenlik Bölümü Genel Müdürü Arvydas Pocius'un isimlerinin KGB'nin yedek listesinde bulunduğu iddiası tartışmalara neden oldu. 
     Muhafazakar kanadın sözcüsü olarak bilinen haftalık Atgimimas Dergisi', KGB'nin rezerv listesindeki sır perdesi kalktı' başlıklı haber yayımladı. Haberde, KGB'nin olağanüstü durumlarda düzenlenecek özel opeasyonlar için kullanabileceği insanların isimlerinin yeraldığı Rezerv Liste' içinde Pekeliunas, Valionis ve Pocius'un isimlerinin yeraldığı iddia edildi. Bunun üzerine açıklama yapan Pekeliunas, Valionis ve Pocius listede yeraldıklarını ancak hiç bir faaliyete katılmadıklarını açıkladı. 
     Bazı politikacılar bu 3 ismi istifaya çağırırkan Cumhurbaşkanı Valdas Adamkus, Pekelliunas, Valionis ve Pocius'un yanında yer aldı. Olayın büyümesi üzerine Cumhurbaşkanı Valdas Adamkus, bir açıklamada yaparak, "Bu sadece bir cadılar avıdır. Bu insanların vatan adına çalıştıklarını zaman gösterdi. Şüpheyi gerektirecek bir durum yok'' dedi. 
     
</TEXT>
</DOC>
