<DOC>
<DOCNO> 323001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/11/son/sontur46.html </URL>
<DATE> 2005/03/11/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Başkentte yoğun kar yağışı... 
</HEADLINE>
<TEXT>

     Başkentte başlayan yoğun kar yağışının ardından Ankara Büyükşehir Belediyesi'nin yolların ulaşıma kapanmaması için gerekli önlemleri aldığı bildirildi. 
     Ankara Büyükşehir Belediyesi Fen İşleri Daire Başkanı İrfan Kaya, AA muhabirine yaptığı açıklamada, kar küreme ve tuz dökme işi yapan 62 çok amaçlı araç, 10 greyder ve 250 personel ile çalışmaları sürdürdüklerini belirtti. 
     Kaya, özellikle kentin yüksek kesimlerindeki ana arterlerde ortaya çıkabilecek buzlanmalara karşı ekipler bekletildiğini ifade etti. 
     Kaya, vatandaşların herhangi bir yol tıkanıklığına veya buzlanmaya karşı fen işleri daire başkanlığının 287 63 71 numaralı telefonunu arayarak bilgi verebileceklerini ifade etti. 
     Vatandaşlardan zorunlu olmadıkları sürece araçlarıyla trafiğe çıkmamalarını isteyen Kaya, ''Araçlarıyla dışarı çıkanlar da kar lastikleri veya mevsim normallerine uygun araç gereç kullansınlar'' dedi. 
     
</TEXT>
</DOC>
