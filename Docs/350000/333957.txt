<DOC>
<DOCNO> 333957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/16/son/sondun16.html </URL>
<DATE> 2005/04/16/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
KKTC'de bir devir sona eriyor... 
</HEADLINE>
<TEXT>

     Kuzey Kıbrıs Türk Cumhuriyeti'nde KKTC yarın yapılacak cumhurbaşkanlığı seçimiyle KKTC'nin ikinci cumhurbaşkanı belirlenecek. 
     Kıbrıs Türk Federe Devleti'nin ilanıyla birlikte 1976 yılından 2000 yılına kadar her beş yılda bir yapılan altı cumhurbaşkanlığı seçimini de kazanan, son seçimde aday olmayan Cumhurbaşkanı Rauf Denktaş, görevi devretmeye hazırlanıyor. 
     Denktaş'ın aday olmadığı yedinci cumhurbaşkanlığı seçimine, 3'ü bağımsız, 9 aday katılıyor. Yarınki seçimde, adaylardan birinin cumhurbaşkanı seçilebilmesi için geçerli oyların salt çoğunluğunu alması gerekiyor. 
     Hiçbir aday salt çoğunluğu alamazsa en çok oyu alan iki aday arasında yedi gün sonra seçimin ikinci turu yapılacak, en çok oyu alan aday, yeni cumhurbaşkanı olacak. 

     
</TEXT>
</DOC>
