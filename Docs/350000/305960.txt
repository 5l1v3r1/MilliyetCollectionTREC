<DOC>
<DOCNO> 305960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/13/ekonomi/eko01.html </URL>
<DATE> 2005/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
'KDV' eğitimde yanılttı 
</HEADLINE>
<TEXT>


KDV yüzde 18'den yüzde 8'e düşürülürken eğitimde pek çok hizmetin KDV'sinin zaten yüzde 8 olduğu gözden kaçtı. KDV'si inen özel okullar ve kreşler değil, okul servisleri ve eğitim gereçleri 

Erdoğan Sağlam 

Vergi indirimlerinin kamuoyuna anlatılması konusunda maalesef hükümet sınıfta kaldı. Deneyimli bir halkla ilişkiler ve basın danışmanının eksikliği hissedildi. Halka çok önemli indirimler yapıldığı mesajı verildi. Ancak bunun böyle olmadığı kısa sürede anlaşıldı. Kurumlar vergisinin kendiliğinden 3 puan düşeceği, sadece yüksek gelir grubunun gelir vergisi oranında 5 puan indirime gidileceği basına yansıdı. 
KDV indirimlerinde de aynı yaklaşım sergilendi. Eğitim ve öğretim hizmetlerinde KDV oranının zaten yüzde 8 olduğu unutularak, bütün eğitim ve öğretim hizmetlerinde oran düşüklüğü yapılmış gibi kamuoyuna açıklama yapıldı. Vatandaş beklenti içine sokuldu. Aslında özel üniversite ve yüksek okullar ile 625 sayılı kanun kapsamındaki özel okullar ve kreşlerde KDV oranı zaten yüzde 8 olarak uygulanmaktaydı. Eğimde yapılan sadece, eğitim hizmetinin uzantısı olan öğrenci taşıma servis hizmetleri ile okul araç ve gereçlerinde oranın yüzde 18'den 8'e düşürülmesi ve ayrıca yurtlarda verilen hizmetlerle, dershane ve kurslarda verilen hizmetlerde oranın 10 puan düşürülmesi ile sınırlı. 
Maliye Bakanlığı yayımladığı 23 No'lu KDV sirküleri ile 1 Ocak 2005'ten itibaren KDV oranı yüzde 18'den yüzde 8'e indirilen eğitim ve öğretim hizmetlerinin, 1 Ocak 2005'ten sonraki sürelere isabet eden kısmı için önceden ve yüzde 18'le KDV ödeyen öğrenci, kursiyer veya velilerine 2005 yılına isabet eden hizmet kısmı için fazladan ödemiş oldukları yüzde 10'luk KDV farkının iade edilmesi gerektiğini açıkladı. 
İade sadece KDV'si indirilen dershane ve kurs hizmetleri ile sirkülerde belirtilmemesine rağmen servis hizmetlerine ilişkin fazladan ödenen yüzde 10 ile sınırlı olarak uygulanacak. 

İndirmeyene yaptırım 
KDV indirimini müşterisine yansıtmayan satıcıyı kanun zoruyla bu indirimi yapmaya zorlayamazsınız. Zaten böyle bir kanun da yok. Serbest piyasa ekonomisinde fiyatlar arz ve talep koşullarına bağlı olarak serbestçe belirlenir. KDV oranının düşmesini fırsat bilen satıcı mal veya hizmetinin bedelini, düşen KDV kadar artırabilir. Böylece malın KDV dahil fiyatı artmasa bile satıcı gelirini artırmış olur. Böyle yapan satıcı kısa vadede kazandığını zanneder, ancak uzun vadede müşterisini başka satıcılara kaptırmak suretiyle kaybeder. 
KDV indirimini size yansıtmayan satıcıya uygulayacağınız yegane yaptırım ondan alışverişi kesmektir. 

Ürün adı Eski oran Yeni oran Kuru üzüm Toptan 1 Toptan 1 Perakende 18 Perakende 8 Kuru incir Toptan 1 Toptan 1 Perakende 18 Perakende 8 Kuru kayısı Toptan 1 Toptan 1 Perakende 18 Perakende 8 Ceviz Toptan 1 Toptan 1 Perakende 18 Perakende 8 Fındık Toptan 1 Toptan 1 Perakende 18 Perakende 8 Antep fıstığı Toptan 1 Toptan 1 Perakende 18 Perakende 8 Çam fıstığı Toptan 1 Toptan 1 Perakende 18 Perakende 8 Yer fıstığı Toptan 1 Toptan 1 Perakende 18 Perakende 8 Ayçiçeği çekirdeği Toptan 1 Toptan 1 Perakende 18 Perakende 8 Kabak çekirdeği Toptan 1 Toptan 1 Perakende 18 Perakende 8 Leblebi Toptan 1 Toptan 1 Perakende 18 Perakende 8 Kestane Toptan 1 Toptan 1 Perakende 18 Perakende 8 Fig 1 8 Süt tozu likit ve pastörezi olanlar dahil 18 8 Peynir altı tozu likit ve pastörezi olanlar dahil 18 8 Reçel 18 8 Pekmez 18 8 Pestil 18 8 Tahin 18 8 Helva 18 8 Su 18 8 Maden suyu 18 8 Mantı 18 8 Erişte 18 8 Simit 18 8 Poğaça 18 8 Galeta 18 8 Kadayıf 18 8 Hububat 18 8 Bakliyat 18 8 Taze sebze ve meyve konserveleri turşu, salamura ve kurutulmuşları 18 8 Kurşun kalem 18 8 Boya kalemleri 18 8 Sulu boya ve pastel boyalar 18 8 Okul defterleri 18 8 Silgi 18 8 Kalemtıraş 18 8 Cetvel 18 8 Pergel 18 8 Gönye 18 8 İletki 18 8 ğrenci taşıma servis hizmetleri 18 8 Yurtlarda verilen hizmetler 18 8 Dershane ve kurslarda verilen hizmetler 18 8 Reçetesiz satılan ruhsatlandırılan beşeri tıbbi ürünler 18 8 İnsan ve hayvan sağlığına yönelik koruyucu hekimlik, teşhis, tedavi ve rehabilitasyon hizmetleri 18 8 Hayvan ırkının ıslahına yönelik hizmetler 18 8 Ambulans hizmetleri 18 8 Tıbbi cihazlar 18 8 Tıbbi cihazların kiralanması hizmetleri 18 8 Belediye ve iktisadi işletmeleri tarafından verilen atık su hizmetleri 18 8 


</TEXT>
</DOC>
