<DOC>
<DOCNO> 335832 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/22/son/sondun21.html </URL>
<DATE> 2005/04/22/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
5 yıldır hapiste olan İranlı gazeteci 'çok hasta' 
</HEADLINE>
<TEXT>

     Sınır Tanımayan Gazeteciler RSF örgütü, 5 yıldır cezaevinde bulunan İranlı gazeteci Ekber Genci'nin ''çok hasta'' olduğunu açıkladı. 
     Merkezi Fransa'nın başkenti Paris'te bulunan RSF'den yapılan yazılı açıklamada, ''İran medyasının büyük ismi Genci, uzun yıllardır cezaevinde bulunuyor. Adli makamlardan, 3 yıldır Genci'nin dışarıda tedavi görmesini gerektiğini söyleyen cezaevi doktorlarının tavsiyelerine kulak tıkamayı bırakmalarını istiyoruz. Genci'nin sağlık durumu, bir an önce hastaneye kaldırılmasını gerektiriyor. İranlı yetkililer, bu eylemin sonuçlarından sorumlu olacaktır'' ifadesi yer aldı. 
     Açıklamada, makalelerinde İran'da cezalandırma mekanizmasının işlememesini eleştiren reform yanlısı Genci'nin önce hapsedildiği, sonra da mahkum haklarından mahrum edildiği belirtildi. 
     Genci, 13 Ocak 2001'de 10 yıl hapse mahkum edilmiş, cezası daha sonra 6 yıla indirilmişti. Genci, makalelerinde aralarında eski cumhurbaşkanı Rafsancani'nin de bulunduğu bazı İranlı yetkilileri birçok aydın ve yazarın cinayetinde payı olmakla suçlamıştı. 
     
</TEXT>
</DOC>
