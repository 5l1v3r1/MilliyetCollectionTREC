<DOC>
<DOCNO> 331893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/10/yasam/yas01.html </URL>
<DATE> 2005/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Sonunda evlendiler 
</HEADLINE>
<TEXT>


İngiltere Veliaht Prensi Charles ile Camilla Parker Bowles, 2 boşanma, 1 ölüm, pek çok itiraz ve skandalın ardından, 35 yıllık hasretlerine son vererek bir dizi törenle dünya evine girdi 

Nevsal Elevli 

İngiltere Veliaht Prensi Charles 56 , eşi Prenses Diana'nın ölümünden 8 yıl sonra, gençlik aşkı Camilla Parker Bowles 57 ile 35 yıllık hasretlerine son noktayı koyarak hayatını birleştirdi. İkisi de daha önce birer evlilik yapan çiftin 20 dakika süren resmi nik hı, Windsor Belediyesi'nin Guildhall Sarayı'nda yapıldı. Daha sonra Windsor Şatosu'nda Kraliçe 2. Elizabeth'in de hazır bulunduğu, Başpiskopos Rowan Williams tarafından çifte takdis töreni düzenlendi. Ardından Kraliçe'nin verdiği ve 800 davetlinin katıldığı resepsiyon sonrası Charles'la Camilla balayına çıktı. 

15 bin polis korudu 
Prens Charles, nişanlısı Camilla Parker Bowles ile Windsor Belediyesi'nde evlenerek, normal bir vatandaş gibi belediyede medeni nik h kıyan ilk kraliyet ailesi veliahtı oldu. Camilla ile Charles'ın ilişkisi Prens'in Prenses Diana ile olan evliliği sırasında da sürmüş ve skandal yaratmıştı. 
15 bin polisin güvenlik önlemi aldığı, 2 bin 500'den fazla gazeteci ile binlerce meraklının istila ettiği Londra'nın batısındaki Windsor kasabasının belediyesine lüks bir Rolls Royce ile gelen çiftin mutluluğu gözlerinden okunuyordu. 

En güçlü 2. kadın 
Belediyedeki kısa törende fildişi renkli bir şifon elbise ve manto giyen Camilla'nın, İngiliz modacı Philip Treacy'e ait aynı renkteki alımlı şapkası dikkat çekiciydi. Damat Galler Prensi Charles da, geleneksel evlilik kıyafeti olan dize kadar uzunlukta gri ceket ve gri çizgili pantalon giydi. Camilla, böylelikle Kraliçe Elizabeth'in ardından İngiliz monarşisinin 2. en güçlü kadını unvanını aldı. 
Ancak kamuoyu yoklamaları, İngiliz halkının Camilla'yı, Charles'ın Paris'te bir trafik kazasında ölen Prenses Diana'yla olan evliliğini yıkan kadın olarak gördüğünü ve Charles'ın tahta geçmesi halinde Kraliçe unvanı almasını istemediğini ortaya koymuştu. 
İskoçya'da balayını geçirecek olan çift, bir zamanlar prensin büyükannesine ait olan av köşkünde kalacak. 

Oğulları oradaydı 

Charles ve Camilla'nın, 15 bin kişinin izlediği, 28 davetlinin bulunduğu resmi nik hına Charles'ın annesi Kraliçe 2. Elizabeth katılmadı. Nik htan 
sonra yapılan takdis törenine katılan Kraliçe, çiftin onuruna bir resepsiyon verdi. Charles'ın oğulları Prens William ve Harry ile Camilla'nın oğlu Tom Parker Bowles 30 ise oradaydı. 


</TEXT>
</DOC>
