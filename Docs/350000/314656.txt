<DOC>
<DOCNO> 314656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/12/son/sondun11.html </URL>
<DATE> 2005/02/12/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Irak'ta bomba yüklü araç infilak etti 17 ölü... 
</HEADLINE>
<TEXT>

     Irak'ın başkenti Bağdat'ın güneyindeki Musayib kasabasında, bu sabah bomba yüklü bir aracın infilak etmesi sonucu 17 kişi öldü, 16 kişi yaralandı. 
     Başkentin güneyindeki Hille hastanesi yetkilileri, Musayib'de saat 08.30'da düzenlenen saldırıda ölenlerden 3'ünün polis olduğunu söylediler. 
     Musayib polis yetkililerinden Muhammed Temimi, saldırının intihar saldırısı olmadığını, kent hastanesi ve yerel meclis binası yakınlarında infilak eden araçta intihar komandosu bulunmadığını belirtti. 
     Temimi, saldırıda ölen ve yaralananlardan büyük bölümünün, hastaneye ya da meclis binasına giden siviller olduğunu söyledi. 
     Şii ve Sünnilerin yaşadığı başkentin 55 kilometre güneyindeki Musayib'de, güvenlik güçlerine sık sık saldırı düzenleniyor. 
     
</TEXT>
</DOC>
