<DOC>
<DOCNO> 314822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/13/yasam/ayas.html </URL>
<DATE> 2005/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Teoman Alpay'ı kaybettik 
</HEADLINE>
<TEXT>


Unutulmaz aşk şarkılarının bestek rı, kaderin cilvesiyle Sevgililer Günü'nde toprağa verilecek 

ERDEM SÜREK Çanakkale DHA 

Dillerden düşmeyen birçok esere imza atan bestek r Teoman Alpay 73 , önceki gece 23.41'de tedavi gördüğü SSK Çanakkale Hastanesi'nde vefat etti. Diyabet kaynaklı damar tıkanıklığı nedeniyle sağ ayağında kangren oluşan ve 24 Ocak'ta hastaneye kaldırılan Alpay'ın ayağı bilek hizasından kesilmişti. Solunum yetmezliği nedeniyle de 10 Şubat'ta yoğun bakıma alınan Alpay, kurtarılamadı. Alpay, yarın öğleyin Necippaşa Camii'nde kılınacak cenaze namazının ardından Çanakkale Şehir Mezarlığı'nda toprağa verilecek. 

Unutulmaz eserler 
'Nasıl Geçti Habersiz, O Güzelim Yıllarım', 'Gökyüzünde Yalnız Gezen Yıldızlar', 'Buruk Acı', 'Sarmaşık Günleri', 'Samanyolu', 'Sevmekten Kim Usanır' gibi eserleri 'unutulmazlar' arasında yer alan Alpay, 2 çocuk babasıydı. 

Büyük rakıya 'Samanyolu' 

Alpay'ın isminin Larousse ansiklopedilerinde yer aldığını söyleyen arkadaşı ve sırdaşı Avukat İbrahim Engin, "Bu denli önemli bir bestek rdır" dedi. 'Samanyolu' şarkısının kime ait olduğu konusunun yıllarca tartışıldığını da kaydeden Engin, "Teoman alkollüyken, Metin Bükey'e 'Bana bir büyük rakı al, bu şarkıyı sana vereyim' demiş. Metin bir büyük rakı ısmarlamış, Teoman da şarkıyı vermiş" diye konuştu. 


</TEXT>
</DOC>
