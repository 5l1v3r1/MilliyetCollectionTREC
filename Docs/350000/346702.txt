<DOC>
<DOCNO> 346702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/28/son/sonsiy02.html </URL>
<DATE> 2005/05/28/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
22. Dönem'de çıkarılan 572 yasadan 34'ü Sezer tarafından geri gönderildi 
</HEADLINE>
<TEXT>

     TBMM’nin 22. Yasama Dönemi’nde çıkarılan 572 yasadan 34’ü Cumhurbaşkanı Ahmet Necdet Sezer tarafından bir kez daha görüşülmek üzere Parlamentoya geri gönderildi. 
     Denizli Bağımsız Milletvekili Ümmet Kandoğan’ın, TBMM’nin 17. 
     Yasama Dönemi’nden bu yana çıkarılan ve Cumhurbaşkanı tarafından iade edilen yasalarla ilgili olarak Meclis Başkanı Bülent Arınç’a yönelttiği soru önergesini, TBMM Başkanı Vekili İsmail Alptekin yanıtladı. 
     Alptekin’in verdiği bilgiye göre, 17. Dönem’de 435, 18. Dönem’de 359, 19. Dönem’de 375, 20. Dönem’de 249, 21. Dönem’de 386 kanun 
     çıkarıldı. 22. Dönem’de, birinci yasama yılında 199, ikinci yasama yılında 265 ve üçüncü yasama yılında 108 olmak üzere toplam 572 yasa kabul edildi. 
     Cumhurbaşkanı tarafından iade edilen yasaların dağılımına bakıldığında 17. Dönem’de 18 yasa Kenan Evren, 18. Dönem’de 8’i Evren ve 8’i Turgut Özal tarafından olmak üzere 16, 19. Dönem’de 11’i Özal ve 7’si Süleyman Demirel tarafından olmak üzere 18, 20. Dönem’de 6 yasa Demirel, 21. Dönem’de biri Demirel ve 7’si Ahmet Necdet Sezer tarafından olmak üzere 8 yasa TBMM’ye geri gönderildi. 
     22. Dönem’de de şu ana kadar çıkarılan 572 yasadan 34’ü, 
     Cumhurbaşkanı Sezer tarafından bir kez daha görüşülmek üzere Meclis’e iade edildi. 
     
</TEXT>
</DOC>
