<DOC>
<DOCNO> 302338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/01/guncel/gun01.html </URL>
<DATE> 2004/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Hacı adaylarına 'protokol eziyeti' 
</HEADLINE>
<TEXT>

   İlk kafileyi uğurlama töreninde prokol konuşmaları nedeniyle hacı adayları dört saat beklemek zorunda kaldı. Terminale alınmayan yakınları ise soğukta bekledi 
      ŞERİF ÇIRAY Ankara 
   
   Diyanet İşleri Başkanlığı'nın Ankara'daki ilk hacı kafilesinde yer alan hacı adayları önceki gece Esenboğa Havaalanı'nda "protokol çilesi" çekti. Çoğunluğu 60 yaş üzeri insanlardan oluşan hacı adayları protokol konuşmaları nedeniyle yaklaşık 4 saat beklemek zorunda kaldı. 
   
   45 dakika Kuran okundu 
   Ankara'daki ilk hacı kafilesini uğurlama törenine Diyanet İşleri Başkan Yardımcısı Mehmet Görmez, Hac Dairesi Başkanı Seyfettin Ersoy, Ankara İl Müftüsü Hakkı Özer katıldı. Uçak kalkış saati 02.45 olmasına rağmen Görmez, Ersoy ve Özer'in yapacakları konuşmalar nedeniyle hacı adayları 23.00'te havaalanında hazır bulundu. Hacı adaylarını etraflarına toplayan ve kürsünün etrafında kurulan sandalyelerde oturan protokolün konuşması Kuranı-kerim okunması 45 dakika sürdü. Protokol üyeleri törenin ardından havaalanından ayrılırken hacı adayları 4 saat beklemek zorunda kaldı. 
   Terminale alınmayan yakınları da dondurucu soğukta uzun süre dışarıda bekledi. Birbirlerine seslerine duyurabilmek için içeride bağıranlar, cep telefonuyla mesajlaşanlar veya söyleceklerini kağıtlara yazan hacı adayları ilginç görüntüler oluşturdu. 
   
   Uğurlamaya kalem tabancayla geldi    İzmir'de hacca giden yakınlarını uğurlamak için Adnan Menderes Havalimanı'na gelen emekli imam Osman Uran'ın cebinden kalem tabanca çıktı. Dün saat 03.45 sıralarında, hacca giden yakınlarını uğurlamak için Dış Hatlar Terminali'ne gelen Uran 67 XRay cihazından geçerken, cebinde kalem tabanca bulunduğu belirlenince gözaltına alındı. Cebinden ayrıca 10 gerçek mermi ve bir gaz tabancası fişeği ele geçirilen Uran Terörle Mücadele Şubesi ekiplerince sorgulandı. Konunun siyasi yönü bulunmadığı anlaşılınca Uran karakol görevlilerine teslim edildi. 
   
   
   
</TEXT>
</DOC>
