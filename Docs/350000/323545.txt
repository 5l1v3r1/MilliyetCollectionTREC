<DOC>
<DOCNO> 323545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/14/siyaset/siy01.html </URL>
<DATE> 2005/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yazılanlar bizi sarsamaz' 
</HEADLINE>
<TEXT>


Başbakan medyaya yüklenerek, "Eğer biz örgütümüzü dört dörtlük hale getirirsek, bunlar ne yazarsa yazsın, ne çizerse çizsin milletin iktidarını sarsamayacaklardır" dedi 

MEHMET DEMİRKAYA, GÜLAY FIRAT İstanbul 


Başbakan Recep Tayyip Erdoğan, yine medyaya yüklenerek, "Belli yerlerden noktaya basılmak suretiyle bir şeyler yapılmak isteniyor. Hortumlar kesildiği için şu anda çılgına döndüler" dedi. 
AKP İstanbul İl Kadın Kolları'nın 1. Olağan Kongresi'ne yaklaşık 10 bin kişi katıldı. Kadınlar kadar erkek partililerin de ilgisi büyüktü. Eşi Emine Erdoğan'la salona giren Erdoğan medyaya tepki gösterdi. Son zamanlarda belli yerlerden "noktaya basılmak" suretiyle bir şeyler yapılmak istendiğini savunan Erdoğan, şöyle konuştu "Bunlar karşısında daha çok kenetlenecek, daha birlikte beraber hareket edecek ve bunların oyunlarını, tuzaklarını, siz boşa çıkartacaksınız. Şunu biliniz, şu ana kadar atılan adımlar bugüne kadar alıştıkları o çıkar anlayışının bozulması olayıdır. Hortumlar kesildiği için şu anda çılgına döndüler. Hortumları yeniden temin edemedikleri için çılgına dönüyorlar. Ve biz 'Tüyü bitmemiş yetimin hakkını yemeyecek ve yedirmeyeceğiz' dedik." 

'Sarsamayacaklar' 
Basında "hik yelerin" yazılıp çizildiğini öne süren Erdoğan, "Kendilerine gönderilen tekzipler yayımlanmıyor. 'Bunları da yayımlayın', 'yok'. İşte bütün adımlar bunun üzerine koyuluyor. Biz örgütümüzü dört dörtlük hale getirirsek, AKP'nin bilincini halkı egemen noktaya çıkarırsak, bunlar ne yazarsa yazsın, ne çizerse çizsin milletin iktidarını sarsamayacaklardır" dedi. 

Peruklu protesto 

Erdoğan, dün AKP İstanbul İl Kadın Kolları 1. Olağan Kongresi'ne katılmak için Abdi İpekçi Spor Salonu'nuna geldiğinde 100 kişilik grup tarafından protesto edildi. "Kıbrıs'ı satanı, biz de satarız", "Ülkücü hareketi engellenemez" sloganlarıyla konvoya sopa ve perukları fırlatan grubu, çevik kuvvet uzaklaştırdı. 


</TEXT>
</DOC>
