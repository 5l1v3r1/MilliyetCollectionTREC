<DOC>
<DOCNO> 311434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/01/son/sontur10.html </URL>
<DATE> 2005/02/01/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Havalimanında 'bomba düzenekli ayakkabı' paniği 
</HEADLINE>
<TEXT>

     SİNAN TOROS İstanbul 

İstanbul'a Çin'den gelen bir yolcunun spor ayakkabısının tabanında tespit edilen elektronik düzenek, bomba ihtimaline karşı Atatürk Havalimanı'ndaki polisleri alarma geçirdi. Çinli yolcunun ayaklarını ısıtmak için yaptırdığını öne sürdügü düzeneğin, herhangi bir patlayıcı madde eklenmesiyle kolayca bomba haline dönüşebileceği belirtildi. 
     Türk Hava Yolları'na THY ait uçakla dün Pekin'den İstanbul'a transit olarak gelen Gua Hongen, Tripoli'ye gitmek üzere Dış Hatlar Terminali gidiş katındaki 300 numaralı çıkış noktasına geçti. Tepe Güvenlik birimi görevlileri, salondaki kapı dedektörden geçerken sinyal veren Hongen'den ayakkabılarını çıkartarak cihaza bırakmasını istedi. Görevlilerin x - ray cihazından geçirdiği ayakabının tabanında elektronik bir düzenek bulunduğunu tespit edildi. Yapılan incelemede, çeşitli kablo ve pillerin bulunduğu düzeneğin, 'ısı üreten bir sistem' olduğu anlaşıldı. Gözaltına alınan Hongen, soğuk bir bölgede yaşadığını ve ayaklarını sıcak tutmak için böyle bir düzeneği hazırlattırdığını iddia etti. Hongen'in, Pekin'e geri gönderileceği bildirildi. 
     
</TEXT>
</DOC>
