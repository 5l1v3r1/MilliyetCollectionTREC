<DOC>
<DOCNO> 348564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/03/son/soneko30.html </URL>
<DATE> 2005/06/03/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Hazine dengesi Mayıs'ta 1.4 milyar YTL fazla verdi... 
</HEADLINE>
<TEXT>

     Hazine nakit dengesi, Mayıs ayında 1.4 milyar Yeni Türk Lirası YTL fazla verirken, faiz dışı fazla 5.8 milyar YTL oldu. 
     Ocak-Mayıs 2005 döneminde ise nakit açığı 7.7 milyar YTL'yi bulurken, 12.8 milyar YTL faiz dışı fazla oluştu. 
     Hazine Müsteşarlığı verilerine göre, Mayıs ayında nakit bazda toplam 14.1 milyar YTL gelir elde edilirken, 8.3 milyar YTL faiz dışı harcama yapıldı ve 5.8 milyon YTL faiz dışı fazla oluştu. 
     Toplam 4.3 milyar YTL faiz ödemesinden sonra, Hazine nakit dengesi 1.4 milyar YTL fazla verdi. 
     Mayıs ayında Özelleştirme İdaresi tarafından Hazine'ye, finansman amaçlı kullanılmak üzere 200 milyon dolar 269,9 milyon YTL tutarında kaynak aktarıldı. 
     Diğer taraftan, Tasarruf Mevduatı Sigorta Fonu'na TMSF ikrazen ihraç edilmiş olan Özel Tertip Devlet İç Borçlanma Senetlerinden doğan Hazine Alacakları kapsamında, TMSF tarafından Hazine'ye 996,7 milyon YTL tutarında kaynak aktarıldı. 
     
     OCAK-MAYIS DÖNEMİ 

     Bu yılın Ocak-Mayıs döneminde ise nakit bazda toplam 50.2 milyar YTL gelir elde edildi, 37.4 milyar YTL faiz dışı harcama yapıldı ve 12.8 milyar YTL faiz dışı fazla oluştu. 
     Bu dönemde toplam 20.5 milyar YTL faiz ödemesinden sonra Hazine nakit dengesi 7.7 milyar YTL açık verdi. 
     
</TEXT>
</DOC>
