<DOC>
<DOCNO> 314484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/11/son/sonspo08.html </URL>
<DATE> 2005/02/11/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Beşiktaş ile Denizlispor ligde yarın 28. kez karşılaşacak... 
</HEADLINE>
<TEXT>

     Beşiktaş ile Denizlispor, Birinci Süper Futbol Ligi'nde yarın 28. kez karşılaşacak. 
     2 ekip arasında 23 Ağustos 1983'te Ali Sami Yen Stadı'nda yapılan ve 3-1 Beşiktaş'ın üstünlüğüyle tamamlanan karşılaşmayla başlayan rekabette, bugüne dek 27 lig maçı yapıldı. 
     Bu maçların 16'sında siyah-beyazlılar sahadan galip ayrılırken, Denizlispor 4 galibiyet alabildi, 7 maç ise berabere sonuçlandı. 
     Geride kalan maçlarda ''Kara Kartallar''ın toplam 47 golüne karşılık, ''Horozlar'' 29 gol kaydetti. 
     Sezonun ilk yarısında Denizli'de yapılan maçı, evsahibi ekip 3-1 kazanmıştı. 
     
     İSTANBUL'DAKİ MAÇLAR 
     Beşiktaş, genel toplamdaki üstünlüğünü, İstanbul'daki maçlarda da sürdürdü. 
     Siyah-beyazlılar, İstanbul'daki 13 maçın 8'ini kazanırken, 1 kez yenildi, 4 kez de berabere kaldı. 
     İstanbul'da siyah-beyazlıların 22 golüne, yeşil-siyahlılar 12 golle karşılık verdi. 
     İstanbul'da geçen sezon yapılan ve kar nedeniyle 1 gün gecikmeyle yapılan maçta gülen taraf, 3-1'lik skorla Beşiktaş olmuştu. 
     
</TEXT>
</DOC>
