<DOC>
<DOCNO> 302233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/30/son/sonspo06.html </URL>
<DATE> 2004/12/30/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Bir devir sona erdi... Berlusconi başkanlığı bıraktı... 
</HEADLINE>
<TEXT>

     Milan ile sayısız başarılara imza atan Silvio Berlusconi 18 yıldır yürüttüğü başkanlık görevinden ayrıldı Ünlü futbol adamı, İtalya’daki yeni yasanın hem başbakanlık hem de kulüp başkanlığına şans tanımaması üzerine istifa etmek zorunda kaldı. 1986 yılında Kırmızı - Siyahlılar’ın başına geçen Berlusconi, takımıyla 2 Avrupa Şampiyon Kulüpler, 2 Şampiyonlar Ligi, 7 İtalya Ligi, 1 İtalya Kupası, 4 Avrupa Süper Kupası, 5 İtalya Süper Kupası ile 2 Kıtalararası Kupa zaferi olmak üzere ulusal ve uluslararası 23 şampiyonluk yaşadı. Berlusconi, üzüntüsünü 10 üzerinden derecelendirmesini isteyen gazetecilere 11’ cevabını verdi. Milan Kaptanı Paolo Maldini, Berlusconi için bu karar çok üzücü olsa da o her zaman bize olan yakınlığını sürdürecektirö dedi. Bu arada Milan’ın yeni başkanının Berlusconi’nin medya imparatorluğu Mediaset’in başında bulunan oğlu Piersilvio olacağı bildirildi. 
     
</TEXT>
</DOC>
