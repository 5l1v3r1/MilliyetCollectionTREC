<DOC>
<DOCNO> 345234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/24/spor/bbas.html </URL>
<DATE> 2005/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener zinciri kırdı 82-80 
</HEADLINE>
<TEXT>


Sarı - Lacivertliler, Play-Off yarı finalinde iki kez yenildiği Efes Pilsen'e üçüncü karşılaşmada Damir Mrsiç, Erdal ve Salyers'in "üçlük yağmuruyla" dur dedi, serideki ilk galibiyetini bularak durumu 2 - 1'e getirdi 


Fenerbahçe, Play - Off yarı final üçüncü maçında Efes Pilsen'i dış atışlarla vurdu, son dakikaları nefesleri kesen mücadeleyi 82 - 80 kazanarak ilk galibiyetini aldı ve seriyi 2-1'e taşıdı. 
İlk çeyrekte Efes'in kötü savunmasını Erdal ve Mrsic ile iyi değerlendiren Fenerbahçe dışarıdan bulduğu sayılarla periyodu 20-15 önde kapadı. İkinci çeyreğin hemen başında Kaya ile pota altında etkili olan Efes, 12. dakikada Solomon ile 20 - 23 öne geçti. Ancak dış atışlarda gününde olan Sarı-Lacivertliler, Salyers, Erdal ve Rasim'in üst üste üçlükleriyle 12 sayı öne geçtiği ilk yarıyı 47-38 üstünlükle tamamladı. 
Üçüncü periyotta bir ara farkı 14 sayıya çıkaran Fenerbahçe'ye karşı Efes, Ender'in üçlükleriyle ayakta kalmaya çalıştı. Ancak yüksek yüzdeli oyununu sürdüren Sarı - Lacivertliler, Salyers ve Mrsic'in üst üste üçlükleriyle arayı yeniden açtı, son periyoda 70 - 56 önde girdi. 
Son çeyrekte Efes Pilsen'in baskılı savunması sonuç verirken, Lacivert-Beyazlılar, ribaundlardaki etkinliğini üst üste hızlı hücumlarda Kaya ve Domercant ile sayıya dönüştürdü, her geçen dakika farkı eritti. 37.47'de Kaya'nın faul atışları skora dengeyi getirdi 76 - 76. Ancak Kaya'nın müthiş gayretine Mrsic ile direnen ve Edwards'ın bitime 14 saniye kala basketiyle 82-80 öne geçen Fenerbahçe, son hücumdan Solomon ile faydalanamayan rakibini mağlup ederek serideki ilk galibiyetini aldı, durumu 2 - 1 yaptı. 

İstatistik 

FENERBAHÇE OYUNCU TS 2S 3S SA R 4 Ömer - 0 2 0 2 - - 7 Erdal 13 2 2 3 4 - 3 7 Edwards 13 5 7 - 3 7 9 9 Mrsic 26 3 5 6 9 2 4 1 8 Salyers 11 0 5 3 8 2 2 10 7 Rasim 10 2 3 2 3 - 3 6 Harvey 9 4 5 - 1 1 4 3 Emre - 0 1 - - - TOPLAM 82 15 30 14 26 8 14 30 
EFES PİLSEN OYUNCU TS 2S 3S SA R 5 Ermal 6 3 6 - - 3 5 Domercant 5 1 4 1 4 - 3 5 Mustafa 5 2 4 - 1 1 2 4 Nikolic 2 1 4 - - 1 7 Solomon 17 5 9 1 4 4 6 4 9 Kaya 24 9 14 - 6 8 10 5 Cenk 5 1 4 1 1 - 1 6 Prkacin 9 3 7 - 3 6 6 6 Ender 7 - 2 3 1 2 2 TOPLAM 80 25 52 5 12 15 23 32 
1.PERİYOT 20 - 15 F.Bahçe , 2.PERİYOT 27 - 23 F.Bahçe , DEVRE 47 - 38 F.Bahçe , 3.PERİYOT 23 - 18 F.Bahçe , 4.PERİYOT 12 - 24 E.Pilsen , MAÇ SKORU 82 - 80 F.Bahçe , HAKEMLER Recep Ankaralı, Can Atsüren, Serhat Büker 

POTADA BUGÜN 
Ülkerspor ile Beşiktaş, Play - Off yarı final serisinde bu akşam üçüncü kez karşı karşıya gelecekler. Beşiktaş'ın 2 - 1 önde olduğu serinin üçüncü buluşması Abdi İpekçi Salonu'nda saat 19.30'da başlayacak ve Kanal 1'den naklen yayınlanacak. Beşiktaş bu maçı kazanması halinde finale yükselecek. Ülker'in galibiyeti halinde ise finalisti, 27 Mayıs Cuma günü Akatlar'da oynanacak son maç belirleyecek. 


</TEXT>
</DOC>
