<DOC>
<DOCNO> 332444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/son/sondun01.html </URL>
<DATE> 2005/04/12/ </DATE>
<TIME> 02.03 </TIME>
<AUTHOR>  </AUTHOR>
<HEADLINE>
'Kocam terörist' dedi, tutuklandı 
</HEADLINE>
<TEXT>

     ABD'nin Ohio eyaletinde Federal Soruşturma Bürosu'na FBI , ''incitmek'' istediği kocasının terörist olduğunu söyleyen kadın tutuklandı. 
     Geçen ay ''arasının bozuk olduğu'' kocası Osman Yusuf Dirie ve 4 Faslının, İngiltere'deki ABD ve Suudi Arabistan büyükelçiliklerini bombalamayı planladığına yönelik ihbarda bulunan Kadrah Farah Ali'nin 42 , yetkilileri yanlış yönlendirmek suçlamasıyla Colombus'ta ev hapsinde tutulduğu belirtildi. 
     FBI'ın, Ali'nin ihbarı üzerine Merkezi Haberalma Teşkilatı CIA ve İngiliz yetkilileri harekete geçirdiği, İngiltere'de sorgulanan Dirie hakkında suçlamada bulunulmadığı kaydedildi. 
     FBI, Ali'nin, Amerikan vatandaşı olabilmek için kendisiyle evlenen kocasını incitmek için bu hikayeyi uydurduğunu itiraf ettiğini açıkladı. Ali ve Dirie'nin Somali kökenli olduğu, Ali'nin Amerikan vatandaşlığına geçtiği belirtildi. 
     Ali, suçlu bulunması halinde 5 yıla kadar hapisle cezalandırılacak. 
     
</TEXT>
</DOC>
