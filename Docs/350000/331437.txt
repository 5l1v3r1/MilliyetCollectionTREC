<DOC>
<DOCNO> 331437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/08/son/soneko33.html </URL>
<DATE> 2005/04/08/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Albaraka Türk'ün 2004 yılı net karı 34.3 milyon YTL... 
</HEADLINE>
<TEXT>

     Albaraka Türk, 2004 yılında 34.3 milyon YTL net kar elde etti. 
     Albaraka Türk'ten yapılan açıklamada, dün gerçekleştirilen 20. Genel Kurul toplantısında, kurumun ödenmiş sermayesinin 100 milyon YTL'den 125 milyon YTL'ye yükseltilmesinin kararlaştırıldığı belirtildi. 
     Açıklamaya göre, 2004 yılında Albaraka Türk aktif büyüklüğünü yıl sonunda 1 milyar 461 milyon YTL'ye yükseltti, toplanan fon miktarı 1 milyar 283 milyon YTL, kurumsal ve bireysel müşterilere kullandırılan fon miktarı 1 milyar 21 milyon YTL oldu. 
     Albaraka Türk'ün 2004 yılı faaliyetleri sonucunda, uluslararası muhasebe standartlarına göre vergi sonrası net dönem karı 34.3 milyon YTL olarak gerçekleşti. 
     Elde edilen karın 10 milyon YTL'lik kısmının ortaklara nakden temettü olarak dağıtılmasına, 17.1 milyon YTL kısmının da sermayeye ilave edilmesine ve karşılığında ortaklara bedelsiz olarak hisse senedi verilmesine karar verildi. 
     Albaraka Türk Genel Müdürü Dr. Adnan Büyükdeniz, 2005 yılında da sağlıklı ve istikrarlı bir büyüme hedefi yanında, bireysel finansman alanında sektörün en iyilerinden biri olma amacını sürdürdüklerini kaydetti. 
     
</TEXT>
</DOC>
