<DOC>
<DOCNO> 306532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/14/son/sontur09.html </URL>
<DATE> 2005/01/14/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Yargıtay "Askere giden koca nafaka ödemez" 
</HEADLINE>
<TEXT>

     Yargıtay, askerliğini yapan kocanın, bu süreyle sınırlı olarak nafaka ile yükümlü tutulamayacağına karar verdi. 
     AA muhabirinin aldığı bilgiye göre, Ankara 4. Aile Mahkemesi, boşanma ve tedbir nafakası istemiyle açılan davayı kabul etti. 
     Yerel mahkemenin kararı tedbir nafakası yönünden temyiz edildi. 
     Temyiz istemini görüşen Yargıtay 2. Hukuk Dairesi, yerel mahkemenin kararını oybirliğiyle bozdu. 
     2. Hukuk Dairesi'nin kararında, davacı kocanın kısa dönem er olarak askerlik görevini yaptığı belirtildi. 
     Kocanın şahsi bir geliri, paraya çevrilebilir malı ve servetinin olduğuna ilişkin bir delil de bulunmadığı kaydedilen kararda, kocanın askerlik görevinin devam ettiği süreyle sınırlı olarak nafaka ile yükümlü tutulmasının doğru görülmediğine işaret edildi. 
     
</TEXT>
</DOC>
