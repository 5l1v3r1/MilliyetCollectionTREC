<DOC>
<DOCNO> 319815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/02/guncel/gun03.html </URL>
<DATE> 2005/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Rekabet 'iç'ten çöktü 
</HEADLINE>
<TEXT>


Rekabet Kurumu kararlarını etkiledikleri ve sonuçları önceden sızdırdıkları iddia edilen, aralarında kurum danışmanının da bulunduğu 9 kişi gözaltında 

TÜRKER KARAPINAR Ankara 

Ankara Başsavcılığı, Rekabet Kurumu Başkanı Mustafa Parlak'ın ihbarı üzerine kurul kararlarını etkilemeye, sonuçları önceden sızdırmaya yönelik organize eylemlerde bulunulduğu iddiasıyla operasyon başlattı. Kurul kararlarını e - posta yoluyla sızdırdıkları bilgisi üzerine "Selçuk Selçuk Ortak Hukuk Bürosu" avukatlarından Ulya Selçuk ile Rekabet Hukukçular Derneği Başkanı Prof. Dr. Arif Esin ve yardımcısı İstanbul'da gözaltına alındı. Selçuk ve Esin'in bürolarındaki bilgisayar ve CD'lere de el konuldu. 

Görev başında gözaltı 
Ankara'daki operasyonda da, ismi açıklanmayan bir işadamı ile kurum danışmanı Dr. Tunay Köksal, Daire Başkanı Serdar Yarar, uzman I.S., memurlar H.B. ve A.B. görev yaptıkları sırada gözaltına alındı. Parlak, "Savcılıkça yapılan inceleme neticesinde kurumumuzun 5 çalışanının ifadesine başvurulmuştur" dedi. 
Rekabet Kurumu'nun bağlı olduğu Sanayi Bakanı Ali Coşkun da operasyonunun bilgisi dahilinde yapıldığını belirterek, "Yeni ipuçları çıkabilir" diye konuştu. 

Ne iş yapar 

Rekabet Kurumu piyasalarda rekabeti önleyici hareketlerde bulunan şirketleri soruşturarak idari para cezası yaptırımı uyguluyor. Bu yaptırımlar rekabeti sınırlayan anlaşmalar yapan ya da h kim durumunu kötüye kullanan, rekabeti olumsuz etkileyecek birleşme ve devralma girişimlerinde bulunan şirketlerin caydırılmasını hedefliyor. 


</TEXT>
</DOC>
