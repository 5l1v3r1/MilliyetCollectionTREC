<DOC>
<DOCNO> 323162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/12/son/sondun24.html </URL>
<DATE> 2005/03/12/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Papadopulos Kötü bir çözüm, vahim olayların garantisidir... 
</HEADLINE>
<TEXT>

     Güney Kıbrıs Rum yönetimi lideri Tasos Papadopulos, ''Kıbrıs sorununa bulunacak kötü bir siyasi çözümün, vahim olayların garantisi olacağını'' söyledi. 
     Rum haber ajansına göre, Rum yönetiminin eski liderlerinden Spiros Kiprianu'un ölümünün 3. yıldönümü nedeniyle düzenlenen anma töreninde konuşan Papadopulos, ''Vahim gelişmeleri önleyebilme hayalleriyle kötü bir çözümü kabul etmeyeceğini'' kaydetti. 
     ''Soruna ivedi çözüm bulmanın, yaşayabilir ve kalıcı çözümü bir kenara itememesi gerektiğini'' ifade eden Papadopulos, ''görüşmeler yoluyla adayı birleştirecek, vatandaşlarının güvenliğini ve haklarını en iyi şekilde güvence altına alacak iki bölgeli, iki toplumlu federal bir çözüm bulunmasını istediklerini'' söyledi. 
     
</TEXT>
</DOC>
