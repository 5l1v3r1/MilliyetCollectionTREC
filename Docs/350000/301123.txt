<DOC>
<DOCNO> 301123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/26/son/sontur15.html </URL>
<DATE> 2004/12/26/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Silah yüklü araç kül oldu 
</HEADLINE>
<TEXT>

     Van'ın Çaldıran İlçesi'nde, av tüfeği ve kurusıkı tabanca yüklü kamyonet yandı. 
     Alınan bilgiye göre, av tüfeği ve kurusıkı tabanca pazarlayan Mustafa Titiz, önceki gece Çaldıran'a geldi. 
     Titiz, içinde av tüfeği, kurusıkı tabanca ve çok sayıda mermi bulunan 42 H 5692 plakalı kamyonetini park ederek otele gitti. 
     Sabah kamyonetin çalışmadığını fark eden Titiz'in, ısıtmak amacıyla soğuktan donan akaryakıt deposunun altında ateş yaktı. 
     Kamyonetin bir anda ateş alması üzerine, çevredeki vatandaşlar yangına müdahale etti. Bir taraftan kovayla su dökerek kamyoneti söndürmeye çalışan vatandaşlar, diğer yandan da kamyonetteki av tüfeği ve kurusıkı tabancaları indirdi. 
     Yangının büyümesi üzerine vatandaşlar, kamyonetteki mermileri bırakarak olay yerinden uzaklaştı. Bir süre sonra da çok sayıda mermi ateş aldı. 
     Art arda meydana gelen patlamaların çevredekilere korkulu anlar yaşattığı yangında, kamyonet kül oldu. 
     
</TEXT>
</DOC>
