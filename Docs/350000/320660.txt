<DOC>
<DOCNO> 320660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/04/son/sondun44.html </URL>
<DATE> 2005/03/04/ </DATE>
<TIME> 23.13 </TIME>
<AUTHOR>  </AUTHOR>
<HEADLINE>
Pentagon'un, İtalyan gazetecinin yaralanmasıyla ilgili açıklaması 
</HEADLINE>
<TEXT>

     ABD Savunma Bakanlığı Pentagon, Irak'taki Amerikan güçlerinin, serbest bırakılan İtalyan gazeteci Giuliana Sgrena'yı taşıyan araca ateş açmalarıyla ilgili bir açıklama yaptı. 
     Açıklamada, gazeteciyi taşıyan aracın, yol üzerindeki bir askeri kontrol noktasına yaklaşırken ''hız yaptığı'' belirtildi. 
     Açıklamada, ''Çokuluslu güçlerin, bir askeri kontrol noktasında hız yapan bir otomobile ateş açmaları sonucu İtalyan gazeteci yaralandı, bir başka kişi de öldü'' denildi. 
     Irak'taki Amerikan güçlerinin bir sözcüsü de araca, askeri kontrol noktasına yaklaştığı sırada ateş açıldığını belirtti. Sözcü, 56 yaşındaki Sgrena'nın, koalisyon güçlerine ait sağlık personelince tedavi edilmekte olduğunu kaydetti. 
     Sözcü, olayla ilgili başka bir ayrıntının henüz bilinmediğini ifade etti. 
     
</TEXT>
</DOC>
