<DOC>
<DOCNO> 319095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/27/son/sontur19.html </URL>
<DATE> 2005/02/27/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Adapazarı'nda trafik kazası 3 ölü, 4 yaralı 
</HEADLINE>
<TEXT>

     Adapazarı'nda meydana gelen trafik kazasında aynı aileden 3 kişi öldü, 4 kişi yaralandı. 
     Alınan bilgiye göre, Adapazarı'ndan Bilecik yönüne giden İbrahim Atasoy 32 , yönetimindeki 54 EL 087 plakalı kamyon, E-25 Karayolu'nun Aşağı Kirazca Köprüsü çıkışında, Serdar Yaman'ın 31 kullandığı 54 KC 433 plakalı TIR'la çarpıştı. 
     Kazada kamyon sürücüsü İbrahim Atasoy olay yerinde öldü. Yaralanan eşi Hatice Atasoy 30 ile oğlu Mehmetcan Atasoy 14 ise kaldırıldıkları Toyota-Sa İlkyardım Hastanesi'nde hayatını kaybetti. 
     Diğer yaralılar Gülser Atasoy, 8 Mertcan Atasoy 11 ve TIR sürücüsü Serdar Yaman, aynı hastanede tedavi altına alındı. 
     Ağır yaralı olarak Sakarya Devlet Hastanesi'ne kaldırılan 5 aylık Melek Atasoy'un sağlık durumunun ciddi olduğu öğrenildi. 
     Kazayla ilgili soruşturma sürdürülüyor. 
     
     TRAKTÖRLE İKİ KİŞİYİ EZDİ 

     Öte yandan Osmaniye'nin Düziçi İlçesi'nde 16 yaşındaki traktör sürücüsü, avluda oynayan 3.5 yaşındaki kız çocuğunun ölümüne, babaannesinin de yaralanmasına neden oldu. 
     Alınan bilgiye göre, ilçeye bağlı Elbeyli Köyü'nde meydana gelen olayda, Ömer Y'nin 16 kullandığı 80 DA 866 plakalı traktör, direksiyon hakimiyetini kaybederek ''Yıldırım'' ailesinin avlusuna girdi. 16 yaşındaki traktör sürücüsü, avluda oynayan 3.5 yaşındaki Ayda Yıldırım'ın ölümüne, babaannesi Sultan Yıldırım'ın da yaralanmasına neden oldu. 
     Sultan Yıldırım Düziçi Devlet Hastanesi'ne kaldırıldığı, Ömer Y'nin de gözaltına alındığı bildirildi. 
     
</TEXT>
</DOC>
