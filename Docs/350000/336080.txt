<DOC>
<DOCNO> 336080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/23/magazin/amag.html </URL>
<DATE> 2005/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yoruldum artık New York'tan' 
</HEADLINE>
<TEXT>


avea'nın Los Angeles'taki reklam filmi çekimlerinde, New York'tan ve yalnızlıktan bunalmış bir Tarkan bulduk 

Ali Eyüboğlu - aeyuboglu milliyet.com.tr 

Avea'nın 10 milyon dolarlık, aşk konseptli imaj kampanyasının yıldızı olan Tarkan'ın reklam çekimleri için Hollywood'daydık. Paramount'un Los Angeles'taki stüdyoları, Tarkan'ın rol aldığı 3 reklam filmi için New York'a dönüştürüldü. Tarkan'ın New York'taki yaşamından kesitlerin aktarıldığı filmlerden birinin yönetmenliğini, "Kill Bill" ve "Frida" gibi film afişleriyle adını duyuran Emrah Yücel üstlendi. Çekimler arasında Tarkan'la New York'taki yaşamı üzerine konuştuk. 

New York'ta gününüz nasıl geçiyor Çalışıyorum. Eskisi kadar sempatik görünmüyor New York. Boğaz'ı özlüyorum. 11 Eylül'den sonra çok farklı bir hava esiyor. Herkes daha güvensiz, paranoyak. Yoruldum, sıkıldım New York'tan. 

Başka bir yere mi yerleşmeyi düşünüyorsunuz Ülkeme daha yakın olmak için Avrupa'da yaşamak istiyorum. 

Türkiye'ye kesin dönüş yapmayacak mısınız Düşünmüyorum. Çünkü ben böyle besleniyorum. Farklı ülkeler, farklı müzikler... 

İngilizce albüm ne durumda Hazır. 14 şarkılık bir albüm olacak. Yazın single, sonbaharda da albümü çıkarmayı planlıyoruz. İçinde 'Şıkıdım'ın İngilizcesi de var. 

Sezen Aksu'yla aranız düzeldi mi Bir hafta önce telefonlaştık. Şöhretin ne kadar büyük bir yalnızlık olduğunu konuştuk. 

avea için yaptığınız şarkıda bile hasret var. Yalnızlık çok mu zor 6 kardeşiz biz. İlgiye, kalabalığa alışığım. Bazen yalnız gecelerde çok bunalıyorum. 

'Psikoterapiyle korkularımı yendim' 

Bir psikoloğunun olduğunu söyleyen Tarkan, sözlerini şöyle sürdürüyor "Korkularımı psikoterapiyle yendim. H l da psikoterapi görüyorum. Şuur altında farkında olmadığımız bir dünya var. Bazen bizi üzüyor, ne olduğunu anlayamıyoruz. Şöhret... Çok büyük sevinçler de yaşadım, üzüntüler de. Şöhretin zorluklarını tanıdım. Bu yüzden gittim. Geçmişin beni rahat ve özgür bırakmadığını gördüm. Şimdi daha iyiyim, barıştım geçmişimle. Ailesel problemler, babama öfkem, küskünlüğüm... Hepsi geçti." 


</TEXT>
</DOC>
