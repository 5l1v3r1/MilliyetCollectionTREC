<DOC>
<DOCNO> 308554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/23/guncel/gun08.html </URL>
<DATE> 2005/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Hacda faciayı Almanlar önleyecek 
</HEADLINE>
<TEXT>


ŞENOL ÇALABAKAN Frankfurt 

KUTSAL görevlerini yerine getiren hacı adaylarını, kitlesel panik ve izdiham sonucu yaşanan facialardan Alman bilim adamlarının üzerinde çalıştığı bir proje koruyacak. 
Dresden Teknik Üniversitesi'nde görevli Alman bilim adamlarının, Arafat Dağı'nda ve şeytan taşlanması sırasında yaşanan kitlesel paniği önleyecek bilgisayar simülatörü üzerinde çalıştığı bildirildi. 
Toplu hac görevi sırasında kitlelerin aniden durması durumunda, öndekilere bir minibüsün ağırlığına denk düşen bir baskı oluştuğuna dikkat çeken Dresden Teknik Üniversitesi'ne bağlı fizikçi Dirk Helbing, projeyle hareket halindeki kitlelerin aerodinamik özelliklerini artırmaya çalıştıklarını belirtti. Helbing, kitlelerin oluşturduğu baskıyı emebilen arazi yapısıyla faciaların önlene bileceğini söyledi. Bilgilerin, Batı'daki toplumsal etkinliklerin güvenli yapılması konusuna da ışık tutacağı kaydedildi. 


</TEXT>
</DOC>
