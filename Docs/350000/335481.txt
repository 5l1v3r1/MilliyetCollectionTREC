<DOC>
<DOCNO> 335481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/21/son/sondun32.html </URL>
<DATE> 2005/04/21/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Mofaz, çekilmenin 3 hafta ertelenmesini önerdi 
</HEADLINE>
<TEXT>

     İsrail Başbakan Yardımcısı Şimon Peres ile Filistin Başbakanı Ahmed Kurey, Gazze'den çekilme planına ilişkin konuları görüşmek üzere bir araya geldi. 
     Peres'in sözcüsü Yoram Dori, yaptığı açıklamada, Peres'in, geri çekilmeden sonra ekonomik işbirliğini ele almak üzere Kurey ile Kudüs'te 2 saat görüştüğünü belirtti. 
     Bu görüşmenin, Gazze'den çekilmeyle ilgili taraflar arasındaki ilk doğrudan temas olduğu kaydedildi. 
     Bu arada, İsrail Savunma Bakanı Şaul Mofaz, geri çekilme planının 3 hafta, yani 15 Ağustos'a kadar ertelenmesini önerdiği bildirildi. 
     Mofaz'ın bu önerisinin, Başbakan Ariel Şaron'un başkanlığındaki bir komisyonda görüşülüp karara bağlanması bekleniyor. Şaron'un, bu öneriye büyük olasılıkla razı olacağı tahmin ediliyor. 
     Öte yandan İsrail radyosunun haberine göre, Mofaz'ın, Sivil İşler Bakanı Muhammed Dahlan ile görüşmesi bekleniyor. 
     Mofaz'ın bu görüşmede, Gazze'den çekilme sırasında Filistin saldırılarının durdurulmasını isteyeceği belirtildi. 
     Gazze'nin tamamından ve Batı Şeria'daki 4 yerleşim yerinden çekilme planının uygulanmasına temmuzda başlanması bekleniyor. 
     
</TEXT>
</DOC>
