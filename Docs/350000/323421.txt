<DOC>
<DOCNO> 323421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/13/son/sonsiy03.html </URL>
<DATE> 2005/03/13/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Türkiye, Maastricht Kriterleri'nin neresinde 
</HEADLINE>
<TEXT>

     Türkiye, 2001 yılından bu yana gittikçe Maastricht Kriterlerine yaklaşırken, kriterlere en fazla yaklaştığı alan, toplam borç stokunun gayri safi yurtiçi hasılaya oranı oldu. 
     Devlet Planlama Teşkilatı'nın DPT ''AB Üyesi Ülkelerde ve Aday Ülkelerde Ekonomik Gelişmeler'' çalışmasını baz alarak yapılan hesaplamalara göre Türkiye, geçen yıl ulaştığı yüzde 78.4'lük borç stoku rakamıyla yüzde 60'lık referans değerin 18.4 puan bir başka deyişle yüzde 30 üzerinde kaldı. 
     Bundan sonraki yıllarda yapılacak çalışmalarla, bu oranın tutturulabileceği görülüyor. 
     
     ENFLASYON ORANI 
     Geçen yılki yüzde 10.7'lik oran ile Türkiye, yüzde 2.4'lük kriterin yaklaşık 3 kat üzerinde bulunurken, enflasyondaki yaşanan hızlı düşüş, önümüzdeki yıllarda bu kriterin tutturulmasının hayal olmadığını gösteriyor. 
     Uzun vadeli faiz oranları açısından da referans değerin yaklaşık yüzde 2.7 üzerinde bulunuluyor. Yüzde 6.4'lük kritere karşılık Türkiye'nin uzun vadeli faiz oranı geçen yıl yüzde 24.2 civarında seyretti. 
     Türkiye, genel devlet borçlanma gereğinde de hala referans değer rakamının yaklaşık bir kat üzerinde bir değere sahip bulunuyor. 
     
</TEXT>
</DOC>
