<DOC>
<DOCNO> 318952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/27/guncel/gun05.html </URL>
<DATE> 2005/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüksek ısıyla pişirilen gıda kansere davetiye 
</HEADLINE>
<TEXT>


GÜLÇİN ÜSTÜN Ankara 

AB'nin bilimsel araştırmaları desteklediği 6. Çerçeve Programı çerçevesinde yapılan akrilamid - kanser araştırmasına 13 ülkeden 23 kuruluş katıldı. Marketlerden seçilen 150 ürünü araştıran TÜBİTAK Marmara Araştırma Merkezi, Uluslararası Kanser Araştırmaları Kurumu'nun "potansiyel kansorejen madde" olarak tanımladığı 'akrilamid' maddesinin kahve, patates kızartması, kızarmış ekmek ve bisküvide yüksek oranda olduğunu belirledi. 
Projenin Türkiye Koordinatörü Dr. Hülya Ölmez, "Kobaylarla yaptığımız deneylerde, maddenin kötü huylu tümöre neden olduğunu belirledik" dedi. 
"Bu madde gıdanın doğal yapısında bulunan protein ve karbonhidratların, yüksek ısıda gösterdiği tepkime sonucu ortaya çıkıyor" diyen Dr. Ölmez, şunları söyledi "Akrilamidin olası etkilerinden kurtulmak için haşlanmış gıdalar, tencerede pişen ev yemekleriyle sebze ve meyve ağırlıklı beslenmeli." 

Gıda türü Akrilamid mik. mikro gr kg Beyaz ekmek 40-160 Kızarmış ekmek 90-1430 Hazır çorbalar 40-60 Tulumba tatlısı 40-45 Bisküvi 70-30 Kraker 70-200 Sade kek 150-400 Zencefilli kek 1070-1410 Kahve bir bardak 25 Bebe bisküvileri 400-600 Kahvaltılık gevrek 80-350 Patates kızartması 330-3700 

</TEXT>
</DOC>
