<DOC>
<DOCNO> 345772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/25/son/sontur14.html </URL>
<DATE> 2005/05/25/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
40 bin avro fidye istediler 
</HEADLINE>
<TEXT>

     Aksaray’ın Ortaköy İlçesi’nde, bir sarrafın 8 yaşındaki kızını kaçırarak 40 bin avro fidye istedikleri iddia edilen kişiler, polisin harekete geçmesinden kısa bir süre sonra çocuğu serbest bıraktılar. 
     Edinilen bilgiye göre, sarraflık yapan A.Ş’nin, ilköğretim 2. 
     sınıf öğrencisi kızının tanımadığı kişiler tarafından kaçırıldığı ve kendisinden para istendiği iddiasıyla İlçe Emniyet Amirliği’ne başvurdu. Kızının bulunmasını isteyen A.Ş, işyerini telefonla arayan kişinin "kızını kaçırdıklarını ve serbest bırakılması karşılığında 40 bin avro istediklerini" söylediğini öne sürdü. Kaçırılan küçük kızı bulmak için geniş çaplı araştırma başlatan polisin harekete geçmesinden kısa bir süre sonra, fidyeciler, küçük kızı ilçe merkezinde bulunan bir pastane önüne bıraktı. Polis tarafından ailesine teslim edilen küçük kızın sağlık durumunun iyi olduğu öğrenildi. Olayla ilgili soruşturmanın sürdürüldüğü bildirildi. 
     
</TEXT>
</DOC>
