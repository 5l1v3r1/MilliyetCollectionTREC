<DOC>
<DOCNO> 329064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/31/son/sontur40.html </URL>
<DATE> 2005/03/31/ </DATE>
<TIME> 19.42 </TIME>
<AUTHOR>  </AUTHOR>
<HEADLINE>
Bayrampaşa'da 2 kardeş satırla yaralandı 
</HEADLINE>
<TEXT>

     Bayrampaşa'da satırlı saldırıya uğrayan 2 kardeş yaralandı. 
     AA muhabirinin aldığı bilgiye göre, Mustafa ve Kemal Kurtulmuş, Numunebağ Caddesi'ndeki işyerlerinin önünde 2 kişinin satırlı saldırısına uğradı. 
     Kurtulmuş kardeşler, vücutlarının çeşitli yerlerinden yaralanırken, saldırganlar 34 VG 9080 plakalı otomobille olay yerinden kaçtı. 
     Vakıf Gureba Eğitim ve Araştırma Hastanesi'ne kaldırılan yaralılardan Mustafa Kurtulmuş'un başından darbe aldığı ve sağlık durumunun ciddiyetini koruduğu öğrenildi. 
     Kemal Kurtulmuş'un polise verdiği ifadede, müteahhitlik yaptıklarını, Mustafa ve Ali G. adlı kardeşlerin uzun zamandır kendilerinden haraç istediğini belirterek, para vermedikleri için de bu kişilerin saldırısına uğradıklarını söylediği kaydedildi. 
     Kullandıkları otomobil Eyüp'te terk edilmiş bulunan saldırganların yakalanmasına çalışılıyor. 
     
</TEXT>
</DOC>
