<DOC>
<DOCNO> 342548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/14/son/sonspo06.html </URL>
<DATE> 2005/05/14/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Pistons'ı yenen Pacers seride 2-1 öne geçti... 
</HEADLINE>
<TEXT>

     ABD Profesyonel Basketbol Ligi NBA play-off serisi çeyrek final mücadelesine, bu sabaha karşı yapılan 2 maçla devam edildi. 
     Sahasında, geçen yılın şampiyonu Detroit Pistons’ı, 79-74 yenen Indiana Pacers, seride 2-1 öne geçti. 
     Pacers’da, Reggie Miller’ın 17, Jamaal Tinsley’nin 16 sayısı ile Jeff Foster’ın 8 sayı ve 12 ribauntu, galibiyeti getirdi. 
     Pistons’da ise Chauncey Billups’un 23 sayısı, Richard Hamilton’ın 16 sayısı ile Tayshaun Prince’in 9 sayı, 9 ribaunt ve 6 asisti, 
     yenilgiyi engelleyemedi. 
     Günün diğer maçında Phoenix Suns, deplasmanda Dallas Mavericks’i 119-102 yenerek, seride 2-1 öne geçti. 
     Suns’da, Amare Stoudemire, double-double yaptığı 37 sayı, 14 ribaunt ve 5 blokluk göz dolduran performansıyla, takımını galibiyete taşıdı. 27 sayı ve 17 asistle double-double yapan Steve Nash, 21 sayı ve 9 ribauntla Shawn Marion ile 17 sayı ve 8 ribauntla Jim Jackson, galibiyete katkıda bulunan diğer isimler oldular. 
     Lige, TSİ yarın sabaha karşı yapılacak Miami Heat ve Washington Wizards arasında yapılacak çeyrek final maçıyla devam edilecek. 
     
</TEXT>
</DOC>
