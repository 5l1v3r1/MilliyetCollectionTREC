<DOC>
<DOCNO> 334903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/19/son/sontur14.html </URL>
<DATE> 2005/04/19/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Eline korkuluk demiri saplandı 
</HEADLINE>
<TEXT>

     Ufuk AKTUĞ İSKENDERUN Hatay , DHA 

      HATAY'ın İskenderun İlçesi'nde 13 yaşındaki Ahmet Demir, meyve koparmak için çıktığı bahçe duvarında dengesini kaybedince, sol eline korkuluk demiri saplandı. Çocuk, korkuluk demiri kesilerek kurtarıldı. 
     Meydan Mahallesi'nde oturan Şükrü Kanatlı İlköğretim Okulu öğrencisi Ahmet Demir, bir evin bahçesinden Yenidünya koparmak için bahçenin demir korkuluklarına tırmandı. Burada dengesini kaybeden Demir düşmemek için korkuluktan tutmaya çalışınca, ucu sivri demir eline saplandı. Demir'in çığlıkları üzerine olay yerine gelen vatandaşlar, 112 Acil Servis'ten yardım istedi. Aynı zamanda olay yerine gelen İskenderun Belediyesi İtfaiye ekipleri, Ahmet Demir'in elini demir korkuluğu keserek kurtardı. Ahmet Demir, eline saplanan demirle birlikte İskenderun Devlet Hastanesi'ne götürüldü. Çocuğun eline saplanan demir, operasyonla çıkarıldı. Demir'in sağlık durumunun iyi olduğu belirtildi. 
     
</TEXT>
</DOC>
