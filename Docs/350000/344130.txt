<DOC>
<DOCNO> 344130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/20/siyaset/siy06.html </URL>
<DATE> 2005/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Azerbaycan ile 'Dini müzik' krizi 
</HEADLINE>
<TEXT>


ÖMER ERBİL İstanbul 


Konya Türk Tasavvuf Müziği Topluluğu'nun Kutlu Doğum Haftası münasebetiyle 24 - 26 Nisan'da Azerbaycan Gence ve Bakü'de vereceği konserler iptal edildi. Neden olarak, konserin "dini içerikli olması" gösterildi. Durum, Dışişleri Bakanlığı'na bildirildi. Konser için, Azeri makamlarından gerekli izinler alındı, salonların kira bedelleri ödendi. Azerbaycan devlet protokolü de konsere davet edildi. Topluluk 22 Nisan'da Azerbaycan uçağına binmek üzereyken, "Konser iptal" haberiyle şaşkına döndü. 

Raporda dini vurgu 
Bakü Büyükelçiliği'nin raporunda şu ifadelere yer verildi "Gence Valiliği, salonda tamirat yapıldığı gerekçesiyle iznin iptal edildiğini Müşavirliğimize bildirmiştir. Konserin, 'dini karakter taşıdığı' belirtilerek, Dini Kurumlarla İlgili Devlet Komitesi'ne müracaat edilmesi tavsiye olunmuştur. Aynı gün Büyükelçimiz, Komite Başkanı Rafik Aliyev'e yazılı ricada bulundu. Ancak olumlu cevap alınamadı. 1 gün sonra Haydar Aliyev Sarayı'ndaki konser izninin de tamir işleri gerekçesiyle iptal edildiği bildirildi." 


</TEXT>
</DOC>
