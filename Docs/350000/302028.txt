<DOC>
<DOCNO> 302028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/30/dunya/dun03.html </URL>
<DATE> 2004/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Riyad'da 2 bombalı oto 
</HEADLINE>
<TEXT>


DIŞ HABERLER 


Suudi Arabistan'ın başkenti Riyad'da dün gece yarım saat arayla biri İçişleri Bakanlığı yakınında, diğeri de Suudi Özel Kuvvetleri'ne ait bir kararg h yakınında iki ayrı bombalı otonun infilak etmesi, yoldan geçen bir kişinin ölümüne aralarında polislerin de bulunduğu bazı kişilerin yaralanmasına neden oldu. 
İki olayın da intihar saldırısı olduğu, bomba yüklü otolardan birinin İçişleri Bakanlığı'na, diğeri de özel kuvvet kararg hına girmek istediği, ancak Suudi güvenlik güçlerinin araçları durdurmaları üzerine saldırganların araçları infilak ettirdiği öğrenildi. Suudi İçişleri Bakanlığı Sözcüsü'nün büyük sayıda can kaybı olmadığını söylemesine rağmen, güvenlik güçlerince kordon altına alınan iki bölgeye çok sayıda ambulans ve itfaiye aracının sevk edildiği ve başkent üzerinde helikopterlerin uçtuğu bildirildi. Patlamaların ardından Riyad'da bir eve baskın düzenleyen polis, bombalı saldırılarla ilgisi olduğu bildirlen 7 militanı öldürdü. Saldırıların ardından New York'ta ham petrol fiyatının varil başına 1.93 dolar artarak 43.70 dolardan işlem gördüğü açıklandı. 


</TEXT>
</DOC>
