<DOC>
<DOCNO> 302365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/01/spor/spo05.html </URL>
<DATE> 2004/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Ev kirası yeni k bus oldu 
</HEADLINE>
<TEXT>

   Galatasaray, Fenerbahçe ve Beşiktaş'ın stat kiraları UEFA kriterlerine ters düşüyor. Çözüm Meclis'te 
   AYŞE YEŞİN 

   
   Defterde borç görünüyor 
   ÜÇ büyüklerin başı, stadların kullanım hakları nedeniyle derde girdi. Fenerbahçe, Galatasaray ve Beşiktaş'ın Şükrü Saracoğlu, Ali Sami Yen ve İnönü stadlarının kullanım hakkını 49'ar yıllığına almalarının, bunun karşılığında da toplam 173 milyon dolar borçlu görünmelerinin, UEFA'nın "mali kriterlerine" uymadığı ve üç kulüp için yakın gelecekte büyük tehlike yaratacağı ortaya çıktı. 
   
   UEFA, mali onay vermiyor 
   YAPILAN protokole göre, Fenerbahçe ve Galatasaray 49 yıllık kullanım hakkı karşılığı 68'er milyon dolar, Beşiktaş ise 65 milyon dolar borçlu görünürken, bugüne kadar yapılan ödemeler sonunda toplam rakamın 173 milyon dolara indiği belirtildi. Ancak bu borçların, gelir - gider bilançolarında yer aldığı, UEFA'nın ise buna "mali onay" vermesinin mümkün olmadığı kaydedildi. 
   
   İlacı, Kamu Reform Paketi 
   UEFA kriterlerinin gelecek sezonun sonundan itibaren hayata geçeceğine dikkat çeken yetkililer, sorunun tek çözüm yolunun halen TBMM gündeminde olan Kamu Reformu Paketi'nde olduğunu vurguladı. Gençlik ve Spor Genel Müdürü Mehmet Atalay, soruna çözüm bulabilmek için başkanlarla yeni yılda biraraya geleceklerini belirtti. Bu arada kulüplerin ödedikleri dolar kurunun "691 bin lira" olduğu da saptandı. 
   
   
</TEXT>
</DOC>
