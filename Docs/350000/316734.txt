<DOC>
<DOCNO> 316734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/19/son/sonspo05.html </URL>
<DATE> 2005/02/19/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Manchester United, Everton'ı devirir... 
</HEADLINE>
<TEXT>

     İlk bakışta zor maç gibi gözükse de formda Manchester United, FA Kupası’nda Everton’ı mağlup edecek güçte. 
     
     Oranı tam 1.75... 

     Bugün bahisseverlerin adresi olmaya aday takım, Manchester United... Kırmızı Şeytanlar, FA Kupası’nda Everton’ın konuğu olacak. Sir Alex Ferguson’un öğrencileri son haftalarda çok formda ve hedeflerinin arasında FA Kupası’nı kaldırmak var. İddaa’cılar kuponlarına bu mücadeleyi eklerlerse karlı çıkarlar. 
     
     Bayern Münih favori 

     Bundeslıga’da da Bayern Münih, büyük bir ekonomik kriz içerisinde bulunan Borussia Dortmund’u ağırlıyor. Bayern Münih geçen hafta evinde Bielefeld’e yenilip büyük bir şok yaşamıştı. Kırmızı - Beyazlılar bu maçı kazanıp yara saracaktır. Günün diğer bankoları ise İspanya ile İtalya’dan. Mallorca karşısındaki Barcelona ve Athletic Bilbao’yu ağırlayacak Real Madrid galibiyete yakın. Çizme’de ise Milan, Cagliari’yi geçip 3 puanı alan taraf olur. 

     
</TEXT>
</DOC>
