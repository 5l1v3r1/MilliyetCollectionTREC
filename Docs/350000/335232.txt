<DOC>
<DOCNO> 335232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/20/son/sonspo30.html </URL>
<DATE> 2005/04/20/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Federasyon'dan "Starball Organizasyonu" yarın gerçekleştirilecek 
</HEADLINE>
<TEXT>

     Futbol Federasyonu'nun organizasyonu ''Starball'', yarın İstanbul'da gerçekleştirilecek. 
     Lütfi Kırdar Uluslararası Kongre ve Sergi Sarayı önünde oluşturulacak alanda düzenlenecek etkinlik, bir dönemin ünlü futbolcularını karşı karşıya getirecek veteranlar maçıyla başlayacak. MHK'nın görevlendireceği hakemlerin yöneteceği maçların ilkinde Süleyman Abay görev yapacak. Maçta Alp Yalman, Savaş Demiral, Tayfun Hut, Öner Kılıç, Cem Pamiroğlu, Şenol Ustaömer, Nurettin Yıldız, Şenol Fidan, Recep Çetin, Zafer Öğer ve Lemi Çelik forma giyecek. 
     Öteki maç ise Milli Takımlar Karması ile Basın Karması arasında olacak. Milli Takımlar Karması'nda, A Milli Takım Teknik Direktörü Ersun Yanal, yardımcıları Mesut Bakkal, Metin Bayındır ve Özcan Bizati, Ümit Milli Takım Teknik Direktörü Raşit Çetiner ve yardımcısı Engin İpekoğlu ile Futbol Federasyonu Yönetim Kurulu Üyeleri Davut Dişli ve Serdar Güzelaydın yer alacak. Bu karşılaşmayı Fırat Aydınus yönetecek. 
     UEFA Şampiyonlar Ligi İstanbul 2005 Finale Doğru etkinlikleri çerçevesinde düzenlenen etkinlikte, 5'er kişilik takımlar arasında 20'şer dakikalık maçlar yapılacak. 
     
</TEXT>
</DOC>
