<DOC>
<DOCNO> 306791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/15/son/sontur04.html </URL>
<DATE> 2005/01/15/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Evi terk eden eşinin babasını öldürdü... 
</HEADLINE>
<TEXT>

     İzmir'in Gaziemir İlçesi'nde evi terk eden eşinin babasını öldüren şahıs, eşini de 13 yerinden bıçakladı. 
     ''Şiddetli geçimsizlik'' nedeniyle birkaç gün önce kocası Fatih D'yi terk eden Bahar Demirkıran 21 babasının evine gitti. Fatih D, karısını ikna için eşinin babası Ali Türkan'ın Irmak Mahallesi 38 13 sokak 10 numaradaki evine gitti. 
     Fatih D, tartıştığı Ali Türkan'ı bıçaklayarak öldürdü. Eşi Bahar Demirkıran'ı da 13 yerinden bıçaklayan Fatih D. kaçtı. 
     SSK Bozyaka Hastanesi'ne kaldırılarak ameliyata alınan Demirkıran'ın komada olduğu bildirildi. 
     
     ZANLI YAKALANDI 

     İzmir'in Gaziemir İlçesi'nde dün gece, eşini bıçakla ağır yaralayıp kayınpederini öldürdüğü iddiasıyla aranan zanlı, polis tarafından yakalandı. 
     Alınan bilgiye göre, olayla ilgili soruşturmayı sürdüren Asayiş Şube Müdürlüğü Cinayet Büro Amirliği ekipleri, olayın zanlısı olduğu gerekçesiyle aranan Fatih D'nin Karşıyaka'da olduğunu belirledi. Polis, gerçekleştirdiği operasyonda, Fatih D'yi yakaladı. 
     Fatih D'nin ifadesinde, eşi Bahar D. 21 ile aralarında geçimsizlik olduğunu ve eşinin bir süre önce evi terk ederek, Rize'den İzmir'deki babasının yanına geldiğini söylediği öğrenildi. Eşini geri götürmek için İzmir'e geldiğini ve kayınpederinin evine gittiğini belirttiği kaydedilen Fatih D'nin, aralarında çıkan kavga sonucu eşini ve kayınpederi Ali Türkan'ı 41 bıçakladığını anlattığı bildirildi. 
     Fatih D'nin sorgusunun ardından İzmir Cumhuriyet Başsavcılığı'na sevk edileceği kaydedildi. 
     Eşi tarafından 13 yerinden bıçaklanan ve Bozyaka SSK Hastanesi'ne kaldırılan Bahar D'nin sağlık durumunun ciddiyetini koruduğu öğrenildi. 
     
</TEXT>
</DOC>
