<DOC>
<DOCNO> 340319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/07/ekonomi/aeko.html </URL>
<DATE> 2005/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Taksim'in göbeğinde 2 bin YTL kira veriyor 
</HEADLINE>
<TEXT>


Taksim'de, cami için ayrılan arsayı Kasımpaşaspor'a otopark olarak kiralayan vakfın 2 bin YTL kira ödediği ortaya çıktı 

Tarık Yılmaz 

Taksim'in göbeğindeki trilyonluk arsayı Vakıflar Genel Müdürlüğü'nden kiralayıp Kasımpaşaspor'a kiraya veren Taksim Camii Kültür - Sanat Vakfı'nın, Vakıflar Genel Müdürlüğü'ne ödediği aylık kiranın 2 bin 80 YTL olduğu, bu kirayı da arsayı 10 yıldır kullandığı halde, sadece son bir yıldır ödediği öğrenildi. Arsanın 1.6 dönümünün sahibi Ziraat Bankası'na ise hiçbir kira ödemesi yapılmıyor. 
Vakıflar Genel Müdürlüğü yetkililerinin verdiği bilgiye göre, cami için ayrılan arsa 10 yıldır Taksim Camii Vakfı'nın tasarrufunda. Hukuken Taksim Camii Vakfı 'kiracı' göründüğü için, arsayı bir başkasına kiralama yetkisi de bulunmuyor. Ancak vakıf, bilindiği gibi arsayı Kasımpaşaspor'a kiralamış durumda. Kulüp ise arsayı 'otopark' olarak işletiyor. Günde 500 aracın girip çıktığı otoparkın aylık gelirinin 75 bin YTL civarında olduğu kaydediliyor. 

Önce işgalci, sonra kiracı 
Milliyet'in konu ile ilgili haberi üzerine Vakıflar Genel Müdürlüğü'nden gelen açıklamaya göre, imar durumunda 'cami altı kapalı otopark' olarak görünen beş dönümlük arsanın bir kısmı Vakıflar Genel Müdürlüğü'ne VGM ait. VGM, 1985 - 1995 yılları arasında Taksim'e cami yapımı için arsayı Taksim Cami Vakfı'na tahsis etmiş. Ancak cami yapılmadığı için 1995'te tahsis sona ermiş olmasına karşın vakıf, arsadan çıkmamış. Bu nedenle hukuken 'işgalci' konumuna düşen vakıf için tahliye davası açılmış. VGM yetkilileri, bundan sonraki süreci ise şöyle anlatıyor 
"Temmuz 2003'te yasa çıkarıldı. İşgalcilerle resmi kiracı olmaları olanağı tanındı. İşgalcilere barış çağrısı yaptık. Taksim Camii Kültür - Sanat Vakfı da başvurdu ve Mart 2004'e doğru resmi kiracısı oldu. İşgal davası düştü. O tarihten sonra kiracı ödemeye başladı." 

'Kiracının kiracısı olmaz' 
Taksim Camii Kültür - Sanat Vakfı'nın, kiraladığı arsayı Kasımpaşaspor Kulübü'ne kiralamasının yasal olmadığına da dikkat çeken yetkililer, "Kiracının kiracısı olmaz" diyerek, haberlerin ihbar kabul edilip inceleme başlatıldığını belirttiler. Öte yandan Taksim Cami Kültür - Sanat Vakfı, arsanın 1.6 dönümüne sahip olan ve kiralandığından haberi bile olmadığını açıklayan Ziraat Bankası'na hiçbir kira ödemesi yapmıyor. Ancak otoparkın kira gelirleri Ziraat Bankası'na yatırılıyor. 
Taksim Cami Kültür - Sanat Vakfı'nın Kasımpaşaspor Kulübü'nden ne kadar kira bedeli aldığı öğrenilemedi. Kasımpaşaspor Kulübü Başkanı Hasan Hilmi Öksüz, konuyla ilgili bilgi vermekten kaçınırken, vakfın Taksim'deki bürosuna, 'toplantılar' dışında yetkili gelmediği için bilgi alınamadı. 

Vakfın kurucuları arasında Erdoğan ve Sayın da var Taksim'e cami yaptırma amacıyla kurulan Taksim Cami Kültür - Sanat Vakfı'nda birçok ünlü sanayici, siyasetçi ve bürokrat kurucu üye. Bunlardan biri kendisi de 'Kasımpaşalı' olan Başbakan Erdoğan. Bir diğeri ise Ziraat Bankası'nın da dahil olduğu Kamu Bankaları Ortak Yönetim Kurulu'nun feshedilmeden önceki Başkanı Zeki Sayın. 
Kurucular arasında bulunan Erdoğan, İstanbul Büyükşehir Belediye Başkanı'yken, cami tartışmalarının alevlendiği 1997 yılında, Taksim Cami Kültür - Sanat Vakfı Yönetim Kurulu Başkanlığı yaptı. Dönemin Beyoğlu Belediye Başkanı Nusret Bayraktar da Erdoğan'ın vakıftaki başkan yardımcılığı görevini üstlendi. 

CHP 'Başbakan'a kıyak' operasyonu SALİHA ÇOLAK Ankara 
Ziraat Bankası'nın, İstanbul Taksim'deki arsasını Kasımpaşaspor'a tahsis ederken, İzmir Konak'taki toprağı karşılığında belediyeden 22 trilyon lira 22 milyon YTL istemesine, CHP tepki gösterdi. Konuyu Meclis'e taşıyacaklarını açıklayan CHP'li İzmir milletvekilleri, Ziraat Bankası'nın Başbakan'a kıyak yapmak için çifte standart uyguladığını söyledi. 

Emir kimden 
CHP Grup Başkanvekili Kemal Anadol 
Ziraat Bankası'nın AKP'li belediyelere farklı, CHP'li belediyelere farklı davranması hukuka aykırıdır. Banka yönetimi, kimden emir aldı Kasımpaşalılık ruhuyla mı yapıyorlar Bu uygulama sürerse konuyu parlamentoya getireceğiz. 
CHP İzmir Milletvekili Canan Arıtman 
Belediyenin yol için para ödemesi mümkün değil, metro yapılıyor, zordalar. Bankaya, 'anlaşalım' dediler, olmadı. Yöneticiler, Başbakan'a yağ yapmakla meşgul. Görevde kalabilmek için yapıyorlar. Uygulamalar Cumhurbaşkanı'nın atamalarda gösterdiği hassasiyetin haklılığını bir kez daha gösteriyor. 

Kimseye kalmaz 
CHP İzmir Milletvekili Ahmet Ersin 
Ziraat Bankası partizanlık yapıyor. Tayyip Bey'in bölgesi olduğu için ona kıyak çekmişler. İzmir'i bu kadar sıkıntıya sokacaksın, İstanbul'da Kasımpaşaspor'a büyük rant sağlayacaksın. Kimse yaptığıyla kalmaz. Peşine düşeriz. 

İzmirliler ayağa kalktı 
'Çifte standart' ÇAĞLAYAN BİLGEN, BANU ŞEN 
Taksim ve Konak'ta farklı bir tutum sergileyen Ziraat Bankası, İzmirliler'i öfkelendirdi. Siyasi parti ve sivil toplum örgütleri temsilcileri uzlaşma istedi. Gerekirse kampanya başlatacaklarını belirten vatandaşların görüşleri şöyle 
Ercan Pilavcı Serbest 27 Bir çözüm bulunsun. Politik şeyler halka mal edilmesin. 
Cem Varol Güvenlikçi - 27 İstanbul'da gösterilen kolaylık İzmir'e neden gösterilmesin 
Filiz Çine Memur - 25 İzmirli cezalandırılmasın. Trafik tıkanır vatandaş büyük sıkıntı yaşar. 
Kemal Oranus Emekli - 71 Şu görüntüye bakın. Bunu hak ediyor muyuz Banka burayı İzmir'e hediye etse çok şey mi kaybeder 
Rahime Tüğ Emekli - 51 İstanbu'la yapılanı emsal göstersinler. 
Hatice Türk Emekli - 43 Bu kargaşaya ihtiyacımız yok. İzmirliler'i cezalandırıp baskı yapmasınlar. İzmir bu yüzden ileri gidemiyor. Hep geri dönüş oluyor. 
Seda Akan Bankacı - 26 Konak'a bu kadar masraf yapıldı, güzelleştirildi. Yapılırken biliyorlardı herhalde 
Enver Turgut Müteahhit - 48 Particilik devri çoktan bitti. 
Serkan Azatçam Bankacı - 26 Bu durumda en çok mağdur olacak İzmirliler. 
CHP İzmir İl Başkanı Ekrem Bulgun Kimsenin İzmir'i cezalandırmaya hakkı yok. Başkan bir kuruş vermesin, hapse girmeyi göze alsın. 
ANAP İl Başkanı ve MKYK Üyesi Yunus Yunusoğlu İzmir'e üvey evlat muamelesi yapılıyor. Ziraat Bankası'nın yasal hakları olabilir. Ama o da kamu, şu anda alanı kullanan da... 
SHP İzmir İl Başkanı Mustafa Korkmaz Asfalt sökülüp, yol kapatılırsa, birkaç ay sonra yapılacak yaz oyunlarında rezil oluruz. 

'Görüşmeden dava açtılar' İzmir Büyükşehir Belediye Başkanı CHP'li Aziz Kocaoğlu, Ziraat Bankası yetkililerinin Konak'a giden sahil bulvarındaki toprağı için dava açmadan önce belediye ile görüşmediğini söyledi. Kocaoğlu, yazılı açıklamasında şöyle dedi 
"Görüşme yolunu tercih etselerdi, konu kentin gündemini hiç meşgul etmeden çözülürdü." 
Kocaoğlu, şimdi bir yandan Ziraat Bankası ile görüşerek çözüm üretmek için çalışılırken bir yandan da hukuk gereği arsadan el çekme işlemini tamamlamaya çalıştıklarını belirtti. Belediye Genel Sekreter Yardımcısı Hasan Fehmi Mani'nin Ankara'da iki gündür Ziraat Bankası ile yaptığı görüşmelerden henüz bir sonuç alınamadı. 

Yanıt yok 
Bu arada muhabirlerimiz konuyla ilgili görüşlerini almak için Ziraat Bankası yetkililerini aradılar. Ancak yetkililerden herhangi bir yanıt alınamadı. 

Takas önerisi Sorunun çözümü için Ziraat Bankası ile Büyükşehir Belediyesi arasında, arabuluculuğa soyunan AKP İzmir Milletvekili İsmail Katmerci de sürpriz bir açıklama yaptı. Katmerci, bankanın Konak'taki belediyeye ait, içinde 20 dükkan bulunan iki katlı pasajla takas yapmaya hazır olduğunu belirtti. Katmerci, "Tarafların, halka zarar vermeden çözüm bulacağına inanıyorum" dedi 



</TEXT>
</DOC>
