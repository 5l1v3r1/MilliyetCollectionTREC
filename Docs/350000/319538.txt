<DOC>
<DOCNO> 319538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/01/son/sondun17.html </URL>
<DATE> 2005/03/01/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Talat'ın partisi cumhurbaşkanlığı için aday gösterecek 
</HEADLINE>
<TEXT>

     KKTC'de 20 Şubat milletvekilliği erken genel seçiminde birinci parti olarak çıkan Cumhuriyetçi Türk Partisi CTP , 17 Nisanda yapılacak cumhurbaşkanlığı seçiminde aday gösterme kararı aldı. 
     CTP Genel Sekreteri Ferdi Sabit Soyer, CTP'nin dün gece yapılan Parti Meclisi toplantısında alınan karar uyarınca, 7 Mart Pazartesi gününe kadar partiye adaylık başvurusu kabul edeceklerini söyledi. 
     Soyer, aynı günün akşamı toplanacak Parti Meclisi'nin, cumhurbaşkanlığı için gösterilecek aday konusunda karar alacağını belirtti. 
     Bu arada, Demokrat Parti DP Genel Başkanı Serdar Denktaş da, cumhurbaşkanlığı seçimlerinde ortak aday belirlenmesi konusunda görüş alışverişinde bulunmak üzere, öğleden sonra sırasıyla Barış ve Demokrasi Hareketi BDH , Ulusal Birlik Partisi UBP ile Cumhuriyetçi Türk Partisi'ni CTP ziyaret edecek. 
     
</TEXT>
</DOC>
