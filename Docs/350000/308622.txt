<DOC>
<DOCNO> 308622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/23/son/sondun07.html </URL>
<DATE> 2005/01/23/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
İngiltere'de Müslümanlar 'çıplak reklamlar'a savaş açtı 
</HEADLINE>
<TEXT>

     LONDRA DHA 

      İNGİLTERE'de özellikle çıplak kadın fotoğraflarının aldığı reklam panoları aşırı dinci Müslümanların hedefi haline geldi. Müslümanların yoğun olduğu bölgelerde, üstü boya ile kapatılan ya da yırtılan poster sayısı hızla artarken, web siteleri aracılığıyla panoların nasıl tahrip edileceği konusunda Müslümanlara ders bile veriliyor. 
     İngiliz basınındaki haberlere göre, çıplak reklamlar'a yönelik saldırılar, Reklam Standartları Kurulu'nun cami yakınlarında iç çamaşırı reklamı yapılmasını yasaklamasının ardından gözle görülür bir şekilde arttı. Bu yasaktan cesaret alan Reklam Karşıtı Müslümanlar MAAD adlı grup özellikle, parfüm, saç boyası, iç çamaşırı ve televizyon programı reklamlarını tahrip etmeye başladı. 
     Son olarak, ABD'de yılın dizisi olarak gösterilen Desperate Housewives'ın reklam afişleri aşırı dincilerin hedefi oldu. Doğu Londra'daki posterlerin dekolte giyinmiş 2 karekterin olduğu kısımları yırtılırken, nispeten daha kapalı giyinen diğer 3 kadına ise dokunulmadı. Aşırı dincilerin hışmına uğrayan diğer ilanlar arasında, Mark Spencer'ın çıplak kadın sırtının gösterildiği ilanı, ünlü tenisçi Anna Kournikova'nın sutyen reklamı, yarı çıplak bir kadının yer aldığı votka reklamı, hatta BBC'nin Babyfather' programı için hazırladığı, duşun altında arkası dönük 4 çıplak erkeğin gösterildiği afişi bile var. Saldırılar özellikle Müslümanların yoğun olduğu Luton, Bradford, Glasgow ve Birmingham'da yoğunlaşıyor. 
     
     İNTERNET ÜZERİNDEN DERS VERİYORLAR 
     Birmingham merkezli MAAD marifetlerini' Web sitesi üzerinden Müslümanlarla paylaşırken, harekete geçmek istelenlere de öğütler veriyor. Sitede, panolara saldırmak için boya rulosu, huzurlu bir ruh ve sakin bir gece gerektiğini vurgulanırken, anlatılanların 6 aylık profesyonel bir tecrübenin eseri olduğu belirtiliyor. Panolara saldırmak isteyenlere, Belirlediğiniz hedefin bulunduğu bölgeyi hem gündüz hem de gece kontrol edin', Etrafınızı iyi kolaçan edin', Mümkünse yanınızda kamera getirin', Kaçış rotanızı iyi belirleyin', Geniş bir alana yayılacaksanız telsizle haberleşin' gibi öneriler sıralanıyor. 
     
     MÜSLÜMAN CEMAATİ REKLAMVERENLER DUYARLI DAVRANSIN 
     İngiltere Müslüman Konseyi, holiganlık' olarak nitelendirdiği saldırıları onaylamadıkların belirterek, reklamlardan rahatsız olan Müslümanlara reklam kuruluna başvurmalarını önerdi. Ancak Konsey, reklamverenlerin bu saldırılardan ders çıkararak, Müslümanların yoğun olduğu bölgelerde daha duyarlı davranması gerektiğini da savundu. 
     İngiliz polisi ise panolara yönelik saldırıların suç olduğunu, ancak kanunen harekete geçebilmeleri için saldırganların suçüstü yakalanması gerektiğine dikkat çekti. 
     
</TEXT>
</DOC>
