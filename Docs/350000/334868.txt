<DOC>
<DOCNO> 334868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/19/son/sonspo25.html </URL>
<DATE> 2005/04/19/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Denizlispor Fenerbahçe maçı Avrupa'ya açılan kapımız olacak... 
</HEADLINE>
<TEXT>

     Denizlispor Teknik Direktörü Giray Bulak, Fenerbahçe maçının Avrupa'ya açılan kapı olacağını söyledi. 
     Kulüp binasında basın toplantısı düzenleyen Bulak, kupa mücadelesinin tek maç olduğunu, her şeyin 90 dakika veya uzatma bölümleriyle tamamlandığını, bu nedenle Fenerbahçe ile oynayacakları yarı final karşılaşmasına en iyi şekilde hazırlanmaya çalıştıklarını belirtti. 
     Samsunspor maçında sakatlıkları bulunan Ömer Rıza ve Mustafa Keçeli'yi risk etmemek için oynatmadığını ifade eden Bulak, ''Fenerbahçe maçı finali getirecek ve Avrupa'ya açılan kapımız olacak. Yılda böyle maçı bir kez oynarsınız. Bizim için bu maç önemliydi ve buna konsantre olduk. Dileriz her şey istediğimiz gibi olur ve sonuçlanır'' dedi. 
     Fenerbahçe'nin Beşiktaş yenilgisinin bu maça nasıl yansıyacağı sorusuna da Bulak, ''İki takımda 4'er gol yedi. Biz her olumsuzluktan bir olumlu tablo çıkarmaya çalışıyoruz. Fenerbahçe'nin yenilmesi elbette iyi olmadı. Galip gelselerdi, bizim maça daha rahat çıkarlardı'' yanıtını verdi. 
     Bulak, Samsunspor maçında sakatlanan ve kasığında çekme olan Ersen Martin'in bugün yapılan antrenmanı yarıda bıraktığını, Fenerbahçe maçına yetiştirilmesi için tedavisinin sürdüğünü sözlerine ekledi. 
     
</TEXT>
</DOC>
