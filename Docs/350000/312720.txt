<DOC>
<DOCNO> 312720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/05/son/sontur17.html </URL>
<DATE> 2005/02/05/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
İstanbul'da yine bir töre cinayeti 
</HEADLINE>
<TEXT>

     Şanlıurfa'dan İstanbul'a kaçarak evlenen genç çift, ailelerinin 'görevlendirdiği' bir kişi tarafından vurularak öldürüldü. 
     İddiaya göre, öldürülen Selahattin-Evrim Sarıçiçekler çifti, ailelerinden evlenme izni alamadıkları için yaklaşık üç ay önce Şanlıurfa'dan İstanbul'a kaçtı ve burada evlendi. 
     Evrim Sarıçiçek'in babası, İstanbul'a gelerek kızını aldı ve Urfa'ya götürdü. Ancak Evrim Sarıçiçekler, daha sonra tekrar eşinin yanına döndü. Bunun üzerine, aile 'töre gereği' çiftin öldürülmesine karar verdi. 
     Genç çiftin öldürülmesi için görevlendirilen Evrim Sarıçiçekler'in küçük kardeşi, "ben bunu yapamam" diyerek, bir süre önce Şanlıurfa'da intihar etti. 
     
     Silahla öldürüldüler 

     Bunun üzerine ailenin görevlendirdiği başka bir genç İstanbul'a giderek, Sarıçiçekler çiftini Küçükçekmece'deki evlerinde silahla öldürdü. 
     Sefaköy'de bir kebapçıda çalışan Selahattin Sarıçiçekler 27 ile eşi Evrim Sarıçiçekler'den 28 haber alamayan komşuları, durumdan şüphelenince polisi bilgilendirdi. 
     Sultan Murat mahallesi'ndeki eve giden polis, tabancayla öldürülen genç çiftin cesetlerini buldu. 

     
</TEXT>
</DOC>
