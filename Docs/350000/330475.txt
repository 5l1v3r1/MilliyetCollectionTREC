<DOC>
<DOCNO> 330475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/05/son/sonspo39.html </URL>
<DATE> 2005/04/05/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
Bıçakçı'dan önemli açıklama Yayın gelirinin paylaşımı değişmek zorunda 
</HEADLINE>
<TEXT>

     Futbol Federasyonu Başkanı Dr.Levent Bıçakcı, naklen yayın gelirinin paylaşımının kurallarının değişmesi gerektiğini söyledi. 
     Sporda şiddet, şike ve haksız rekabet iddialarını inceleyen TBMM Araştırma Komisyonu'na bilgi vermek için Ankara'ya gelen Levent Bıçakcı, A.A muhabirine yaptığı açıklamada, naklen yayın gelirlerinin dağılımıyla ilgili Futbol Federasyonu olarak bir çalışmalarının olduğunu bildirdi. 
     Bıçakcı, yayın gelirinin paylaşımının kurallarının değişmek zorunda olduğunu ifade ederek, ''Fenerbahçe, Galatasaray, Beşiktaş ve Trabzonspor dışında kalan 14 kulübün yöneticileri yarın Ankara'da bir toplantı yapacaklar. Diğer 4 kulüp ise federasyon olarak bizim de katılacağımız ve İstanbul'da 8 Nisan Cuma günü biraraya geleceğiz'' diye konuştu. 

     
</TEXT>
</DOC>
