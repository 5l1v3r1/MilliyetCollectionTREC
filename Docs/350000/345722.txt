<DOC>
<DOCNO> 345722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/25/son/sonspo25.html </URL>
<DATE> 2005/05/25/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Blatter ve Johansson yarın Futbol Federasyon'nu ziyaret edecek... 
</HEADLINE>
<TEXT>

     FIFA Başkanı Sepp Blatter ve UEFA Başkanı Lennart Johansson, yarın Futbol Federasyonu’nu ziyaret edecek. 
     Avrupa Şampiyonlar Ligi final maçı nedeniyle İstanbul’a gelen Blatter ve Johansson, federasyonun Levent’teki binasında başkan Levent Bıçakcı ve yönetim kurulu üyeleriyle görüşecek. 
     Görüşmenin ardından başkanların basına açıklama yapacakları bildirildi. 
     Bu arada, Başbakan Recep Tayyip Erdoğan ile bugün UEFA yetkililerinin Dolmabahçe Sarayı’nın bahçesinde biraraya geldiği sabah kahvaltısında, bu akşam yapılacak Avrupa Şampiyonlar Ligi final maçı ile Türkiye’nin 2012 Avrupa Futbol Şampiyonası Finalleri’ni düzenlemek için adaylığının konuşulduğu öğrenildi. 
     
</TEXT>
</DOC>
