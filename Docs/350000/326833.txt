<DOC>
<DOCNO> 326833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/25/guncel/agun.html </URL>
<DATE> 2005/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk bayrağı satışları patladı 
</HEADLINE>
<TEXT>


Bayrağa hain saldırıya vatandaşlar büyük tepki gösterdi. Tüm yurt kırmızı-beyaza boyanırken, Türk bayrağına yoğun talep var 

DHA 

Mersin'deki nevruz kutlamalarında Türk bayrağına yönelik iğrenç saldırı, bayrak satışlarını patlattı. Yurt genelinde Türk bayrağına büyük talep olduğunu belirten Günay Bayrak'ın Genel Müdürü Yahya Uztürk, "Özellikle Mersin, Van, Diyarbakır'dan büyük talep var. İstanbul'da da satışlarımız arttı. Tepkilerin artmasıyla 30 - 40 bin talep aldık" dedi. Bayrak kampanyasına katkıda bulunduklarını belirten Zirve Bayrak'ın sahibi Kemal Papatya da, "3000 bayrağı, Şişli'de dağıttık" dedi. Yurt genelinde de birbiri ardına 'Bayrağa saygı mitingleri' düzenlenirken, saldırıya tepki gösteren halk, ev ve işyerleri, tarihi binalar, cadde ve sokakları bayraklarla donattı. 
RTÜK'ün çağrısına uyan televizyon kanallarının birçoğu, bayrağa yapılan saygısızlığa tepkilerini, ekranlarına Türk bayrağı yerleştirerek gösterdi.ANKARA Türkiye Yol - İş Sendikası üyesi işçiler, bayraklarla gösteri yaptı, ATO Başkanı Sinan Aygün, halka bayrak dağıttı. KIRIKKALE Bayrağa Saygı Yürüyüşü düzenlendi. KOCAELİ Başsavcı İbrahim Ethem Dikmen, adliye girişinde h kim, savcı, avukat ve iş takibine gelen vatandaşlara bayrak dağıttı.ZONGULDAK Belediye, kent merkezine 500 bayrak astı. EDİRNE Selimiye Camii'ne dev bir bayrak asıldı.ADANA İşyerleri ve otobüsler bayraklarla donatıldı. Adana Ticaret Borsası'na dev bayrak asıldı. ÇANAKKALE Düzenlenen mitingde Namık Eroğlu adlı vatandaş, kardeşinin şehit düşmesinin bile kendisini Mersin'deki olay kadar yıkmadığını söyledi. ŞANLIURFA Düzenlenen yürüyüşe, 20. Zırhlı Tugay Komutanı Tuğgeneral Tevfik Bedük ile eşi Merih Bedük de katıldı.HAKK Rİ Eski CHP Milletvekili Mikail İlçin, bayrakla Irak sınırına gitti. 

</TEXT>
</DOC>
