<DOC>
<DOCNO> 338230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/son/sontur31.html </URL>
<DATE> 2005/04/29/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Öğrencisine tecavüz eden öğretmen Ona aşığım, evlenmek istiyorum 
</HEADLINE>
<TEXT>

     Özgür CEBE DHA 

DİYARBAKIR’da öğrencisi Ç.Ö.’ye tecavüz ettiği iddiasıyla tutuklu yargılanan öğretmen 39 yaşındaki Adnan Filiz ilk kez hakim karşısına çıktı. Gizli duruşmada ağlayan öğretmen Adnan Filiz'in, Benim kötü niyetim yoktu. Ona sırılsıklam aşığım. Evlenmek istiyorum" dediği öğrenildi. 
     500 Evler semtindeki Türkiye Odalar ve Borsalar Birliği İlköğretim Okulu 8’inci sınıf öğrencisi 15 yaşındaki Ç.Ö.’ye tecavüz ettiği iddiasıyla, ailesinin şikayeti üzerine geçen Mart ayında tutuklanan ve Küçük yaştaki kıza tecavüz' suçlamasıyla 10 yıla kadar hapis istemiyle yargılanan öğretmen Adnan Filiz, 1’inci Ağır Ceza Mahkemesi'nde bugün ilk kez hakim karşısına çıktı. Duruşmada tecavüze uğradığı ileri sürülen Ç.Ö. de hazır bulundu. 
     Kimlik tespitinden sonra mahkeme heyeti, toplumun genel ahlak yapısını ilgilendirdiği için CMUK’un 373’üncü maddesine göre davanın gizli yapılmasına karar verdi. Sanık öğretmenin avukatı Tuba İşeri, müvekkilinin olaydan sonra eşiyle anlaşarak boşanma davası açtığı Diyarbakır 2’inci Asliye Hukuk Mahkemesi'nde geçen pazartesi günü boşandığını söyledi. 
     Boşandığı eşinden bir çocuğu olan Adnan Filiz'in duruşmada, öğrencisi Ç.Ö.'yü ilkokulda 1’inci sınıftan 5’inci sınıfa kadar okuttuğunu, daha sonra da aynı okulda olduğu için zaan zaman görüştüğünü anlatığı öğrenildi. 
     Ç.Ö.'nün diğer öğrencilere göre bedenen daha geliştiğini belirten öğretmen Adnan Filiz'in, Beşinci sınıftan sonra kendi akranlarıyla değil, daha büyük öğrencilerle görüşüyordu. Okumayı seven çalışkan biriydi. 3’üncü sınıfta okurken bir kez evime geldi. Sonra birkaç kez daha geldi. Fiziki olarak erken geliştiği için ilgimi çekiyordu. Ona sırılsıklam aşığım. Benim niyetim onunla evlenmekti. Kötü niyetim yoktu, asla zorla alıkoyma olmadı" dediği öğrenildi. 
     Tutuklanarak gönderilidği cezaevinde tecavüzden tutuklu ve hükümlülerin koğuşunda kaldığını, bunu hak etmediğini söylediği belirtilen öğretmen Adnan Filiz'in, Ç.Ö.'nün çıplak fotoğraflarını çekip aşk mektupları yazmasının nedenini de Kendisini çok özlüyordum, bir dakika ayrı kalmak istemiyordum. Kendisiyle evlenmek istiyorum" diye açıkladığı belirtildi. 
     Gizli celsede ifadesi alınan Ç.Ö.'nün ise, sürekli tacize uğradığını, öğretmeninin kendisini evlenme vaadiyle kandırıp birlikte olduğunu, çıplak fotoğrafının çekilmesinden haberinin olmadığını belirterek, öğretmeni Adnan Filiz'le evlenmek istemediğini söylediği öğrenildi. 
     Mahkeme heyeti, Ç.Ö.’nün gerçek yaşının belirlenmesi için sevkedildiği Diyarbakır Devlet Hastanesi’nden verilecek raporun sonucunun beklenmesine ve öğretmen Adnan Filiz'in tutukluluk halinin devamına karar vererek duruşmayı erteledi. 
     

     
</TEXT>
</DOC>
