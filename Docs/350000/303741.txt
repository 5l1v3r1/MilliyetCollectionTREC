<DOC>
<DOCNO> 303741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/05/son/sonspo18.html </URL>
<DATE> 2005/01/05/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
NBA yıldızlarından felaketzedelere yardım... 
</HEADLINE>
<TEXT>

     ABD Proefesyonel Basketbol Ligi'nde NBA oynayan 7 oyuncu, deprem ve tsunami felaketinden zarar gören Güney Asya'ya yardım edeceklerini açıkladılar. 
     Indiana Pacers'tan Jermanie O'Neal'in yarın, Houston Rockets'tan Tracy McGrady ve Bob Sura, Los Angeles Lakers'tan Kobe Bryant, Toronto Raptors'tan Jalen Rose, Memphis Grizzlies'ten Pau Gasol ve Mike Miller'in cuma günü yapacakları maçlarda attıkları her sayı için 1000 dolar bağışta bulunacakları ve bu bağışın UNICEF'e gideceği kaydedildi. 
     7 oyuncunun da ajansı olan SFX'ten yapılan açıklamada, Güney Asya'da deprem ve ardından meydana gelen tsunami felaketinin yaralarını sarmak için böyle br kampanyaya giriştikleri ve yardım miktarının 250 bin dolara ulaşmasını bekledikleri ifade edildi. 
     SFX yetkilisi Arn Tellem, diğer oyuncuların da kampanyaya katılmasını istediklerini belirterek, ''Yardım miktarını yukarılara çekmek istiyoruz'' dedi. 
     AP-HHK-İN 12 50 05 01 05 
     
     ZDF'DEN 40 MİLYON EURO 

     Öte yandan, Alman ZDF televizyonu dün gece tsunami kurbanları için düzenlediği ''Wir Wollen Helfen'' yardım etmek istiyoruz adlı özel programda, 40 milyon euro tutarında yardım topladı. 
     Ünlü Formula 1 yarışçısı Michael Schumacher bu programda 7,5 milyon euro 10 milyon ABD doları vereceğini açıklamıştı. 
     
</TEXT>
</DOC>
