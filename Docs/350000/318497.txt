<DOC>
<DOCNO> 318497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/25/son/sondun39.html </URL>
<DATE> 2005/02/25/ </DATE>
<TIME> 17.05 </TIME>
<AUTHOR>  </AUTHOR>
<HEADLINE>
Fischer, birinciliği kaybetti... 
</HEADLINE>
<TEXT>

     Almanya Dışişleri Bakanı Joschka Fischer, en çok beğenilen politikacılar sıralamasında uzun süreden bu yana koruduğu birinciliği kaybetti. 
     Alman ZDF televizyonu tarafından yapılan bir kamuoyu yoklamasına göre, Kasım 2001'den bu yana sürekli birinci sırada bulunan Fischer, bazı Doğu Avrupa ülkelerindeki Alman büyükelçiliklerinde ortaya çıkan vize usulsüzlükleri nedeniyle sevilirlik sıralamasında ikinciliğe düştü. 
     Listede Hıristiyan Demokrat Birlik partili CDU Aşağı Saksonya Eyaleti Başbakanı Christian Wulff birinci sıraya yükselirken, Birlik partilerinin CDU CSU eski federal meclis grubu Başkan Yardımcısı Friedrich Merz de üçüncü sıraya yerleşti. 
     Muhalefetteki Birlik partileri, Fischer'i, vize politikasını gevşeterek ülkeye yasadışı yoldan çok sayıda kişinin gelmesine neden olmakla eleştiriyor ve Araştırma Komisyonu'nda bir an önce bu konuda ifade vermesini talep ediyorlar. 
     
</TEXT>
</DOC>
