<DOC>
<DOCNO> 349542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/07/guncel/gun13.html </URL>
<DATE> 2005/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Hüdai Oral Caddesi törenle açıldı 
</HEADLINE>
<TEXT>


DENİZLİ DHA 

Denizli'nin yetiştirdiği önemli siyaset adamlarından, Türkiye'nin ilk Enerji ve Tabii Kaynaklar Bakanı Hüdai Oral'ın adı, kentin en uzun caddesinde yaşayacak. 13 Şubat 2005'te vefat eden Hüdai Oral'ın adının verildiği cadde, törenle açıldı. Törene Denizli Valisi Gazi Şimşek ve eşi Güler Şimşek, Belediye Başkanı Nihat Zeybekci ve eşi Ayşen Zeybekci, Hürriyet Gazetesi Genel Yayın Yönetmeni Ertuğrul Özkök ve Hüdai Oral'ın kızı olan eşi Tansu Özkök, DMC Genel Müdürü Ercan Saatçi, Hüdai Oral'ın eşi Perihan Oral, oğlu Teoman Oral katıldı. Oral Ailesi adına konuşan Ertuğrul Özkök, "Bugün siyasetin en güzel yanlarından birine tanık oluyoruz" dedi. Vali Şimşek, Belediye Başkanı Zeybekci, Perihan Oral, Ertuğrul Özkök ve Tansu Özkök'le birlikte Hüdai Oral Caddesi'nin açılışını yaptı. 


</TEXT>
</DOC>
