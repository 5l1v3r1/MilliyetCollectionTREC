<DOC>
<DOCNO> 306625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/14/son/sonyas30.html </URL>
<DATE> 2005/01/14/ </DATE>
<TIME> 17.05 </TIME>
<AUTHOR>  </AUTHOR>
<HEADLINE>
Estonya'daki ayılar da kış uykusundan erken uyandı 
</HEADLINE>
<TEXT>

     Rusya'dan sonra Estonya'da da ayılar, ülkede iki yüzyıldan beri yaşanan en sıcak kış yüzünden, kış uykulardan aylar önce uyandılar. 
     Devlet Orman Hizmetleri yetkilisi Kalev Mannista, havaların çok sıcak ve nemli geçmesi ve nehirlerin taşmasının ayıları inlerinden çıkmaya zorladığını söyledi. 
     Mannista, birkaç gün önce bir avcının, yavrusuyla yürümekte olan bir dişi ayı gördüğünü, yavrunun kış koşullarında yaşayamayacak kadar küçük olduğunu anlattığını bildirdi. 
     Ayılar normalde kış uykusu dönemlerinde yavrularlar. Bahar anne ayıyı uyandırarak ininden çıkarıncaya kadar, dişiler yavruları emzirirler. 
     İnternet sitelerine yazan avcılar da, normalde uyumaları gereken bir dönemde ormanda ayıların dolaştığını gördüklerini yazıyorlar. 
     
</TEXT>
</DOC>
