<DOC>
<DOCNO> 309144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/25/son/sondun32.html </URL>
<DATE> 2005/01/25/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Hamas İsrail ile şartlı ateşkese hazırız 
</HEADLINE>
<TEXT>

     Hamas örgütü, İsrail ile şartlı geçici ateşkese hazır olduğunu bildirdi. 
     Hamas liderlerinden Halid Meşal, El Hayat gazetesine verdiği demeçte, öldürmelere son verdiği ve Filistinli tutukluları serbest bıraktığı takdirde İsrail ile geçici ateşkese hazır olduklarını söyledi. 
     Meşal, Filistin Devlet Başkanı Mahmud Abbas ve Filistinli silahlı gruplar arasında yakın zamanda yapılan görüşmelerden olumlu sonuçlar alındığını belirtti. 
     Bu görüşmelerde ateşkesle ilgili konuşmalar olduğunu kaydeden Meşal, bunun şartlı olması gerektiğini belirterek, bu şartlardan en önemlisinin tüm saldırganlıkların, işgalin, suikastın ve öldürmelerin son bulmasıyla Filistinli tutukluların serbest bırakılması olduğunu bildirdi. 
     Meşal, ''İsrail bu şartlara uyduğu takdirde, Hamas ve diğer direniş güçleri geçici ateşkese olumlu bakmaya hazır olacaktır'' dedi. 
     Hamas, İsrail ve Filistin arasındaki ateşkes konusunda Filistin Devlet Başkanı Mahmud Abbas ile görüş ayrılıklarının azaldığını belirtmişti. 
     
</TEXT>
</DOC>
