<DOC>
<DOCNO> 341650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/son/sontur42.html </URL>
<DATE> 2005/05/11/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Gaspçıyı sesinden teşhis etti 
</HEADLINE>
<TEXT>

     Murat KİBRİTOĞLU ADANA, DHA 

ADANA’da geçen mart ayında çantası bıçak tehdidiyle gaspedilen Olgunlaşma Enstütisi öğrencisi 19 yaşındaki Tuğba Deveci, tutuklu yargılanan gasp sanığı 38 yaşındaki Hacı Emin Özdemir'i sesinden teşhis etti. 
     Hakkında 20 yıl hapis istemiyle dava açılan gasp sanığı Hacı Emin Özdemir'in yargılanmasına Adana 2'nci Ağır Ceza Mahkemesi'nde başlandı. 
     Duruşmaya çantası gaspedilen Tuğba Deveci de katıldı. Olayın okuldan eve döndüğü sırada meydana geldiğini söyleyen Deveci şöyle devam etti 
     Apartmana girerken bir kişi gelerek hadi zile bas’ dedi. Anahtarım olduğunu söyleyince, kendisi bir zile bastı ve kapı açılınca içeri girdi. Ben de arkasından girip asansöre doğru yürürken birden bıçak çekerek karnıma dayadı, çantamı istedi. Ne yapacağımı şaşırınca elindeki bıçakla çantamın askısını kesti ve alıp kaçtı. Bir süre sonra Emniyet’e teşhis için çağrıldığımda özellikle sesinden tanıdım. Kıyafetleri de aynıydı. Böyle bir şeyi insan hayatında bir kez yaşar, unutmam mümkün değil.ö Başka mahkemelerde de gasp ve hırsızlık suçlarından yargılanan sanık Hacı Emin Özdemir ise suçlamaları kabul etmeyerek kendisine iftira atıldığını ileri sürdü. Duruşma eksik belgelerin tamamlanması için ertelendi. 
     
</TEXT>
</DOC>
