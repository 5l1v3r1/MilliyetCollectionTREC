<DOC>
<DOCNO> 345848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/25/son/sonyas33.html </URL>
<DATE> 2005/05/25/ </DATE>
<TIME> 19.30 </TIME>
<AUTHOR>  </AUTHOR>
<HEADLINE>
Kore lideri boyunu uzun göstermek için platformlu ayakkabı giyiyormuş 
</HEADLINE>
<TEXT>

     Kuzey Kore lideri Kim Jong-il’in, boyunu 10 santimden fazla uzatan platformlu ayakkabılarıyla çekilmiş bir 
     fotoğrafı gazetede yayınlandı. 
     Güney Kore gazetesi Dong-a Ilbo’da yayınlanan, Kim’i 10-12 santimetrelik platformlu ayakkabılarla gösteren fotoğrafın, 2002’de Rusya Devlet Başkanı Vladimir Putin ile bir görüşmesi sırasında çekildiği belirtildi. 
     Kuzey Koreli bir siyaset uzmanı, Kim’in yabancı ülke liderleriyle yaptığı nadir görüşmelerde platformlu ayakkabılar giyerek boyunu uzatmaktan hoşlandığını sevdiğini kaydetti. 
     Kuzey Kore ile ilgili haberleri yayınlayan internet sitesi NK’nın editörü Sohn Kwang-joo, "Platformlu ayakkabıların, yabancı liderler ve Batılılarla görüştüğünde tepeden bakılmaktan korkan Kim Jong-il’in vazgeçilmez eşyaları arasında bulunduğunu" söyledi. 
     Sohn, "Liderlerinin bu kadar kısa bir adam olduğunu görürlerse Koreliler neler düşünmez İşte bu yüzden Kim, bileklerini ağrıtsa da platformlu ayakkabılardan vazgeçmez" diye konuştu. 
     Kim’in boy uzunluğu çok gizli tutuluyor ve Pyongyang yönetimi Kuzey Kore liderini ayakkabılarıyla gösteren fotoğrafları nadiren yayınlıyor. 
     
</TEXT>
</DOC>
