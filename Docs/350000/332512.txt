<DOC>
<DOCNO> 332512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/son/soneko08.html </URL>
<DATE> 2005/04/12/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Ford Otosan, otomotiv üretiminde liderliği bırakmıyor 
</HEADLINE>
<TEXT>

     Ford Otosan, otomotiv üretiminde lider konumunu sürdürüyor. İlk üç ayda 207.7 bin adet olan Türkiye'nin toplam taşıt araçları üretiminde, Ford Otosan 57.3 bin araçla ilk sırada yer aldı. Ford'u Toyota ve Oyak Renault izledi. 
     Otomotiv Sanayii Derneği'nin OSD verilerine göre, ocak-mart dönemindeki toplam taşıt araçları üretimi 207 bin 681 adet olarak gerçekleşti. Üretim, geçen yılın aynı 
     dönemindeki 183 bin 218'lik düzeyine göre yüzde 13 arttı. 
     Otomobil üretimi yüzde 4 artarak 99 bin 67'den 103 bin 50'ye yükseldi. 
     
     FORD OTOSAN İLK SIRADA 
     Üretimde Ford Otosan liderliği bırakmadı. Ford Otosan, ilk üç ayda toplam 57 bin 294 adet taşıt aracı üretti. 
     Firma, toplam üretimde yüzde 27.6 oranında pay aldı. 
     Toyota 37 bin 894 araç üretimiyle ikinci, Oyak Renault 36 bin 897 araç üretimiyle üçüncü sırada yer aldı. Toyota 
     toplamda yüzde 18.2, Oyak Renault yüzde 17.8 oranında paya sahip oldu. Daha sonra, 35 bin 778 araç üretimiyle Tofaş, 16 bin 420'yle Hyundai Assan, 4 bin 247'yle Türk Traktör, 3 bin 779'la Uzel, 3 bin 255'le B.M.C., 3 bin 87'yle Mercedes Benz Türk geldi. 
     
     OTOMOBİL ÜRETİMİNDE TOYOTA İLK SIRADA 
     Otomobil üretiminde ise Toyota ilk sırada yer aldı. İlk üç ayda 103 bin 50 adet olan otomobil üretiminin, yüzde 37 oranındaki 37 bin 894'lük bölümünü Toyota gerçekleştirdi. 
     Toyota'yı yüzde 36 oranındaki 36 bin 897 otomobille Oyak Renault, yüzde 17 oranındaki 17 bin 198 otomobille Tofaş izledi. Üç ayda Hyundai Assan 8 bin 740, Honda Türkiye 2 bin 321 otomobil üretti. 
     
     DİĞER ARAÇLAR 
     Kamyonet üretiminde Ford Otosan lider konumda bulunuyor. Ocak-mart döneminde 79 bin 556 adet olan kamyonet üretiminin, yüzde 64 oranındaki 50 bin 948'lik bölününü Ford Otosan gerçekleştirdi. Ford Otosan'ı 18 bin 580 kamyonetle Tofaş, 6 bin 121 kamyonetle Hyundai Assan izledi. 
     Üç ayda 6 bin 619 adet olan büyük kamyon üretiminde yüzde 40 payla Mercedes Benz Türk, 1519 adet olan küçük kamyon üretiminde yüzde 40 payla A.I.O.S. birinci oldu. 
     Minibüs üretiminde yüzde 69 payla Ford Otosan, midibüste yüzde 46'yla A.I.O.S., otobüste yüzde 40'la Mercedes Benz Türk, traktörde yüzde 'le Türk Traktör lider konumda bulunuyor. 
     
</TEXT>
</DOC>
