<DOC>
<DOCNO> 315537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/15/son/sontur44.html </URL>
<DATE> 2005/02/15/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Roche operasyonu... Karahan Bilirkişi raporu taraflı 
</HEADLINE>
<TEXT>

     SSK Sağlık İşleri Genel Müdürü Servet Rüştü Karahan, haklarında soruşturma açılan ilaç alım ihalesinde kusurlarının bulunmadığını söyledi. Tekel konumdaki Neorocormon adlı ilacı Roche'dan başka bir firmadan alma şanslarının bulunmadığını vurgulayan Karahan, bilirkişi raporunun da taraflı hazırlandığını ileri sürdü. 
     İlaç firması Roche'a yapılan incelemede gözlatına alınıp ifadesi alındıktan sonra serbest bırakılan SSK Sağlık İşleri Genel Müdürü Servet Rüştü Karahan, haklarındaki suçlamaları reddetti. Roche'un ürettiği Neorocorman adlı kanser ilacının piyasada tek olduğunu söyleyen Karahan, Sağlık Bakanlığı İlaç Eczacılık Genel Müdürlüğü'nün sözkonusu ilacın başka muadili olmadığına ilişkin resmi yazısı bulunduğunu bildirdi. Karahan, "Bu nedenle başka bir firmadan alma şansımız yok" dedi. Kamu İhale Kanunu'ndaki açıkların da bazı sıkıntılara neden olduğunu söyleyen Karahan, "Tüm bunlara rağmen Neorocormon adlı ilacın alımında kurumun zarara uğratılması söz konusu değil. Bizim kusurumuz yok. Vicdamız rahat" açıklamasını yaptı. 
     
     "BİLİRKİŞİ RAPORU TARAFLI" 

     İstanbul Cumhuriyet Başsavcılığı'nın hazırladığı bilirkişi raporunun taraflı olduğunu iddia eden Karahan, "Hükümete karşı bilinçli bir harekat yapıldığı kanısındayız" dedi. 
     Gözaltına alınan SSK Sağlık İşleri eski Genel Müdürü Orhan Canbolat ise ilaç alımında bir kusurlarının bulunmadığını bildirirken, Kamu İhale Kanunu'nun merkezi alımı öngördüğünü kendilerinin de bu hükmü uygulayarak merkezi alım yaptıklarını söyledi. 
     

     
</TEXT>
</DOC>
