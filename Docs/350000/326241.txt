<DOC>
<DOCNO> 326241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/23/son/soneko04.html </URL>
<DATE> 2005/03/23/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Kilci Petkim'de halka arz fiyatı kesin talebin öncesinde belirlenecek 
</HEADLINE>
<TEXT>

     Özelleştirme İdaresi Başkanı Metin Kilci, Petkim'de halka arz fiyatının kesin talebin öncesinde belirleneceğini bildirdi. 
     Metin Kilci, gazetecilerin yeni özelleştirme yasa taslağı ve özelleştirme uygulamalarına ilişkin sorularını yanıtladı. 
     Enerji dağıtım özelleştirmelerine enerji stratejisinde öngörüldüğü gibi bu ayın sonunda başlanıp başlanamayacağına ilişkin soruya Kilci, bunun tek başına ÖİB'nin yürüttüğü bir iş olmadığını hatırlattı. 
     Bazı işlerin öngörülen sürede tamamlanamadığını kaydeden Kilci, EPDK ve Enerji Bakanlığı ile birlikte çalışmaların devam ettiğini belirtti ve ''Herkes aynı ölçüde, zamanında yetiştirmek için elinden geleni yapıyor'' dedi. 
     Dağıtım özelleştirmelerinde yöntem konusundaki çalışmalarını ilgili kuruluşlara ilettiklerini de söyleyen Kilci, şu anda hangi yöntemin kullanılacağının belirlenmediğini vurguladı. 
     
     BÜYÜK ÖZELLEŞTİRMELERDE DURUM 

     Telekom ihalesine ilişkin olarak da Kilci, burada bir sorun bulunmadığını belirterek, ön yeterlilik alanların bilgi odasına data room alınma işlemlerini devam ettiğini belirtti ve bilgi odası sürecinde bir uzatma olmayacağını ifade etti. 
     TEKEL'de tekliflerin alınmasında yeni bir süre uzatımına gidilip gidilmeyeceği yönündeki soruya karşılık da Kilci, ''Sanmıyorum'' cevabının verdi. 
     Kilci, Petkim'de halka arz fiyatının kesin talebin öncesinde belirleneceğini bildirdi. 
     
</TEXT>
</DOC>
