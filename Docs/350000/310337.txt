<DOC>
<DOCNO> 310337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/28/son/sontur16.html </URL>
<DATE> 2005/01/28/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Kendisine yardım etmeyen kocasını dövdü 
</HEADLINE>
<TEXT>

     
     MUSTAFAKEMALPAŞA Bursa , DHA 

     

BURSA'nın Mustafakemalpaşa İlçesi'nde, 39 yaşındaki Ayla Kireççi, sobayı yakarken kendisine yardım etmeyen 15 yıllık eşi 44 yaşındaki Orhan Kireççi'yi sobanın demir çubuğuyla dövdü. Polise başvurup eşinden şikayetçi olan Kireççi'ye 5 gün iş göremez' raporu verildi. 
     Olay, önceki akşam Hamidiye Mahallesi, 28'inci Sokak'ta meydana geldi. Maden Çelik Fabrikası'nda işci olarak çalışan Orhan Kireççi, iş dönüşü eve geldikten sonra televizyon izlemeye başladı. Bu sırada sobayı yakmaya çalışan Ayla Kireççi, eşine kendisine yardım etmesini söyledi. Olumsuz yanıt alınca sinirlenen Ayla Kireççi, elindeki odunları yere bırakıp, sobanın demir çubuğuyla eşine vurmaya başladı. Başı yarılan Orhan Kireççi, karakola gidip eşinden şikayetçi oldu. Hastanede tedavisi yapılan Orhan Kireççi'ye 5 gün iş göremez' raporu verildi. 
     Şikayet üzerine polisin gözaltına aldığı Ayla Kireççi, savcılık tarafından serbest bırakıldı. 
     

     
</TEXT>
</DOC>
