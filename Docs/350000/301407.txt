<DOC>
<DOCNO> 301407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/27/son/sonyas05.html </URL>
<DATE> 2004/12/27/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Tarihteki en büyük tsunamiler 
</HEADLINE>
<TEXT>

     Endonezya'nın Sumatra Adası'nda deniz dibinde meydana gelen 8.9 büyüklüğündeki deprem sonrasında oluşan tsunami, Güneydoğu Asya'daki yedi ülkenin kıyılarını vurdu. 
     Güneydoğu Asya'da bu sabah meydana gelen iki deprem ve depremlerin yarattığı tsunami nedeniyle ölü sayısı şu ana kadar 11 bini geçti. 
     
     Dev dalgalar 
     1 kasım 1775 Portekiz'in başkenti büyük Lizbon Depremi ile yıkıldı. Atlas Okyanusu dalgası Portekiz, İspanya ve Fas kıyılarını altı metre yüksekliğinde süpürdü. 
     27 ağustos 1883 Endonezya-Krakatao Yanardağı patladı, Java ile Sumatra kıyılarını süpüren tsunami, 36 bin insanı öldürdü. Yanardağın patlaması o denli şiddetliydi ki dünya gök kubbeleri uzun geceler kızıl lav külleriyle ışıldadı. Norveçli ressam Edward Munch, '20 bin kilometre öteden', başkent Oslo'da kasım 1883-şubat 1894 arasında geceleri parlayan göğe bakarak 'Çığlık' resmini yaptı. 
     15 haziran 1896 Sankriku Tsunamisi, Japonya'yı vurdu. Dini bayram için toplanan kitlenin üzerine 23 metre yüksekliğinde çöken tsunami 26 bin insanı öldürdü. 
     17 aralık 1896 ABD'de California-Santa Barbara Deniz Seddi'ni tsunami yıktı. Ana cadde dalga altında kaldı. 
     31 ocak 1906 Büyük Okyanus'un deprem dalgası, Kolombiya'da Tumaco kentinin bir kısmını, Ekvador-Rioverde ile Kolombiya-Mikay arasında kıyıda tüm evleri yıktı. 1500 kişi hayatını kaybetti. 
     1 nisan 1946 Alaska Kuzey Burnu Deniz Feneri'ni beş kişilik personeliyle yutan tsunami, Hilo-Hawaii'ye yürüyerek 159 insanı öldürdü. 
     22 mayıs 1960 11 metre yüksekliğindeki tsunami, Şili'de bin, Hawaii'de 61 can aldı. Dev dalga Pasifik'in öte yakalarına yürüyerek Filipinler ve Japonya-Okinava Adası'nı sarstı. 
     28 mart 1964 ABD-Alaska'da 'Paskalya Hayırlı Cuma' tsunamisi üç köyü haritadan sildi. 107 kişi hayatını kaybetti. Oregon ve California'da da 15 kişi öldü. 
     16 ağustos 1976 Pasifik tsunamisi Filipinler'in Moro Körfezi'nde 5 bin can aldı. 
     17 temmuz 1998 Papua-Yeni Gine'nin kuzeyinde yer sarsıntısı dalgası 2 bin 313 insanı öldürdü, yedi köy yok olurken binlerce insan evsiz kaldı. 
     26 aralık 2004 Güneydoğu Asya'yı yedi ülkede vuran 8.9 büyüklüğündeki deprem ve dev dalgası, 11 binden fazla kişinin hayatına mal oldu. 
     
</TEXT>
</DOC>
