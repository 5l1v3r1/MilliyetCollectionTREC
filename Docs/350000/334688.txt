<DOC>
<DOCNO> 334688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/19/yasam/yas05.html </URL>
<DATE> 2005/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Sızan petrol telef etti 
</HEADLINE>
<TEXT>


ŞANLIURFA DHA 

Şanlıurfa'da, petrol boru hattından Atatürk Barajı göletine sızan ham petrol nedeniyle bazı canlılar telef oldu. Petrol tabakasının biriktiği kıyı kesimlerinde kurbağa, kaplumbağa ve yılan leşleri bulundu. Doğalgaz çalışması sırasında iş makinelerinin darbesiyle ya da çiftçilerin drenaj çalışmaları sırasında delindiği iddia edilen boru hattından akan petrol, öncelikle dere yatağından akarak baraj göletinin Yığanak köyü kıyısında birikmeye başlamıştı. Sudaki petrolün bariyerler yardımıyla sıkıştırılarak pompalarla çekilip Adıyaman, Diyarbakır ve Batman'a nakledildiği, temizleme çalışmalarının sürdüğü belirtildi. Çiftçilerin, dere yatağının kenarındaki Ptarla'ların bir kısmına da bulaşan petrolün ekinlerine zarar verebileceği endişesi taşıdıkları kaydedildi. 



</TEXT>
</DOC>
