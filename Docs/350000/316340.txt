<DOC>
<DOCNO> 316340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/18/yazar/temelkuran.html </URL>
<DATE> 2005/02/18/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Balıkçı yakalılar 2 
</HEADLINE>
<TEXT>
Gençlere göre muhalefet 

"Eskisi gibi şirket hayatına, şirket bağlılığına inanmayıp inansalar bile artık eskisi gibi o hayat içinde yerlerini bulamayanlar. Artık şirketlere, işyerlerine bir tür gerilla gibi girip çıkanlar... 'Ne iş olsa yaparım abi' cümlesini eğitimleri gereği birçok alan için söyleyebilenler bir süredir tıpkı 'yakasızlar' gibi bu cümleyi söylemeye başlamış olanlar. Krizden sonra hayatlarının altüst olması ve kendilerine yeni hayatlar kurmuş olmaları, başka bir ortak özellikleri. Bu hayatın eskisine oranla daha aşağıda bir düzeyde olmasının maddi ama daha ziyade manevi sarsıntısının yüzlerinde yer eden kederi ise... Balıkçı yakalar, galiba en çok o kederi gizlemek için tercih ediliyorlar. Balıkçı yakalılar, benim gözlemlerime göre, artık sözü edilebilecek bir sayısal çoğunluğa eriştiler." 
Önceki günkü yazıda "balıkçı yakalılar" koydum adlarını. Yukarıdaki biçimde tanımladım. Krizden sonra ortaya çıkan bir kitle onlar. Milliyet gazetesinde yazmaya başladığımda yaptığım ilk yazı dizisi onlarla ilgiliydi "Beyaz Türk'ün Krizle İmtihanı". Şimdi imtihan bitti. Sınıfta kalanlar, görünmemesi için arka sıralara atılanlar, kriz sonrası yeni düzende unutulanlar oldu. Ben de onlara şimdi "balıkçı yakalılar" diyorum. Ne beyaz çünkü yakaları, ne mavi. Ve onlar çoklar... 

Yeni muhalefet 
Erkan Mumcu'nun istifasıyla adından artık açık açık bahsedilmeye başlayan yeni bir partileşme süreci var. AKP'nin hızlı, derin ve geniş iktidarı, eşyanın doğası gereği, karşıtını yaratacak. Bu parti böyle bir "karşıt" mı Yoksa sadece iktidar paylaşımında "kimseye tek başına yedirmezler" anlayışıyla yeni bir Özal arayışına mı çıkılacak Şimdilik belirsiz. Belirli olan tek bir şey var Balıkçı yakalılar başta olmak üzere, arka sıralara atılan, görünmeyen, makroekonomik verilerin neşesi ardında sesleri hiç duyulmayan insanlar ve o insanların yeni, gerçek, hakiki bir muhalefete ihtiyacı var. Türkiye'nin yeniden, bir kez daha "dört eğilimi birleştirmeye" değil, eğilimleri doğru dürüst ayrıştırmaya, çok da eğilip bükülmemeye ihtiyacı var. Bu "birleştirmeler" kenarda dursun artık biraz, bu "uzlaşma huzurları" duruversin. Çünkü aslında uzlaşmayanların bir partiye, bir muhalefete ihtiyacı var. Krizden sonra oluşan, makroekonomik verilerin tadı sebebiyle kimsenin adını koymadığı, iktidarın yok saymak istediği bir muhalif potansiyel var. 

Halk ve mağdur 
Muhalefet konusunda yazanlar, solun, aydınların, halkı sevmediğini sağcı partiler ve liderler kadar halkla iç içe olmadığını yazıyor. Ben de buna kızıyorum doğal olarak. Çünkü sormak istiyorum Aydınlar halk değil midir Yükseköğrenim görmüş, düşünsel ve duygusal ihtiyaçları olan eğitimli bir insan olarak ben "halk" değil miyim Benim ihtiyaçlarım niye bir işçinin daha iyi bir sosyal güvence ihtiyacı kadar meşru değil Bir öğrencinin demokratik, özgür üniversite ihtiyacı neden bir işsizin iş ihtiyacından daha az meşru 
Yeni muhalefetin oluşumunda üzerinde mutabakata varılması gereken bir kavram bu Halk. Öğrenci de, aydın da, reklamcı da, işçi de, balıkçı yakalılar da halktır. Kriz öncesi birbirinden ayrışma yanılsaması yaşamış birçok kesim artık daha net bir biçimde aynı saftadır. 
Üzerinde mutabakata varılması gereken ikinci kavram ise "mağdurun" kim olduğu. Artık mağdurlar, h l ve ısrarla aynı söylemi kullanmalarına rağmen iktidarda olan "siyasal İslamcılar" değil. Artık mağdurlar muhafazak r olmayanlar, artık mağdurlar Müslüman olmayanlar, artık mağdurlar dini ve muhafazak r değerler etrafında bir hayatın kurulmasını onaylamayanlar... Bunları açık açık bir söyleyelim bakalım. 
Devam ederiz... 



</TEXT>
</DOC>
