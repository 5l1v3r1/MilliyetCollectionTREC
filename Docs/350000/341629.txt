<DOC>
<DOCNO> 341629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/son/sontur21.html </URL>
<DATE> 2005/05/11/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Öğretmene derste dayak 
</HEADLINE>
<TEXT>

     H.Hakan KABAHASANOĞLU TİREBOLU Giresun , DHA 

      GİRESUN'un Tirebolu İlçesi'ndeki Fatih Sultan Mehmet İlköğretim Okulu’nda ders sırasında sınıfa giren 3 saldırgan, Türkçe Öğretmeni Erkan Aslan'a meydan dayağı attı. Hastanelik olan Aslan 10 günlük iş göremez raporu aldı. Yakalanan ve başka bir sınıftan bir öğrencinin yakınları oldukları öğrenilen saldırganlar, tutuksuz yargılanmak üzere serbest bırakıldı. 
     Dün, öğle tatili sonrasında ilk dersi 6- A sınıfına giren Türkçe Öğretmeni Erkan Aslan, öğrencilerine ders anlatmaya başladı. Bu sırada kapıyı tekmeleyerek içeri giren 3 saldırgan, Öğretmen Aslan'ı tekme tokat dövmeye başladı. Neye uğradığını şaşıran Öğretmen Aslan, gürültüye koşan okul idarecileri tarafından kurtarıldı. 
     Yakalanan saldırganlar 20 yaşındaki Mustafa Boz, 18 yaşındaki Mehmet Küçük ve 17 yaşındaki A.Ç., ihbar üzerine okula çağrılan polis tarafından gözaltına alındı. Şikayetçi olan Öğretmen Aslan 10 gün iş göremez raporu alırken, haklarında yasal işlem yapılarak adliyeye sevk edilen 3 saldırgan, Öğretmen Aslan'ın yakını oldukları öğrenciye kötü davrandığı için dövdüklerini söyledi. Saldırganlar, tutuksuz yargılanmak üzere serbest bırakıldı. 
     Başına gelenlere inanamadığını söyleyen Öğretmen Aslan, Neye uğradığımı şaşırdım. Sen miydin’ diyerek birden saldırdılar. Neden bunlar yaşandı bilmiyorum, kendimi zor kurtardım. Öğrencilerin bazıları korkudan bayıldı. Sesleri duyan idareciler sınıfa gelerek müdahale etti. Bu arada birini yakaladım ve polisi aradım. Sonradan öğrendim ki bunlar, 8'inci sınıfta okuyan N.K. isimli sorunlu bir öğrencinin yakınları. Bu rezillik.ö dedi. 
     
</TEXT>
</DOC>
