<DOC>
<DOCNO> 307582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/18/son/sontur19.html </URL>
<DATE> 2005/01/18/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Kış ortasında kırmızı dut 
</HEADLINE>
<TEXT>

     M. Ali UYSAL DHA 

TÜRKİYE'nin bir çok bölgesi yoğun kar yağışıyla felç olurken, Antalya'nın Gazipaşa İlçesi'nde, yaz meyvesinin göstergesi olarak bilinen kırmızı dut' meyve verdi. 
     Koru Mahallesi'nde Kemal Öten'in bahçesinde kış mevsiminde de meyve veren kırmızı dutları, ağacından koparan çevre sakinleri, kış ortasında dut yemenin keyfini yaşadı. Dut ağacının, ayrı bir cins olduğu, ılıman iklimler de kışın da mevye verdiği açıklandı. İlçede kırlar da sarı çiçekler açtı. 
     Kışın genelde ılık geçtiği ilçenin ana geçim kaynakları arasında seracılık ve muzculuk geliyor. İlçede don olayı görülmediği için kivi, pepino, avakado gibi tropikal bitkiler rahatlıkla yetişiyor, ürün veriyor. Meyveleri ile ünlü ilçenin bereketli topraklarında, aralık ayı başına kadar dallarda üzüm bulunuyor. Çekirdeksiz nar, enginarın yanında, serada yetiştirilen turfanda çilek de ilçe halkının önemli gelir kaynakları arasında bulunuyor. 
     
</TEXT>
</DOC>
