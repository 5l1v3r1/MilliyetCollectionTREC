<DOC>
<DOCNO> 349869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/08/spor/spo20.html </URL>
<DATE> 2005/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Haftanın Kare Ası 
</HEADLINE>
<TEXT>


YAKAN TOP Nilay YILMAZ 


Türkiye, kendi sahasında son Avrupa Şampiyonu Yunanistan'la berabere kalınca ortalık karıştı. Birkaç istisna hariç, Ersun Yanal'a güveni neredeyse sıfır olan spor yazarımız, "Biz demiştik" türünden yazılarla doldurdu köşesini. İstisnalardan Rıdvan Dilmen Yunanistan'ı gıcık takım olarak değerlendirmiş, Kazım Kanat ise "Yazacaklarım var ama yasa izin vermiyor" demiş. Ercan Güven, Yunanistan'ı gangstere benzetmiş, Can Bartu Abimiz hiçbir şeyi beceremediğimizi yazmış. İşte bu Haftanın Kare Ası 
Rıdvan Dilmen Kör döğüşü - Süper Taktik ...Hücum yaparsanız maç kazanırsınız, defans yaparsanız şampiyon olursunuz felsefesi. İşte Yunanistan takımı bu. Yahu ne gıcık takım. Ceza sahalarının 10 metre önünden rakip yarı alanın ortasına kadar maçı 40-50 metreye sıkıştırıyorlar. Ne alan bırakıyorlar, ne de rakibi döndürüyorlar... 
Kazım Kanat Aptallar istatistik kullanır - Sabah ...Bay Yanal'ı Türk futboluna, "Çağdaş antrenör" diyerek takdim eden bu satırların yazarı vicdan azabı çekiyor... Tek tesellim ise Ukrayna maçı sonrasında, "Yanıldım" diyerek Bay Yanal'a olan inancını yitirdiğini açıklaması... Bay Yanal için ne yazayım Yazmak istiyorum ama yazamıyorum. AB'ye uyum sağlayacağız diye çıkan şu yeni yasa izin vermiyor... 
Ercan Güven Yazık oldu 'efendi'ye - Süper Taktik Kanunların boşluklarından yararlanan gangster gibi bir takım Yunanistan... Futbol kanunlarını bu kadar kötü yorumlayan, bu kadar çok taktik faul yapan bir ekibin Avrupa Şampiyonu olması adaletsizliğin daniskası. Yine yaptılar yapacaklarını... Kapandılar, uyuttular, düşürdüler. 
Can Bartu Beceremiyoruz - Hürriyet Yunanistan'ın silahları belli. Sabırlı oynuyorlar, hava toplarını çok iyi kullanıyorlar ve kesiyorlar. Bunu 5 yaşındaki çocuk bile biliyor. Tüm Avrupa ezberledi onları. Çünkü böyle oynayarak Avrupa Şampiyonu oldular. Biz mi Biz bırakın oynamayı maça hazırlanmayı bile bilmiyoruz. 3 günlük kampla, "Hah hah, hih hih" maça çıkıyoruz. 

31 yaşındayım ve kariyerimle gurur duyuyorum. 
Yaşadıklarım ve yaptıklarım beni tatmin etti. 
Roberto Carlos 


Haberiniz var mı 

Colin Harris, ilk golünü 25 Şubat 1984 günü, topa ilk dokunduğu anda, maçın ilk dakikasında ve Dundee için oynadığı ilk maçta kaydetti. O kadar hızlıydı ki, hiç kimse attığı golü tam olarak göremedi. 



Buyur Abi 
Ersun Gel bakalım tartışalım. 
Turgay Şeren - Akşam 

Bencil olma 
UEFA Kupası'nda ülkemizi temsil edicez. İnşallah herkesten daha başarılı oluruz. 
Ergun Gürsoy 

Tamam 
Hakan gibi bir oyuncu tamam mı, ne olursa olsun oynar, tamam mı 
Selim Soydan Ve Gool, TV8 

Sergen'e gelene kadar... 
Sergen yaş haddinden malulen emekli oldu. 
Kazım Kanat Futbol Ateşi, ATV 

Dünyayı Kurtaran Adam 
1.5 yıl A Milli Takım'dan uzak kaldım. Bana ihtiyaçları var. 
Ümit Karan 

Daha ne olsun 
Adnan Menderes Aybaba Ya bizim bu amigolar beste, meste yapmayı bilmiyor mu yani Eurovision'da biliyosun birinci olduk, geçen sene. 
Serhat Ulueren Tek besteleri var Yensen de yenilsen de, Lay lay lom, Ölümüne, Ölmeye ölmeye... Bunları biliyoruz. Başka bir şey bilmiyoruz. 
Telegol, Star 

Sen de haklısın 
Sanki ben Maradonayım. Oynayınca maçı kurtarıcam. 
Eski Samsunsporlu Ergin Yücetaş 



Ordan , burdan, her yerden... 

- Bak Mehmet Demirkol sizin için ne demiş. 
- Ne demiş 
- Fenerbahçe, bu ülkenin kendini beğenmiş, yerinde duramayan, şımarık çocuğudur. Varlığı buna dayanır, geleneğini bunun üzerine oturtmuştur. Ve taraftarı da, bunun için taraftarıdır. 
- O da Fenerbahçeli mi, Fenerbahçe düşmanı mı belli değil. Demirkol'u bırak da, bizimkiler Roberto Carlos'u getiriyorlarmış. 
- Tabi, tabi. O da yalvarıyormuş 'Beni alın' diye. 
- Niye Aziz Başkan Anelka'yı getirdiği gibi, onu da getirir. 
- Anelka'yı sizden başka isteyen mi vardı 
- Ben Roberto Carlos'u istemiyorum zaten. Barcelona'dan Xavi'yi istiyorum. 
- Ukala. Mehmet Demirkol da sizin bu ruh halinizden bahsedi- yor zaten. 




</TEXT>
</DOC>
