<DOC>
<DOCNO> 331249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/07/son/sonyas05.html </URL>
<DATE> 2005/04/07/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
U2 fotoğrafları elde kaldı 
</HEADLINE>
<TEXT>

     BBC 

      Dünyaca ünlü rock grubu U2'nun ilk zamanlarında çekilen fotoğrafları, İrlanda'da düzenlenen bir açık arttırmayla satışa sunuldu. Ancak açık arttırmada, fotoğraflara ilgi beklenenin çok altında kaldı ve bir alıcı bulunamadı. 
     U2'nun daha önce hiç görülmemiş fotoğraflarının bulunduğu ve dünyaca ünlü fotoğraf sanatçısı Anton Corbijn'in imzasını taşıyan koleksiyon Dublin'de James Adam müzayede salonunda satışa sunulmuştu. 
     Dört fotoğraf ve grubun solisti Bono'ya yazılan bir notu içeren koleksiyonun 5 bin 500 ila 8 bin sterlin arası bir fiyata satılması öngörülmüştü. 
     Koleksiyonda, U2'nun 'Boy and War' albümünün kapağı da bulunuyordu. 
     Ancak koleksiyona, minimum değer olan 5 bin 500 sterlin verecek bir alıcı çıkmadı. 
     Aralık ayında, aynı müzayede salonunda, grubun imzalı bir fotoğrafı 8 bin sterline alıcı bulmuştu. 
     U2'nun çok sayıda albümünün kapağının fotoğraflarını çekmiş olan Anton Corbjin, grubun imajının gelişmesinde kilit rol oynayan biri olarak biliniyor. 
     Anton Corbijn, bu yıl içinde 'U2 ve Ben' isimli bir kitap yayımlayacak ve grupla 25 yıldır devam eden ilişkisini anlatacak. 
     U2, halen Vertigo turu kapsamında tüm dünyada konserler veriyor. 
     
</TEXT>
</DOC>
