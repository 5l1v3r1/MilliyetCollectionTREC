<DOC>
<DOCNO> 342013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/son/sonyas04.html </URL>
<DATE> 2005/05/12/ </DATE>
<TIME> 03.45 </TIME>
<AUTHOR>  </AUTHOR>
<HEADLINE>
Klipler konuşma güçlüğüne yolaçıyor 
</HEADLINE>
<TEXT>

     Mustafa ŞAHİN DHA 

      ANNE Çoçuk Eğitim Vakfı AÇEV Kurumsal Gelişim Birimi Proje Geliştirme Yöneticisi Erçin Kimmet, Türkçe müzik yayını yapan TV kanallarını izleyen 0-5 yaş arasındaki çocukların dil gelişimlerini tam sağlayamayarak geç konuştuklarını söyledi. 
     Kayseri Hilton Otel’de GİMA’nın organize ettiği anne ve babalara yönelik düzenlenen Aile içi iletişim’ konulu seminerde konuşan AÇEV Uzmanı Erçin Kimmet, Türkçe müzik yayını yapan kanalları izleyen çocukların geç konuşmaya başladığını söyledi. Erçin Kimmet, Televizyonda Türkçe müzikleri izleyen çocuklar dil gelişimlerini tamamlayamıyor. TV’yi izleyen çocuklar özne ve yüklemleri eksik sözcükleri dinledikleri için öğrendikleri kelimeleri de unutmaya başlıyor. Kurdukları cümle yapıları bozuluyor. Zamanla kullandıkları kelime sayılarında azalma görülüyor. Dili kullanma becerileri azalıyor. Televizyonun görsel oluşundan dolayı çocukların hafızalarına almaları radyoya göre daha hızlı oluyor. Dolayısıyla televizyonların etkisi daha fazla oluyor. Çocuklara televizyonda müzik izlettirmeyinö dedi. 
     Bazı annelerin çocuklarını TV karşısında tek başına bırakarak ev işlerini yaptığını anımsatan Kimmet, reklamdaki gördüklerini isteyen çocukların anne ve babalarına onları döverek değil, bu konuda karşılıklı konuşarak ikna etme uyarısında bulundu. 
     
</TEXT>
</DOC>
