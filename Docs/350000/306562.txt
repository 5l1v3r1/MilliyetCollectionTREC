<DOC>
<DOCNO> 306562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/14/son/sontur39.html </URL>
<DATE> 2005/01/14/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Sattığı evin parasını gasp ettiler .. 
</HEADLINE>
<TEXT>

     Antalya'da sattığı evin parasını emlakçıdan teslim alan kadının 70 bin YTL'si 70 milyar TL gasp edildi. 
     AA muhabirinin aldığı bilgiye göre, evini satan ve emlakçıdan parasını teslim alan Havva Kabacık 54 , Çağlayan Mahallesi 2071 Sokak'taki evinin önüne gelerek otomobilini park etti. Bu sırada otomobilden inen kadının arkasından yaklaşan kimliği belirlenemeyen bir kişi, Kabacık'ın 70 bin YTL bulunan çantasını zorla almaya çalıştı. Havva Kabacık, direndiği saldırgan tarafından yerde sürüklendi. Saldırgan, kadının çantasını alarak kaçtı. 
     Yaralanan Havva Kabacık, yakınları ve komşuları tarafından özel bir hastaneye kaldırıldı. 
     Gasp Büro Amirliği ekipleri olayın ardından kaçan saldırganın eşkalinin belirlenmesi ve yakalanlaması için çalışmalara başladı. 
     Vücudunda sıyrıklar, morluklar oluşan ve ayakta tedavi edilen Kabacık'a 5 günlük işgörmez raporu verildiği belirtildi. 
     
</TEXT>
</DOC>
