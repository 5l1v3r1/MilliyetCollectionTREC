<DOC>
<DOCNO> 305487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/11/son/sonspo10.html </URL>
<DATE> 2005/01/11/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Chelsea affetmez .. 
</HEADLINE>
<TEXT>

     İngiltere Premier Ligi'nin en açgözlü teknik adamı olan Jose Mourinho faktörü Londra temsilcisini, Manchester United önünde daha avantajlı kılıyor. 
     Chelsea için bu sezon işler istenildiği gibi gidiyor. Ancak otoritelerin ortak görüşü Londra temsilcisinin menaceri Mourinho'nun, takımını savunma ağırlıklı oynattığı yönünde. Ancak Chelsea'nin sürekli kazanan bir ekip olması, eleştirileri havada bırakıyor. Manchester United'da ise durum biraz farklı. United'ın Tottenham beraberliğinden sonra Kupa'da Exeter gibi amatör bir takımı yenememesi Ada'da günün olayı oldu. Manchester'ın eksikleri de Sir Alex Ferguson'un en büyük handikapı, Nistelrooy ve Rooney'siz Manchester forvetinin, güçlü Chelsea savunması arasında kaybolma ihtimali haylı yüksek. Son haftalarda genç oyunculara ağırlık veren Ferguson, Londra'da oldukça sıkıntı çekecek. Chelsea'nin kendi evinde her yönden avantajı büyük. Bu nedenle Chelsea'nin galibiyeti en mantıklı sonuç. Ayrıca şu da unutulmamalı ki, Chelsea'nin en büyük özelliği kazanmak zorunda oldukları maçları bir şekilde galibiyetle bitirmesi. Ya da en azından yenilmemesi. 
     
</TEXT>
</DOC>
