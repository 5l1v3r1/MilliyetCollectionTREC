<DOC>
<DOCNO> 323255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/12/son/sontur20.html </URL>
<DATE> 2005/03/12/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Karısına ve çocuklarına giydirdiği yeleklerle silah kaçakçılığı yapıyordu 
</HEADLINE>
<TEXT>

     Şırnak'tan Diyarbakır'a gelen bir kadın ile 4 çocuğunun giydiği özel yeleklerde ruhsatsız 25 tabanca ile 24 şarjör ele geçirildi. 
     Diyarbakır Emniyet Müdürlüğü'nden yapılan yazılı açıklamada, silah ticareti yapan bir suç örgütünün elebaşı konumundaki Ö.A'nın Şırnak'ta muhafaza ettiği silahları satmak için eşi ve çocuklarının üzerinde Diyarbakır'a getireceği ihbarının alınması üzerine Şehitlik Mahallesi'nde operasyon yapıldığı belirtildi. 
     Operasyonda, Ö.A'nın imam nikahıyla birlikte yaşadığı E.P. ile çocukları K.A. 10 , A.A. 12 , O.A. 9 ve H.A'nın 11 silahları taşımaları için özel yapılmış yelek giydirdiği tespit edildi. 
     Aramada, anne E.P'nin yeleğinde 8 tabanca ile 7 şarjör, K.A'nın giydiği yelekte 4 tabanca ile 4 şarjör, A.A'nın üzerindeki yelekte 6 tabanca ve 6 şarjör, O.A'nın yeleğinde 3 tabanca ve 3 şarjör ile H.A'nın yeleğinde ise 4 tabanca ile 4 şarjör ele geçirildi. 
     Olayla ilgili olarak anne E.P. ile Ö.A. ve olayla ilgisi bulunduğu belirlenen E.T. ve İ.A. gözaltına alındı. 
     Çocukların polis tarafından ailenin yakınlarına teslim edildiği kaydedildi. 
     
</TEXT>
</DOC>
