<DOC>
<DOCNO> 311181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/01/ekonomi/eko05.html </URL>
<DATE> 2005/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
25 milyar dolarlık sermaye dopingi 
</HEADLINE>
<TEXT>


ANKARA ANKA 

Ekonomideki canlanmanın da etkisiyle şirketlerin sermaye artırımları, 2004 yılında rekor kırdı. Geçen yıl 41 binden fazla şirket, 21.5 milyar dolarlık sermaye artırımına gitti. 
Yeni kurulan 40.9 bin şirkete ise 3.4 milyar dolarlık sermaye konuldu. Sermaye artırımları ve yeni şirket kuruluşlarıyla ekonomiye 25 milyar dolar girdi. 
Devlet İstatistik Enstitüsü DİE verilerine göre, ekonomideki canlanmaya paralel olarak iş hacimleri giderek artan şirketlerin sermaye artırımları 2004 yılında rekor düzeye ulaştı. 
Geçen yılın tümünde 41 bin 326 şirket, sermayesini 30 katrilyon 630.9 trilyon lira 21 milyar 540.7 milyon dolar artırdı. Sermaye artıran şirket sayısı, bir önceki yıla göre yüzde 5.3 azaldı. 
Artırılan sermaye tutarı ise Türk Lirası bazında yüzde 3.4, dolar bazında yüzde 8.6 büyüdü. 2003 yılında 43 bin 637 şirket, sermayesinde 29 katrilyon 615.9 trilyon lira 19 milyar 835.6 milyon dolar tutarında artırıma gitmişti. 


</TEXT>
</DOC>
