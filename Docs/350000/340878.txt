<DOC>
<DOCNO> 340878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/09/son/sondun39.html </URL>
<DATE> 2005/05/09/ </DATE>
<TIME> 20.30 </TIME>
<AUTHOR>  </AUTHOR>
<HEADLINE>
Cumhurbaşkanı Sezer Portekiz'de... 
</HEADLINE>
<TEXT>

     Veli Güney bildiriyor - Cumhurbaşkanı Ahmet Necdet Sezer, resmi ziyaret amacıyla TSİ 20.00’de özel uçak GAP ile Portekiz’e geldi. 
     Cumhurbaşkanı Sezer’i, Lizbon Askeri Havaalanı’nda, Portekiz Dışişleri Bakanlığı Devlet Sekreteri Antonio Braga karşıladı. 
     Karşılamada, Türkiye’nin Lizbon Büyükelçisi Zergün Korutürk de hazır bulundu. 
     Sezer ile birlikte eşi Semra Sezer, Cumhurbaşkanlığı Genel Sekreteri Kemal Nehrozoğlu ve Dışişleri Bakanlığı Müsteşarı Ali Tuygan da Portekiz’e geldi. 
     Türkiye’nin Lizbon Büyükelçisi Zergün Korutürk’ün büyükelçilikteki ikametgahında onuruna vereceği akşam yemeğine katılacak olan Cumhurbaşkanı Sezer, resmi temaslarına yarın başlayacak. 
     Sezer, yarın, Portekiz Cumhurbaşkanı Jorge Sampaio ile bir araya gelecek. 
     Heyetler arası görüşmelerin ardından iki cumhurbaşkanı, basına açıklamalarda bulunacaklar. 
     
</TEXT>
</DOC>
