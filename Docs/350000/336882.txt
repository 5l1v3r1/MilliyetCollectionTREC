<DOC>
<DOCNO> 336882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/spor/spo15.html </URL>
<DATE> 2005/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüzüncü yıl aşkına 
</HEADLINE>
<TEXT>


Mourinho'lu Chelsea, İngiltere Lig Kupası ve Premier Lig şampiyonluğu dublesine Şampiyonlar Ligi şampiyonluğunu eklemek ve taraftarlarına rüya gibi bir yüzüncü yıl yaşatmak için kazanmak zorunda 


Roman Abramovich'in maddi servetine, Jose Mourinho'nun bilgisi ve Lampard'ın liderliği eklenince yüzüncü yılında Chelsea, muhteşem bir sezonu kupalarla kapatmaya hazırlanıyor. Hafta sonu Fulham'ı 3-1 mağlup ederek moral bulan Chelsea'de Arjen Robben iyileşti. Ligde Everton'la girdiği dördüncülük mücadelesinde büyük yara alan Liverpool'un yine sakatlık problemleri var. Luis Garcia ve Milan Baros'un oynamaları şüpheli. Hamann'sa kesin yok. Favori Chelsea. 

Dikkat Ulusal rakipler 
Siz hem Chelsea hem de Liverpool'un İngiliz olduğuna bakmayın, bu müthiş mücadele birçok değişik ülkenin milli takım arkadaşlarını sahada buluşturacak. İrlandalı Damien Duff ve Steve Finnan, Fransız Djibril Cisse ve William Gallas, Çek Milan Baros ve Petr Cech, Alman Dietmar Hamann ve Robert Huth, Finli Mikael Forssell ve Sami Hyppia eğer oynama şansı bulurlarsa ulusal takım arkadaşları ile karşı karşıya gelecekler. 


</TEXT>
</DOC>
