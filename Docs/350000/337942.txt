<DOC>
<DOCNO> 337942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/guncel/axgun02.html </URL>
<DATE> 2005/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Örnek işadamları 
</HEADLINE>
<TEXT>


Elazığlı İsmail Sürücü ile Mardinli Halil Dark, Mardin'in küçük ilçesi Mazıdağı'nda okul yaptılar çocuklarına 'İyi bakın' diye vasiyet ettiler 

ŞÜKRAN PAKKAN Mardin 

Elazığlı İsmail Sürücü 47 ile Mardinli Halil Dark'ın 65 yolu İstanbul'un Güngören ilçesinde kesişti. Kendilerine ait tekstil fabrikaları olan her iki işadamı, rakip olacakken dost oldu. 
Mardin Mazıdağı'nda doğan Dark, hiç okula gitmemişti, okuma yazmayı da geç öğrendi. İstanbul Üniversitesi Arkeoloji Bölümü mezunu Sürücü ile Dark, okula gitme fırsatı bulamayan çocuklar için bir şeyler yapmaya karar verdi. 
Geçen yıl önce Çağdaş Yaşamı Destekleme Derneği'nin ÇYDD , ardından Milli Eğitim Bakanlığı'nın kapısını çaldılar. Onların yol göstermesiyle, işadamları önce Elazığ'a bir spor salonu yaptırdı. 
Ardından da Bingöl depremi sonrası bir binası hasar görünce boşaltılan, yurt bölümleri ise tehlike arz eden Mazıdağı Yatılı Bölge İlköğretim Okulu'nu seçtiler. 
Bugün, yıkılması beklenen o binaların yerinde, son derece modern bir yurt yükseliyor. 
10 ay gibi kısa bir sürede 1.5 milyon YTL 1.5 trilyon lira harcanarak tamamlanan binanın anahtar teslimi de geçen hafta gerçekleşti. Halen 380 öğrencisi bulunan YİBO, kapasitesini 600 kişiye çıkarmış da oldu. 
Yurdun önceki günkü açılışına sadece işadamları değil, Sürücü ve Dark'ın 30 kişiyi bulan akrabaları da geldi. İşadamları, torunları ve çocuklarına, 'Artık burası size emanet, bir eksikleri olursa siz bakacaksınız' diye vasiyet etti. 


</TEXT>
</DOC>
