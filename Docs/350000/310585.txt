<DOC>
<DOCNO> 310585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/29/son/sontur16.html </URL>
<DATE> 2005/01/29/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Salıncakta vuruldu 
</HEADLINE>
<TEXT>

     Mustafa İNSAN MERSİN, DHA 

MERSİN'de evlerinin damında salıncakta sallanırken nereden geldiği belirlenemeyen bir kurşunun başına isabet ettiği 9 yaşındaki Leyla Aydın öldü. 
     Olay, önceki gün saat 19.00 sıralarında Şevket Sümer Mahallesi 59124 Sokak'taki meydana geldi. İki katlı evlerinin damındaki salıncakta sallanan Leyla Aydın, aniden düştü. Kızının salıncaktan düştüğünü fark eden babası, 40 yaşındaki Mehmet Aydın, yerde kanlar içinde yatan Leyla'yı görünce şoke oldu. 4 çocuk babası Aydın, salıncaktan düşerken başını yere vurduğunu sandığı kızını Mersin Devlet Hastanesi'ne götürdü. Tedavi altına alınan Leyla Aydın'ın başında kurşun yarası bulundu. Yoğun bakıma alınan Leyla Aydın, sabaha karşı kurtarılamadı. 
     Leyla Aydın'ın ölümüne neden olan kurşunun, kim tarafından ve nereden sıkıldığını araştıran polis, soruşturmayı sürdürüyor. 
     
</TEXT>
</DOC>
