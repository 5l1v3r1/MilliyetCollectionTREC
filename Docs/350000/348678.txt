<DOC>
<DOCNO> 348678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/03/son/sonspo55.html </URL>
<DATE> 2005/06/03/ </DATE>
<TIME> 19.30 </TIME>
<AUTHOR>  </AUTHOR>
<HEADLINE>
Emrah Eren, Trabzonspor'la anlaştı... 
</HEADLINE>
<TEXT>

     Galatasaray ile dün prensipte anlaşan ve bugün resmi sözleşme imzalayacağı açıklanan Emrah Eren, son anda devreye giren Trabzonspor ile yaptığı görüşmede anlaşmaya vardı. 
     Kulüp yönetim kurulu üyesi Murat Bozoğlu, A.A muhabirine yaptığı açıklamada, dün futbolcuyla prensipte anlaşan Galatasaray yönetimiyle görüştüklerini ve sarı-kırmızılı kulübün bu konuya iyi niyetli yaklaştığını belirterek, "Emrah’ı kadromuzda görmek istiyorduk. Emrah da bize iyi niyetli yaklaştı ve 3 yıllığına anlaştık" dedi. 
     Bozoğlu, Emrah’ın bu gece geç saatlerde Trabzon’a geleceğini ve yarın resmi sözleşmeye imza atacağı bildirildi. 
     Emrah’ın Trabzonspor’un 800 milyar liralık teklifini kabul ettiği ve bordo-mavili kulübün rakamda bir artış yapmadığı da kaydedildi. 
     
</TEXT>
</DOC>
