<DOC>
<DOCNO> 303076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/03/son/sonsiy05.html </URL>
<DATE> 2005/01/03/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
PKK konusunda üçlü toplantı 
</HEADLINE>
<TEXT>

     ABD Dışişleri Bakan Yardımcısı Richard Armitage, PKK konusunda önümüzdeki günlerde Ankara’da üçlü bir toplantı yapılacağını söyledi. 
     Ankara'da Dışişleri Bakanı Abdullah Gül ile yaptığı görüşme sonrası gazetecilerin sorularını yanıtlayan Armitage, Kuzey Irak’taki demografik hareketlilik konusunda da Türkmenler gibi, Kürtlerin de göçe zorlandığını’ belirtti. 
     Bu durumun düzeltilmesi gerektiğinin altını çizen Armitage, bu konuda Abdullah Gül ile aynı görüşte olduklarını söyledi. 
     Dışişleri Bakanı Gül ile biraraya gelen Armitage, "Türkiye'de olmaktan son derece memnunum" dedi. Dışişleri Bakanı Abdullah Gül ise, Türkiye-ABD ilişkilerinin herşeyin üstünde, geleneksel ve çok geniş olduğunu belirterek, "ilişkilerin aynı şekilde devam etmesini isteriz" diye konuştu. 
     Armitage, Meclis Başkanı Bülent Arınç ve Genelkurmay Başkanı Orgeneral Hilmi Özkök ile de biraraya gelecek. 
     

     
</TEXT>
</DOC>
