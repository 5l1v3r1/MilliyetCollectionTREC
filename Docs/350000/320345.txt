<DOC>
<DOCNO> 320345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/son/soneko35.html </URL>
<DATE> 2005/03/03/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Enflasyon oranları beklentilerin altında... 
</HEADLINE>
<TEXT>

     Devlet İstatistik Enstitüsü DİE , 2003 baz yıllı 2005 yılı Şubat ayı tüketici fiyatları endeksi TÜFE ve üretici fiyatları endeksi ÜFE artış rakamlarını açıkladı. 
     DİE, yeni sepete göre, bu yıl Şubat'ta aylık bazda TÜFE'nin yüzde 0.02, ÜFE'nin ise yüzde 0.11 oranında arttığı bildirildi. Şubat ayı itibarıyla yıllık enflasyon ise TÜFE'de yüzde 8.69, ÜFE'de ise yüzde 10.58 oldu. 
     Şubat ayı itibarıyla 12 aylık ortalamalara göre yıllık enflasyon, tüketici fiyatlarında yüzde 8.44, üretici fiyatlarında ise yüzde 14.70 oldu. 
     Merkez Bankası’nın anketine göre TÜFE’nin yüzde 0.6 çıkması bekleniyordu. Hükümetin bu yılki enflasyon hedefi ise yüzde 8 seviyesinde bulunuyor. 
     
     OCAK'TA DA BEKLENTİLERİN ALTINDA KALDI 

     DİE’nin açıkladığı rakamlara göre ocak ayında Tüketici Fiyat Endeksi'ndeki TÜFE artış yüzde 0.55 olurken, ilk kez açıklanan Üretici Fiyatları Endeksi ÜFE ise yüzde 0.41 gerilemişti. 
     Ocak ayı itibarıyla yıllık enflasyon ise TÜFE'de yüzde 9.23, ÜFE'de ise yüzde 10.70 oldu. 12 aylık ortalamalara göre yıllık enflasyon, tüketici fiyatlarında yüzde 8.50, üretici fiyatlarında ise yüzde 14.55 olarak gerçekleşti. 

     
</TEXT>
</DOC>
