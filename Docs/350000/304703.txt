<DOC>
<DOCNO> 304703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/08/son/sonspo33.html </URL>
<DATE> 2005/01/08/ </DATE>
<TIME> 22.21 </TIME>
<AUTHOR>  </AUTHOR>
<HEADLINE>
Efes Pilsen Cup'ta Galatasaray penaltılarda 4 - 2 galip... 
</HEADLINE>
<TEXT>

     Efes Pilsen Cup Futbol Turnuvası B Grubu'nda, normal süresi golsüz berabere biten maçta Galatasaray, Almanya'nın Borussia Dortmund takımını penaltı atışlarıyla 4-2 yendi. 
     Karşılaşmanın 7. dakikasında Necati'nin ceza alanı içinden plase şutunda top, az farkla yandan auta gitti. 
     
     İLK YARI 
     14. dakikada Cafercan'ın soldan ortasında, Necati altıpas içinde topa dokunamayınca takımını mutlak bir golden etti. 
     20. dakikada Rosicky'nin yaklaşık 25 metreden sert şutunda, kaleci Aykut son anda uzanarak topu tokatladı ve tehlikeyi uzaklaştırdı. 
     38. dakikada sağdan ceza alanına giren Ewerthon'un şutunda Tomas'a çarpan top, az farkla üstten kornere çıktı. 
     
     İKİNCİ YARI 
     54. dakikada Galatasaray'ın ceza yayı üzerinden kazandığı serbest vuruşu Arif kullandı. Bu futbolcunun şutunda kaleciden seken topa Arda'nın yakın mesafeden müsait pozisyonda yaptığı vuruşta, meşin yuvarlak üstten auta gitti. 
     62. dakikada sağdan ceza alanına sokulan Kringe, topu kale alanına ortaladı. Ewerthon'un altıpas içinden vuruşunda top, yan ağlarda kaldı. 
     64. dakikada Rosicky'nin ceza alanı dışından sert şutunda kaleci Aykut'un göğsünden dönen topla altıpas içinde Kringe buluştu. Bu futbolcunun müsait durumdaki vuruşunda, kaleci Aykut yatarak meşin yuvarlağı uzaklaştırdı. 
     67. dakikada Necati ceza alanı içinde Evanilson tarafından düşürülünce, hakem Mustafa Öğretmenoğlu penaltı noktasını gösterdi. Necati'nin kullandığı penaltı atışında kaleci Weidenfeller yatarak golü önledi. 
     Normal süresi golsüz berabere biten karşılaşmada, penaltı atışlarına geçildi. Galatasaray'da Volkan, Ayhan, Mülayim ve Conceiçao atışları gole çevirdi. 
     Konuk ekip Borussia Dortmund'da ise Gambino ve Rosicky penaltı atışlarından yararlanırken, Kringe ve Leonardo'nun atışlarını kaleci Aykut kurtardı. 
     Galatasaray, Alman ekibi Borussia Dortmund'u penaltı atışları sonrasında 4-2 yendi. 
     KÜNYE 
     
     
Stat Atatürk Hakemler Mustafa Öğretmenoğlu xx, Cihan Burgan xx, Kadir Tanıyan xx Galatasaray Aykut xx, Cihan xx Dk. 60 Uğur xx , Bülent xx Dk. 60 Mülayim xx , Tomas xx, Orhan xx, Arda xx, Petre x, Volkan x, Cafercan x Dk. 66 Ayhan xx , Arif x Dk. 60 Conceiçao xx , Necati xx Dk. 80 Özgürcan x Borussia Dortmund Weidenfeller xxx, Fernandez x Dk. 46 Evanilson xx , Wörns x Dk. 46 Bergdölmo xx , Kringe xx, Rosicky xx, Ewerthon xx Dk. 78 Addo x , Leonardo xx, Ricken xx Dk. 87 Demel , Metzelder x, Kruska x Dk. 84 Senesie , Gambino x Sarı Kart Dk. 88 Uğur Galatasaray 
     
</TEXT>
</DOC>
