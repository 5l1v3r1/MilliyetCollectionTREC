<DOC>
<DOCNO> 307390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/18/spor/spo07.html </URL>
<DATE> 2005/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Ezeli rekabet 
</HEADLINE>
<TEXT>


Ankara SSK'da oynayan Brezilyalı Elisangela Galatasaray, Ziraat'ta forma giyen eşi Junior ise koyu Beşiktaş taraftarı. İki voleybolcu, "Ama önce dostluk" diyorlar 

İLHAN GÜLER 


"Saçlar senin mi " 
TÜRK voleybolunun Brezilyalı çifti Elisangela De Souza ile kocası Enoch Paulino Junior , MİLLİYET ile sıcak bir sohbete girdi. Ankara SSK'da forma giyen Elesangela, Türk insanı ile birçok ortak yönleri olduğundan söz etti. Bayan voleybolcu, "Türk insanının en çok ilgisini çeken, gür ve örgülü saçlarım oldu. 'Bu saçlar senin mi ' diye çekenler bile var. Yemekleriniz yağlı, yiyemiyoruz. Türkiye voleybolda büyük ilerleme kaydetti. Olanaklar, Brezilya'daki kulüplerden fazla" diye görüşlerini özetledi. 

"Flamengo gibi" 
JUNİOR ise sohbete, eşi ile anlaşamadıkları tek noktayı açıklayarak başladı. Ziraatlı oyuncu, "O Galatasaray'ı, bense Beşiktaş'ı tutuyorum. Beşiktaş taraftarı çok ateşli. Brezilya'da hayranı olduğum Flamengo taraftarlarına çok benziyor. Bir de ben, çocukları çok seviyorum ilerde beş çocuğumuz olmasını istiyorum. Elisangela ikide kalmanın yeterli olacağını savunuyor. Gelecekte profesyonel voleybolu bıraktığım zaman kilisede çocuklar yararına çalışmak istiyorum" ifadesini kullanıyor. 


</TEXT>
</DOC>
