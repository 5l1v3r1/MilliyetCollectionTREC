<DOC>
<DOCNO> 346362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/27/son/soneko36.html </URL>
<DATE> 2005/05/27/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Ford'un en iyi satış danışmanı yine bir Türk... 
</HEADLINE>
<TEXT>

     Ford Avrupa tarafından düzenlenen "En İyi Satış Danışmanı" yarışmasını, Çanakkale’deki Ford Otosan Yetkili Bayii Arslanlar Oto’dan Canan Ülker kazandı. 
     Ford Otosan, böylece, 21 Avrupa ülkesinin birer satış danışmanıyla temsil edildiği yarışmayı üst üste ikinci kez kazanma başarısı elde etti. 
     Ford Otosan’dan yapılan açıklamaya göre, Avrupa Şampiyonlar Ligi Finali öncesi açıklanan, yeni Ford Focus’un 5 adımda sunumunu içeren yarışmanın sonuçlarına göre, birinciliği alan Canan Ülker’e ödül olarak yeni Ford Focus verildi. 
     Ülker, İstanbul’da gerçekleştirilen yarışma sonrası, otomobilinin anahtarını Ford Avrupa Satış Pazarlama ve Satış Sonrasından sorumlu Başkan Yardımcısı Geoff Polites ve Ford Otosan Satış Pazarlama Genel Müdür Yardımcısı Aykut Özüner’in elinden aldı. 
     Geçen yıl da Almanya Gelsenkirschen’de düzenlenen Şampiyonlar Ligi Final Karşılaşması organizasyonu çerçevesindeki bir etkinlikle sonuçlanan yarışmayı, yine bir Türk satış danışmanı, Derya Altınyurt kazanmıştı. 
     
</TEXT>
</DOC>
