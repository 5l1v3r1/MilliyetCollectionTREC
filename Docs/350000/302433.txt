<DOC>
<DOCNO> 302433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/01/son/sonspo10.html </URL>
<DATE> 2004/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor Arjantinli golcü Chiorazzo'yu bekliyor... 
</HEADLINE>
<TEXT>

     Denizlispor'un, Arjantinli santrfor Horacio Chriorazzo'nun transferi için menajerlerle görüşmeleri sürdürdüğü bildirildi. 
     Kulüp futbol şubesi başkanı Turgut Dalaman, menajerler aracılığıyla Arjantinli bir santrforun önerildiğini, bu konuda görüşmelerin sürdüğünü söyledi. 
     Dalaman, ''Henüz futbolcunun kendisiyle görüşmedik. Türkiye'ye davet ettik. Antalya kampına katılmasını bekliyoruz. Burada kendisini deneyeceğiz. Hocamızın raporu doğrultusunda da kararımızı vereceğiz'' dedi. 
     Menajerlerin Denizlispor'a önerdiği Chriorazzo'nun, Bolivya'daki Bolivar ve Real Santa Cruz takımlarında oynadığı ve gol krallıkları yaşadığı belirtildi. 
     Dalaman, Antalya kampına Kamerun'dan 2 orta alan oyuncusunun da davet edildiğini, bunların da deneceğini bildirdi. 
     Denizlisporlu futbolcular yarın sabah kulüp binasında toplanacak ve ikinci yarı kampı için Antalya'ya gidecek. 
     Kayınpederi Celal Çelebi'nin cenaze törenine katılmak üzere Trabzon'a giden teknik direktör Giray Bulak, Denizlispor kafilesiyle Antalya'da buluşacak. 
     
</TEXT>
</DOC>
