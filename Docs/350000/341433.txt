<DOC>
<DOCNO> 341433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/yasam/axyas02.html </URL>
<DATE> 2005/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Şanlıurfa'da 'berdel' cinayeti 
</HEADLINE>
<TEXT>


Şanlıurfa DHA 

Şanlıurfa'nın Bozova ilçesine bağlı İncirli köyünde, Abdullah Öcalan'ın uzaktan akrabası olan ailenin fertleriyle berdelle evlendirilen Emine Arslan 20 ve amcası Ahmet Arslan 35 , 45 gün arayla öldürüldü. İncirli köyünde yaşayan Öcalan'ın uzaktan akrabası Fatma Öcalan, evli ve 4 çocuk babası Ahmet Arslan ile anlaşarak 2. eşi olmayı kabul etti. Öcalan'ın ailesi bu evliliğe karşı çıktı. Aile, Ahmet Arslan'ın ağabeyi Ramazan Arslan'ın kızı Emine Arslan'ın kendi oğulları Bilal Öcalan'la 'berdel'le evlendirilmesi koşuluyla Fatma'nın kuma gitmesine izin verdi. Düğünden 1.5 ay sonra, Ahmet Arslan'ın yeğeni Emine Arslan, ölü bulundu. Ahmet Arslan da geçen hafta 4 kişinin silahlı saldırısı sonucu öldürüldü. Cinayetin ardından Arslan'ın kuma getirdiği 2. eşi Fatma Öcalan da öldürülebileceği endişesiyle koruma altına alındı. 2 cinayetin sorumlusu olarak aranan Fatma Öcalan'ın yakınları, İncirli köyündeki evlerini terk etti. 



</TEXT>
</DOC>
