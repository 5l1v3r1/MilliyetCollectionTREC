<DOC>
<DOCNO> 340127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/06/son/sondun35.html </URL>
<DATE> 2005/05/06/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Azeri-Ermeni cephesinde ateşkes ihlalleri sürüyor 
</HEADLINE>
<TEXT>

     Önemli kesimi Azerbaycan’ın Ermeni işgali altındaki bölgelerinde yer alan Azeri-Ermeni cephe hattında ateşkes ihlalleri sürüyor. 
     Azerbaycan Savunma Bakanlığı’ndan yapılan açıklamada, dün akşam saatlerinde, işgal altındaki Ağdam bölgesinin Yusifcanlı ve Nemirli köylerinde konuşlanmış Ermeni güçleri tarafından bölgedeki Azeri güçlerine ateş açıldığı bildirildi. 
     Açıklamada, Ermeni güçlerinin aynı gece Hocavend bölgesinin işgal altındaki Kuropatkino ve Cebrail’ın Mehdili köylerinden de Azeri güçlerine ateş açtıkları kaydedildi. 
     Ermeni güçlerinin aynı bölgede kısa bir süre sonra tekrar ateşkes ihlalinde bulundukları belirtilen açıklamada, ihlallerinin karşı ateş açılarak sona erdirildiği ifade edildi. 
     Bakanlık açıklamasında ayrıca, Avrupa Güvenlik ve İşbirliği Teşkilatı AGİT heyeti tarafından cephe bölgesinde bugün sabah saatlerinde yapılan denetim sırasında Ermeni güçlerinin Azeri güçlerine ateş açtığı kaydedildi. 
     Açıklamaya göre, ateşkes ihlalini tepkiyle karşılayan AGİT heyeti, Ermeni tarafına uyarıda bulundu. 
     
</TEXT>
</DOC>
