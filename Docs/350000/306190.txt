<DOC>
<DOCNO> 306190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/13/son/sonspo22.html </URL>
<DATE> 2005/01/13/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Futbolun yıldızları tsunami felaketzedeleri için sahaya çıkıyor 
</HEADLINE>
<TEXT>

     Güney Asya'da meydana gelen son 40 yılın en büyük felaketinden etkilenen insanlara yardım amacıyla futbolun yıldızları da harekete geçti. 
     FIFA ve UEFA tarafından yapılan açıklamada, felaketzedelere yardım amacıyla yapılacak maç, İspanya'nın Barcelona kentindeki Nou Camp Stadı'nda 15 Şubat günü gerçekleştirilecek. 
     Futbolda dünyaca ünlü yıldızların oluşturacağı kadroların maçında, takımlardan birinin kaptanlığını bu yıl dünyanın en iyi futbolcusu seçilen Brezilyalı Ronaldinho, diğerini ise Avrupa'da yılın futbolcusu seçilen Ukraynalı Andriy Shevchenko yapacak. 
     Ronaldinho'nun takımının teknik direktörlüğünü Carlos Alberto Parreira ve Frank Rijkaard, Shevchenko'nun takımının patronluğunu ise Marcello Lippi ve Arsene Wenger yürütecek. 
     FIFA Başkanı Sepp Blatter, yaptığı açıklamada uluslararası toplumun her kademesinde görülen yardımlaşma ve dayanışmanın futbolda da gösterildiğini kaydetti. 
     FC Barcelona Kulübü'nün yardım amacıyla stattan ücret almadığı bildirilirken, yıldızların maçından elde edilecek gelir, yardıma muhtaç insanlara ve futbol federasyonlarına gönderilecek. 
     
</TEXT>
</DOC>
