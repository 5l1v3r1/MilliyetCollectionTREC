<DOC>
<DOCNO> 345343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/24/son/soneko30.html </URL>
<DATE> 2005/05/24/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
DİE 2003 sonuçları Yaklaşık 19.4 milyon kişi yoksulluk sınırı altında 
</HEADLINE>
<TEXT>

     DİE’ye göre Türkiye’de, 2003 yılında, yaklaşık 894 bin kişi açlık sınırının, 19.4 milyon kişi ise yoksulluk sınırının altında bulunuyor. 
     Devlet İstatistik Enstitüsü DİE , "2003 Yoksulluk Çalışması Sonuçlarını" açıkladı. 
     Buna göre, 2003 yılında 4 kişilik hanenin aylık açlık sınırı 168 milyon lira, aylık yoksulluk sınırı ise 417 milyon lira olarak belirlendi. 
     Açlık sınırının altında yaşayan fert oranı 2002 yılında yüzde 1.35 iken 2003 yılında yüzde 1.2’ye düştü. Buna karşılık yoksul fert oranı yüzde 26.96’dan yüzde 28.12’ye yükseldi. 
     
     KIRSAL ALANDA YOKSULLUK DAHA FAZLA 

     DİE’ye göre, Türkiye’de fertlerin yüzde 1.29’u sadece gıda harcamalarını içeren açlık sınırının, yüzde 28.12’si ise gıda ve gıda dışı harcamaları içeren yoksulluk sınırının altında yaşıyor. 
     DİE’nin çalışmasında, kırsal yerleşim yerlerinde yaşayanların yoksulluk riskinin, kentsel yerlerde yaşayanların yoksulluk riskinden fazla olduğu hesaplandı. 
     Türkiye genelinde 2002 yılında sadece gıda harcamalarını içeren açlık sınırı 1.35 iken 2003 yılında yüzde 1.29’a indi. 
     Aynı dönemlerde, kentlerde sadece gıda harcamalarını içeren açlık sınırı yüzde 0.92’den yüzde 0.74’e inerken, kırsal kesimde yüzde 2.01’den yüzde 2.15’e çıktı. 
     Türkiye genelinde 2002 yılında gıda ve gıda dışı harcamalarını içeren açlık sınırı 26.96 iken bu oran 2003’de yüzde 28.12’ye yükseldi. 
     Aynı dönemlerde, kentlerde gıda ve gıda dışı harcamaları içeren açlık sınırı yüzde 21.95’den yüzde 22.30’a, kırsal kesimde yüzde 34.48’den yüzde 37.13’e çıktı. 
     Verilere göre, sadece gıda harcamalarını içeren açlık sınırı altında yaşayanların sayısı Türkiye genelinde 926 binden 894 bine, kentlerde 376 binden 311 bine gerilerken, kırsal bölgelerde bu sayı 550 binden 584 bine yükseldi. 
     Yoksulluk sınırı içinde yaşayan fertlerin sayısı da Türkiye genelinde 18 milyon 441 binden 19 milyon 458 bine, kentlerde 9 milyon 11 binden 9 milyon 377 bine, kırsal bölgelerde ise 9 milyon 429 binden 
     10 milyon 81 bine çıktı. 
     
     HANE HALKI BÜYÜKLÜĞÜ 

     Verilere göre hanehalkı büyüklüğü arttıkça yoksulluk riski de artış gösterdi. 
     Buna göre, Türkiye genelinde 2002 yılında toplam 16 milyon 447 bin olarak belirlenen hanelerin 3 milyon 693 bini, bir başka değişle yüzde 22.45’i yoksul iken, 2003 yılında toplam hane sayısı 16 milyon 744 bine, yoksul sayısı 3 milyon 854 bine çıktı. Türkiye genelinde 
     2003 yılında toplam hane içinde yoksul hane oranı yüzde 23.02 olarak 
     belirlendi. 
     Türkiye çapında, 2002 yılında yoksul oranları 1-2 kişilik ailede yüzde 16.51, 3-4 kişilik ailede yüzde 16.37, 5-6 kişilik ailede yüzde 29.03, 7 ve daha fazla ailede ise yüzde 45.95 olarak belirlendi. 
     2003 yılında Türkiye genelinde yoksul oranları 1-2 kişilik ailede 
     yüzde 13.41’e inerken, 3-4 kişilik ailede yüzde 17.08, 5-6 kişilik ailede yüzde 31.67’ye, 7 ve daha fazla ailede ise yüzde 48.41’e çıktı. 
     Aynı dönemde, kentlerde bulunan hane sayısı 10 milyon 93 binden 10 milyon 687 bine, yoksul oranı da yüzde 17.38’den 18.49’a yükseldi. 
     Kentlerde, 1-2 kişilik ailede yoksul oranı yüzde 7.24’den yüzde 8.71’e, 3-4 kişilik ailede yüzde 12.94’den yüzde 15.01’e, 5-6 kişilik 
     ailede yüzde 25.94’den yüzde 28.61’ye çıkarken, 7 ve daha fazla kişili ailede de yüzde 41.15’den yüzde 38.48’e indi. 
     Aynı dönemde kırsal bölgede bulunan hane sayısı 6 milyon 353 binden 6 milyon 58 bine inerken, yoksul oranı da 30.52’den yüzde 31.01’e yükseldi. 
     Kırsal bölgede ise 1-2 kişilik ailede yoksul oranı yüzde 27.97’den yüzde 21.06’ya, 3-4 kişilik ailede yüzde 23.27’den yüzde 22.19’a inerken, 5-6 kişilik ailede yüzde 33.83’den yüzde 36.22’ye, 7 ve daha fazla fertli ailede de yüzde 50.75’den yüzde 56.03’e çıktı. 
     
     FERT BAZINDA 

     Türkiye nüfusunun 68 milyon 393 bin olduğu 2002 yılında, yoksul sayısı da 18 milyon 441 olarak belirlenirken, 2003 yılında nüfus 69 milyon 196 bin, yoksul sayısı 19 milyon 458 bin olarak saptandı. 
     Türkiye nüfusu içinde yoksul oranı 2002 yılında yüzde 26.96 iken bu oran 2003 yılında yüzde 28.12’ye çıktı. 
     Kentlerde fert bazında 2002 yılında yoksul oranı yüzde 21.95 iken bu oran 2003 yılında yüzde 22.30’a, kırsal bölgede ise sırasıyla yüzde 34.48, yüzde 37.13 olarak belirlendi. 
     
     MAAŞLI YOKSULLARIN SAYISI ARTTI 

     DİE’ye göre Türkiye’de, 2003 yılında, ücretli, maaşlı olarak çalışan ve yoksul konumda bulunanların nüfus içindeki payı, bir önceki yıla göre, 0.02 puan artarak yüzde 13.44’den yüzde 13.46’ya çıktı. 
     Buna göre, kentlerde 15 ve daha yukarı yaştaki istihdam altındaki fertler kapsamında, maaşlı olarak çalışan ve yoksul konumda bulunanların nüfus içindeki payı yüzde 17.22’den yüzde 17.47’ye çıkarken, kırsal bölgelerde yüzde 7.76’dan yüzde 7.25’e indi. 
     Aynı dönemde, Türkiye genelinde ücretli ve maaşlı olarak çalışan fertlerin yoksulluk oranı yüzde 13.64’den yüzde 15.28’e, kentlerde yüzde 12.24’den 14.27’ye, yüzde 18.31’den yüzde 19.03’e yükseldi. 
     Türkiye çapında ekonomik olarak aktif olmayan ve yoksul konumda bulunanların nüfus içindeki payı yüzde 34.54’den yüzde 36.70’e çıkarken, 15 yaşından küçük yoksul fertlerin oranı da yüzde 28.46’dan yüzde 28.77’ye çıktı. 
     
     ÇALIŞILAN SEKTÖRLERE GÖRE 

     Türkiye genelinde, 15 ve daha yukarı yaştaki istihdam edilen ve tarım sektöründe çalışan yoksulların nüfus içindeki payı yüzde 14.05’den yüzde 10.92’ye, sanayide yüzde 7.68’den yüzde 7.17’ye 
     inerken, hizmet sektöründe yüzde 13.23’den yüzde 13.28’e çıktı. 
     Türkiye çapında fertlerin yoksulluk oranı tarım sektöründe yüzde 36.42’den yüzde 39.89’a, sanayide yüzde 20.99’dan yüzde 21.34’e 
     çıkarken, hizmetlerde yüzde 25.82’den yüzde 16.76’ya işsizlerde yüzde 32.44’den yüzde 30.97’ye indi. 
     Fert yoksulluk oranı ekonomik olarak aktif olmayan kesimde yüzde 22.15’den yüzde 22.82’ye, 15 yaşından küçük fertlerde ise yüzde 
     34.55’den yüzde 37.04’e çıktı. 
     
     EĞİTİM VE CİNSİYETE GÖRE 

     Veriler, eğitim durumu yükseldikçe yoksul olma riskinin de azaldığını ortaya koydu. 
     Okur yazar olmayıp yoksul konumda olanların nüfus içindeki payı 2002’de yüzde 11.27 iken bu oran 2003’de yüzde 9.66’ya geriledi. 
     Okur yazar olmayıp yoksul konumda bulunan erkeklerin nüfus içindeki payı yüzde 4.86’dan yüzde 4.62’ye, kadınların oranı da yüzde 17.36’dan yüzde 14.48’e geriledi. 
     Aynı dönemde lise ve lise dengi meslek yüksek okul, fakülte, yüksek lisans vb. bitirenlerin nüfus içindeki payı yüzde 3.79’dan yüzde 4.41’e çıktı. Aynı kapsamda olan erkeklerin nüfus içindeki payı yüzde 4.75’den yüzde 5.54’e, bayanların oranı da yüzde 2.89’dan yüzde 3.3’e yükseldi. 
     Okur yazar olmayanlarda fert yoksulluk oranı 2002 yılında yüzde 41.07 iken 2003 yılında yüzde 42.42’ye çıktı. Buna karşılık lise ve 
     lise dengi meslek, yüksek okul, fakülte, yüksek lisans vb. 
     bitirenlerin yoksulluk oranı ise yüzde 1.57’den 2003’te yüzde 2.66’ya çıktı. 
     
</TEXT>
</DOC>
