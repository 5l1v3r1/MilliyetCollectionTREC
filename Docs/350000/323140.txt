<DOC>
<DOCNO> 323140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/12/son/sondun02.html </URL>
<DATE> 2005/03/12/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
ABD, İran'a karşı yumuşuyor 
</HEADLINE>
<TEXT>

     Amerika Birleşik Devletleri Dışişleri Bakanı Condoleezza Rice, İran’ın atom bombası üretmekten vazgeçmesi halinde, Washington'un, İran'ın Dünya Ticaret Örgütü'ne başvurusuna yönelik itirazından vazgeçeceğini söyledi. 
     ABD yönetimi, İran konusundaki siyasetini büyük ölçüde değiştireceğinin sinyallerini verdi. Washington, nükleer programından vazgeçirmeye çalıştığı İran'a, ekonomik teşvikler vermeye hazırlanıyor. Rice, İran'ın Dünya Ticaret Örgütü'e üye olmasını destekleyecekleri gibi, İran'daki ticari uçakların yedek parçalarının, özellikle Avrupa Birliği ülkelerinden İran'a satışına izin verilmesinin de ele alınabileceğini belirtti. 
     ABD Başkanı George Bush da, İran’ın nükleer programı konusunda Avrupa ile birlikte çalışmaktan memnunluk duyduğunu açıkladı. Bush, Özgür bir dünya yaratma yolunda İran’ın atom bombası üretmesine izin verilmeyeceğini, İran rejimine açıkça anlatmak için Avrupalı dostlarımızla birlikte çalışmaktan mutluluk duyuyorumö dedi. 
     
     İran teklifi ciddiye almadı 
     ABD Dışişleri Bakanlığı'ndan bugün yapılan açıklamayı değerlendiren Naseri, ''önerilen şey çok önemsiz. Açıkçası üzerine bir yorumda bulunulmayacak kadar önemsiz'' dedi. 
     
</TEXT>
</DOC>
