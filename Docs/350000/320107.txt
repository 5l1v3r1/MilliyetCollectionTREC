<DOC>
<DOCNO> 320107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/02/son/sontur29.html </URL>
<DATE> 2005/03/02/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Özel güvenlik yetiştiren kurslara hücum .. 
</HEADLINE>
<TEXT>

     Özel güvenlik görevlisi yetiştirilen kurslara ilginin her geçen gün arttığı bildirildi. 
     Trabzonspor ve Akçaabat Sebatspor'un stat güvenliklerini sağlayan şirketin yönetim kurulu başkanı Uğur Şirin, AA muhabirine yaptığı açıklamada, toplam bin 550 kişiyle koruma ve güvenlik hizmetleri verdiklerini söyledi. 
     Şirin, kursa katılanlara özel güvenlik hukuku, uyuşturucu maddeler, kalabalık yönetimi, ilk yardım, silah bilgisi ve atış, güvenlik tedbirleri, güvenlik sistem ve cihazları, olay yeri koruma, yangın güvenliği ve tabii felaketlerde müdahale tarzı, patlayıcı maddeler, etkili iletişim, kişi koruma konularında ders verildiğini anlattı. 
     Eğitimin Karadeniz Teknik Üniversitesi KTÜ öğretim üyeleri ile Trabzon Emniyet Müdürlüğü'nce görevlendirilen kişilerce verildiğini ifade eden Şirin, ''90 saat teorik ve pratik eğitim ile atış poligonunda 30 saatlik silah eğitimi veriyoruz. Güvenlik sektöründe çalışabilmek için bu eğitimlerden eksiksiz geçmek ve bunları başarıyla bitirmek zorunlu'' dedi. 
     Özel güvenlik görevlilerinin stadyumlarda görev yaparken dikkatli olması gerektiğini belirten Şirin, şunları kaydetti 
     ''Trabzon Hüseyin Avni Aker Stadyumu'nda 3 yıldır görev yapıyoruz. Tel örgüler kalkmasına rağmen hiçbir olayla karşılaşmadık. Burada çok problem olacağı söylenmişti ama hiçbir şey olmadı. Önemli olan, güvenlik görevlilerini iyi yetiştirmek.'' Kurs Müdürü Aziz Çağlayan da kurslarının 12 Ocak 2005 tarihinde başladığını ve büyük ilgi gördüğünü belirterek, ''Bir kurs dönemimiz yaklaşık 1.5 ay sürüyor. Bu kurslarda ortalama 350 kişi eğitim görüyor. Hedefimiz, kurslarda bir yılda 2-3 bin kişiye eğitim vermek. İki dershanede bu kursları veriyoruz ve eğitimlerini başarıyla tamamlayan 86 kursiyere sınav hakkı tanıyoruz. Sınavda başarılı olanlar, çeşitli yerlerde görev yapıyor'' dedi. 
     
</TEXT>
</DOC>
