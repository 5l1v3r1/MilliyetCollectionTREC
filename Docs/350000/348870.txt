<DOC>
<DOCNO> 348870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/04/son/sondun13.html </URL>
<DATE> 2005/06/04/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Avrupa Anayasası karşıtları Almanya'da da artıyor... 
</HEADLINE>
<TEXT>

     Almanya’da yapılan bir araştırma, Avrupa Anayasası karşıtlarının sayısının arttığını ortaya koydu. 
     Focus dergisinin araştırmasına göre, Almanların yüzde 44’ü Avrupa Anayasası’nı desteklerken, yüzde 39’u Anayasaya karşı çıktı. Halkın yüzde 17’si bu konuda görüş belirtmedi. 
     Fransa ve Hollanda’da Avrupa Anayasası ile ilgili olarak yapılan referandumlardan önce Almanların yüzde 52’sinin anayasayı desteklediği ve yüzde 32’sinin buna karşı çıktığı belirtildi. 
     Almanya’da Avrupa Anayasası’nı çoğunlukla gençler desteklerken, yaşlıların çoğu karşı çıktı. Anayasayı, en fazla Yeşiller Partisi taraftarları en az da Demokratik Sosyalizm Partisi ve Birlik partileri CDU CSU taraftarları destekledi. 
     
</TEXT>
</DOC>
