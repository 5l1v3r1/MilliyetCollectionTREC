<DOC>
<DOCNO> 348400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/03/ekonomi/eko06.html </URL>
<DATE> 2005/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayyam Garipoğlu henüz ortada yok 
</HEADLINE>
<TEXT>


ESRA ALUS, ELVAN EZBER İstanbul 

Batık Sümerbank'ı usulsüz işlemlerle zarara uğrattığı iddiasıyla 27 yıl ağır hapis cezasına mahk m edilen ve hakkında gıyabi tutuklama kararı çıkan Hayyam Garipoğlu'nu polis heryerde arıyor. Garipoğlu önceki günkü karar duruşmasına katılmamıştı. Avukatıyla telefonla görüşen Garipoğlu'nun verilen ceza karşısında şoke olduğu öğrenildi. 
İstanbul Emniyet Müdürlüğü'ne bağlı tüm birimler karardan sonra gönderilen tutuklanma yazısıyla alarma geçti. İnfaz Bürosu görevlileri, iki adreste aradığı Garipoğlu'nu bulamadı. Ekipler ilk olarak Florya'daki evine daha sonra Avcılar Üniversite Mahallesi'ndeki beş katlı bir işhanına baskın yaptı. Yetkililer, handaki bürolarda arama yaptı. Aramalarda yurtdışı çıkış yasağı olan Garipoğlu bulunamadı. 
Garipoğlu'nun yurtdışına kaçma olasılığına karşı havaalanları, herhangi bir sağlık sorununa karşı da hastanelere uyarı yapıldı. Karardan sonra cezayı telefonla Garipoğlu'na bildirdiğini söyleyen Say, "Kendisi ceza karşısında şok oldu. Başka bir şey konuşmadık. Garipoğlu ile karar davası öncesinde bir kere görüşmüştüm. Kendisi davadan çok yatırımlarıyla ilgileniyordu" dedi. 


</TEXT>
</DOC>
