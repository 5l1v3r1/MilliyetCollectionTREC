<DOC>
<DOCNO> 349933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/08/son/sondun34.html </URL>
<DATE> 2005/06/08/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Nepal'de 50'den fazla gazeteci tutuklandı 
</HEADLINE>
<TEXT>

     Nepal'de basına uygulanan kısıtlamaları protesto eden 50'den fazla gazeteci tutuklandı. 
     Basın özgürlüğü talebiyle ellerinde pankartlarla sloganlar atan gazetecilerin, kraliyet sarayı yakınındaki sokaklara yürümek istemesinden sonra tutuklandıkları belirtildi. 
     Gösteri yaptıkları sergi merkezinden ayrılmak için polis çemberini kırmaya çalışan gazetecilerle polis arasında gerginlik çıktığı da bildirildi. 
     Nepal Kralı Gyanendra'nın 1 Şubat'ta hükümeti feshetmesinden bu yana sarayın çevresindeki pek çok sokağa giriş kısıtlanmıştı. 
     Kral Gyanendra, Moacu gerillalarla mücadelede başarısız ve yolsuzlukla mücadele için zorunlu olduğu gerekçesiyle 1 Şubat'ta hükümeti feshetmişti. Daha sonra bağımsız medyanın yayınları yasaklanmış, Kralın kararının ardından çok sayıda gazeteci gözaltına alınmıştı. Ülkede birçok gazete ise hükümetin sansür uygulaması yüzünden kapıtılmak zorunda kalmıştı. 
     
</TEXT>
</DOC>
