<DOC>
<DOCNO> 326000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/22/son/sontur15.html </URL>
<DATE> 2005/03/22/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Kastamonu'da polise saldırı 
</HEADLINE>
<TEXT>

     Kastamonu'da durumlarından şüphelenerek kimlik sordukları 2 kişinin saldırısına uğradıkları iddia edilen 2 polis memurundan 1'i ağır yaralandı. 
     AA muhabirinin aldığı bilgiye göre, Aktekke Mahallesi Yalçın Caddesi'nde polis memurları Barış A. ve Yavuz P, durumlarından şüphelendikleri C.G. ve A.K'ye kimlik sordu. 
     Kimliklerini göstermek istemeyen zanlıların, polis memurlarına önce hakaret ettikleri daha sonra da saldırdıkları iddia edildi. 
     Ağır yaralanan polis memuru Barış A'nın Kastamonu Devlet Hastanesi'nde tedavi altına alındığı, diğer polis memuru Yavuz P'nin ise ayakta tedavi edildiği öğrenildi. 
     Güvenlik güçleri tarafından ifadelerinin ardından adliyeye sevk edilen zanlıların çıkarıldıkları mahkemece tutuksuz yargılanmak üzere serbest bırakıldığı bildirildi. 
     
</TEXT>
</DOC>
