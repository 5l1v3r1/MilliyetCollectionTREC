<DOC>
<DOCNO> 319079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/27/son/sontur03.html </URL>
<DATE> 2005/02/27/ </DATE>
<TIME> 02.00 </TIME>
<AUTHOR>  </AUTHOR>
<HEADLINE>
Bakırköy... Yol çöktü, minibüs yuvarlandı 5 yaralı 
</HEADLINE>
<TEXT>

     Bakırköy'de yolun, bir inşaatın temel alanına doğru çökmesi sonucu 5 kişinin yaralandığı öğrenildi. 
     İstanbul Caddesi ile Fişekhane Caddesi'nin kesiştiği noktada, alışveriş merkezi inşaatı temelinin bitişiğindeki yolun, temele doğru çökmesiyle buradaki durakta bekleyen minibüs inşaat alanına yuvarlandı. 
     İtfaiye ekiplerince minibüsten çıkarılan Fatih Özlem, Hüseyin Yıldız, Atilla Güner ve Nilüfer Tahiroğlu, Bakırköy Devlet Hastanesi'ne, Tuna Şahin ise Bahçelievler Medicana Hastanesi'ne kaldırıldı. 
     Sağlık durumlarının iyi olduğu bildirilen yaralıların tedavileri devam ediyor. 
     Bu arada, inşaat alanına yuvarlanan yolcu minibüsünün çıkarılması için itfaiye ve belediye ekiplerinin çalışması sürüyor. 
     
</TEXT>
</DOC>
