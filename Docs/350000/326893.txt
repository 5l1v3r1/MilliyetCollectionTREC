<DOC>
<DOCNO> 326893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/25/spor/spo30.html </URL>
<DATE> 2005/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



ALMANYA 

Müthiş iddia 
Almanya'da bahis oynadığı maçları taraflı yönetmekle suçlanan Robert Hoyzer, Şampiyonlar Ligi'ni yönetecek hakemlerin listesini bir hafta önceden gördüğünü söyledi. Şike yaparak, 67 bin Euro haksız kazanç sağlamakla itham edilen 25 yaşındaki olay hakem, Der Spiegel Dergisi'ne bu listenin bağlantılı çalıştığı Hırvat mafyasının eline geçtiğini açıkladı. 

KAYSERİ 

Kadir Has desteği 
Kayserispor Onursal Başkanı ve Büyükşehir Belediye Başkanı Mehmet Özhaseki, Kayserili hayırsever işadamı Kadir Has'ın, Galatasaray maçına gelerek özel prim vereceğini söyledi. Özhaseki, "Kadir Has, sıkı bir Kayserispor taraftarı. Takımın da şu anda bulunduğu yeri yadırgıyor. Bu tür destekler takımın motivasyonunu artırıyor" dedi. 

SAMSUN 

Sağlam'a 15 gün ceza 
Profesyonel Futbol Disiplin Kurulu PFDK , Samsunspor'un Teknik Sorumlusu Ertuğrul Sağlam'a 15 gün hak mahrumiyeti cezası verdi. Kurul, 20 Mart'taki Sebatspor maçında hakeme yönelik centilmenlik dışı söz ve davranışları nedeniyle genç teknik adama faturayı kesti. 

Filede dün 

Beşiktaş - Halk Bankası 0 - 3 

Filede bugün 

Selim Sırrı Tarcan Spor Salonu 
13.00 SSK - Hatay Polisgücü 
15.00 Ziraatbank - Polis Akade. 


</TEXT>
</DOC>
