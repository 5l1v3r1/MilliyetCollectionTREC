<DOC>
<DOCNO> 307387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/18/spor/spo04.html </URL>
<DATE> 2005/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor atağa kalktı 
</HEADLINE>
<TEXT>



Savunma zaafı 
TRABZONSPOR Kaptanı Fatih Tekke, Şenol Güneş'in göreve gelmesiyle, futbol anlayışlarının da değiştiğini belirtti. Ziya Doğan ile Güneş'in sistemlerinin farklı olduğunu vurgulayan Bordo - Mavili futbolcu, artık daha fazla atağı düşünen bir takım olduklarını söyledi. Fatih, "Hücuma çıkarken, savunmayı da yapabilirsek, önemli işler yapabiliriz" diye konuştu. 

'Topla iyiyiz' 
FATİH, top kendilerindeyken eskisinden çok daha iyi oynadıklarını belirtti, "Ama top rakipteyken, eskisi kadar başarılı değiliz. Bundan dolayı da çok gol yiyoruz. Eğer top rakipteyken de iyi oynamaya başlarsak o zaman gerçekten seyrine doyum olmayan bir takım haline geliriz" dedi. Golcü futbolcu, daha iyi olabilmek için çok çalıştıklarını da belirtti. 

Alternatif arayışı 

WİSLA Krakow'dan Szymkowiak ve Zrowski konusunda somut bir sonuç çıkaramayan Trabzonspor, Brezilya'nın Santos takımından Ricardinho ile Çek Cumhuriyeti'nin Slovan Liberec Polak'a yöneldi. Bir başka alternatifin ise Inter'de oynayan Yunan Karagounis olduğu öğrenildi. 

Son sınav Sivas ile 

BORDO - Mavililer, Antalya kampındaki son hazırlık maçını bugün Sivasspor ile yapacak. Gloria Golf Otel sahasında 14.00'te karşılaşacak olan Trabzonspor, akşam saat 21.00'de Antalya'dan İstanbul'a geçecek, 23.55'te de Trabzon uçağıyla şehre dönecek. 


</TEXT>
</DOC>
