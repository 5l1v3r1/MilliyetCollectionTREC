<DOC>
<DOCNO> 317586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/22/son/sonspo08.html </URL>
<DATE> 2005/02/22/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Anelka'nın hep gülmesinin sırrı ne 
</HEADLINE>
<TEXT>

     Tuncay'ın, kendini elinden tutup tribünlere götürmesinden çok duygulandığını söyleyen Anelka, ilk kez böyle birşey yaşadığını vurguladı. 
     
     Çok mutlu oldum’ 

     Türkiye’ye gelmeden önce herkes Anelka’yı Suratı sürekli asık" biri olarak tanıyordu. Oysa Fenerbahçe’deki görüntüsü çok farklıydı. Kayserispor maçı. 58. dakika. Tuncay attığı gol sonrası, pası veren Anelka’ya koşuyor ve tribünlere götürürken, eliyle Alkışlayın" hareketi yapıyor. Yıldız oyuncunun suratında güller açıyor. Bu hareketin kendisini çok duygulandırdığını ifade eden Anelka, Futbol hayatımda ilk kez böyle birşey yaşadım ve çok mutlu oldum" dedi. 
     
     Birazcık zaman’ 

     Çok büyük bir kulübe geldiğini belirten Nicolas Anelka, bunu Kayserispor maçında bir kez daha gördüğünü kaydederek, şunları söyledi Arkadaşlık süper. Herkes takım için oynuyor, birbirine yardım ediyor. İnandım ki, hep birlikte büyük işlere imza atacağız. Bunda benim de katkım olursa, çok mutlu olacağım. Şu anda zorluk çekiyorum ama birkaç hafta sonra gerçek performansıma ulaşırım. Tek isteğim biraz zaman. İnanıyorum ki, Alex de geldiğinde zorluk çekmiştir." 

     
</TEXT>
</DOC>
