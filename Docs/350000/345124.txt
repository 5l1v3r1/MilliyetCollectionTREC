<DOC>
<DOCNO> 345124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/23/son/sontur14.html </URL>
<DATE> 2005/05/23/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
İzmir'de aile içi kavga 1 ölü, 5 yaralı 
</HEADLINE>
<TEXT>

     İzmir’in Konak İlçesi’nde aile bireyleri arasında çıkan kavgada 1 kişi öldü, 5 kişi yaralandı. 
     Alınan bilgiye göre, Gürçeşme Semti 3586 Sokak’ta, Hilmi B. 47 ile kardeşi Mustafa B. 45 arasında, henüz bilinmeyen nedenle tartışma çıktı. Tartışmanın büyümesi üzerine, 2 kardeş birbirini bıçakla yaraladı. 
     Bunun üzerine ailenin diğer fertlerinin karıştığı kavgada, Birsen B, Mustafa B, Melih B, Sercan B. ve Hakan B. çeşitli yerlerinden yaralandı. 
     Kavgaya müdahale eden polis ekip aracının camı, çıkan arbedede kırıldı. 
     Tepecik Eğitim ve Araştırma Hastanesi’ne kaldırılan yaralılardan Hilmi B, yapılan müdahaleye rağmen kurtarılamadı. Diğer yaralılar ise aynı hastanede tedavi altına alındı. 
     Olaya karıştığı belirlenen B.B 17 , Çocuk Büro Amirliği’ne teslim edildi. 
     Yetkililer, Hilmi ve Mustafa B. kardeşlerin, aralarındaki bir husumet nedeniyle uzun süredir konuşmadıklarını bildirdiler. 
     
</TEXT>
</DOC>
