<DOC>
<DOCNO> 320676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/04/son/soneko15.html </URL>
<DATE> 2005/03/04/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Petrol, Londra'da tarihi rekorunu kırdı... 
</HEADLINE>
<TEXT>

     Fiyatların daha da yükseleceğine yönelik petrol ihraç eden ülkeler örgütü OPEC'ten gelen değerlendirmeler, uluslararası borsalarda petrol fiyatlarını rekor seviyelere taşıdı. 
     OPEC Genel Sekreteri Adnan Şihab Eldin, dün yaptığı açıklamada, önümüzdeki 2 yılda içinde petrol fiyatlarının 80 dolar seviyesine kadar yükselebileceğini söylemişti. 
     OPEC'ten gelen bu açıklamayı da kullanarak hızlı alımlarıyla uluslararası borsalarda fiyatların yükselişini tetikleyen spekülatif fonlar, New York Borsası'nda 55 dolar seviyesinin aşılmasını sağladı. 
     Borsada bir ara 55.20 dolara ulaşan ABD hafif petrolünün varili, bu seviyeden biraz gerileyerek kapanışını .57 dolardan gerçekleştirdi. Borsada Uzakdoğu piyasalarından gerçekleştirilen son işlemler ise .62 dolar seviyesinden sürdürülüyor. Geçen yıl Ekim ayında görülen 55.67 dolar, borsa tarihinin rekor fiyatını oluşturuyor. 
     Londra Borsası'nda işlem gören Brent petrolü ise tarihinin en yüksek seviyesi olan dolara kadar çıktıktan sonra 51.95 dolardan kapandı. 
     Fiyatlardaki rekor yükselişlerin arz-talep dengesinden kaynaklanmadığına dikkat çeken enerji analistleri, özellikle son 2 haftada önemli miktarlarda alım gerçekleştirerek karlarını artırmaya çalıştıklarını belirtiyorlar. 
     ''Yakın zamanda şimdiye dek görmediğimiz fiyatlarla karşılaşmaya başlayacağız'' diyen yatırım bankası ABN Amro analistlerinden John Brady, buna hazırlık için piyasanın bir süre dinlendirildiğini kaydetti. 

     
</TEXT>
</DOC>
