<DOC>
<DOCNO> 321722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/08/yasam/yas01.html </URL>
<DATE> 2005/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Berkant ölümden döndü 
</HEADLINE>
<TEXT>


Samanyolu şarkısıyla tanınan Berkant, Denizli'de trafik kazası geçirdi. Çok sayıda kırığı olan sanatçı, hayati tehlikeyi atlattı 

Denİzlİ DHA 

Samanyolu şarkısıyla tanınan sanatçı Berkant, dün Denizli'de geçirdiği trafik kazasında yaralandı. Pamukkale Üniversitesi Tıp Fakültesi Hastanesi'nde tedaviye alınan Berkant'ın hayati tehlikesinin bulunmadığı belirtildi. Denizli Ulus Caddesi'ndeki Club 20'de sahneye çıkan Berkant, dün İstanbul'a uçakla dönmek için, Ali Çınar yönetimindeki, kulübe ait otomobille Çardak Havaalanı'na gitmek üzere yola çıktı. Çınar yönetimindeki otomobil, saat 10.00 sıralarında Tutluca köyündeki yol ayrımında ters yola girince, tali yoldan çıkan Hasbi Köse yönetimindeki otomobille çarpıştı. Kazada Berkant ve sürücüler Çınar ile Köse yaralandı. Travma geçiren Berkant'ın sol kaburga ve sol ayağında ezilme olduğu, 1 hafta içinde de taburcu edileceği bildirildi. Sanatçı geçen ay Denizli Devlet Hastanesi'nde sağlık kontrolünden geçmişti. 


</TEXT>
</DOC>
