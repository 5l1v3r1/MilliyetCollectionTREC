<DOC>
<DOCNO> 301445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/28/guncel/axgun02.html </URL>
<DATE> 2004/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Silah ruhsatına hile karıştı 
</HEADLINE>
<TEXT>


Sedat Peker'in adamlarının, hayali adresler vererek silah ruhsatı aldıkları ortaya çıktı. Müfettişler, ruhsat veren 9 polis hakkında suç duyurusunda bulundu 

TOLGA ŞARDAN Ankara 

Kelebek operasyonu kapsamında organize çete lideri olduğu iddiasıyla tutuklanan Sedat Peker'in adamlarının, sahte ikametg h belgeleriyle, hayali adresler üzerinden silah ruhsatı aldıkları ortaya çıktı. Hileli ruhsat verilmesine adı karışan 9 polis için suç duyurusunda bulunuldu. 

Müfettişler tespit etti 
Operasyonun ardından, 2 polis müfettişi, sanıkların üzerinden çıkan silahlarla ilgili olarak İstanbul, Adapazarı, Düzce, Karabük, Aydın ve Isparta'da incelemelerde bulundu. Karabük'teki incelemede, Peker'in bürokrasiyle bağlantılarını kuran Kutluhan Arslan'ın üzerinden çıkan 3 silah ruhsatının hileli olduğu saptandı. 1998'de Karabük'ten İstanbul'a göç eden Arslan'ın, ruhsatlardan 2'sini 2001'de, birini 2003'te Karabük'te ikamet eden yakınlarının adresleri üzerinden sahte belgelerle aldığı belirlendi. 
Müfettişler, yeterli soruşturma yapmadan silah ruhsatı verdikleri iddiasıyla 3 polis ve hileli ikametg h belgesi veren mahalle muhtarı hakkında suç duyurusunda bulundu. 
Adapazarı'ndaki incelemede, Peker'in adamları Sezai Arslan ve Gökhan Murathan'ın başvuru dosyalarındaki adreslerin hayali olduğu tespit edildi. Müfettişler, sanıklar hakkında yeterli güvenlik soruşturması yapmadıkları öne sürülen bir şube müdürü, müdür yardımcısı, 2 başkomiser ve 2 polisin yanı sıra, yine sahte ikametg h belgesi veren muhtar hakkında suç duyurusunda bulundu. 

Ruhsatı aldı, kuyumculuğu bıraktı 

PEKER'in adamlarından Yusuf Akbaş'ın İstanbul Eminönü'nde, Bayram Varis Küçük'ün Aydın'da mevzuat boşluğundan yararlanarak ruhsatı aldığı saptandı. Akbaş'ın yasadan yararlanmak için bir kuyumcuya ortak olduğu, ruhsatı aldıktan 3 ay sonra ortaklıktan ayrıldığı tespit edildi. Kuşadası'nda kuyumcu dükk nı açan Küçük'ün de ruhsat aldıktan 6 ay sonra işlerini sona erdirip İstanbul'da minibüsçülük yaptığı belirlendi. Küçük için ayrıca, bir siyasi partinin İstanbul il başkanının, dönemin İstanbul Valisi Kutlu Aktaş'a resmi yazı yazdığı, Aktaş'ın onayıyla da Küçük'ün ruhsat aldığı saptandı. 


</TEXT>
</DOC>
