<DOC>
<DOCNO> 341378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/ekonomi/eko11.html </URL>
<DATE> 2005/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Sahtek rlığa karşı çipli kart 
</HEADLINE>
<TEXT>



Bankalararası Kart Merkezi BKM Genel Müdürü Sertaç Özinal, Türkiye'de kart sahteciliğinin dünya ortalamasının altında olmasına karşın son 1-2 yılda arttığını ve 16.6 milyon dolara ulaştığını belirterek "Bu artış trendine karşı çipin devreye girmesi son derece önemli" dedi. 
Özinal, BKM Yönetim Kurulu Başkanı Nazan Somer ile düzenlediği basın toplantısında, çipli kart olarak bilinen EMV'nin küresel ödeme kurallarını içeren uluslararası bir program olduğunu söyledi. Çipli kartların artan sahtecilik ve dolandırıcılığı önlemek için çok önemli olduğunu belirten Özinal, "Türkiye'de sahtecilik, dünya ortalamasının altında olmasına karşın son 1-2 yılda arttı" dedi. 1 Ocak 2006 itibarıyla bankacılıkta çipli kartlara geçileceğini söyleyen Özinal, 2007'ye kadar çipli olmayan kartların da kullanılacağını ve böylece bir yıllık bir geçiş süreci yaşanacağını belirtti. 


</TEXT>
</DOC>
