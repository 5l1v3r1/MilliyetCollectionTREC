<DOC>
<DOCNO> 349731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/07/son/sonspo09.html </URL>
<DATE> 2005/06/07/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Formula 1, Koç Allianz’la bilgisayarınızda... 
</HEADLINE>
<TEXT>

     Koç Allianz, www.kocallianzf1.com adresinde sunduğu internet sitesinde, Formula 1 ile ilgili tüm temel bilgiler sunuluyor. Yakında başlayacak "Puan Prix'' adlı yarışmayla da Formula 1 İstanbul Grand Prix’si için 90 bilet dağıtılacak. 
     Sitede, 2005 sezonu ile ilgili olarak ayrıntılı bilgiler, yarış kuralları ve yarış takvimi yer alırken, yarışın İstanbul’da gerçekleştirilecek Türkiye ayağı için de özel bir İstanbul bölümü bulunuyor. Türkiye Grand Prix’si için piste ulaşım yollarından bilet fiyatlarına ve pist özelliklerine kadar, İstanbul Grand Prix’si hakkında her türlü ayrıntıya ulaşmak mümkün. 
     İnternet sitesinde önümüzdeki günlerde "Puan Prix" adıyla herkesin katılabileceği ve en başarılı yarışmacıların Formula 1 İstanbul GP’si için bilet kazanabileceği bir yarışma da düzenlenecek. Birbirinden bağımsız üç dönem halinde gerçekleştirilecek yarışmaların her birinde 30’ar kişi olmak üzere toplam 90 kişi bilet kazanabilecek. Bir yarışmadan bilet hakkı kazananlar dışında herkesin diğer yarışma dönemlerine de katılma hakkı olacak ve böylece bilet kazanma şansı tek yarışla tükenmeyecek. 
     Önceden kayıt yaptıran herkes, 15 gün sürecek yarışmaya katılarak kendilerine sorulacak çoktan seçmeli soruları sınırlı sürede "online'' olarak yanıtlamaya çalışacak. Yarışma dönemi boyunca, tüm yarışmacıların her gün sadece 1 kez yarışma şansı olacak. Yarışma dönemleri boyunca en çok soruyu doğru yanıtlayanlar, en yüksek puanları kazanacak. 
     
</TEXT>
</DOC>
