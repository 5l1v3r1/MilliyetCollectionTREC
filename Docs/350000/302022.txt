<DOC>
<DOCNO> 302022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/30/astro/index.html </URL>
<DATE> 2004/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Pozitif düşünceler 
</HEADLINE>
<TEXT>


Gün içinde yeni açılımlar yapmak, iyimser planlar kurmak ve bunları paylaşmak son derece verimli sonuçlar getirecek. Şansın bol olduğu bir gündeyiz. Koç'lar akıcı enerjileriyle başarılı bir gün geçirecekler. Birikimleriyle ilgili kararları onlara yeni kazançlar sağlarken, aşk hayatlarındaki yeni gelişmelerden mutlu olacaklar. Boğa'lar iş ve ev arasında bocalamak durumunda kalacaklar. Yapıcı yanlar kullanılmalı ve evleriyle ilgili bazı uğraşlara vakit ayırmalılar. İkizler sözleriyle etkileyici olacakları bir günde. Yakın çevrede iletişim konuları öne çıkarcak. Yengeç'ler harcamalar konusunda tutumlu davranmalılar. Aşırı alışveriş arzularını kontrol etmeliler, aksi halde pişmanlık duyabilirler. Aslan'lar burçlarındaki Ay sayesinde keyifli olacaklar. Sosyal çevrelerindeki hareketlilik onlara iyimserlik katarken yeni girişimler başarıyla sonuçlanabilir. Başak'lar birçok konuda toparlanmaya çalışmalı. Geçmişle alakalı konular gündeme geldiğinde rahat olmaları onların yararına. Terazi'ler bugün akıcı enerjilerle beraberler. Yaratıcı yanlar grup çalışmalarında öne çıkmalarını sağlayabilir. Arkadaşlardan destek görmeleri onları mutlu ediyor. Akrep'ler birçok konuda heyecanlı ve hareketten yana olacaklar. İyimser yaklaşımları sayesinde başarıya çok yakınlar. Bugün de kariyer konusu önemini koruyor. Yay'lar bugün olumlu girişimlerden yana olacak. Bu sayede düşüncelerini çok rahat ortaya koyabilecekler. Oğlak'lar için ortaklaşa konularda rahatlık söz konusu. Bu alanda yeni planları üzerinde durmak ve olumlu girişimler yapmak mümkün. Duygusal olarak gerginlikten kaçınılmalı. Kova'lar iletişim ve hareketliliğin içinde olmaktan memnun olacaklar. Yeni projelerde yaratıcı yanların kullanılması onları ön plana çıkarabilir. Balık'lar tamamlanması gereken konularda verimli olabilir. İş ortamında değişiklikten yana olmalarında fayda var. Duygusal heyecanlara açıklar. 



</TEXT>
</DOC>
