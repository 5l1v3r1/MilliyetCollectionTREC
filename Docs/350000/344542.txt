<DOC>
<DOCNO> 344542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/21/son/sondun14.html </URL>
<DATE> 2005/05/21/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
İsrail Başbakan Yardımcısı Ortadoğu'da barış rüzgarları esiyor... 
</HEADLINE>
<TEXT>

     İsrail Başbakan Yardımcısı Şimon Peres, Ortadoğu’da "barış rüzgarlarının estiğini" söyledi. 
     Dünya Ekonomik Forumu dolayısıyla Ürdün’de bulunan Peres, Filistin Başbakanı Ahmed Kurey ile görüşmesinin ardından gazetecilere yaptığı açıklamada, "Ortadoğu’da barış rüzgarları esiyor ve bunu kimse durduramaz. Kimse tarihi değiştiremez" dedi. 
     Peres, barış ve istikrarın "Ortadoğu’nun dünya ekonomisine girmesi" için gerekli olduğunu belirterek, Filistinlileri isteklerini bombalarla ve şiddetle değil diyalog yoluyla dile getirmeye çağırdı. 
     Başbakan Yardımcısı Peres, Filistinlilerin şiddete son verilmesi için ellerinden geleni yapmaları ve kendi devletlerini kurabilmeleri için desteklenmeleri gerektiğini de kaydetti. 
     Kurey, görüşmesinin ardından basına açıklama yapmadı. 
     
</TEXT>
</DOC>
