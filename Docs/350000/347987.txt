<DOC>
<DOCNO> 347987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/01/son/sontur45.html </URL>
<DATE> 2005/06/01/ </DATE>
<TIME> 18.40 </TIME>
<AUTHOR>  </AUTHOR>
<HEADLINE>
Isparta'da av tüfeği ile açılan ateşte 1 kişi öldü... 
</HEADLINE>
<TEXT>

     Isparta’da bir otomobilden av tüfeğiyle açılan ateş sonucu, 1 kişi vurularak öldü. 
     AA muhabirinin aldığı bilgiye göre, Vatan Mahallesi’nde içerisinde 4 kişinin bulunduğu bildirilen plakasız araçtan, kahvehane önünde 
     oturan Mahmut Ziya Yetkin 33 ve arkadaşlarının üzerine av tüfeğiyle ateş açıldı. Olayda Mahmut Ziya Yetkin ağır yaralanırken, saldırganlar kullandıkları araçla olay yerinden kaçtı. Isparta Devlet Hastanesi’ne kaldırılan Yetkin, müdahaleye rağmen yaşamını yitirdi. Yetkin’in yanında bulunan ve saçma isabet eden 5 arkadaşı ise ayakta tedavi edildikten sonra taburcu edildiler. İki grup arasında eskiye dayanan husumet yüzünden çıktığı iddia edilen olayla ilgili polis, kimlikleri belirlenen zanlıların yakalanmasına çalışıyor. 
     
</TEXT>
</DOC>
