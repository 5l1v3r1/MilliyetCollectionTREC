<DOC>
<DOCNO> 324314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/son/sondun07.html </URL>
<DATE> 2005/03/17/ </DATE>
<TIME> 08.15 </TIME>
<AUTHOR>  </AUTHOR>
<HEADLINE>
ABD Kongresi'nden Patrikhane'ye destek 
</HEADLINE>
<TEXT>

     WASHINGTON Milliyet 

ABD Kongresi'nde yapılan bir toplantıda, Rum Ortodoks Patrikhanesi'nin Türkiye'de "sistemli istimlak kurbanı" olduğu ve Ankara'nın Kilise'nin varlığını zayıflatmaya çalıştığı öne sürüldü. 
     Temsilciler Meclisi ile Senato bünyesinde etkinlik gösteren Helsinki Komisyonu'nun dün özel bir oturum düzenledi. Temsilciler Meclisi üyesi Christopher Smith, yaptığı konuşmada Türkiye'nin AB'den tam üyelik müzakereleri için tarih aldığı bir zamanda, uluslararası topluluğun dikkatinin dinsel özgürlükler konusuna ve Rum Ortodoks Kilisesi'nin durumuna çevrildiğini vurguladı. Smith, Heybeliada Ruhban Okulu'nun kapalı kalması, Türkiye'de yaşayan Rumların mallarının istimlak edilmesi, Rum kiliselerinin onarımına izin verilmemesi ve Fener Rum Patrikhanesi'nin "ekümenik" statüsünün tanınmaması nedeniyle Türk hükümetini eleştirdi. Amerikan Rum Ortodoks Kilisesi Başpiskoposu Demetrios da, Türkiye'nin AB'nin bütün ısrarlarına rağmen Heybeliada Ruhban Okulu'nu açmamakta direndiğini söyledi. Demetrios, buna karşın Türkiye'nin AB üyeliğinin Türkiye'deki azınlıkların yararına olacağını ve desteklenmesi gerektiğini bildirdi. 
     
</TEXT>
</DOC>
