<DOC>
<DOCNO> 330153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/04/son/sontur02.html </URL>
<DATE> 2005/04/04/ </DATE>
<TIME> 08.50 </TIME>
<AUTHOR>  </AUTHOR>
<HEADLINE>
Havalar 10 derece ısınıyor... İlkbahar yeniden... 
</HEADLINE>
<TEXT>

     Yeni haftayla birlikte kar ve yağmur yurdu terk ediyor. Güneş yüzünü gösterirken, bütün bölgelerde sis bekleniyor. Kar yağışı Erzurum'da çarşamba bitiyor. İstanbul'da gökyüzü sisli, Ankara'da perşembe günü sağanak yağışlı. 
     Hava sıcaklığı salı gününden itibaren tüm yurtta yaklaşık 10 derece artacak. Hafta sonu İstanbul'da 6, Ankara'da 4, Erzurum'da 3, İzmir'de 11, Samsun'da 5 dereceye kadar düşen sıcaklıklar, hafta içinde İstanbul'da 14, Ankara'da 17, İzmir'de 21, Adana'da 21, Antalya'da 22, Samsun'da 16 ve Erzurum'da 12 dereceye kadar yükselecek. 
     YARIN hava açıyor... Marmara, Ege, Akdeniz, Batı Karadeniz ve İç Anadolu'da gökyüzü az bulutlu ve sisli olacak. Doğu Anadolu'nun doğusu ve Artivin-Rize çevresinde etkili olacak kar ve karla karışık yağmur günün sonunda yurdu terk ediyor. İç bölgelerde gece don olayı bekleniyor. 
     ÇARŞAMBA, Hakkari-Diyarbakır bölümünde yer yer yağmur görülecek, diğer bölgelerin tamamı yağışsız bir gün geçirecek. Bütün bölgelerimizde gökyüzü yine sisli... 
     
PERŞEMBE günü ise Bolu-Ankara ile Kütahya arasında öğleden sonra sağanak yağış bekleniyor. Marmara, Batı ve Orta Karadeniz, Ege ve İç Anadolu'nun doğusu dışında tamamında gökyüzü çok bulutlu, diğer bölgelerde parçalı ve az bulutlu. Doğu ve Güneydoğu Anadolu'da sis var... 
     


     
</TEXT>
</DOC>
