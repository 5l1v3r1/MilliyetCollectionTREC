<DOC>
<DOCNO> 335719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/22/ekonomi/eko06.html </URL>
<DATE> 2005/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
'TMSF'nin yetkileri Anayasa'ya aykırı' 
</HEADLINE>
<TEXT>


Bankacılık tasarısıyla TMSF'ye tanınan yetkilerin Anayasa'ya aykırı olduğunu savunan Bankalar Birliği, özellikle batık alacaklarının tahsilatıyla ilgili yetkileri 'aşırı' buldu. Birlik, tasarıda pek çok değişiklik istiyor 

ANKARA Milliyet 

Türkiye Bankalar Birliği TBB , yeni bankacılık tasarısıyla Tasarruf Mevduatı Sigorta Fonu'na TMSF tanınan yetkilerin Anayasa'ya aykırı olduğunu savundu. Hukuk mantığına uygun olmadığı belirtilen yetkiler için "karmaşaya neden olabilir" uyarısında bulunuldu. 
TBB, Meclis'e sunulan Bankacılık Yasa Tasarısı'yla ilgili olarak Başbakanlığa gönderdiği görüşü resmi internet sitesinde yayınladı. Tasarının onlarca maddesinde değişiklik yapılmasını isteyen TBB, TMSF'nin batık banka alacaklarının tahsilatıyla ilgili yetkilerin "aşırı" ve "uluslararası örneği olmayan" düzenlemeler olduğunu kaydetti. 
TBB, TMSF yetkilerinin, temel işlevi risk almak olan bankaları çok olumsuz etkileyeceğini, ekonomide giderilmesi imk nsız sıkıntılara neden olabileceğini savundu. 

'Ceza verilmeli ama...' 
Ülkeyi zarara uğratan banka hakim ortakları ve yöneticilerin en ağır şekilde cezalandırılmasını destekleyen TBB, "ancak" diye başlanan paragrafta şu görüşleri dile getirdi "Ekonomide sık yaşanan ciddi krizlerden olumsuz yönde etkilenen ve bu nedenle bankacılık izni kaldırılan ve veya TMSF'ye devredilen bankaların ortaklarının ve yöneticilerinin eylemlerinden dolayı kötü niyetli olanlarla aynı muameleye tabi tutulmaları hukuka ve ekonomik realiteye aykırıdır." 

Bankacılık haberine tedbir TBB, Bankacılık Kanunu Tasarısı'nın "İtibarın Korunması" başlıklı 75. maddesine, "banka ismi belirtmeden asılsız haber yayanların da" cezalandırılması hükmünün eklenmesini istedi. Bu, mevcut tasarıda, "Bir bankanın şöhretine ya da servetine zarar verebilecek bir hususa kasten sebep olunamaz ya da bu yolla asılsız haber yayınlamaz" şeklinde düzenlenmişti. 
TBB, tasarıdaki banka yönetim kurulu üyeleri ile genel müdürün risk grubundan çıkarılmasını, idari para cezalarının düşürülmesini istedi. Bu görüşün gerekçesinde herhangi bir kişinin sadece yönetim kurulu üyesi veya genel müdür sıfatını taşımasının, bu kişinin o şirket üzerinde kontrol gücüne sahip olması anlamını taşımadığı belirtildi. Katılım bankalarına özel finans kurumlarına tanınan finansal kiralama faaliyetinin mevduat bankalarınca da yapılabilmesini isteyen TBB, örtülü kazanç aktaran veya edinenlere ilişkin 12 yıla kadar hapis cezası yaptırımının da ağır olduğunu dile getirdi. 


</TEXT>
</DOC>
