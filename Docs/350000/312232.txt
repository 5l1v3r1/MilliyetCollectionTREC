<DOC>
<DOCNO> 312232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/04/spor/bbas.html </URL>
<DATE> 2005/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Ülker sona kaldı 79-72 
</HEADLINE>
<TEXT>


Turuncu-Yeşilliler, Euroleague'deki 13. randevusunda Yunan Panathinaikos engelini aşamadı, ikinci tur şansını Tau Ceramica ile İstanbul'da oynayacağı son maça bıraktı 


Yedinci yenilgisi 
ÜLKERSPOR, Euroleague C Grubundaki 13. maçında Atina deplasmanından eli boş döndü, Panathinaikos karşısında yedinci yenilgisini alarak ikinci tur şansını Tau Ceramica ile İstanbul'da oynayacağı son maça bıraktı. Karşılaşma boyunca iyi savunma yapan rakibine karşı hücumda verim sağlayamayan Ülker devreyi de 39 - 34 geride kapadı. Özellikle rakibine yaklaştığı anlarda bireysel hatalarla oyundan düşen Ülkerspor, son çeyrekte açılan farkı kapayamadı ve maçtan 79-72 mağlup ayrıldı. 

Maçın karnesi 
HAKEMLER Stefano Cazzaro İtalya , Smhuel Bachar İsrail , Juan Carlos Mitjana İspanya 
PANATHINAIKOS Lakoviç 7 18, Batiste 6 6, Tsartsaris 6 9, Diamantidis 7 8, Scepanoviç 6 5, Alvertis 6 13, Kalaitsiz 4 2, Femerling 6 11, Chatzivrettas 4 3, Baxter 5 4 
ÜLKERSPOR Glover 6 15, Stombergas 4 4, Zukauskas 6 13, Kerem Tunçeri 6 8, Kerem Gönlüm 4 5, Serkan 7 18, Fatih 4 , Ersan 6 7, Tutku 4 , Praskevicius 4 2 
1. PERİYOT 16-12 Panathinaikos , 2.PERİYOT 39-34 Panathinaikos , 3. PERİYOT 60-50 Panathinaikos , MAÇ SKORU 79-72 Panathinaikos 

İbrahim imzayı attı 

ABD Profesyonel Basketbol Ligi NBA takımlarından Seattle Supersonics ile yollarını ayıran milli basketbolcu İbrahim Kutluay, Yunanistan'ın Panathinaikos takımı ile sözleşme yaptı. Panathinaikos yönetimi ile dün masaya oturan Kutluay, sezon sonuna kadar Yeşil - Beyazlı ekibin formasını giyeceğini, lig bitiminde yeniden masaya oturulacağını kaydetti. 


</TEXT>
</DOC>
