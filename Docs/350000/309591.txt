<DOC>
<DOCNO> 309591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/26/son/sonspo06.html </URL>
<DATE> 2005/01/26/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Albayrak, Galatasaray'da kalan parasını kurtardı 
</HEADLINE>
<TEXT>

     Kulüpten alacağı olan Abdurrahim Albayrak'ın, parasını talep ettiği ve Canaydın'ın şahsi çek keserek borcu kapattığı ortaya çıktı. 
     
     380 bin dolar 
     Mehmet Cansun döneminde futbol şubesi sorumluluğu yapan Abdurrahim Albayrak’ın kulüpte kalan parasını tahsil etmek için türlü yollara başvurduğu ve sonunda başarılı olduğu öğrenildi. Yaşananlar şöyle 600 bin dolarlık alacağının 220 bin dolarlık kısmını daha önce tahsil eden Albayrak, kalan 380 bin dolar için Mesut Yılmaz’dan ricacı oldu. Yılmaz’ın konuyu ilettiği Başkan Özhan Canaydın, şahsi çekini keserek 380 bin dolarlık ödemeyi yaptı. 
     
     Yılmaz pişman oldu 
     Ancak miktarın 380 bin dolar olduğunu gören Yılmaz, Ben borcun 2-3 milyon dolar olduğunu sanıyordum. Bu para için sizden ricacı olmazdımö diyerek, Canaydın’a çeki iade etti. Ancak Albayrak vazgeçmedi. Otobüs satın aldığı bir firmanın yetkililerini, Kulüpten alacağım var. Paranızı onlardan tahsil edinö diyerek Canaydın’a yönlendirdi. Başkan da kulübü bu kişilere borçlu bırakmamak için şahsi çekini keserek ödemeyi yaptı. 
     
</TEXT>
</DOC>
