<DOC>
<DOCNO> 312126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/03/son/sontur21.html </URL>
<DATE> 2005/02/03/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Uzan'ın çiftliğinde yapılan aramalarda yeraltında kablolar bulundu 
</HEADLINE>
<TEXT>

     Tasarruf Mevduatı Sigorta Fonu'nca TMSF el konulan Uzan ailesinin Pamukova'daki eski çiftliğinde yapılan kazı çalışmalarında, yeraltında kablolara ulaşıldığı bildirildi. 
     Yeraltı Aramacılık Bilimsel Araştırmalar Merkezi'nin sahibi Prof. Dr. Ahmet Ercan, AA muhabirine yaptığı açıklamada, çiftlikte yürütülen çalışmaların tamamlandığını söyledi. 
     Çalışmaların rapor haline getirildiğini, ancak raporun TMSF yetkililerine sunulmadığını belirten Prof. Dr. Ercan, şunları kaydetti 
     ''Çiftlikte yaptığımız çalışmaları tamamladık. Bahçe, villalar ve duvarlar içinde yapılan röntgen, tomografi ve radar bilgileri CD haline getirildi. Yerin 25 metre derinliğine kadar yapılan çalışmaların görüntüleri izlenebilecek. Ayrıca daha önce kuşkulu olarak tespit edilen yerlerden birisinde örnek kazı çalışması yaptık. 
     Hakan Uzan'ın villasının bahçesinde yarım metre derinliğinde fiberobtik kabloların geçtiği bir oluk tespit edildi. Bunların hangi amaçla kullanıldığı ve nereye gittiği henüz bilinmiyor. Daha kapsamlı çalışmalar yapıldığında bu belirlenebilir. Ancak kazı çalışmaları tamamen TMSF'nin sorumluluğundadır.'' 
     
</TEXT>
</DOC>
