<DOC>
<DOCNO> 327911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/28/son/sontur26.html </URL>
<DATE> 2005/03/28/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Son nefesinde katil zanlısının adını söyledi... 
</HEADLINE>
<TEXT>

     Balıkesir'de, bıçakla yaralanan bir kişi, ölmeden önce katil zanlısının adını verdi. 
     Alınan bilgiye göre, Aşur Ali Deniz 42 , Ali Hikmet Paşa Mahallesi İmam Hatip Lisesi önünde yürürken, arkasından yaklaşan bir kişi elindeki bıçağı sırtına sapladı. 
     Saldırgana müdahale etmeye çalışan Deniz, 4 ayrı yerinden bıçakla ağır yaralandı. İhbar üzerine olay yerine gelen polis ekipleri tarafından ambulansın gelmesi beklenmeden Devlet Hastanesi'ne kaldırılan Deniz, Acil Servis'e götürüldüğü sırada polise, ''Beni bıçaklayan Mustafa K'dır'' dedi. 
     Aşur Ali Deniz, aşırı kan kaybı nedeniyle kurtarılamadı. 
     Mustafa K. ve eşi Özden K'nın yakalandığı, soruşturmanın sürdüğü bildirildi. 
     
</TEXT>
</DOC>
