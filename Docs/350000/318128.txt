<DOC>
<DOCNO> 318128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/24/yazar/gunes.html </URL>
<DATE> 2005/02/24/ </DATE>
<TIME>  </TIME>
<AUTHOR> Hurşit GÜNEŞ  </AUTHOR>
<HEADLINE>
Kapalılıkta rakibimiz az 
</HEADLINE>
<TEXT>


Uluslararası bir danışmanlık firması olan Kurtzman Grubu 41 uluslararası kaynaktan elde ettiği 65 tarafsız değişkenle kapalılık opacity endeksi hesaplıyor. Bu endeks, o ülkenin yasal ortamını ve ticari anlaşmazlıklarını çözmedeki etkinliğini değerlendiriyor. Kurtzman Grubu'na göre, kapalılık endeksinin daha yüksek olduğu ülkelerde kişi başına gayri safi yurtiçi hasıla daha düşük kalıyor. Ancak kişi başına milli gelirin daha yüksek olduğu ortamlarda bu geçerli olmuyor. Kısacası, kapalılık yabancı yatırımları engelleyerek ekonomik kalkınmayı sınırlıyor. 
Grubun son raporuna göre, kapalılık endeksindeki KAP yüzde 1'lik bir değişim milli gelir içindeki yabancı yatırımların payının da yüzde 1 oranında düşmesine neden oluyor. Çünkü çoğu ülkede doğrudan yatırımlar mali ve ekonomik sistemin şeffaf olduğu ülkeye akıyor. 
Kurtzman kapalılık endeksinin hesaplanmasında kullandığı alt kalemleri de açıklıyor. Bunlar yolsuzluk YOL , yasal sistemdeki etkinlik YSE , ekonomik politikalardaki hatalar EPH , yönetişim ve muhasebe uygulamalarındaki yetersizlik YMY ve düzenleme yapıları DY . 
Geçtiğimiz dönemde Türkiye makroekonomik dengelerde gelişme sağlasa da, bu endeks açısından bakıldığında gelinen nokta hiç de parlak değil. Türkiye en kapalı 50 ülke içinde 14. sırada geliyor. Yani oldukça kapalı bir ülke. Dünyanın en kapalı ülkesi Endonezya olarak görülüyor. Sonra da son derece istikrarsız olan Lübnan. 
Tabloda en dikkat çeken ülke ise Çin. Bu tabloda, kapalılık açısından dünyada 5. sırada görülüyor. Ama bu ülkeye oluk oluk da yatırım akıyor. En şeffaf ülke ise Finlandiya. Arkasından İngiltere, Danimarka, İsveç ve Hong Kong geliyor. ABD ise 6. sırada. ABD'nin Finlandiya'dan çok daha fazla yabancı sermaye çektiğini biliyoruz. Çin'in de diğerlerinden. Dolayısıyla şeffaflık, ya da kapalı olmama yabancı sermaye çekmek için yeterli değil. Bazen çok şeffaf olunmasa da ülke ve ekonomi büyükse ciddi yatırım çekilebiliyor. 
Buradan şu anlam çıkıyor. Birincisi, Türkiye yabancı sermaye çekmesi gereken bir ülke. Buna karşı olmak mümkün değil. Ancak bu bir miktar artmasına rağmen hala çok yetersiz. Bunun da temel nedeni güvensizlik. Yabancı, Türkiye'ye istikrarsız olduğu için güvenmiyor. Ama aynı zamanda pek de şeffaf bulmuyor. 
Son söz kendi sermayesi olmadan yabancı sermayeyle kalkınmış ve bugün gelişmiş ülkeler arasında sayılan kaç ülke var Yabancı sermaye istemek ayrı, kalkınmak için buna bel bağlamak ayrı. 

Ülke Kapalılık endeksi Kapalılık primi iskonto Finlandiya 13 -1.83 İngiltere 19 -0.44 Danimarka 19 -0.44 İsveç 19 -0.31 Hong Kong 20 -0.21 ABD 21 0.00 Avustralya 21 0.00 İsviçre 23 0.40 Avusturya 23 0.42 Belçika 23 0.42 Kanada 23 0.48 Singapur 24 0.65 Hollanda 24 0.67 Almanya 25 0.86 İrlanda 26 1.03 Japonya 28 1.51 Şili 29 1.71 İsrail 30 2.09 Tayvan 34 2.83 Güney Afrika 34 2.85 İspanya 34 2.86 Malezya 35 3.08 Tayland 35 3.11 Portekiz 35 3.22 Macaristan 36 3.40 Kore 37 3.52 Fransa 37 3.53 Brezilya 40 4.29 Polonya 41 4.43 Yunanistan 41 4.43 Çek Cumhur. 41 4.56 Ekvador 42 4.78 Kolombiya 43 4.81 İtalya 43 4.94 Türkiye 43 4.95 Meksika 44 5.01 Arjantin 44 5.06 Pakistan 45 5.35 Suudi Arab. 46 5.52 Rusya 46 5.64 Mısır 48 5.91 Hindistan 48 6.09 Nijerya 49 6.12 Çin 50 6.49 Filipinler 50 6.51 Venezuella 51 6.56 Lübnan 59 8.47 Endonezya 59 8.54 
KAP, Kapalılık primi iskonto 




</TEXT>
</DOC>
