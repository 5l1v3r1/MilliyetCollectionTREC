<DOC>
<DOCNO> 340844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/09/son/sondun05.html </URL>
<DATE> 2005/05/09/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Le Point 'Derviş, Ecevit'in beyaz Türk'ü 
</HEADLINE>
<TEXT>

     CHP milletvekili ve eski Devlet Bakanı Kemal Derviş’in UNDP Başkanlığı’na getirilmesinin yankıları sürüyor. Fransız Le Point dergisi, Kemal Derviş’in profilini çizerken "Ecevit’in Beyaz Türkü" ifadesini kullandı. 
     Le Point, "Kemal Derviş Ecevit’in Beyaz Türkü" başlıklı değerlendirmesinde 56 yaşındaki Derviş’in "kozmopolit" bir eğitim gördüğünü kaydetti. Derviş’in ailesine ve eğitim gördüğü kurumlara dikkat çekilen yazıda Derviş’in 22 yıl Dünya Bankası’nda çalıştıktan sonra Şubat 2001’de Türkiye’deki ciddi ekonomik krizi çözmek için dönemin Başbakanı Bülent Ecevit tarafından "acil" olarak çağrıldığı yazdı. 
     Derviş’in bir yıl içinde enflasyonu yüzde 200’den yüzde 35’e indirdiğini yazan Le Point, bunun sonucunda Derviş’in "ülkenin en popüler adamı haline geldiğini" öne sürdü. Le Point, "Atatürk’ün laik mirasına sadık ve inanmış bir Avrupalı" olarak nitelendirdiği Derviş’in Türkiye’nin AB’ye katılımını büyük gayretle savunduğunu da belirtti. 
     
</TEXT>
</DOC>
