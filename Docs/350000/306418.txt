<DOC>
<DOCNO> 306418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/14/son/sondun45.html </URL>
<DATE> 2005/01/14/ </DATE>
<TIME> 20.54 </TIME>
<AUTHOR>  </AUTHOR>
<HEADLINE>
Annan, Gazze saldırısını kınadı... 
</HEADLINE>
<TEXT>

     Birleşmiş Milletler BM Genel Sekreteri Kofi Annan, dün gece Karni geçiş noktasında Filistinli militanların düzenlediği intihar saldırısını kınadı. 
     Annan'ın Sözcüsü Stefane Dujarriç, ''BM Genel Sekreteri'nin, bu saldırının, iki tarafın yakın zamanda aldığı olumlu önlemleri tehlikeye atmamasını umduğunu'' belirterek, ''Annan'ın, yeni Filistin yönetimine saldırıyı düzenleyenleri ve saldırının sorumluluğunu üstlenenleri adalete teslim etme çağrısında bulunduğunu'' söyledi. 
     Dujarriç, ''Annan, şiddetin çözüm olmadığını ve barışın ancak müzakere yoluyla sağlanabileceğini vurguladı'' dedi. 
     Saldırıda 6 İsrailli ölmüş, 2'si ağır 5 İsrailli yaralanmıştı. 
     Saldırının sorumluluğunu El Aksa Şehitleri Tugayları, Hamas ve Filistin Halk Direniş Komitesi üstlenmişti. 
     
</TEXT>
</DOC>
