<DOC>
<DOCNO> 320104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/02/son/sontur26.html </URL>
<DATE> 2005/03/02/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Söke'de bir kişi otomobilde ölü bulundu 
</HEADLINE>
<TEXT>

     Aydın'ın Söke İlçesi'nde, bir kişi otomobilde ölü bulundu. Tabancayla vurulduğu belirlenen kişiyi öldüren zanlıların, bir Ermenistan uyruklu kadını da vurup evine götürdüğü iddia edildi. Zanlılardan biri, yakalandı. 
     Alınan bilgiye göre, bir kişinin silahla vurulduğu ihbarını alan polis ekipleri, Konak Mahallesi'nde, 09 S 2792 plakalı otomobilin içinde Orhan Kaymaz'ı ölü buldu. 
     Yapılan soruşturmada, daha önce hırsızlık suçundan işlem yapılan Kaymaz'ın yanında olduğu iddia edilen Ermenistan uyruklu Kıristin Anisolan'ın, yaralı olarak Söke Devlet Hastanesi'ne getirildiği tespit edildi. 
     Anisolan'ın polise verdiği ifadede, Kaymaz ile evlenmek için görüştükleri sırada, Volkan G. ile kardeşi Cüneyt G'nin silahla ateş ettiğini öne sürerek, Kaymaz'ın olay yerinde öldüğünü, kendisinin ise zanlılar tarafından Davutlar Beldesi'ndeki evine bırakıldığını iddia etti. 
     Volkan G. Afyonkarahisar'da yakalandı, diğer zanlının yakalanması için soruşturmanın sürdürüldüğü bildirildi. 
     
</TEXT>
</DOC>
