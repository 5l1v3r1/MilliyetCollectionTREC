<DOC>
<DOCNO> 304796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/09/spor/aspo.html </URL>
<DATE> 2005/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Panzer dopingi 4-2 
</HEADLINE>
<TEXT>


Galatasaray, Efes Cup'ın ilk maçında Borussia Dortmund'a kök söktürdü. Aslan, normal süresi golsüz biten karşılaşmayı, kaleci Aykut'un yıldızlaştığı penaltı atışlarıyla kazandı, moral depoladı 


Aslar oynamadı 
İKİNCİ yarı hazırlıklarını Antalya'da sürdüren Galatasaray, Efes Cup'ın ilk maçında Alman 1. Lig takımlarından Borussia Dortmund ile kozlarını paylaştı. Mondragon, Song, Hakan Şükür, Hasan Şaş ve Ergün gibi yıldızlarından yoksun mücadele eden Sarı - Kırmızılılar, ilk yarıda beklenen performansından uzak kaldı. Alman ekibi, yakaladığı fırsatları değerlendiremedi. 

Penaltı kaçırdı 
GALATASARAY, ikinci yarıya istekli başladı. 67. dakikada cezaalanı içinde düşürülen Necati, kazandırdığı penaltı atışını kaleci Weindenfeller'e nişanladı. Sarı - Kırmızılı takım rakibi baskı altına almasına karşın gol getirecek son vuruşu yapamadı. 0-0 sona eren normal sürenin ardından penaltı atışlarına geçildi. Kaleci Aykut iki kurtarışla takımını güldürdü. 

Maçın karnesi 
HAKEMLER Mustafa Öğretmenoğlu, Cihan Burgan, Kadir Tanıyan 
GALATASARAY Aykut 8 - Cihan 6 Uğur Dk.59 6 , Bülent 6 Mülayim Dk.59 6 , Tomas 7 , Orhan Ak 6 - Arda 6 , Petre 5 , Volkan 6 , Cafercan 6 Ayhan Dk.66 6 - Arif 5 Conceiçao Dk.59 5 , Necati 6 Özgürcan Dk.79 5 
B.DORTMUND Weidenfeller 7 - Aparecido 6 , Bergdölmo 6 , Metzelder 7 , Deus Santos 6 - Kruska 5 Senezie Dk.84 , Kringe 6 , Rosicky 7 , Lars Ricken 7 Demel Dk.87 - Henrique 6 Addo Dk.78 5 , Gambino 5 
ATANLAR Gambino, Rosicky B.Dortmund , Volkan, Ayhan, Mülayim, Conceiçao G.Saray 
KAÇIRANLAR Deus Santos, Demel 


</TEXT>
</DOC>
