<DOC>
<DOCNO> 346363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/27/son/soneko37.html </URL>
<DATE> 2005/05/27/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
THY İhaleler mevzuata uygun en geniş katılım sağlanarak yapılmakta 
</HEADLINE>
<TEXT>

     Türk Hava Yolları THY , tüm ihalelerinin mevzuata uygun, en geniş katılım ve rekabet sağlanarak yapıldığını bildirdi. 
     THY’den Borsa’ya gönderilen açıklamada, TBMM’de yapılan KİT Üst Komisyonu toplantısına ilişkin, bazı basın yayın organlarında THY’nin ihalelerine ve pass bilet uygulamasına ilişkin haberler yer aldığı kaydedildi. 
     Açıklamada, "Türk Hava Yolları A.O.’nun tüm ihaleleri mevzuata uygun olarak, en geniş katılım ve rekabet sağlanarak yapılmaktadır. 
     İhaleler Ortaklığın maksimum yararı sağlanarak sonuçlandırılmaktadır" denildi. 
     THY açıklamasında, Ortaklığın taraf olduğu sözleşmeler, uluslararası anlaşmalar ve havacılık sektörünün teamülleri gereğince yapılan "pass bilet" uygulamasının da, tamamıyla ticari yarar gözetilerek sürdürüldüğü bildirildi. 
     
</TEXT>
</DOC>
