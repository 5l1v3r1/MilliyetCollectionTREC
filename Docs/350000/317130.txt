<DOC>
<DOCNO> 317130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/21/yasam/yas15.html </URL>
<DATE> 2005/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>



İSTANBUL 

Taksici gasp kurbanı 
OSMAN KARA 
Yenibosna'daki evinden 18 Şubat'ta 34 TAN 62 plakalı taksisiyle işe çıkan İrfan Gülbahar 26 , akşam evine dönmedi. Polis Gülbahar'ın otomobilini, Büyükçekmece'de terk edilmiş halde buldu. Gülbahar'ın Altınşehir'de boş bir alana atılmış cesedine ulaşıldı. Taksicinin vücudunun çeşitli yerlerinde kesici alet izi olduğu belirlenirken, cüzdanı da tüm aramalara rağmen bulunamadı. 

ERZURUM 

Çatıdan düşen buz can aldı 
Yenişehir semtinde, bir binanın saçaklarından kopan buzlar, kaldırımda yürüyen Büşra 11 ve Kübra Kaya 5 kardeşlerin üzerine düştü. Buz parçaları kafasına isabet eden ve ağır yaralanan Kübra Kaya kurtarılamadı. Büşra Kaya ise hafif yaralandı. 

İZMİR 

Kardeşinin caddesinde öldürüldü 
İZMİR DHA 
İzmir'in Menderes İlçesine bağlı Değirmendere Beldesi'nde, şehit kardeşi Murat Güvenç'in adını taşıyan caddede dövülen ve ağır yaralanan Neslihan Güvenç, hayatını kaybetti. Menderes ilçesinde akaryakıt istasyonunun market bölümünde kasiyer olarak çalışan Güvenç 40 , vatani görevini yaptığı Gölcük depreminde ölen kardeşi Murat Güvenç'in adını taşıyan cadde üzerinde kanlar içinde bulundu. Başına aldığı sopa darbeleriyle yaralanan 1 çocuk annesi Güvenç, kurtarılamadı. Katil zanlısı Akşit Çeşmeci teslim oldu. 




</TEXT>
</DOC>
