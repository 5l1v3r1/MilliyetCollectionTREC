<DOC>
<DOCNO> 347928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/01/son/sonspo37.html </URL>
<DATE> 2005/06/01/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Çaykur Rizespor, Metin Yıldız ile anlaştı... 
</HEADLINE>
<TEXT>

     Çaykur Rizespor, geçen sezon Galatasaray’da Gheorghe Hagi’nin yardımcılığını yapan Metin Yıldız ile prensipte anlaştı. 
     Metin Yıldız, AA muhabirine yaptığı açıklamada, Çaykur Rizespor ile 1 yılı opsiyonlu olmak üzere 2 yıllığına anlaştığını ve resmi sözleşmeyi de büyük olasılıkla İstanbul’da yarın imzalayacaklarını söyledi. 
     Yıldız, transfer çalışmalarına hemen başlayacaklarını belirterek, "Benim transfer etmeyi düşündüğüm oyuncular var. Transfer komitesinin de hazırladığı bir liste var. Buna göre transfer politikası izleyeceğiz" dedi. 
     Takımdan ayrılacak oyuncuların da olacağını ifade eden Yıldız, "Gelecek yıl kimsenin endişesi olmasın başarılı bir takım ortaya çıkaracağız. Çaykur Rizespor, gelecek sezon ligde ses getirecek bir takım olacaktır" diye konuştu. 

     
</TEXT>
</DOC>
