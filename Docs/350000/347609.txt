<DOC>
<DOCNO> 347609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/31/son/sontur51.html </URL>
<DATE> 2005/05/31/ </DATE>
<TIME> 22.00 </TIME>
<AUTHOR>  </AUTHOR>
<HEADLINE>
Deri işkolunda anlaşma sağlandı... 
</HEADLINE>
<TEXT>

     Deri-İş Sendikası ile Deri İşverenleri Sendikası arasındaki toplu iş sözleşmesi görüşmelerinde anlaşmaya varıldı. 
     Deri-İş Sendikası ile Deri İşverenleri Sendikası arasında 43 işyerinde çalışan yaklaşık 1200 işçi adına yürütülen toplu iş sözleşmesi görüşmeleri uyuşmazlıkla sonuçlanmış, Deri-İş Sendikası işyerlerinde yarından itibaren uygulanmak üzere grev kararı almıştı. 
     Çalışma ve Sosyal Güvenlik Bakanı Murat Basesgioğlu’nun girişimiyle taraflar bugün bakanlıkta bir araya geldi. Taraflar arasında bugünkü görüşmelerde anlaşma sağlandı. 
     Çalışma ve Sosyal Güvenlik Bakanlığı’ndan yapılan yazılı açıklamada, toplu iş sözleşmesinin, Çalışma ve Sosyal Güvenlik Bakanı Murat Başesgioğlu ve taraf sendika başkanlarının katılımıyla yarın imzalanacağı bildirildi. 
     
</TEXT>
</DOC>
