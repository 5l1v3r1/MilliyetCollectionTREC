<DOC>
<DOCNO> 305845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/12/son/sonspo25.html </URL>
<DATE> 2005/01/12/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Yanal ile Daum biraraya geldi... 
</HEADLINE>
<TEXT>

     Milli Takımlar Teknik Direktörü Ersun Yanal, bugün Fenerbahçe Teknik Direktörü Christoph Daum ile biraraya geldi. 
     Antalya'da kamp yapan takımları dolaşan ve teknik direktörleri ile görüşen Ersun Yanal, Ümit Milli Takım Teknik Direktörü Raşit Çetiner ve Milli Takım Menajeri Can Çobanoğlu, bugün Fenerbahçe'ye konuk oldular. 
     Sarı-lacivertlilerin kamp yaptığı Arcadia Oteli'ne gelen Yanal ve beraberindekiler, bir süre Daum ve Fenerbahçe teknik heyetiyle sohbet etti. 
     Basın mensuplarına birlikte poz veren Daum ve Yanal'ın birbirlerine samimi bir biçimde yaklaşmaları dikkati çekerken, gazetecilere, birbirlerine sarılarak poz verdiler. 
     İki teknik adam da herhangi bir açıklama yapmazken Can Çobanoğlu, Antalya'da kamp yapan tüm ekipleri dolaştıklarını, bugün de Fenerbahçe'yi ziyaret ettiklerini söyledi. 

     
</TEXT>
</DOC>
