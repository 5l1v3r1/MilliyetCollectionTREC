<DOC>
<DOCNO> 303763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/05/son/sonspo40.html </URL>
<DATE> 2005/01/05/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Beşiktaş'tan taraftar ailelere bilet indirimi... İşte fiyatlar... 
</HEADLINE>
<TEXT>

     Beşiktaş'ta ikinci yarıdaki lig maçları ve Türkiye Kupası maçlarında geçerli olacak kombine kartların fiyatları belli olurken, özellikle aileleri tribünlere çekmek için ikinci yarı kombine kart fiyatlarında büyük indirim yapıldı. 
     Siyah-beyazlı kulüpten yapılan açıklamada, kombine kartlarda açık tribünler için bayan ve 18 yaşaltı gençlere normal fiyatlar üzerinden yüzde 50 indirim uygulanacağı ve yine açık tribünlerde anne, baba, 18 yaşaltı çocuk şeklinde ailece yapılacak alımlarda kart başına yüzde 70 indirim yapılacağı bildirildi. 
     Bu arada diğer tribünlerde, sezon başında olduğu gibi bayanlara yüzde 25 indirim yapılacağı kaydedildi. 
     Kombine kartlar, 10 Ocak Pazartesi gününden itibaren, Biletix'ten satışa sunulacak. 
     Öte yandan, daha önce satılmış olan yeni ve eski açık tribünlerin kombine kart sahipleri, 26 Ocak tarihinden itibaren, kartlarını BJK İnönü Stadı'ndaki Biletix gişelerine getirerek, yeni koltuk numaralarını alacak. 
     
     İkinci yarı kombine kartların fiyatları şöyle 
     VIP Üst A-F Blok 1.000 YTL, Bayan İndirimli 750 YTL. 
     VIP Üst B-E Blok 1.350 YTL, Bayan İndirimli 1.010 YTL. 
     VIP ALT A-F Blok 750 YTL, Bayan İndirimli 560 YTL. 
     VIP ALT B-E Blok 950 YTL, Bayan İndirimli 710 YTL. 
     VIP ALT C-D Blok 1.150 YTL, Bayan İndirimli 860 YTL. 
     Numaralı 500 YTL, Bayan İndirimli 375 YTL. 
     Kapalı Üst 300 YTL, Bayan İndirimli 225 YTL. 
     Yeni Açık 100 YTL, Bayan ve 18 Yaşaltı Genç İndirimli 50 YTL, Aile İndirimli 30 YTL. 
     Eski Açık 80 YTL, Bayan ve 18 Yaşaltı Genç İndirimli 40 YTL, Aile İndirimli 25 YTL. 
     
</TEXT>
</DOC>
