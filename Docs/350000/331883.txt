<DOC>
<DOCNO> 331883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/10/spor/spo12.html </URL>
<DATE> 2005/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve Chelsea stop 
</HEADLINE>
<TEXT>


İngiltere ve Avrupa'da fırtına gibi esen Mavi - Beyazlılar evinde Birmingham ile 1-1 berabere kalıp, beş hafta sonra puan kaybetti. İkinci Arsenal, M.Brough'u deplasmanda 1-0 yendi 


Premier Lig'de 32. haftaya girilirken Chelsea'nin şampiyon olabilmesi için sadece 3 maç kazanması yetiyordu. Ancak Avrupa ve İngiltere'de rakip tanımayan Mavi - Beyazlılar dün evinde Birmingham City ile 1-1 berabere kalarak, 5 hafta sonra puan kaybı yaşadı. Pandiani'nin golüyle yenik duruma düşen Londra temsilcisi 1 puanı Drogba'nın bitime 8 dakika kala yaptığı vuruşla kurtardı. 
İkinci Arsenal zorlu Middlesbrough deplasmanını Pires'in golüyle geçip, lider Chelsea ile aradaki puan farkını 11'e indirdi. Tugay'ın son 41 dakika forma giydiği karşılaşmada Blackburn Rovers, Southampton'ı Pedersen, Jakobsson K.K ve Reid'in golleriyle 3-0 yenerek, küme düşme kabusundan artık iyice kurtuldu. Diğer sonuçlar Bolton - Fulham 3-1, Man. City - Liverpool 1-0, Portsmouth - Charlton Athletic 4-2, Norwich-M.United 2-0. 

B.Münih kaçıyor 

Alman Ligi'nde sahasında Mönchengladbach'ı 2-1 yenen lider Bayern Münih, takipçisi Schalke'nin Stuttgart'a 3-0 mağlup olmasıyla aradaki puan farkını 3'e yükseltti. Ulich'in golüyle geriye düşen Bayern önce Türk asıllı yıldız Mehmet Scholl ile eşitliği sağladı. Ardından 84'te Michael Ballack, ev sahibine altın değerinde üç puanı getirdi. 
Kuranyi ise attığı üç golle Schalke'yi Stuttgart deplasmanında yıkan oyuncu oldu. Milli oyuncu Hamit Altıntop, 61'de Asamoah'ın yerine oyuna girdi. Yıldıray'ın 1 haftalık aradan sonra 11'de başladığı maçta Hertha Berlin, Freiburg'u 3-1'lik skorla geçti. Biri penaltıdan iki gol atan Marcelinho yıldızlaştı. Yıldıray 78'te yerini Schröder'e bıraktı. Diğer sonuçlar Leverkusen-Dortmund 0-1, Mainz-Wolfsburg 0-2, Hamburg-W.Bremen 1-2, Bochum-Hannover 1-0. 

ALMAN LİGİ PUAN DURUMU Takımlar O G B M A Y P 1.B.Münih 28 18 5 5 54 26 59 2.Schalke 28 18 2 8 45 33 56 3.Stuttgart 28 16 6 6 51 31 54 4.W.Bremen 28 15 5 8 58 31 50 5.Hertha 28 12 11 5 50 27 47 6.Hamburg 28 14 2 12 49 45 44 7.Leverkusen 28 12 7 9 47 36 43 8.Dortmund 28 11 8 9 35 37 41 9.Wolfsburg 28 13 1 14 43 44 40 10.Hannover 28 11 5 12 31 31 38 11.K'lautern 27 10 6 11 33 36 36 12.A.Bielefeld 27 10 5 12 31 37 35 13.Mainz 28 8 6 14 34 45 30 14.M'gladbach 28 7 8 13 31 45 29 15.Nürnberg 27 7 7 13 45 53 28 16.Bochum 28 6 8 14 38 56 26 17.H.Rostock 27 5 8 14 25 51 23 18.Freiburg 28 3 8 17 22 58 17 


</TEXT>
</DOC>
