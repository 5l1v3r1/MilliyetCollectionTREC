<DOC>
<DOCNO> 334501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/18/son/sonspo04.html </URL>
<DATE> 2005/04/18/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Milan şokta 2-1, Çizme'nin kralı Juve... 
</HEADLINE>
<TEXT>

     Şampiyonlar Ligi’nde yarı finale yükselen Milan, İtalya Ligi’nde zayıf rakibi Siena’ya 2-1’lik sonuçla mağlup oldu. Serie A'da Juventus, Lecce'yi 5-2'yle geçti, maçın yıldızı üç gol atan İbrahimovic oldu. 
     İtalya'da şampiyonluk için mücadele eden iki takımdan Juventus, Milan'ın kaybetmesiyle birlikte 'altı puanlık' denilebilecek cinsten bir galibiyet elde etti. Dün Lecce ağlarını üç kez havalandıran Zlatan İbrahimovic, ligdeki toplam gol sayısını 15'e çıkardı. 
     Lecce'yi sahasında ağırlayan Juve, 1-0 yenik düştüğü maçta farka gitti. 5-2 sona eren mücadelenin yedinci dakikasında konuk ekip Vucinic'in golüyle öne geçti. Appiah 16'da beraberliği sağlarken İbrahimovic'in 34'te ve 43'te gelen iki golü durumu 3-1 yaptı. 56'da Nedved farkı dörde çıkarırken günü hat-trick'le kapatan İbrahimovic son golünü 82'de kaydetti. Dalla Bona, 88'de penaltıdan attığı golle sonucu belirledi. Milan ise deplasmanda Siena'ya 2-1 yenilerek şampiyonluk yarışında Juventus'un üç puan gerisine düştü. Son şampiyon 63'te Crespo'yla öne geçmesine karşın 72'de Chiesa'nın, 86'da ise Cozza'nın gollerine engel olamadı ve 67 puanda kaldı. 
     Geçen hafta UEFA'dan Avrupa kupalarında dört maç seyircisiz oynama cezası alan Inter ise kendi evinde Cagliari'yi iki golle geçti. Emre'nin ilk 18'de yer almadığı maçın gollerini 40'ta Ze Maria, 64'te Martins kaydetti. 
     
     Serie A'da alınan diğer sonuçlar ise şöyle 

     Bologna-Lazio 1-2. 
     Brescia- Atalanta 1-0. 
     Chievo-Parma 2-0. 
     Livorno-Fiorentina 2-0. 
     
</TEXT>
</DOC>
