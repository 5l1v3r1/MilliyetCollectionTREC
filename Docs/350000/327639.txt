<DOC>
<DOCNO> 327639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/28/dunya/dun01.html </URL>
<DATE> 2005/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Başar Esad muhalifleri ABD'de toplandı 
</HEADLINE>
<TEXT>



Suriyeli muhalifler Washington'da toplanarak Lübnan'daki gelişmelerin Başar Esad yönetimini sarsması halinde yapılabilecekleri değerlendirdiler. 
ABD Dışişleri Bakanlığı'nda 24 Mart'ta düzenlenen muhalifler toplantısına, Geniş Ortadoğu Girişimi'nden sorumlu Dışişleri Bakan Yardımcısı Elizabeth Cheney Başkan Yardımcısı Dick Cheney'nin kızı ev sahipliği yaptı. 
Beyaz Saray ve Pentagon'dan yetkililerin de katıldığı toplantıda, ABD merkezli Suriye Reform Partisi'nin SRF temsilcileri hazır bulundu. 

'Şam'a baskı isteği' 
SRP lideri Farid Ghadry, toplantıda Bush yönetiminden, Suriye'de özgürlüklerin genişlemesi ve siyasi tutukluların serbest bırakılması için Şam'a baskı yapmasını istediklerini bildirdi. 
"Washington Post" gazetesine göre, Fransa Cumhurbaşkanı Chirac'ın Başkan Bush'a geçen ay "Şam hükümetinin, Suriye askerlerinin Lübnan'dan çekilmesinden sonra ayakta duramayacağını" söylediğini belirten ABD'li yetkililer, toplantının Chirac'ın bu uyarısının "bir sonucu" olduğunu savundular. n YASEMİN ÇONGAR Washington 



</TEXT>
</DOC>
