<DOC>
<DOCNO> 344024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/19/son/sonspo27.html </URL>
<DATE> 2005/05/19/ </DATE>
<TIME> 20.00 </TIME>
<AUTHOR>  </AUTHOR>
<HEADLINE>
WTA Kupası maçlarına bugünde devam edildi... 
</HEADLINE>
<TEXT>

     WTA İstanbul Cup Tenis Turnuvası’nda çeyrek final karşılaşmaları oynanırken, İpek Şenoğlu-Emmanuelle Gagliardi İsviçre ikilisi yenilerek elendi. Pemra Özgen-Anna Chakvetadze Rusya çiftinin maçı ise havanın kararması nedeniyle yarına ertelendi. 
     Holiday Inn Crown Plaza Hotel arka bölümünde hazırlanan kortlarda devam eden turnuvanın çiftler bölümünde İpek Şenoğlu-Emmanuelle Gagliardi ikilisi, Avusturyalı ikiz sporcular Daniela ve Sandra Klemenschits ikilisi karşısında ilk seti 6-2 kazanmalarına karşın, ikinci seti 6-1, üçüncü seti ise 7-5 kaybederek turnuvaya veda etmekten kurtulamadılar. 
     Pemra Özgen-Anna Chakvetadze çifti ise, Liana Stanciute Litvanya -Agnes Szavay Macaristan ikilisiyle karşılaşırken, ilk seti 7-6 kaybettiler. İkinci sette durum 3-0 Pemra Özgen-Anna Chakvetadzeve lehineyken maç havanın kararması nedeniyle ertelendi. Bu karşılaşma yarın kaldığı yerden devam edecek. 
     Çiftlerdeki diğer karşılaşmalarda, Claire Curran İngiltere -Kim Kilsdonk Hollanda ikilisi, Nina Bratchikova Rusya -Elena Vesnina Rusya ikilisini 2-1, Giulia Casoni İtalya -Vladimira Uhlirova Çek Cumhuriyeti ikilisi de Marta Marero İspanya -Antonella Serra Zanetti İspanya ikilisini 2-0’la geçerek yarı finalist oldular. 
     Turnuvanın çiftler yarı final eşleşmeleri ise, Daniela ve Sandra Klemenschits ile Claire Curran-Kim Kilsdonk şeklinde olurken, bir diğer yarı finalist Giulia Casoni-Vladimira Uhlirova ikilisi ise ertelenen maçın sonucuna göre rakibini bulacak. 
     
     TEKLER MAÇLARI 
     Teklerde Anna Smashnova İsrail , Mashona Washington’u ABD 
     2-0, Venüs Williams ABD , Anna Chakvetadze’yi Rusya 2-0, Tzsvetana 
     Pironkova Bulgaristan , Shahar Peer’i İsrail 2-0 ve Nicole Vaidisova da Çek Cumhuriyeti , Anna Lena Groenefeld’i Rusya 2-0’lık setlerle geçerek yarı finale yükseldiler. 
     Yarın gerçekleştirilecek yarı final karşılaşmalarında Venüs Williams’ın rakibi Tzsvetana Pironkova olurken, iki numaralı seri başı Nicole Vaidisova ise Anna Smashnova ile eşleşti. 
     
</TEXT>
</DOC>
