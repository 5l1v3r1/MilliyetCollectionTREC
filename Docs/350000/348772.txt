<DOC>
<DOCNO> 348772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/04/ekonomi/eko11.html </URL>
<DATE> 2005/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Sözleşmeli ücreti yüzde 5.7 artacak 
</HEADLINE>
<TEXT>



KİT'ler ve bağlı ortaklıklarında çalışan sözleşmeli ve kapsam dışı personel ile yönetim, denetim ve tasfiye kurulu üyelerinin maaşları, yılın ikinci yarısında yüzde 4 ile yüzde 5.75 arasında zam görecek. Resmi Gazete'de yayımlanan karara göre KİT'ler ve bağlı ortaklıklarının yönetim kurulu başkan ve üyelerine bin 116 YTL ücret ödenirken, tasfiye kurulu üyeleri ile bağlı ortaklık denetçilerine de bunun dörtte üçü oranında net ücret verilecek. KİT ve bağlı ortaklıkların yönetim kurulu başkan ve üyeleri ile denetçilerine ve bu kuruluşlarda çalışan memurlara 2 maaşlık ikramiye ödenmesi de düzenlemede yer alıyor. İlki 15 Ocak'ta ödenen bu ikramiyelerin ikincisi, 15 Temmuz'da verilecek. 


</TEXT>
</DOC>
