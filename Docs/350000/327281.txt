<DOC>
<DOCNO> 327281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/26/yazar/theper.html </URL>
<DATE> 2005/03/26/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Yanlışlar doğrular 
</HEADLINE>
<TEXT>


Görsel olsun, yazılı olsun basının toplumdaki öncü rolü ink r edilebilir mi Basın toplumun önünde gider, toplumu bilgilendirir, doğru haber verir. Gerek haberlerde ve gerekse görsel basında sair programlarda bilgi kaynağının ciddiyeti önemlidir, ancak her hal ü k rda araştırma yapılması şarttır, gelişigüzel duyumlarla haber veya program yapılmaz. 
Dersimiz gazetecilik değil yine hukuk, zira 
Bir gazetede köşe yazısı okudum. Yazar, evlat edinmek isteyenlerin yeni doğmuş çocukları evlatlık olarak almayı tercih ettiklerini, bunun da doğru bir davranış olduğunu söylüyor. İyi ama bizim mevzuatımız yeni doğmuş çocuğu evlat edinmeye engel. Yeni Medeni Kanun'a göre evlat edinmek isteyen, çocuğa en az bir yıl bakıp gözetmek zorunda, ancak ondan sonra evlat edinebilir. Tabii bu bir yıl içinde kim öle, kim kala 
Bu defa bir haber 
Haberi yazan muhabir, Medeni Kanun'da değişiklik yapılıp, değişiklikle çocuklu olanların da değişiklikten sonra evlat edinebileceğini yazmış. Oysa yine yeni Medeni Kanun, reşit olmayan kişilerin evlat edinilmesinde çocuksuz olma şartını kaldırdı. Yani 1.1.2002 tarihinden itibaren çocuğu olanlar da evlat edinebiliyor. Evlat edinmede çocuksuz olma şartı, eski Medeni Kanun'da kaldı. 
Bu defaki bir TV dizisinden. 
H kim, kararını açıklıyor 
"Türk Ceza Kanunu'nun 1918. maddesine göre 10 yıl hapis..." 
Türk Ceza Kanunu'nda 1918 madde yok ki. Hepsi 592 madde. 
Bir zamanlar 1918 sayılı kanun vardı "Kaçakçılığın Men ve Takibine Dair Kanun". O da şimdi yok. 2003 yılında yürürlükten kaldırıldı. 
Demek istiyorum ki, gazetelerde de, TV de çok masraflı kuruluşlardır. Hepsinin de hukuk danışmanı mutlaka vardır. Hukuku ilgilendiren hususları bir sorsalar, kaç dakikalık iş Soran olursa, 25 senedir her okuyucuya yanıt veren ben, böyle bir yardımdan kaçınmam, yeter ki topluma yanlış bilgi verilmesin. 



</TEXT>
</DOC>
