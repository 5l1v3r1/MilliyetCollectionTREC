<DOC>
<DOCNO> 331636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/09/siyaset/siy01.html </URL>
<DATE> 2005/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'Şirinlikle olmaz' 
</HEADLINE>
<TEXT>


Arınç'a tepki gösteren Baykal, "Bu iş ciddi müzakerelerle yapılır" dedi. Mehmet Ağar'a göre, "AKP, söyleyemediğini Arınç'a söyletti" 

UTKU ÇAKIRÖZER, AYDIN HASAN Ankara 


TBMM Başkanı Bülent Arınç, Ege'deki savaş tehdidinin kaldırılması önerisiyle siyaset gündeminin tepesine oturdu. Arınç'ın açıklamalarına ilişkin yapılan değerlendirmeler şöyle 
CHP Genel Başkanı Deniz Baykal Karasularının tek taraflı olarak 12 mile çıkarılmasının, Ege'deki durumu çok adaletsiz bir şekilde bozacağı bilinmektedir. Türkiye, savaş nedeni sayacağını bildirmiştir. Bu tavır bugüne kadar böyle bir emrivakinin ortaya çıkmasına engel olmuştur. Yeni bir denge oluşturuluyorsa, bunun Türk yetkililerinin "Bunu kaldırma zamanı geldi" gibi şirinlik yansıtan açıklamalar yapması yoluyla değil, ciddi müzakerelerle gerçekleştirilmesine ihtiyaç vardır. Çözümün gereği karşılıklı yapılır... Meclis Başkanı bu konularda daha dikkatli açıklama yapmalı. 
Onur Öymen CHP Genel Başkan Yardımcısı - Eski Dışişleri Müsteşarı Türkiye hep "ne verebiliriz"i tartışıyor. "Ne alabiliriz" diyen olmuyor. "Versek versek, ne versek" diye hareket etmek yanlış. 
DYP Genel Başkanı Mehmet Ağar Bu beyanlar, hükümet adına mı, Meclis adına mı yapılmaktadır Yoksa Arınç, hükümeti baskı altında mı tutmak istemektedir Anlaşılan odur ki, hükümet, tıpkı Kıbrıs konusunda olduğu gibi, AB ile sürdürdüğü tavizci müzakereler sonucunda Yunanistan'ın taleplerini kabul etme hususunda baskı altındadır. Kendi yapamadığını Arınç'a söyleterek tartışmayı başlatmak arzusundadır. Acaba, Türkiye AB üyeliğini yakında alabileceği garantisini mi aldı 
Nüzhet Kandemir DYP Genel Başkan Yardımcısı - Emekli Büyükelçi Meclis bildirisi oybirliğiyle kabul edilmiş bir karar. Yani Meclis'teki anlayış birliğini ifade eder ve bunu duyurur. ABD Kongresi'nde de bu böyledir. Bu tür kararlar oylanmaz. Yunanistan, Ege sorununu görüşmeye niyetli olduğunu açıkladı da, ondan mı böyle beyanat verildi 

'6 milin üzeri' savaş nedeni 

Latince bir sözcük olan casus, "neden" anlamına geliyor. "Belli" ve "bellum" sözcükleri de Latincede "savaş" demek. Diplomasi dilinde "savaş nedeni" yerine "kasus belli" diye okunan bu deyim tercih ediliyor. 
Ege'deki karasuları sorunu, 1974 Kıbrıs harek tından sonraki dönemde Türk - Yunan ilişkilerindeki en önemli konulardan biri oldu. Yunanistan'ın karasularını 12 mile çıkarma girişimi üzerine, Türkiye bunu 1976'da, "casus belli", yani "savaş nedeni" sayacağını açıkladı. 
Karasularının "6 milin üzerine çıkarılmasını" savaş nedeni sayan Türkiye'nin tavrını dönemin Dışişleri Bakanı İhsan Sabri Çağlayangil, 15 Nisan 1976'da dönemin ABD Dışişleri Bakanı Henry Kissinger'a yazılı mesajla bildirdi. 
1995'te Yunanistan'ın yeni girişimi üzerine, bu kez TBMM'de Yunanistan'ın karasularını 12 mile çıkarmasının savaş nedeni sayılacağı kararı alındı. 


</TEXT>
</DOC>
