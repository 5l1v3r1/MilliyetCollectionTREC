<DOC>
<DOCNO> 313845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/09/son/sonsiy15.html </URL>
<DATE> 2005/02/09/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Milli Eğitim Bakanı Çelik Öğrenci affına sıcak bakıyoruz 
</HEADLINE>
<TEXT>

     Milli Eğitim Bakanı Hüseyin Çelik, milletvekillerinin öğrenci affıyla ilgili hazırladığı kanun teklifine hükümet olarak sıcak baktıklarını söyledi. 
     Milli Eğitim Bakanı Hüseyin Çelik, Türkiye Odalar ve Borsalar Birliği TOBB Başkanı Rıfat Hisarcıklıoğlu ile Van'da katılacağı ''Vergi Rekortmenleri Ödül Töreni'' programını iptal ederek, karayolu ile Hakkari'ye geçti. 
     Bakan Çelik, Hakkari'de Vali Erdoğan Gürbüz'ü makamında ziyaret etti. Basına kapalı gerçekleşen ziyaretin ardından Valilik Toplantı Salonu'nda gazetecilerin öğrenci affıyla ilgili sorularını yanıtlayan Bakan Çelik, hükümetin öğrenci affı konusunda herhangi bir tasarısı olmadığını belirtti. 
     Milletvekilleri tarafından meclise sunulan bir kanun teklifi olduğunu anımsatan Çelik, şöyle konuştu 
     ''Hükümetimizin, öğrenci affıyla ilgili herhangi bir tasarısı yoktur. Ancak milletvekillerinin meclise verdiği bir kanun teklifi var. Biz de hükümet olarak buna sıcak bakıyor ve bu konuyu olumlu değerlendiriyoruz.'' Valiliği ziyaretinin ardından Belediye Başkanı Metin Tekçe'yi de makamında ziyaret eden Bakan Çelik, kentte art arda meydana gelen depremlerden sonra çadırda yaşayan vatandaşları ziyaret etti. 
     
</TEXT>
</DOC>
