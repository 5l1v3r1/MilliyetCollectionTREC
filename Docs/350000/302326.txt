<DOC>
<DOCNO> 302326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/01/ekonomi/aeko.html </URL>
<DATE> 2004/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yine, yeni, yeniden lira 
</HEADLINE>
<TEXT>

   Türk Lirası, 2005 yılında gerçekleşecek paradan altı sıfır atılıp Yeni Türk Lirası'na geçiş için hazırlık yılı olan 2004'e yüzde 15 değer artışıyla giriyor 
      EKONOMİ SERVİSİ 
   
   2003 Türk Lirası'nın TL yılı oldu. 2003'e 1 milyon 655 bin lirayla giren, marttaki Irak savaşı sırasında 1 milyon 700 bini de geçen dolar kuru yılın son günü ise 1 milyon 400 bin liranın da altına indiyse de 1 milyon 407 bin liradan kapandı. Böylece dolar karşısında yıl boyunca yüzde 14.9 değerlendi. Doların gerilemesinde uygulanan ekonomik program ve enflasyondaki düşüş kadar, doların euro karşısında uğradığı kayıp da etkili oldu. 
   Yastık altının çözülmesi ve piyasaya dolaylı yoldan giren döviz miktarının 4.1 milyar doları bulması da kurun düşmesindeki bir diğer nedendi. 
   
   Harcamalar doları düşürdü 
   Kur son iki haftada da 20 bin lira geriledi. Son düşüşte de bankaların bilanço düzeltmeleri, vergi ödemeleri ve yılbaşı harcamaları etkili oldu. 
   Yeni yıla dolar karşısında 'zafer'le giren TL, 2004'te yeni bir savaşa hazırlanıyor. Çünkü 2004, TL'den altı sıfırın atılması için hazırlık yılı olacak. En erken 2005 başında atılacak sıfırlar için 2004 boyunca hazırlık yapılacak. Enflasyonun 2005'e girerken tek haneye geriletilmesinden, yeni liraların şekline, bankaların sistemlerini Yeni Türk Lirası'na YTL uyumlu hale getirmesinden, halkın psikolojik olarak yeni paraya alıştırılmasına kadar bir dizi konu 2004'e damgasını vuracak. 
   
   TL'ye dönüş 
   Türk Lirası'nın yüzde 14.9 değerlendiği 2003 yılı boyunca, yatırımcı da TL'ye yöneldi. Yabancı para yatırım araçlarının yüzde 43.8 olan payı, kasım sonunda yüzde 33'e gerilerken, TL araçların toplam portföydeki payı yüzde 56.2'den yüzde 66.7'ye yükseldi. Türk Lirası'nda mevduat, devlet iç borçlanma senetleri DİBS , repo ve menkul kıymet yatırım fonları gibi finansal araçlara yapılan yatırımların toplam tutarı, yılbaşından kasım sonuna kadar olan dönemde yüzde 25.2 artarak 217 katrilyon 426 trilyon liraya ulaştı. 
   Bu dönemde TL araçlarda tutulan para 47 katrilyon 329 trilyon liralık artışla 97 katrilyon 628 trilyondan 144 katrilyon 957 trilyon liraya yükseldi. 
   
   Dolarizasyondan 'ters para ikamesi'ne    Yüzde 15'e yaklaşan değer artışının yaşandığı 2003 ters para ikamesiyle "dolarizasyon"dan TL yatırım araçlarına yöneliş yılı oldu. Yabancı para yatırım araçlarının yılın başında yüzde 43.8 olan payı, kasım sonu itibariyle yüzde 33.3'e geriledi. Yabancı para enstrümanlara dayalı portföyler 76 katrilyon 31 trilyon liradan 72 katrilyon 469 trilyona geriledi. 
   Yurtiçi döviz tevdiat hesaplarının DTH 2002 sonunda 72 katrilyon 255 trilyon olan, tutarı, kasım sonunda 69 katrilyon 889 trilyona geriledi. Banka dışı kesimin döviz cinsinden devlet iç borçlanma senetleri portföyü de yüzde 32 azalarak 2 katrilyon 580 trilyona indi. 
   
   TL yatırımları 10 puan arttı Trilyon TL Portföy Kasım 2003 Pay Aralık 2002 Pay TL YATIRIM ARAÇLARI 144.957 66.7 97.628 56.2 - Yurt içi TL mevduat 73.969 34.0 56.294 32.4 - TL DİBS 49.211 22.6 29.260 16.8 - Repo 3.550 1.6 2.763 1.6 - Yatırım fonları 18.227 8.4 9.311 5.4 YP YATIRIM ARAÇLARI 72.469 33.3 76.031 43.8 - Yurt içi YP mevduat 69.889 32.1 72.255 41.6 - YP DİBS 49.211 22.6 29.260 16.8 TOPLAM 217.426 100.0 173.659 100.0 
   Devlet iç borçlanma senetleri. 
   Yabancı para. 
   
   
</TEXT>
</DOC>
