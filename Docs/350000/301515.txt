<DOC>
<DOCNO> 301515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/28/son/sondun07.html </URL>
<DATE> 2004/12/28/ </DATE>
<TIME> 08.40 </TIME>
<AUTHOR>  </AUTHOR>
<HEADLINE>
Deprem batı basınına böyle yansıdı... 
</HEADLINE>
<TEXT>

     Güney Asya'yı yıkıp geçen yüzyılın 4. büyük depremini batı basını manşetlerine taşıdı. Büyük deprem gazetelere şöyle yansıdı 
     Die Welt Almanya Depremin neden olduğu dalga, dünyayı bir anda Noel uykusundan uyandırdı. Binlerce kişi dalgaların altında kalarak öldü. Bu felaketin büyüklüğünün yanı sıra, bu tür felaketler karşısındaki çaresizliğimiz bizi korkutuyor. Bu doğal afette ne insanların hatası, ne binaların sağlam inşa edilmemesi ne de düşmanca bir saldırı söz konusu. Bu deprem ve neden olduğu dev dalga, dünyamızın insanların kontrol edemediği dinamik güçlere sahip olduğunu gösteriyor". 
     Independent İngiltere Neden bu felaketler hep yoksulların başına geliyor İran'daki Bem depreminden bir yıl sonra Cumhurbaşkanı Hatemi vaadedilen 1 milyar sterlinlik yardımın sadece 17 milyonunun ulaştığını açıkladı. Ermenistan'daki depremden 16 yıl sonra aileler hala tren vagonlarında ve konteynerlerde yaşıyor. 
     Daily Telegraph İngiltere Bir görgü tanığı, Sanki biri okyanusun tıpasını çekti. Okyanus kayboluverdi. Sonra dev bir dalga geip herşeyi götürdü'' sözleri ile felaketi anlattı. 
     Guardian İngiltere Bu felakete bölge ülkelerinin tsunami tehlikesine karşı Büyük Okyanus'taki gibi bir erken uyarı sistemi kurulması çağrılarına kulaklarını tıkaması davetiye çıkardı. Bengal Körfezi kıyılarında çok sayıda kişinin kaçmak bir yana, dev dalgaları izlemek ya da ilk dalgalarla kıyıya vuran balıkları toplamak için sahillere indi. 
     Express Almanya İnsanoğlu hemen her şeye ulaştı. En yüksek dağlara tırmandı, en derin noktalara seyahat etti. Teknolojimiz bizi hatasız kılıyor, bilgimiz eksiksiz. Gerçekten böyle mi Hayır 40 kilometre derinlikte meydana gelen depremi kimse önceden bilemezdi. Kimse bu depremi engelleyemez, kimse bu depremin neden olduğu dev dalgayı durduramazdı. Tahminlere göre dev dalga binlerce insanın canına mal oldu, hem de birkaç saniye içinde. Teknolojimizin ne değeri kaldı İnsanoğlu her şeyi kontrol edemez, özellikle doğa insanın denetimi dışında. Yapabileceğimiz iki şey kalıyor Birincisi hemen bu insanlara yardım etmeliyiz. İkncisi ise, kibirimizi yenip, doğayı olduğu gibi kabul etmeliyiz. Herşeyi kontrol etmek, her felaketin önüne geçmek mümkün değil. Bu acı bir gerçek olsa da bu alışmalıyız.'' 
     
     TÜRKİYE DEPREMİ ÖRNEK OLMALI 

     The Times İngiltere Sudan duvar binlerce kişiyi ölüme sürükledi. Yunanistan ile Türkiye arasındaki gerginliği gidermede büyük faydası olan deprem diplomasisi, bunca yıkımdan çıkan az sayıdaki iyi şeyden biri olabilir. Mesela Endonezya'da ayrılıkçı militanların hükümetle savaştığı Sumatra adasında bulunan askerler, şimdi yardımlarıyla buradaki düşmanlık havasını dağıtabilir. Bölge ülkelerinin de bu fırsatı kullanmalı. Özellikle bu bölgeyle iyi ilişkiler kurmak isteyen ABD ve Avustralya'ya iş düşüyor. 
     Leipziger Volkszeitung Almanya Bir uçak hızıyla sahillere yaklaşan dev dalga karşısında erken uyarı sistemleri de çaresiz kalacaktır. Dolayısıyla Hint Okyanusu'nda yeterli derecede uyarı sisteminin kurulmamış, sismografların yerleştirilmemiş olması, afet bölgesinden uzakta edilen laflardan başka bir şey değildir. Almanya'da 2002 yılında meydana gelen sel felaketini de hatırladığımız zaman, modern sanayi toplumlarında bile doğal afetlerin tümüyle kontrol altına alınamayacağını öğrenmiş bulunuyoruz. 
     Financial Times Sigortacılar, sektör için en kötü yıl olan 2004'ün sonuna rastlayan felaketin bilançosunu tutmaya hazırlanıyor. Dünyada yaşanan çok sayıda doğal afet nedeniyle sigortacıların ödemeleri rekor düzeye ulaştı. Reasürans şirketi Swiss Re'nin ön raporlarına göre 21 bin kişiyi öldüren afetler, bu yıl maddi hasarı ilk kez 100 milyar düzeyinin üzerine çekti. 
     Kölner Stadtanzeiger Almanya Maldiv adalarında sahillere inşa edilen otelleri yaptıranları suçlayanlar buradaki hemen tüm otellerin kuzey yarımkürenin tatil ihtiyacı için inşa edildiğini unutmamalı. Ancak bu bölgedeki doğal güzelliklerin yanı sıra, insanlar tehlikelerin de bilincinde olmalı. Turistler bu tehlikeleri genellikle unutuyor. 
     
</TEXT>
</DOC>
