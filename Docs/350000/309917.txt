<DOC>
<DOCNO> 309917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/27/son/sonsiy03.html </URL>
<DATE> 2005/01/27/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Erdoğan'a aşı 
</HEADLINE>
<TEXT>

     ELÇİN ERGÜN Ankara 

Başbakan Recep Tayyip Erdoğan'ın, tsunami felaketine uğrayan ülkelere Türkiye'nin yardımlarını götüreceği 6 günlük Güney Asya gezisi öncesi, salgın hastalıklara karşı aşı olacağı belirtildi. 
     Erdoğan'ın gezisi 5 Şubat'ta Endonezya'nın başkenti Cakarta'dan başlayacak. Cumhurbaşkanı Susilo Bambang Yudhoyono Oya ve Yardımcısı Yusuf Kalla ile görüştükten sonra, Osmanlı İmparatorluğu'yla tarihsel bağları bulunan Açe eyaletini ziyaret edecek. Malezya'nın başkenti Kuala Lumpur'un ardından, Tayland'ın başkenti Bangok, Puket adası ve Sri Lanka'yı ziyaret edecek Erdoğan'ın 11 Şubat'ta Türkiye'ye dönmesi bekleniyor. 
     
     Öncü ekip aşılandı 
     Erdoğan'a eşlik edecek heyet üyelerine, salgın hastalıklarla mücadele eden bölgede karşılaşabilecekleri risklere karşı aşı yapılacağı öğrenildi. Heyet üyeleri sarı humma, difteri, hepatit A ve tetanosa karşı aşı olacak. Uygulamanın, aksi yönde bir karar vermezse Erdoğan'ı da kapsayacağı kaydedildi. 
     Erdoğan'dan önce bölgeye gidecek personele de Başbakanlık doktoru Koray Gürsel tarafından aşı yapıldı. 
     
</TEXT>
</DOC>
