<DOC>
<DOCNO> 329937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/03/son/sontur12.html </URL>
<DATE> 2005/04/03/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Bingöl'de, PKK'nın kışlık üssü ortaya çıkarıldı 
</HEADLINE>
<TEXT>

     DHA 

      BİNGÖL'ün Genç ilçesinde düzenlenen ve 5 güvenlik görevlisinin yaralandığı operasyon devam ediyor. Operasyonda bölücü terör örgütü PKK Kongra-Gel'in 10 adet kış sığınağı ortaya çıkarıldı Tunceli jandarma bölge komutanlığı tarafından Bingöl'ün Genç ilçesine bağlı Güzeldere köyü kırsal kesiminde, bu sabah saatlerinde başlatılan ve bir köy korucusunun şehit olduğu, 1 üsteğmen, 2 asker ve bir köy korucusunun yaralandığı operasyon devam ediyor. Kobra helikopterlerinin havadan destek verdiği operasyonda, güvenlik güçleri kaçan PKK'lıları etkisiz hale getirmek için bölgede arazi arama-tarama faaliyetlerini sürdürürken PKK'nın kış üssünü ortaya çıkardı. 
     Güvenlik güçleri tarafından aynı bölgenin 10 ayrı noktasında ortaya çıkarılan ve içlerinde bir ton gıda maddesi, 100 adet battaniye, bol miktarda eşofman, bol miktarda ilaç ve kan kesici iğneler ile mühimmat bulunan 10 sığınak içindeki malzemelerle birlikte imha edildi. 
     Güvenlik güçleri çatışmadan sonra kaçan PKK Kongra-Gel'lilerin yakalanması için operasyonlarını aralıksız sürdürüyor. 
     
</TEXT>
</DOC>
