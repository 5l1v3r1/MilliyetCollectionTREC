<DOC>
<DOCNO> 309722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/27/astro/index.html </URL>
<DATE> 2005/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Huzursuzluk yükseliyor 
</HEADLINE>
<TEXT>


Bugün ve yarın gergin enerjilere işaret etmekte. Öğleden sonra saatlerinde bizi çalışmaya zorlayan konular ve detaylar öne çıkacak. Akşam saatlerinde ilişkilerimize daha fazla özen göstermeliyiz.Koç'lar akıcı enerjileriyle başarıya açıklar. Kendilerini rahat ifade etmeleri sayesinde aşk hayatı ve çocuklarla ilgili konularda heyecanlara açıklar. Boğa'lar enerjilerini doğru kullanabilecekler. Yorucu şartlara rağmen bitirmeleri gereken konular ve eve ait sorumluluklarda verimli olmaya çalışmak gerekiyor. İkizler sözleriyle etkileyici olabilecekler. İletişim konuları ve sosyal alandaki yoğunluk onlara başarı sağlayacak olanaklar getirebilir. Yengeç'ler maddi birikimlerini değerlendirebilecekleri olanaklara sahipler. Yeni kazanç yolları aramalı ancak, duygusal kararlardan kaçınmalılar. Aslan'lar son derece dikkat çekici olacakları bir günde. Yeni planlar ve düşünceler ortaya koymakta zorlanmayacaklar. Başak'lar duygusal konulardan yana rahatsızlık duyabilirler. Geçmişe ait konularla ilgilenmeleri gerekiyor ama iyimser düşünceler ve planlar da yapabilecekler.Terazi'ler ileriye dönük projelerinde kararlılık gösterecekler. Arkadaşlıklar ve grup çalışmalarında ise orijinal fikirleri dikkat çekiyor. Akrep'ler enerjilerini verimli kullanmaya çalışmalı. Özellikle iş hayatında detay gerektiren konular önemini kaybetmemeli. Yay'lar bugün de iyimserliklerini koruyorlar. Eğitimle alakalı yeni adımlar onlara başarı getirebilir. Yabancılarla ilgili girişimlerde fevri davranmaktan kaçınılmalı. Oğlak'lar bugün ortaklaşa konularda aktif olabilecek. Yeni girişimler öne çıkarken, eşin parasal durumuna ait olası gelişmelerde dikkatli olunmalı. Kova'lar ortaklıkla ilgili konularda yeni projeler uygulamaktan yana olacaklar. Evlilikle ilgili konularda yapıcı olmakta fayda var . Balık'lar tamamlanması gereken işlerinde verimli çalışmalılar. İş ortamında düşündükleri değişiklikler için uygun şartlar var. Sağlık konusu da ihmal edilmemeli. 



</TEXT>
</DOC>
