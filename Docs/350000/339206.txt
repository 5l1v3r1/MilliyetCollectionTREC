<DOC>
<DOCNO> 339206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/03/son/soneko31.html </URL>
<DATE> 2005/05/03/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
TMSF'den Çukurova açıklaması... 
</HEADLINE>
<TEXT>

     Tasarruf Mevduatı Sigorta Fonu TMSF , Çukurova Grubunun 8 Ağustos 2004 tarihli ek sözleşme kapsamında yapılan anapara taksit ödeme tutarının 363 milyon 149 bin 500 dolara ulaştığını bildirdi. 
     TMSF’den Çukurova Grubu ile imzalanan Ek Sözleşme kapsamındaki ödemeye ilişkin yapılan açıklamada, TMSF ile Çukurova Grubu arasında imzalanan 04 Ağustos 2004 tarihli Ek Sözleşme gereğince Grubun 31 Mart 2005 tarihli taksit bakiyesi 85 milyon doların 4 milyon dolarlık 
     bölümünü 37 bin 500 dolar gecikme faiziyle birlikte 25 Nisan 2005 tarihinde 81 milyon dolarlık bölümünü ise yine gecikme faizi 850 bin 500 dolarla birlikte 28 Nisan 2005 tarihinde ödediği belirtildi. Açıklamada şu görüşlere yer verildi "Çukurova Grubu ayrıca, Nisan 2005 taksit tutarı olan 135 milyon dolar ve 31 Mayıs 2005 tarihli taksit tutarına mahsuben de 3 milyon 149 bin 500 doları 28 Nisan 2005 tarihinde TMSF hesaplarına yatırmıştır. Böylece Grup tarafından TMSF hesaplarına yeni yapılan 224 milyon 37 bin 500 dolar tutarındaki ödeme ile birlikte 04 Ağustos 2004 tarihli Ek Sözleşme kapsamında yapılan anapara taksit ödeme tutarı 363 milyon 149 bin 500 dolara ulaşmıştır." 
     
</TEXT>
</DOC>
