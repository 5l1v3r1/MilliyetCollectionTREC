<DOC>
<DOCNO> 303840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/05/son/sonyas12.html </URL>
<DATE> 2005/01/05/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Top model Heidi Klum, şarkıcı Seal ile nişanlandı 
</HEADLINE>
<TEXT>

     Ünlü Alman top model Heidi Klum ile tanınmış şarkıcı Seal nişanlandı. 
     Entertainment Tonight'ın haberine göre, ünlü aktör Jude Law'dan sonra ikinci nişan haberi de Klum cephesinden geldi. 
     Klum'un sözcüleri çiftin nişan haberini doğrularken, Seal'ın evlilik teklifinin Kanada-Whistler'da kayak tatili yaptıkları sırada geldiğini belirtti. Seal'ın yeni yıldan birkaç gün önce eşsiz güzellikte bir doğa harikası olan tatil beldesinin romantik ortamında yaptığı teklifin Klum tarafından sevinçle kabul edildiği kaydedildi. 
     Hareketli bir yaşantısı olan ünlü Alman top model Klum, 1997'de yıldızların saçlarını yapan tanınmış kuaför Ric Pipino ile evlenmiş, çift 2000 yılında boşanmıştı. 
     Renault'nun Formula 1 takım şefi Flavio Briatore ile uzun zaman çocuğunun babası olup olmadığı yönünde sert tartışmalara giren ve işi DNA testlerine kadar götürmeyi düşünen Klum, Briatore'nin ısrarından vazgeçmesi üzerine rahat bir nefes almıştı. 
     Briatore ile bu tartışmaların ardından yollarını ayıran Heidi Klum, bir süre önce Seal ile evlilik planları yaptığını açıklamıştı. 
     Heidi Klum, dünyanın en çok kazanan top modelleri arasında yer alıyor. 
     
</TEXT>
</DOC>
