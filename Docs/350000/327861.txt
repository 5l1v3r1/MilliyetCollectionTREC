<DOC>
<DOCNO> 327861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/28/son/sonspo04.html </URL>
<DATE> 2005/03/28/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Frikiklerde öncelik Alex’in 
</HEADLINE>
<TEXT>

     Teknik Direktör Daum ile yaşadığı kriz nedeniyle Başkan Aziz Yıldırım tarafından sert sözlerle uyarılan Pierre van Hooijdonk, Takımın frikikçisiö unvanını da kaybetti. 
     
     Daum karalaştırdı 

     Alman hoca, geçen sezonun başından bugüne kadar, oynadığı tüm maçlarda serbest vuruşlarda topun başına geçen Hollandalı oyuncu yerine bundan böyle tüm söz hakkının Alex’te olmasını kararlaştırdı. Brezilyalı futbolcu, isterse tüm atışları kullanabilecek. 
     
     Sorun yaşanmıştı 

     Alman hoca, en az Hooijdonk kadar bu işte usta olan Alex’in, kendisine ters gelen pozisyonları, eğer oyundaysa Hollandalı yıldıza bırakabileceğini söyledi. Denizlispor maçının 60. dakikasında oyuna dahil olan Hooijdonk, girer girmez kazanılan serbest vuruşta topun başına geçmiş ancak atışından sonuç alamamıştı. Onun bu davranışının takımda problem yarattığını sezen Daum, bundan sonraki maçlar için tedbir alma yolunu seçti. 
     
</TEXT>
</DOC>
