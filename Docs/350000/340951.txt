<DOC>
<DOCNO> 340951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/09/son/sonspo05.html </URL>
<DATE> 2005/05/09/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Zirve Juventus’un, Emre yedek bekledi... 
</HEADLINE>
<TEXT>

     İtalya Ligi’nde zirvenin kalbi dün Milano’da attı. Juventus, bitime üç hafta kala Milan’ı geçip zirveye kuruldu. 
     
     Gol Trezeguet’den 

     Şampiyonlar Ligi’nde finale yükselen Milan, Juventus’u San Siro’da ağırladı. Karşılaşma öncesinde averajla liderlik koltuğunda bulunan Kırmızı-Beyazlılar üstün bir oyun sergilemesine karşın, 28. dakikada Trezeguet’nin golüne engel olamadı. Juventus maçın geri kalan bölümünde skoru korumasını bildi. Siyah-Beyazlılar bu galibiyetle bitime üç hafta kala Milan’ı geçip zirveye kuruldu. 
     
     Emre yedek bekledi 

     Çizme’de ligde kalma savaşı da kızıştı. UEFA Kupası’nda yarı finale kadar yükselen ancak ligde düşme tehlikesi yaşayan Parma, Roma’yı 2-1 yenip rahat bir nefes aldı. Fiorentina da Chievo’yu yenip, kümede kalma yolunda adım attı. Chievo ise düşme potasına geriledi. Emre’nin yedek beklediği maçta ise Inter, Brescia’yı 3-0 yendi. 
     
     Diğer sonuçlar 

     Atalanta-Messina 2-1. 
     Cagliari-Palermo 0-0. 
     Lazio-Udinese 0-1. 
     Livorno-Siena 3-6. 
     Reggina-Bologna 1-1. 
     Sampdoria-Lecce 3-0. 

     
</TEXT>
</DOC>
