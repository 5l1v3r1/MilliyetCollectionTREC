<DOC>
<DOCNO> 335659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/21/son/sontur47.html </URL>
<DATE> 2005/04/21/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Kız kardeşinin tecavüz zanlısının 2 kızı ile annesini öldürdü 
</HEADLINE>
<TEXT>

     Kastamonu'nun Araç İlçesi'nde bir kişi, kız kardeşine tecavüz ettiği iddiasıyla gözaltına alınan zanlının 2 kızı ile annesini av tüfeğiyle vurarak öldürdü. 
     AA muhabirinin aldığı bilgiye göre, Araç İlçesi'ne bağlı Susuz Köyü'nün Eskisusuz Mahallesi'nde oturan 6 çocuk babası M.Ç, bir süre önce köyde bir kıza tecavüz ettiği ve bu kızın 4 aylık hamile olduğu iddiasıyla jandarma tarafından gözaltına alındı. 
     Tecavüze uğradığı iddia edilen kızın abisi E.T, hayvanlara ot vermek üzere evlerinden dışarı çıkan M.Ç'nin kızları S.Ç. 18 ve G.Ç'ye 21 otomatik av tüfeğiyle ateş etti. S.Ç ve G.Ç olay yerinde öldü. E.T, olaya evin penceresinden müdahale etmek isteyen kızların 70 yaşındaki babaannesi A.Ç'yi de başından vurarak öldürdü. 
     E.T, ölen kızların anneleri F.Ç'ye de ateş etti. Elbisesine saçma isabet eden F.Ç, olaydan yara almadan kurtuldu. 
     Jandarma yetkilileri, E.T'nin otomatik av tüfeğini olay yerine bırakarak kaçtığını ve yakalanması için çalışmaların devam ettiğini kaydettiler. 
     
</TEXT>
</DOC>
