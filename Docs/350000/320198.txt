<DOC>
<DOCNO> 320198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/siyaset/asiy.html </URL>
<DATE> 2005/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyükelçilik açın kirasını biz öderiz 
</HEADLINE>
<TEXT>


Başbakan, Etiyopya'nın "parasızlık" nedeniyle Türkiye'ye büyükelçilik açamadığını öğrenince, "Buyurun, kirasını öderiz" dedi. Etiyopya'dan KKTC için destek istendi 

Abdullah Karakuş - Addis Ababa 


Türkiye'nin Afrika kıtasında ilk diplomatik temsilciliğini açtığı Etiyopya'nın Başbakanı Meles Zenavi, "parasızlık" nedeniyle Türkiye'ye büyükelçilik açamadıklarını söyledi. Başbakan Recep Tayyip Erdoğan da Zenavi'ye "Kiranızı Türk Kalkınma ve İşbirliği Ajansı TİKA öder" yanıtını verdi. 
Türkiye'de 2005'in "Afrika Yılı" ilan edilmesinin ardından Erdoğan, dün ilk olarak Etiyopya'yı ziyaret etti. Başbakan düzeyinde ilk resmi ziyaret niteliği taşıyan gezide Erdoğan, askeri ve resmi törenle karşılandı. Erdoğan'ın Zenavi ile yaptığı görüşmeye "büyükelçilik" damgasını vurdu. Erdoğan'ın, Etiyopya'nın neden Ankara'da büyükelçilik açmadığı sorusuna Zenavi, "Büyükelçilik açmak için yeterli paramız yok" karşılığını verdi. 
Bunun üzerine Erdoğan, bir jest yaparak "Buyurun gelin, açın. Büyükelçilik binasının kirasını TİKA ödesin. TİKA, Etiyopya'da sosyal çalışmalar da yapacak" dedi. 
Ayrıca, TİKA'nın Etiyopya'da 200 bin dolarlık projeyle 20 su kuyusu açması kararı da alındı. 
Görüşmede Erdoğan, KKTC'ye uygulanan izolasyonu da gündeme getirerek, BM üyesi Etiyopya'dan destek istedi. Zenavi, Kıbrıs Türklerinin tarihi bir adım attıklarını kaydederek, "Biz bunu not ettik. KKTC'nin barıştan yana tutumu cezalandırılmamalı, ödüllendirilmeli. KKTC'nin teşvik edilmesi ve yüreklendirilmesi lazım" diye konuştu. 

1.5 milyon AIDS'li var 

Nüfus 67 milyon 851 bin 281Nüfus Artış Oranı Yüzde 1.89Ortalama Ömür 40.88 yılBaşkent Addis AbabaHIV AIDS'li insan sayısı 1.5 milyon 2003 Dini yapı Müslüman yüzde 45 - 50, Etiyopya Ortodoksu yüzde 35 - 40, Animist yüzde 12, diğer yüzde 3 - 8GSYİH 46.81 milyar dolar satın alma gücü paritesine göre - 2003 Büyüme oranı yüzde-3.8Kişi başı gelir 700 dolar satın alma gücü paritesine göre Başlıca ihracat kalemleri Kahve, altın, deri ürünleri, canlı hayvan, yağlı tohumBaşlıca ihracat yapılan ülkeler Cibuti, Almanya, Suudi Arabistanİthalat kalemleri Yiyecek ve canlı hayvan, petrol ve ürünleri, kimyasal maddeler, makine, motorlu taşıtBaşlıca ithalat yapılan ülkeler Suudi Arabistan, ABD, Çin 

Balık tutmayı öğretin 

İki ülke arasında çifte vergilendirmenin kaldırılması anlaşması imzalanırken Başbakan Zenavi, "Birikimlerinizden yararlanmak istiyoruz. Ancak bunu balık olarak göndermeyin, balık tutmayı öğretin" dedi. Heyetlerarası görüşmede, Zenavi hem kendi fotoğrafını, hem Erdoğan'ın fotoğrafını salona astırdı. 

Notlar... 
Bütün yanlışları Erdoğan düzeltti 

Emine Erdoğan ve Azeb Mesfin, Addis Ababa'da 160 kimsesiz çocuğun barındığı Abebech Gobena yurdunu da gezdi. Emine Erdoğan, "Çok güzel oluyor bu siyah çocuklar. 2 tane bunlardan götürsek başbakan bayılır" dedi. Emine Erdoğan çocuklarla, Türkiye'de kutu kutu pense" olarak bilinen, çember halinde dönerek şarkılar söylenen "Tizelelo" adlı yerel oyunu oynadı. "Buraların yardıma ihtiyacı var" diyen Emine Erdoğan, yurda yüklü miktarda bağış yaptı.Başbakan Erdoğan, Uluslararası Barış ve Kalkınma Enstitüsü'nün düzenlediği konferansta bir Etiyopyalı, "Japonya gelişirken kendi kültüründen ödün vermedi. Atatürk ise Batı medeniyetini ve kültürünü aldı. Siz ne yapacaksınız " sorusuna şu yanıtı verdi "Türk kültürü noktasında Atatürk çok muhafazak rdır. Cumhuriyetimizin banisi böyle bir tercih yapmamıştır."Konferansın oturum Başkanı Kunfe Abraham, Erdoğan'ın biyografisini okurken AKP'nin isminden Erdoğan'ın futbol yaşamına kadar yanlış bilgiler verdi. Erdoğan da kürsüye gelince bunları tek tek şöyle düzeltti Futbol oynadım ancak 'milli takımda' değil. Futbol geçmişim amatördür. Bunu düzeltmek istiyorum. Karikatürize edilme olabilir.RP yüzde 66 değil, yüzde 23 oyla iktidar oldu. Bizim partimiz de geçen seçimde yüzde 34.4 oy aldı. Parlamentonun yüzde 65'ine sahip oldu.Partimizin ismi Adalet ve Demokrasi Partisi değil, Adalet ve Kalkınma Partisi'dir. 

Aslanlara yaklaşamadı 


Erdoğan meslektaşıyla görüşürken, eşler Emine Erdoğan ile Azeb Mesfin de Milli Saray'da ayrı bir salonda çay içti. Milli Saray'daki doğal hayvanat bahçesini gezen Emine Erdoğan, kaplumbağayı sevdi, aslanları uzaktan seyretti... 


</TEXT>
</DOC>
