<DOC>
<DOCNO> 303695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/05/son/soneko41.html </URL>
<DATE> 2005/01/05/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
DİE, enflasyonda tek hane tartışmalarına açıklık getirdi... 
</HEADLINE>
<TEXT>

     Devlet İstatistik Enstitüsü DİE tarafından yapılan açıklamada, tek rakamlı enflasyon konusunda, ''Tüketici Fiyatları Endeksine göre TÜFE Aralık ayı itibariyle yıllık değişme 1969 yılında yüzde 7.91, 12 aylık ortalamalara göre 1970 yılında yüzde 8.1, aylar itibariyle Eylül 1972'de yüzde 9.56 oranına ulaşmıştır'' denildi. 
     DİE'den yapılan yazılı açıklamada, tek rakamlı enflasyonda yıl tartışmasına açıklık getirildi. 
     Açıklamada, Toptan Eşya Fiyatları Endeksine TEFE göre Aralık ayı itibariyle yıllık değişimde 1970 yılında yüzde 6.07, 12 aylık ortalamalar göre değişim oranlarına göre en son 1970 yılında İTO rakamlarıyla yüzde 9.5 oranına, Hazine rakamlarıyla da yüzde 6.07, aylar itibariyle de bir yıllık değişime bakıldığında ise Mart 1976'de yüzde 8.88 orana ulaştığı kaydedildi. 
     DİE açıklamasında şöyle denildi 
     ''DİE, 3 Ocak 2005 tarihinde Aralık ayı itibariyle TÜFE'de bir önceki yılın aynı ayına göre değişimi yüzde 9.32 olarak kamuoyuna duyurulmuştur. Yıl içinde TÜFE'de Mayıs 2004 döneminde yüzde 8.9, TEFE'de ise Şubat 2004 döneminde yüzde 9.1 ile tek basamaklı enflasyon rakamına ulaşılmışken, yıl sonu itibariyle uzun bir süreden beri ilk defa ulaşılan tek basamaklı enflasyon rakamına kaç yıllık bir süreçten sonra ulaşıldığı konusunda farklı değerlendirmelerde bulunulmaktadır. Farklı dönemlerin veya baz yılların kullanılmasından kaynaklanabilecek bu değerlendirmelere ışık tutması açısından DİE olarak, söz konusu veriler açıklanmıştır.'' 
     
</TEXT>
</DOC>
