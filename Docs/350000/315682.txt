<DOC>
<DOCNO> 315682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/16/son/sondun15.html </URL>
<DATE> 2005/02/16/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Ürdün'den İsrail'e 4 yıl sonra büyükelçi 
</HEADLINE>
<TEXT>

     Ürdün, 4 yıl aradan sonra İsrail'e büyükelçi gönderiyor. 
     Ürdün kabinesinin, Filistin ile İsrail'in ateşkes ilan etmesinin ardından dün akşam geç saatlerde aldığı karar, Ürdün'ün İsrail ile diplomatik ilişkilerinin düzeltilmesini amaçlıyor. 
     Ürdünlü hükümet sözcüsü Esma Hadir, Tel Aviv büyükelçiliği görevine atanan Maruf El Bahit'in pazar günü işbaşı yapacağını söyledi. 
     İsrail ile barış anlaşması bulunan iki Arap ülkesi Ürdün ile Mısır, Filistinlilere şiddet uyguladığı gerekçesiyle İsrail'deki temsilcilerini Eylül 2000'de geri çekmişti. 
     Ürdün'ün, El Bahit'in atamasının onaylanması için geçen hafta İsrail'e başvurduğu belirtildi. 
     Ürdün'ün ardından, Mısır'ın da İsrail'e büyükelçi göndermesi bekleniyor. 
     
</TEXT>
</DOC>
