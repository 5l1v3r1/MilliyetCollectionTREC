<DOC>
<DOCNO> 302717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/02/spor/spo04.html </URL>
<DATE> 2005/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İki yıldız tamam gibi 
</HEADLINE>
<TEXT>


Trabzonspor, Denizlisporlu Özgür ve Dardanelli Hasan Kabze'nin transferinde önemli yol katetti. Asbaşkan Ömer Sarı uzun görüşmeler sonrası iki oyuncuyla da prensipte anlaşma sağladı 


700 bin dolara indi 
TRABZONSPOR'DA transfer çalışmaları tüm hızıyla devam ederken, Asbaşkan Ömer Sarı, Denizlisporlu Özgür ile her konuda kesin anlaşmaya vardı. Denizlispor'un 1 milyon dolarlık bonservis bedelini 700 bin dolara kadar indirdiği, bu rakamın daha da aşağı çekilebileceği, Özgür'ün de Denizlispor yönetimine, "Trabzonspor'a gitmek istiyorum" dediği kaydedildi. 

'Trabzon'da yıldız ol' 
BORDO - Mavili yönetim, Dardanelsporlu Hasan Kabze ile de el sıkıştı. Bu futbolcuya Beşiktaş ve Galatasaray da talip olurken, Trabzonspor Asbaşkanı Ömer Sarı'nın, "İstanbul'da kaybolursun, Trabzon'a gel, yıldız ol" diyerek genç oyuncuyu ikna ettiği vurgulandı. Dardanelspor Başkanı Niyazi Önen'den de 1.5 milyon dolarlık bonservis ücreti için indirim istendi. 

Şampiyonluğa 2.5 milyon 

BORDO - Mavili takımda sezon başında belirlenmeyen şampiyonluk, Şampiyonlar Ligi ve kupa primleri Şenol Güneş'in göreve gelişiyle birlikte masaya yatırıldı. Şampiyonluğa 2.5 milyon YTL 2.5 trilyon lira , Şampiyonlar Ligi'ne kalınması halinde 1 milyon 250 bin YTL 1 trilyon 250 milyar lira ve kupa şampiyonluğuna 750 bin YTL 750 milyar lira verilmesi kararlaştırıldı. 


</TEXT>
</DOC>
