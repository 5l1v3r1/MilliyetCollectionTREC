<DOC>
<DOCNO> 336377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/24/yazar/pulur.html </URL>
<DATE> 2005/04/24/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Anılar ve hödükler... 
</HEADLINE>
<TEXT>


ANILAR yağmur gibi yağıyor, desek yeridir. Refik Erduran'ın "İblisler, Azizler, Kadınlar"ı, İzzet Sedes'in "Siz Türk müsünüz "ü, Cüneyt Arcayürek'in "Bir Zamanlar Ankara"sı, Şükran Özkaya'nın "27 Mayıs"ı, Haldun Dormen'in "Olmak ya da Olmamak"ı, Mehmet Barlas'ın "Rüzg r Gibi Geçti"si... 

MEHMET Barlas, bize "Telefon rehberi gibisin" diye takılır, çok kişinin cemaziyülevvelini az çok bildiğimiz için... 
Ya kendisi 
Cumhurbaşkanından başbakanlardan, güngörmüş zenginlerden, görgüsüz, hödük zengine kadar, onun tanıdıklarının yanında, bizim bildiklerimiz değil telefon rehberi, cep fihristi bile olmaz... 

DEMOKRAT Parti'nin bir zenginini anlatıyor, iktidara yakın olduğu için, ona İstanbul'un en işlek yerinde bir benzin istasyonu vermişler. Bir sohbette, okumak filan gibi, fuzuli şeyler konuşulurken, "Okuduk da ne oldu" demiş... 
Hödüğün okuması da ilkokul üçüncü sınıftan terk. 
Bu "hödüklerin" yerini 1990'lı yıllarda ANAP'lılar alıyor. Mehmet Barlas'ın garson sandığı adam, hızla zengin olan bir müteahhit çıkıyor, Mehmet Barlas'tan yardım istiyor 
"Siz gazetecisiniz, herkesi tanırsınız. Ben bir gazete, bir televizyon kanalı, bir de banka almak istiyorum, bana yardım eder misiniz " 

BUNLARDAN biri, yeni aldığı teknesiyle, Büyükada'nın arkasında, bir mehtap daveti düzenler. Mehmet Barlas, gecenin ilerlemiş saatinde teknenin burnuna oturmuş mehtabı seyrederken, davet sahibi yanına gelir. 
"Bak Mehmet Barlas, ben hayatımda hiç kitap okumadım, her şeyi kendi bilgim ve aklımla başardım." 
Bu kitap okumayan adam, tekneyi alınca altı beyaz, üstü lacivert giysilerle dolaşmaya başlamış. Denizci ya, lakin "usturmaça"ya "susturmaça" dermiş... 
Bir tanıdığı kendi teknesiyle, bunun teknesine yanaşmış, bağırmış 
"Ağabey, yanaşacağım, bana koltuk at " 
Bu da, güvertedeki şezlongu kaldırmış, gelene atmış 

MEHMET Barlas süper-yatı olan bir zenginle, Göçek'te yatın güvertesindeymiş. Adamın canı cin-tonik istemiş, barmene bağıracağına, cep telefonundan İstanbul'daki özel radyosunun diskcokeyine, "Yayın sırasında benim adımı söyleyip cin-tonik istediğimi duyur " demiş. 
Radyodan emri alan garson, elinde tepsiyle gelip cin-tonik'i sunmuş... 

FUAT Süren, öğrencilik yıllarında Perşembe Pazarı esnafından birinin yanında çalışıyormuş. Adam para kazanıyor ama, itibara, statüye ihtiyacı var. 
KİT'ten emekli olmuş, ünlü ve itibarlı bir bürokrata iş teklif ediyor, itibarlı bürokrat da sözleşmesini kendi yazıyor ve dolduruyor. Fuat Süren, sözleşmeyi getiyor ve patronu uyarıyor 
"İşten ayrılması halinde kendisine ödenecek tazminatı çok yüksek tutmuş, sözleşmeyi dikkatli okuyun " 
Patron sözleşmeyi ve tazminat maddesini okuyor, imzalıyor, Fuat Süren'e dönüyor 
"Evladım, bunlar onurlu insanlardır, sözleşmede yazılanlar önemli değil. Ben bunu işten çıkarmak istersem, birlikte olduğumuz bir gün, Perşembe Pazarı esnafından yedi, sekiz kişiyi davet eder, sonra ona, bize çay söyle derim. O anda istifa eder, tazminatı filan düşünmez, bunlar onurlu adamlardır." 

BİZİM de Mehmet Barlas'la ilgili bir sürü anımız vardır. 
Hele biri... 
"12 Eylül" döneminde bir davette, yan yana dururken, Mehmet Barlas'ı gören biri koşarak geldi. Adam yeni yönetimin göreve getirdiklerinden, uzun uzun Mehmet Barlas'ı övdü, yere göğe koyamadı, Mehmet de bize gözüyle laf atıyor, "Ne haber " dercesine... 
Öyle ya adam onu övüyor, bizi tanımıyor bile... 
Övgü bittikten sonra, adam Mehmet Barlas'a birden soruverdi 
"Mehmet Bey şimdi nerede yazıyorsunuz " 
Mehmet Barlas'ın yüzünü görmeliydiniz. 

MEHMET Barlas'ın anıları, sanki insan galerisi... 
Aklımıza Mithat Cemal Kuntay'ın bir beyti geldi 
"Sefa, cefa, zeka, deha, cehalet, ilm-ü fen 
Tesadüfen, tesadüfen, tesadüfen..." 



</TEXT>
</DOC>
