<DOC>
<DOCNO> 309991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/27/son/sontur15.html </URL>
<DATE> 2005/01/27/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
İzmir'de yağmur, sele dönüştü 
</HEADLINE>
<TEXT>

     İzmir'de sabaha karşı başlayan şiddetli yağış, etkili oldu. 
     İzmir Meteoroloji Bölge Müdürlüğü'ne bağlı istasyonlardan alınan bilgiye göre, kentte metrekareye Bornova'da 34.2, Çiğli'de 16.3 ve Adnan Menderes Havalimanı'nda 8.6 kilogram yağış kaydedildi. 
     Yağış sonucunda, alçak kesimlerdeki bir çok ev ve işyerini su bastı. Su baskınlarına, İzmir Büyükşehir Belediyesi İtfaiyesi ve İZSU ekiplerince müdahale edildi. 
     İzmir Büyükşehir Belediyesi İtfaiye Daire Başkanlığı ve İZSU yetkilileri, Bornova Çamdibi, Çınarlı, Mersinli, Manavkuyu, Karşıyaka Bayraklı, Narlıdere, Karabağlar, Eskiizmir, Kemeraltı, Gaziiemir-Aktepe, Yeşildere, Yenişehir ve Buca merkez başta olmak üzere, kentin her bölgesinden su baskını ihbarı aldıklarını ve ilgili ekipleri sevk ettiklerini kaydettiler. 
     Kentin ana arterlerinde oluşan su birikintileri, vidanjörler yardımıyla kısa sürede çekildi. 
     Emniyet yetkilileri, aldıkları trafik kazası ihbarlarından şimdiye kadar 33'üne müdahale ettiklerini, kazalarda 3 kişinin yaralandığını bildirdiler. 
     
</TEXT>
</DOC>
