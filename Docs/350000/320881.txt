<DOC>
<DOCNO> 320881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/04/son/sonyas25.html </URL>
<DATE> 2005/03/04/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Michael Jackson'un babası Aile içinde baş belaları yok 
</HEADLINE>
<TEXT>

     Çocuklara cinsel tacizle suçlanan Amerikalı şarkıcı Michael Jackson'un babası, ailesinde ''baş belaları'' bulunmadığını söyledi. 
     Almanya'da hafıza eğitimi konulu bir seminere katılan Joseph Jackson, gazetecilere yaptığı açıklamada, oğlu hakkında açılan davayla ilgili yorum yapmazken, ''Aile içinde baş belaları yok'' dedi. 
     Baba Jackson, geçen ay grip teşhisiyle hastanede tedavi gören Michael Jackson'un durumunun nasıl olduğu sorusuna da ''Şimdi iyi'' yanıtını verdi. Michael, Janet, Jermaine, LaToya, Tito, Jackie, Marlon, Randy ve Maureen Jackson'un babası olan Joseph Jackson'un 0seminere konuşmacı olarak davet edilmesinin nedeni açıklanmadı. 
     Amerikalı şarkıcı Michael Jackson, çocuklara cinsel tacizde bulunduğu suçlamasıyla ABD'de yargılanıyor. 
     8 kadın ve 4 erkekten oluşan jürinin şarkıcıyı suçlu bulması durumunda, Jackson'un 20 yıla kadar hapis cezasına çarptırılabileceği, 31 Ocak'ta başlayan davanın aylarca sürebileceği belirtiliyor. 
     
</TEXT>
</DOC>
