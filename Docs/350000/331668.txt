<DOC>
<DOCNO> 331668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/09/spor/ygokberk.html </URL>
<DATE> 2005/04/09/ </DATE>
<TIME>  </TIME>
<AUTHOR> Bilgin GÖKBERK  </AUTHOR>
<HEADLINE>
Carew kalsın, Ahmet dursun 
</HEADLINE>
<TEXT>



Arkadaşlarını kırmızı kart gördükleri için herkesin gözü önünde dövmüştü teknik direktörleri daha bir hafta önce... 
"Babalarıyım" demişti... 
Onların da babalarıydı... 
Onlara da her an girişebilirdi... 
Gerçi kulübede değildi "babaları", tribündeydi... Ama yine de sahaya oldukça yakındı... 
Dikkatli olmalıydılar... 
Ne tuhaf... 
Ankaragücü h l nasıl Yılmaz Vural'la devam ediyor, anlaşılır gibi değil... 
Dayak yiyen memnun, atan memnun... 
Bana ne .. 

Ve sır çözüldü 
Beşiktaş'tan 11 kişi gidecek diye bir haber vardı gazetelerde geçen hafta... Yönetim sır gibi saklıyordu bu isimleri aynı habere göre... Dün Rıza, bu sırrı açıkladı sanki 
Herhalde ilk 45'te sahaya çıkartıklarıydı .. 
Hani hepsi olmasa da, gidecek 11'in 8'i, 9'u sahadaydı galiba... Bir Carew, biraz da Ahmet Dursun vardı... Gerçi onlar da bir şey oynamadılar ama... 
Mesela Carew, kaleciyle karşı karşıya yüzde yüz bir golü kaçırdıktan hemen sonra orta sahadan öyle bir gol attı ki... 
Bir de klasik bi Carew golü attı... 
Ahmet Dursun, Türkiye'de türü tükenen tipik "golcü"lerden biri... Gol atması için iyi oynaması gerekmiyor... "Oynaması" da yetiyor. Dün öyle zor bir pozisyonda, öyle zor bir golü, öyle kolay attı ki... Rıza hoca bu haliyle bile dünkü ilk 45'teki takımının sağ kanadında zaten oynardı, sol kanadında da oynardı, hatta orta sahasında da... Yardımcılarından Gökhan, arkadaki üçlüde İbrahim, Çağdaş veya Ronaldo'nun yerine oynasaydı, bu haliyle o golü yedirmezdi mesela... Mesela diğer yardımcısı Zeki de, orta sahaya bu haliyle bile canlılık getirirdi... 
İkinci 45'te bir tek penaltı vardı. Onu da Pancu attı 4-1. Bu Beşiktaş'tan bile dört yiyen Ankaragücü'ne bence hiç takılmamak lazım. Vural oyuncuların psikolojilerini bozmuştu bir kere. "Tek gözleri" 90 dakika boyunca tribündeki hocalarındaydı "geliyor mu" diye... Bu endişeyle bu kadar oynayabildiler. 



</TEXT>
</DOC>
