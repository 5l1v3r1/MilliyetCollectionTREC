<DOC>
<DOCNO> 309931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/27/son/sonsiy17.html </URL>
<DATE> 2005/01/27/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
CHP Genel Merkezi'nden Sarıgül'ün arbedeli "adaylık açıklaması"na tepki 
</HEADLINE>
<TEXT>

     CHP Genel Sekreterliği, Şişli Belediye Başkanı Mustafa Sarıgül'ün genel başkan adaylığını açıklaması sırasında genel merkezde ''Kargaşa ve şiddet ortamı yaratılmış olmasının üzüntüyle karşılandığını ve kınandığını'' bildirdi. 
     CHP Genel Sekreterliği'nden yapılan yazılı açıklamada, Sarıgül'ün aday adaylığını genel merkezde açıklamak için izin istediği ve kendisine Parti Meclisi salonunun tahsis edildiği anımsatıldı. Açıklamada, şu görüşlere yer verildi 
     ''Açıklama öncesine meydana getirilen kargaşa ve şiddet ortamı sonucunda masalar kırıldı, mikrofon kabloları koptu, bazı gazeteciler yaralandı ve kameramanlar salonu terk etti. 
     Masaların kırılması, gazetecilerin yaralanması, mikrofon kablolarının koparılması ve kameramanların toplu halde salonu terk etmesi Sarıgül taraftarlarının CHP'ye yakışmayan tavırları sonucu meydana gelmiştir. 
     CHP Genel Merkezi'nde kargaşa ve şiddet ortamı yaratılmış olmasını üzüntüyle karşılıyor ve kınıyoruz.'' 
     
</TEXT>
</DOC>
