<DOC>
<DOCNO> 319513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/01/yazar/dundar.html </URL>
<DATE> 2005/03/01/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
1 Mart'ın yıldönümünde... 
</HEADLINE>
<TEXT>


Tarihi 1 Mart tezkeresinin reddinin 2. yıldönümü bugün ve Bağdat kanlar içinde... 
2 yıl önce "Türkiye bu savaşa mutlaka girmeli. Yoksa batarız" diyenler nerelerde 
"Büyük fırsat kaçırıyoruz. Duygusallığın lemi yok" diye yazanlar neden yok ortada 
Haritalar önünde elde sopa askere akıl veren çok bilmiş uzmanların niye hiçbiri çıkmıyor artık ekrana 
"Irak 2 günde teslim oldu. Hani direnişçiler " diye dalga geçenler niçin ses vermiyor şimdi 
ABD, Irak'ta günbegün batağa saplanıp Ortadoğu'nun geleceğini kana bulayacak politikalar üretirken h l "Batağa giremedik" diye dövünen var mıdır 
Uçaklar bugün Irak'tan tabutlar dolusu şehit cenazesi getirmiyorsa bunu, Meclis'in işbirlikçilerin aklına uymamasına borçluyuz. 

Liberal İslamcı yazar Halid Hurub, El-Hayat gazetesinde "Türk dersi Demokrasi dış baskıları boşa çıkarıyor" başlıklı makalesinde şöyle yazdı 
"Türk yönetimi ABD ile ilişkilerine ve birçok ihtiyacına rağmen Amerikan talebini reddetmek için halk iradesine başvurdu. Bunda, üçüncü dünya rejimleri için kendilerini dış baskılara karşı korumada yararlanabilecekleri demokratik bir ders var". 
Amerika'nın Araplara sopayla dayattığından çok daha itibarlı ve kalıcı bir demokrasi dersidir bu... 
1 Mart'ta Meclis, Amerikan baskısına, iktidar partisinin ısrarına, medyanın dolduruşuna rağmen kamuoyunun yanında saf tutmuş ve işgale ortak olmaya "Hayır" deme cesaretini göstermiştir. 
Ve korkulan olmamış, ne ekonomi çökmüş ne de Türkiye krize girmiştir. 

Şimdi ABD'nin hedefinde Suriye ve İran var. 
Zaman, oranın halkıyla dayanışma zamanı... 
Son 2 yıldır Doğulu aydınlar, sanatçılar, düşünürler, yazarlarla tanışma, dayanışma ziyaretleri yapan Doğu Konferansı heyeti, bugün, tam da 1 Mart'ın yıldönümünde -Nuray Mert'in çağrısı üzerine- Barış ve Adalet Koalisyonu'yla birlikte Şam'a gidiyor. 
Katılımcıların önemli bir bölümü Amerikan işgaline olduğu kadar Suriye rejimine de muhalif insanlar... 
Ancak hiçbir rejimin işgali mazur göstermeye yetmeyeceğini biliyorlar rejimlerin, halkları ve aydınları bağlamayacağını da... 
O yüzden, tıpkı "Suriye işgaline hayır" diyen Lübnanlı aydınlarla buluştukları gibi, ABD'nin yeni hedefi Şam'da da Suriyeli aydın, yazar ve sanatçılarla buluşmaya gidiyorlar. 
Daha önce Tahran'da, Amman'da, Beyrut'ta, Erivan'da olduğu gibi, Şam'da da bölgeyi emperyalizmden, despotik rejimlerden, iç çatışmalardan korumanın, dayanışma içinde demokrasiyi inşa etmenin yolları tartışılacak. 
Keşke herkes katılıp da 1 Mart kararının Şark'ta yarattığı etkiyi gözleriyle görebilse... 



</TEXT>
</DOC>
