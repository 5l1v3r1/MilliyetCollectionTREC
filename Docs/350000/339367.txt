<DOC>
<DOCNO> 339367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/04/astro/index.html </URL>
<DATE> 2005/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Engelleri aşmak gerekiyor 
</HEADLINE>
<TEXT>


Bugün duygusal tepkilerimizle istenmeyen durumlara yol açabiliriz. Yakın beraberliklerde zorlama sonuç getirmeyecek. Akşam saatlerinde daha çabuk karar alabileceğiz. 
Koç'lar bugün biraz kendilerine çekidüzen vermeli. Gerçekçi olmaları halinde sorunlarını aşabilirler. Sabırlı olmalarında fayda var. Boğa'lar yeni düşünceler ve planlarla dolular ancak, alacakları kararlarında sağduyulu olabilmeliler. Bu arada grup çalışmalarından fayda görecekler. İkizler birçok konuda harekete geçmek için hevesliler. İş hayatında yeniliklerin içinde olurken, üstlerle ilişkilerine yapıcı yaklaşmalılar. Yengeç'ler için hızlı ve verimli bir gün olabilir. Çok sayıda konuşma yapmaları ve yabancılarla ilgili konulara yönelmeleri gerekebilecek. Duygu ve düşüncelerin rahat ifade edilmesi çok mümkün. Aslan'lar bugün enerjilerini doğru kullandıklarında verimli olabilecekler. Duygusal olarak huzursuz olsalar da, ortaklaşa girişimlerinde doğru hareket edecekler. Başak'lar hayata ve ilişkilerle ilgili konulara pozitif bakmaya çalışmalı. Ortaklıkla ilgili ciddi yaklaşımları onlara yeni olanaklar getirebilir. 
Terazi'ler heyecana açık bir gündeler. Olaylara karşı sakin yaklaşmaları gerekiyor. Akrep'ler yoğun temponun ardından keyfe zaman ayırabilirler. Yaratıcı enerjilerini öne çıkarırken, aşk hayatında iyi gelişmeler olabilecek. Yay'lar evleriyle ilgili uğraşlardan dolayı huzursuzluk yaşasalar da, sorumluluklar unutulmamalı. Bu arada işe yönelik yeniliklere yakın olmaları gerekiyor. Oğlak'lar yakınlarla ilgili konularla uğraşmak zorundalar. Bunun dışında eğitim konularında değişik düşünceler oluşturmaları onları başarılı kılıyor. Kova'lar için maddi konularda dikkat gerektiren bir gün olacak. Bugünlerde savurganlık yapmaktan çok, enerjilerini yeni kazançlar sağlayacak alanlara yöneltmeliler. Balık'lar son derece ilgi çekiyorlar. Kişisel alanda ilgilenmeleri gereken konular var. Şanslarını zorlamadan hareket etmeleri gerekebilir. 
</TEXT>
</DOC>
