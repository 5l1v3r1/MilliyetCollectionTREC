<DOC>
<DOCNO> 341983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/son/sontur23.html </URL>
<DATE> 2005/05/12/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Kendisine tecavüz edeni pompalı tüfekle öldürdü 
</HEADLINE>
<TEXT>

     Şaban KARDEŞ DHA 

      TEKİRDAĞ’ın Çerkezköy İlçesi’nde konfeksiyon işçisi 30 yaşındaki Sema Kaymaz, daha önce kendisine tecavüz eden ve eşi evde olmadığı sırada da gizlice içeriye giren 40 yaşındaki Mehmet Akın’ı pompalı tüfekle öldürdü. 
     Çerkezköy’de bir tekstil fabrikasında çalışan iki çocuk annesi 30 yaşındaki Sema Kaymaz, 3 ay önce fabrikadan iş arkadaşı Hayriye Atasoy’un aracılığı ile 40 yaşındaki Mehmet Akın ile tanıştı. Mehmet Akın, Hayriye Atasoy ve Sema Kaymaz bir pastanede oturdu. Akın, otomobiliyle önce Atasoy’u evine bıraktı sonra da Kaymaz’a, evine bırakmayı teklif etti. Ancak Akın, Kaymaz’ı eve bırakmak yerine ormanlık alana götürüp tecavüz etti. Sema Kaymaz bu olayı uzun süre eşi Raşit Kaymaz’dan gizledi. Olaydan sonra Mehmet Akın, Sema Kaymaz’ı rahatsız etmeye devam etti. Kaymaz’ın eşi de olayı öğrendi ve eşinin arkadaşına giderek sordu. Hayriye Atasoy ise olayı inkar etti. 
     Sema Kaymaz bunun üzerine eşine olayı anlattı. Ertesi gün Sema Kaymaz ve eşi Çerkezköy İlçe Emniyet Müdürlüğü’ne giderek Mehmet Akın hakkında şikayette bulundu. Şikayetten bir gün sonra, sabah saatlerinde Sema Kaymaz eşini işe, küçük kızını da kreşe yolcu etti. Eve girdiğinde ise, merdivenlerden çatıya doğru çıkan ayak sesleri duydu. Sesten kısa süre sonra Mehmet Akın’ın, balkon penceresinden eve gizlice girdiğini fark etti. 
     
     POMPALIYLA VURDU 

     Bunun üzerine Sema Kaymaz, evdeki ruhsatsız pompalı tüfeği alarak Akın’a üç el ateş etti. Akın olay yerinde hayatını kaybederken, Kaymaz da polisi arayarak olayı anlattı. Eve gelerek Mehmet Akın’ın cansız bedeniyle karşılaşan polisler, Semra Kaymaz’ı tüfekle birlikte gözaltına aldı. 
     Sema Kaymaz ifadesinde şunları anlattı 
     Akın beni ormanlık bir bölgeye götürerek tecavüz etti. Daha sonra devamlı rahatsız etti. Olay günü eşim küçük kızımızı kreşe götürmüştü. Evde büyük kızımla yalnızken Mehmet Akın gizlice eve girdi. Onunla karşı karşıya geldik. Bunun üzerine evde bulunan otomatik av tüfeğini alarak Akın’a doğrulttum. Bana, Beni vuramazsın, hadi ateş et’ dedi. Ben de bunun üzerine ateş ettim. Akın yere düştü ve kalkmaya çalıştı. Ben de tekrar ateş ettim. Beni mahvettin’ diye bağırınca, ben üçüncü kez ateş ettim. Daha sonra da polisi aradım ve teslim oldum. Pişmanım.ö Olayla ilgili soruşturma sürüyor. 
     

     
</TEXT>
</DOC>
