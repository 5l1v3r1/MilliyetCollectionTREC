<DOC>
<DOCNO> 341100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/10/spor/spo11.html </URL>
<DATE> 2005/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kupa beyi Inter 
</HEADLINE>
<TEXT>


Milan'ın ve Juventus'un sürdüremediği kupa macerasını her maçını kazanarak devam ettiren Inter, aslında hiç de fena olmayan sezonunu kupayla kapatabilmek için kazanacaktır. Favori Inter 


Ligde son 6 maçında 5 galibiyet alan Inter'in galibiyet kovalayacağı müsabakada, son 6 maçında 5 beraberlik alan Cagliari yenilmemeyi hedefleyecek. Ligde ilk maçta 3-3 berabere kalan iki eki-bin rövanş mücadelesinde Inter 2-0 kazanmıştı. Mancini'nin ekibi galibiyete yakın. 

Roma-Udinese 
Ligde Şampiyonlar Ligi'ne kalma mücadelesi veren Udinese'nin diş geçiremediği nadir takımlardan biri Roma. İlk maçta deplasmanda 3-0 yendiği Udinese ile evinde de 3-3 berabere kalan başkent ekibi, ligdeki başarısızlığını kupada kapatmak istiyor. Galibiyete yakın taraf Roma. 

A.Bilbao-R.Betis 
Çok çekişmeli ve gollü olmaya aday bir maç. Betis, Şampiyonlar Ligi kovaladığı için daha az konsantre olabilir ama Bilbao için kısa yoldan UEFA Kupası yolu açılabilir. Ev sahibi bir adım önde. 

A.Madrid-Osasuna 
Ligde Avrupa iddiaları çok zayıf olan iki ekip için UEFA fırsatı bu maça kilitlendi. Finaldeki rakiplerinin de Avrupa'yı garantilemesi halinde belki de bu turu geçmeleri Kupa 2 bileti anlamına gelecek. Osasuna formda ama az farklı Atletico Madrid galibiyeti muhtemel. 

Auxerre-Nimes 
Geçtiğimiz sezon da ikinci lig ekibi Chateauroux'nun final oynadığı Fransa'da bu kez de üçüncü lig ekibi Nimes yarı finalde. Şampiyonlar ligi iddiası kalmayan Auxerre için UEFA'ya gitmeyi garantileme fırsatı. Banko Auxerre. 

Monaco-Sedan 
Ligde Şampiyonlar Ligi potasına giren Monaco'da konsantrasyon eksikliği olabilir. İkinci ligde zirveden kopan Sedan için sezonun en önemli maçı. Sürprize açık bir müsabaka. 

Lierse-Brugge 
Belçika Ligi'nde şampiyonluk için gün sayan Brugge'a kupada final için beraberlik yetiyor. İlk maçı 1-0 kazanan Mavi-Siyahlılar galip gelirse de şaşırmayın. 

Germinal-Lokeren 
Ligde iddiaları olmayan iki ekip için Avrupa'ya gitme fırsatı. İlk maçın berabere bitmiş olması Germinal'i bir adım öne çıkarıyor. 

Beraberlik bozulmaz 
Galatasaray ve Fenerbahçe'nin Türkiye Kupası yarı finalinde oynadıkları maçlar iki hocanın ne kadar kontrollü olduğunu gözler önüne sermişti. Aynı kontrollü oyunun finalde de sürmesi golsüzlüğün bozulmasını zorlaştırabilir. 


</TEXT>
</DOC>
