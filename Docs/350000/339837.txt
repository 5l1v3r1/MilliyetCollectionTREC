<DOC>
<DOCNO> 339837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/05/son/soneko09.html </URL>
<DATE> 2005/05/05/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Carrefour'dan Borsa'ya Gima açıklaması... 
</HEADLINE>
<TEXT>

     Gima Gıda İhtiyaç Maddeleri T.A.Ş. hisselerinin Carrefoursa Carrefour Sabancı Ticaret Merkezi A.Ş’ye devir işleminin gerçekleşmesinin, çeşitli önkoşulların yerine getirilmesi ve gerekli izinlerin alınmasına bağlı olduğuna dikkat çekilerek, "Bu nedenle şu an için şirketin, çağrıda bulunup bulunmayacağı konusunda alınmış bir kararı olmadığı" belirtildi. 
     Gima Gıda ve İhtiyaç Maddeleri T.A.Ş. ile ilgili olarak Carrefoursa Carrefour Sabancı Ticaret Merkezi A.Ş’den İMKB’ye gönderilen yazıda, Carrefoursa Carrefour Sabancı Ticaret Merkezi A.Ş. 
     ile Fina Holding A.Ş, Finans Finansal Gayrimenkul Geliştirme İnşaat ve Yatırım A.Ş. ve Finans Finansal Kiralama A.Ş. arasında, Gima Gıda ve İhtiyaç Maddeleri T.A.Ş. Gima hisselerinin satışı hususunda 3 Mayıs 2005 tarihinde bir "Hisse Alım ve Satım Sözleşmesi" imzalandığı hatırlatılarak, şu görüşler dile getirildi "Bu sözleşme çerçevesinde, A Fina Holding A.Ş, sahibi olduğu sermayenin yüzde 10’una tekabül eden 10 trilyon TL. nominal değerde 10 milyar adet Borsada dolaşımda bulunmayan GİMA hissesini, Carrefoursa Carrefour Sabancı Ticaret Merkezi A.Ş’ye 20 milyon dolar bedelle, aracı kurum kullanılmaksızın 3 Mayıs 2005 tarihinde devretmiştir. B Sirket sermayesinin yüzde 50,178’ine tekabül eden 50 milyar 178 milyon 632 bin adet hisse, Fina grup şirketleri tarafından toplam 100 milyon 357 bin 264 dolar bedelle Carrefoursa Carrefour Sabancı Ticaret Merkezi A.Ş’ye devredilecek olup, devir işleminin gerçekleşmesi çeşitli önkoşulların yerine getirilmesi ve gerekli izinlerin alınmasına bağlıdır. Bu nedenle şu an için şirketimizin, çağrıda bulunup bulunmayacağı konusunda alınmış bir kararı yoktur." 
     
</TEXT>
</DOC>
