<DOC>
<DOCNO> 333344 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/14/son/soneko50.html </URL>
<DATE> 2005/04/14/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Merkez Bankası döviz rezervleri 37.8 milyar dolara indi... 
</HEADLINE>
<TEXT>

     Merkez Bankası'nın döviz rezervleri 1-8 Nisan 2005 tarihleri arasında 97 milyon dolar azalarak, 8 Nisan itibarıyla 37 milyar 837 milyon dolara indi. Bankanın döviz rezervleri 1 Nisan'da 37 milyar 934 milyon dolardı. 
     Türkiye'nin ''uluslararası rezervleri'' ise 18-25 Mart tarihleri arasında 2 milyar 142 milyon dolar azalarak, 25 Mart itibarıyla 57 milyar 936 milyon dolara geriledi. 
     Uluslararası rezervler 18 Mart'ta, 60 milyar 78 milyon dolar seviyesinde bulunuyordu. 
     Bankalar ve özel finans kurumlarının ÖFK toplam döviz rezervleri de 1 milyar 139 milyon dolar azalarak, 25 Mart itibarıyla 18 milyar 301 milyon dolara indi. Bankalar ve ÖFK'ların toplam döviz rezervi 18 Mart'ta 19 milyar 440 milyon dolardı. 
     
     EMİSYON HACMİ 
     Dolaşımdaki kağıt para miktarını gösteren emisyon hacmi, bir haftada 324.8 milyon Yeni Türk Lirası YTL azalarak, dün itibarıyla 14 milyar 698.1 milyon YTL'ye indi. 
     Merkez Bankası'nın haftalık verilerine göre, emisyon hacmi 7 Nisan'da 15 milyar 18.9 milyon YTL idi. 
     
     REPO İŞLEMLERİ ARTTI 
     Bankaların müşterileriyle yaptığı repo işlemleri, 1-8 Nisan 2005 tarihleri arasında 376.9 milyon YTL artarak, 8 Nisan itibarıyla 1 milyar 900.3 milyon YTL oldu. Repo işlemleri 1 Nisan'da 1 milyar 523.3 milyon YTL idi. 
     Mali kuruluşlar arası repo işlemleri ise 1 Nisan'da 8 milyar 121.6 milyon YTL iken, 8 Nisan itibarıyla 275.1 milyon YTL artış ile 8 milyar 396.6 milyon YTL'ye çıktı. 
     
     DIŞ BORÇ ÖDEMELERİ 
     Türkiye, 1-13 Nisan tarihleri arasında 1 milyar 354.08 milyon dolar dış borç ödemesi yaptı. 
     Ödemelerin 1 milyar 276.30 milyon doları Hazine, 17.55 milyon doları Merkez Bankası ve 18.35 milyon doları genel ve katma bütçeli idarelerin dokümantasyon, kitap bedeli, katılma payı, üyelik aidatı gibi ödemeler ile MSB ve savunma sanayii ödemeleri gibi kalemlerden oluştu. Aynı dönemde IMF'ye 41.88 milyon dolar ödemede bulunuldu. 
     2005 yılının başından bu yana Türkiye, 6 milyar 575.92 milyon dolar dış borç ödemesi gerçekleştirirken, Hazine tek başına 5 milyar 15.12 milyon dolar dış borç ödemesi yerine getirdi. Aynı dönemde IMF'ye 1 milyar 307.31 milyon dolar ödemede bulunuldu. 
     
     DÖVİZ MEVDUAT HESAPLARI 
     Bankalardaki toplam döviz mevduat hesapları, 1 Nisan itibarıyla 76 milyar 912 milyon dolar oldu. 
     Toplam döviz mevduat hesapları 25 Mart'ta 77 milyar 173 milyon dolardı. 
     Döviz tevdiat hesapları toplamı 1 Nisan itibarıyla 59 milyar 254 milyon dolara, yurt içi döviz tevdiat hesapları toplamı 56 milyar 526 milyon dolara, yurt dışı döviz tevdiat hesapları da 2 milyar 728 milyon dolara geriledi. 
     
</TEXT>
</DOC>
