<DOC>
<DOCNO> 308022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/20/son/sondun13.html </URL>
<DATE> 2005/01/20/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
İran "ABD, Irak'taki hatalarından ders almalı" 
</HEADLINE>
<TEXT>

     İran'ın Londra Büyükelçisi Muhammed Hüseyin Adili, ABD Başkanı George Bush'un Irak'ta yaptığı hatalardan ders alması gerektiğini söyledi. 
     Adili, ABD'nin İran'da gizli keşiflerde bulunduğu ve Bush'un İran'a yönelik bir askeri harekatı reddettiği haberleriyle ilgili olarak İngiliz yayın kuruluşu BBC'ye yaptığı açıklamada, Washington'un İran'a saldırarak dünyadaki konumunu daha da riske etmemesi ve Müslüman dünyasında gerilimi artırmaması gerektiğini belirtti. 
     Adili, İran'ın nükleer programının tamamıyla barışçıl amaçlı olduğunu bir kez daha yineleyerek, Tahran yönetiminin atom bombası yapmaya niyetli olduğu yönündeki Amerikan iddialarını reddetti. 
     ABD'yi daha sorumlu bir tutum takınmaya ve dünyadaki sorunlara karşı çok seçenekli yaklaşımlarda bulunmaya davet eden Adili, Müslümanlara karşı savaş açmanın, Washington'un müttefiklerinin tepkisini çekeceğini, dünyaya güvenlikten çok istikrarsızlık ve gerilim getiriceğini söyledi. 
     
</TEXT>
</DOC>
