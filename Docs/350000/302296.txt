<DOC>
<DOCNO> 302296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/30/son/sontur39.html </URL>
<DATE> 2004/12/30/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Rize'de orman yangını çıktı 
</HEADLINE>
<TEXT>

     Rize'nin Fındıklı İlçesi'nde orman yangını çıktı. 
     Rize Valisi Enver Salihoğlu, AA muhabirine yaptığı açıklamada, ilçenin merkeze bağlı Aksu Mahallesi Güvenler mevkiinde çam ağaçlarının yoğun olduğu ormanlık alanda henüz belirlenemeyen nedenle yangın çıktığını belirtti. 
     Yangının, rüzgarın etkisiyle yaklaşık 15 dönümlük bir alana yayıldığını ifade eden Salihoğlu, yol olmadığı için yangına itfaiye ekiplerinin müdahale edemediğini kaydetti. 
     Söndürme çalışmalarının, güvenlik güçleri ve vatandaşlar tarafından sürdürüldüğünü dile getiren Salihoğlu, ''Yangın, en yakın yerleşim yerine yaklaşık 500 metre mesafede. 15 dönümlük bir alana yayılan yangının, yerleşim birimini henüz tehdit eder boyutu yok. Söndürme çalışmaları, güvenlik güçleri ile vatandaşlar tarafından sürdürülüyor. Yangının kısa sürede kontrol altına alınarak söndürüleceğini tahmin ediyorum'' dedi. 
     
</TEXT>
</DOC>
