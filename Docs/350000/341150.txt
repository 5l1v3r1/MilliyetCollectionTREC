<DOC>
<DOCNO> 341150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/10/son/sondun16.html </URL>
<DATE> 2005/05/10/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Blair'e 'torpil' suçlaması... 
</HEADLINE>
<TEXT>

     İngiltere Başbakanı Tony Blair, "torpil yapmakla" ve bakan yardımcılıklarını tanıdıkları ile partisinin bağışçılarına dağıtmakla suçlandı. 
     İngiliz basını, Blair’in, özel ilişki içinde olduğu kişileri ve İşçi Partisi’ne yüklü bağış yapanları bakan yardımcılıklarına getirdiğini savundu. 
     Basına göre, Blair, milletvekili olmayan danışmanı Andrew Adonis, eski Muhafazakar Parti milletvekili ve güçlü Sainsbury ailesinin damadı Shaun Woodward ile İşçi Partisi’ne yüklü miktarlarda bağışlarda bulunan Lord Drayson’a bakan yardımcılığı verdi. 
     Başbakanlık sözcüsü ise Blair’in atamaları her zamanki gibi "dikkatle ve başarıyı ölçüt alarak" yaptığını belirtti. 
     
</TEXT>
</DOC>
