<DOC>
<DOCNO> 343194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/17/spor/spo10.html </URL>
<DATE> 2005/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Böylesi on yılda bir 
</HEADLINE>
<TEXT>


Daha önce 1957'de Bernabeu'da R.Madrid, 1965'te San Siro'da Inter, 1982'de Nou Camp'ta Barcelona ve 2002'de Rotterdam'da Feyenoord kendi evlerinde Avrupa kupası kaldırmışlardı. Sırada Alvelade'de Sporting var 


"O Mourinho, bense Peserio'yum" diyor, Portekiz ekibini UEFA Kupası'nın kıyısına getiren genç adam... Portekiz'in Haziran ayında kendi evinde Avrupa şampiyonluğunu kaybedişini de hatırlatıyor. Abramovich'in küçük devi CSKA ise rahat. Favori gösterilmemenin ve liglerinde uzun zamandır dinleniyor olmanın avantajını yaşıyorlar. Hafta sonu St. Petersburg deplasmanında onlar da kaybettiler, ama henüz sezonun başı olduğu için gözlerini UEFA'ya çevirdiler. 
Hafta sonu Sporting, Portekiz'de sezonun en önemli maçındaşampiyonluk yarışında çekiştiği rakibi Benfica'ya kaybederek ağır bir yara aldı. Portekiz ekibinde hafta sonu oynamayan Liedson finalde var. CSKA ise hafta sonu da mükemmel bir performans ortaya koyan kalecisi Akinfeev'e güveniyor. Favori az farkla da olsa ev sahibi Sporting. 


</TEXT>
</DOC>
