<DOC>
<DOCNO> 304769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/09/guncel/gun01.html </URL>
<DATE> 2005/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Liseye üniversite modeli 
</HEADLINE>
<TEXT>


Anadolu ve fen liseleri sınavları, artık üniversite giriş sınavını andıracak. Baraj puanı getirilen sınavda öğrenciler, sonuçlar açıklandıktan sonra tercih yapacak 

Sibel Kahraman - İstanbul 

Anadolu ve fen liselerine öğrenci alımı için yapılan sınavlar, üniversite sistemine benzedi. 
Önümüzdeki eğitim-öğretim yılında ortaöğretim kurumlarına girecek adaylar 'üniversite sınavındaki' gibi sonuçlar açıklandıktan sonra tercih yapacaklar. 

Hakkı yanabilir 
Adaylar kazandıkları okula kayıt yaptırabilecek. Kayıt yaptırmayanların hakkı yanacak. Bugüne kadar not ortalaması en az 4.00 olan öğrencilerin başvurabildiği süper liseler de bu yıl ilk kez Ortaöğretim Kurumları Giriş Sınavı OKS ile öğrenci alacak. 

Dikkatli olmalılar 
Öğrenciler, okudukları ilköğretim okulu müdürlüklerine başvuracak. Okul müdürleri, öğrencinin bilgilerini internet ortamında e-başvuru formuna girecek. Velilerin kontrolünden sonra form onaylanacak ve bu bilgiler aynı anda Milli Eğitim Bakanlığı Eğitim Teknolojileri Genel Müdürlüğü'nün sistemine girecek. Veliler, başvuru için okula giderken yanlarında öğrencinin TC kimlik numarasını, Ziraat Bankası'na yatırılan 10 YTL'lik makbuzu bulunduracak. 
E-başvuru formunun yanlış doldurulması veya eksik kalması durumunda başvuru geçersiz sayılacağı için velilerin formu onaylarken çok dikkatli olması gerekiyor. 
2005 OKS başvuruları yarın başlıyor. Başvuru 11 Şubat'a kadar devam edecek. Sınav ise 12 Haziran'da yapılacak. Sınav sonuçları temmuz ayının ortasından itibaren açıklanacak. 

Kontenjan arttı 

Sınavlarda kazanılan başarı kadar, sistemi doğru bilmenin de başarıda önemli rolü olduğunu belirten eğitim danışmanı Asuman Kuzuoğlu, değişikliklerle ilgili şu bilgileri verdi 
Bu yıl baraj puanı getirildi. Standart puanı 160 ve üzerinde olanlar tercih yapabilecek. Tercihler sınavdan sonra yapılacak. Yerleştirme işlemi ÖSS'de olduğu gibi gerçekleştirilecek. Yerleştirme işleminin sonucunda tercih ettiği okullardan birisine yerleştirilmiş bir aday, kaydını sadece o okula yaptırma şansına sahip. Yazdığı okullardan birine yerleşememiş öğrenci için açık kontenjanlara yerleştirilebilmesi için bir kez daha tercih listesi yapma hakkı var.Bu yıl süper liseler de bu sisteme dahil edildi. Türkiye genelinde yaklaşık 66 bin kişilik kontenjan artışı olacak. 

Form bilgileri 

Okul yöneticisinin veliyle birlikte forma dolduracağı bilgiler şunlar 
Öğrencinin cinsiyetiBaba adı - Ana adıNüfusa kayıtlı olduğu il ve ilçeDoğum yeri, ili ve ilçesiDoğum tarihi bilgileriAdres ili, ilçesi, posta koduEv veya cep telefonuVelinin adı, soyadı ve telefon numarasıBanka dekont numarası Formun çıktısı veli tarafından imzalanacak. 
Hangi okullar alınacak Resmi ve Özel Fen, Sosyal Bilimler, Anadolu, Yabancı dil ağırlıklı, Anadolu öğretmen, Anadolu meslek, Anadolu teknik, Anadolu imam - hatip, Sağlık meslek ve diğer bakanlıklara bağlı meslek liseleri bu sınavda yer alacak. 

</TEXT>
</DOC>
