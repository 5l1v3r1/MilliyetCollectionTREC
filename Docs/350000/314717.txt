<DOC>
<DOCNO> 314717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/12/son/sonspo20.html </URL>
<DATE> 2005/02/12/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Chelsea koşuyor, Everton'ı da yıktı 0-1 
</HEADLINE>
<TEXT>

     Premier Lig'de 16 Ekim 2004'ten bu yana yenilgi yüzü görmeyen lider Chelsea, 27. haftada konuk olduğu sezonun flaş ekibi Everton deplasmanından da 3 puanla döndü. Everton'dan Beattie'nin 9. dakikada kırmızı kart gördüğü maçta Chelsea'yi galibiyete Gudjohnsen'nin golü taşıdı. 
     Goodison Park'ta 40 bin 270 seyirci önünde oynanan maçta bu sezon büyük bir çıkış yapan ve 48 puanla sıralamada 4. sırada bulunan Everton, lidere boyun eğdi. 
     Ev sahibi ekipten James Beattie henüz 9. dakikada William Gallas'a yaptığı hareket sonrası kırmızı kart görüp takımını on kişi bıraktı. 
     Chelsea, rakibinin on kişi kalmasının ardından yoğun baskı kurduğu Everton önünde 70. dakikada sağdan gelen orta sonucu oluşan karambolde Gudjohnsen'nin topu bomboş kaleye göndermesiyle 1-0 öne geçti. 
     Maçın son bölümünde beraberlik için bastıran Everton sonuca ulaşamadı ve Chelsea haftayı 3 puanla kapadı. 
     Bu sonuçla Jose Mourinho'nun ekibi puanını 68'e çıkardı ve şampiyonluk yolunda çok zor bir engeli kayıp vermeden aşmayı başardı. Şimdi gözler 56 puanla lig ikincisi Manchester United'ın yarın hemşehrisi Manchester City ile oynayacağı derbiye çevrildi. 
     

STAD-SEYİRCİ Goodison Park-40.270 HAKEM Mr. M. Riley EVERTON Martyn, Pistone, Stubbs, Weir, Naysmith Ferguson 74 , Yobo, bent, Carsley Arteta 86 , Cahill, Killbane, Beattie kırmızı kart 9. dakika CHELSEA Cech, Makelele, Lampard, Cole Jarosik 72 , Duff Carvalho 90 , Gallas, Bridge, Ferreira, Gudjohnsen, Terry, Tiago Johnson 89 SARI KART Cahill Everton , Gallas, Terry Chelsea KIRMIZI KART Beattie GOL Gudjohnsen 70      
</TEXT>
</DOC>
