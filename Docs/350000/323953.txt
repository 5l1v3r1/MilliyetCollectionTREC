<DOC>
<DOCNO> 323953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/16/son/sondun13.html </URL>
<DATE> 2005/03/16/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Ermeni Büyükelçi'den sürpiz çıkış Türkiye soykırımdan sorumlu tutulamaz 
</HEADLINE>
<TEXT>

     GÜVEN ÖZALP Brüksel 

Avrupa Birliği AB sürecinde Türkiye'nin önüne son dönemde sıkça çıkarılmaya başlanan "soykırım iddiaları" konusunda Ermeni yetkililerden dikkat çekici bir çıkış geldi. Geçen hafta Strasbourg'da gerçekleştirilen Ermenistan ile Avrupa Parlamentosu AP arasındaki Parlamentolararası İşbirliği Komisyonu'nda konuşan AB nezdindeki Ermeni Büyükelçi Viguen Çiteşyan "soykırım" konusunun "Ermeni diasporasının yarattığı bir sorun" olduğunu söyledi. Çiteşyan, "Soykırımdan modern Türkiye sorumlu tutulamaz dedi. Toplantı da bir soruyu cevaplayan Çiteşyan, "Şüphesiz, Jön Türkler tarafından uygulanmış bir soykırımı meselesi var, ancak bu sorundan modern Türkiye ve Türk ulusu sorumlu tutulamaz. Soykırım meselesi, diasporanın yarattığı bir sorundur" diye konuştu. Soykırım konusunun Ermenistan'ın güvenliği açısından önem taşıdığını belirten Büyükelçi, şunları söyledi 
     "Sorun Ermeni halkının güvenlik sorunudur. Soykırımının tanınmasını bu nedenle talep ediyoruz. Bu konu dış politikamızda daima mevcut olacaktır. Ancak Türkiye'yle ilişkilerimiz açısından hiçbir zaman ön koşul değildir." 
     
</TEXT>
</DOC>
