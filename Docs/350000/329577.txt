<DOC>
<DOCNO> 329577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/02/spor/spoz2.html </URL>
<DATE> 2005/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol diye diye 
</HEADLINE>
<TEXT>


Volkan KARSAN 


Futbol güneşi, milli maç burcunda ya... Şimdi Galatasaray'da da gündem basketbol... Bütün platformlarda tartışma, kız takımının küme düşmesi, erkeklerin aynı akıbete dolu dizgin gitmesi üzerine... Başkan Canaydın'ın eski bir basketbolcu olması da söylemlerin heyecanını bir kat daha artırıyor. 
Başkan Yardımcısı Turgay Kıran'ın açıklaması da ilginç... Sözlerindeki "Biz, futbolun yanı sıra yüzme, sutopu ve kürek branşlarında şampiyonluk mücadelesi veriyoruz" bölümüne takılmazsanız, araya sıkışan "Başarısızlıkta herkesin payı var" cümlesindeki şifreyi çözmek mümkün olabilir. Gelin açalım. 
Canaydın dönemi öncesindeki yönetimde gençlik yılları pota altında geçmiş birkaç fidan gibi yönetici vardı. Bunların öncülüğünde gönüllü bir basketbol komitesi oluşmuş ve yararlı çalışmalar da yapmışlardı. Sonra ne mi oldu Seçilemeyince bu komitenin yaşamını sürdürmesine destek vermediler. "Yani camiaya hizmet koltukla sınırlıdır" gibi bir şey... 
Bir başka handikap ise Galatasaray basketbol şubesinin kendi içindedir. Bu şubede neler başarılamayacağını öğrenmek için Erman Kunter'e başvurmak gerekir. Neler yapmak istedi, neler yaptırılmadı. 
Payı olan bir adresi de şu taraftar cümlesi gösteriyor Jardel'e karşılık forma yüzü görmeden para alan yabancı hatasından biri yapılmasa acaba basketbol kurtulmaz mıydı .. 
100. yıl formaları tanıtıldı. İlaç yine aynı... Bu formalarla atılacak "zafer" turları basketbol acısına da deva olur mu Ne dersiniz 


</TEXT>
</DOC>
