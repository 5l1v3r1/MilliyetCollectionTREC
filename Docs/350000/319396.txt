<DOC>
<DOCNO> 319396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/28/son/sontur52.html </URL>
<DATE> 2005/02/28/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Namaz kılarken yanlışlıkla yanındaki kişiyi vurdu 
</HEADLINE>
<TEXT>

     Trabzon'un Akçaabat İlçesi'nde, namaz kılarken tabancası belinden düşen kişi, yanındaki vatandaşın yaralanmasına neden oldu. 
     İlçenin Akpınar Beldesi'nde, Kuran kursunda namaz kılan Mehmet Davulcu'nun 52 , belindeki el yapımı ruhsatsız tabanca yere düşerek, ateş aldı. Tabancadan çıkan kurşun, yan tarafta namaz kılan Celal Bayraktar'ın 75 , sol bacağına isabet etti. 
     Bayraktar, Akçaabat Devlet Hastanesi'nde tedavi altına alındı. 
     Olayın ardından yakalanan Davulcu, çıkarıldığı mahkemece tutuksuz yargılanmak üzere serbest bırakıldı. 
     Daha sonra Bayraktar'ı ziyaret eden Davulcu, olayın kaza sonucu yaşandığını belirterek, ''Arkadaşlarıyla birlikte Bayraktar'ı hemen hastaneye götürdük. Aramızda bir husumet yoktur. Bayraktar'a tedavisi sırasında gerekirse kan da veririm'' dedi. 
     Bayraktar'ın ameliyata alındığı sağlık durumunun iyi olduğu bildirildi. 
     
</TEXT>
</DOC>
