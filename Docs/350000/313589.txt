<DOC>
<DOCNO> 313589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/08/son/sontur42.html </URL>
<DATE> 2005/02/08/ </DATE>
<TIME> 17.35 </TIME>
<AUTHOR>  </AUTHOR>
<HEADLINE>
Kaza kurşunuyla şehit düştü 
</HEADLINE>
<TEXT>

     Hüseyin TÜCCAR BURSA, DHA 

VAN'da vatani görevini yaparken nöbet dönüşü silahını temizleyen bir uzman çavuşun tabancasının ateş alması sonucu şehit olan er Erdal Birol, askeri törenle Pınarbaşı Şehitliği'ne toprağa verilirken, Şahin Birol, gözlaşı dökerek, ağabeyinin mezarına menekşe dikti. 
     Van'ın Çaldıran İlçesi'ndeki birliğinde 5 gün önce meydana gelen olayda kimliği açıklanmayan bir uzman çavuşun temislediği tabancasından çıkan kurşunun isabet etmesi sonucu şehit olan er Birol'un cenazesi dün akşam saatlerinde Bursa'ya getirildi. Şehit er Erdal Birol için Ulucami'de bugün cezane töreni düzenlendi. Törene Vali Oğuz Kağan Köksal, Emniyet Müdürü Hüseyin Çapkın ve askeri yetkililer katıldı. Öğle saatlerinde kılınan cenaze namazı ardından şehit erin tabutu gözyaşları içinde Pınarbaşı Şehitliği'ne götürüldü. 
     Askeri kortejin arkasından yürüyen Birol'in yakınları, gözyaşı dökerken Şahin Birol, birlikte aynı evde kaldığı ağabeyinin mezarına menekşe dikerden, "Menekşemiz solmayacak'' diye konuştu. 
     Şehit Er Erdal Birol'un babası Mehmet Birol'un da 1992 yılında Erzurum'da çobanlık yaparken, PKK'lı teröristler tarafından öldürüldüğü belirtildi. 
     
</TEXT>
</DOC>
