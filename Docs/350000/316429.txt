<DOC>
<DOCNO> 316429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/18/son/soneko33.html </URL>
<DATE> 2005/02/18/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Süzer Grubu'ndan Kentbank açıklaması Haklılığımız tescil edildi 
</HEADLINE>
<TEXT>

     Süzer Grubu, Danıştay İdari Dava Daireleri Kurulu'nun BDDK'nın temyiz istemini reddederek, Kentbank'ın Fon'a devrini öngören BDDK işleminin iptaline ilişkin Danıştay 10. Dairesi'nin kararını onaması konusunda, ''haklılığımız, yargı kararlarıyla yeniden tescil edildi'' açıklaması yaptı. 
     Süzer Grubu imzasıyla yapılan yazılı açıklamada, Danıştay İdari Dava Daireleri Kurulu'nun dünkü kararı değerlendirilerek, Kentbank konusunda hukuki platformda sürdürülen çalışmalarda önemli bir aşamanın daha kaydedildiği belirtildi. Açıklamada, şöyle denildi 
     ''Hukukun üstünlüğü ilkesine olan inancımızı her zaman muhafaza ettik. Bu inançla, Türkiye'nin bir hukuk devleti olduğunu ve sorunlarımızın hukuki platformda çözülebileceği güvencemizle de bugünlere geldik. 
     Kamu kurum ve kuruluşlarının hukukun üstünlüğü ilkesinde ve yargı kararlarının uygulanmasında gerekli titizliği göstereceğine inancımız tamdır. 
     BDDK ile ilişkilerimizde de, öncelikle devletin menfaatlerine uygun ortak bir noktada buluşabileceğimize inancımızı sürdürüyoruz. '' 

     
</TEXT>
</DOC>
