<DOC>
<DOCNO> 332322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/11/son/sonyas05.html </URL>
<DATE> 2005/04/11/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Paris Maratonu karnaval havasında geçti 
</HEADLINE>
<TEXT>

     Saadet ORUÇ PARİS, DHA 

FRANSA'da düzenlenen 29'uncu Paris Maratonu, 35 bin atletin katılımı ve 150 bin izyeciyle renkli görüntülere sahne oldu. 
     Champs Elysee Caddesi'nden bu sabah başlayan maraton, ünlü Zafer Anıtı'na açılan Foch Caddesi'nde sona erdi. Maratonu, Kenyalı atlet Salim Kipseng 2 saati biraz aşan bir sürede birinci olarak tamamlarken, değişik meslek ve yaş gruplarından ve farklı milliyetlerden oluşan 35 bin kişi maratona katıldı. Finiş çizgisinin yanında adeta bayram yerine dönen alanda DHA'ya konuşan atletlerden hiçbiri sporla profesyonel olarak ilgilenmediklerini söyledi. Maratona katılanların içinde ABD vatandaşı olup Londra'dan özel olarak maraton için Paris'e gelenlerin yanısıra, jandarma olarak çalışıp 6'ıncı kez koşan insanlar dikkat çekti. 
     Maratonun yapılacağını gazeteden okuyup katılan İtalyan TV muhabiri Riccardo Campolmi, "Umarım sonuncu olmamışımdır. Önemli olan yapabilmemdi'' dedi. 
     Maratonu tamamlayan atletlere ödül olarak elma dağıtıldı. 
     
</TEXT>
</DOC>
