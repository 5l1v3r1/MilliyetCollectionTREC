<DOC>
<DOCNO> 331793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/09/son/sonspo30.html </URL>
<DATE> 2005/04/09/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
TBL... Galatasaray 63 - Fenerbahçe 90 
</HEADLINE>
<TEXT>

     Türkiye Basketbol Ligi'nde TBL yapılan ve oyundan çok tribün olaylarının damgasını vurduğu derbi maçta Fenerbahçe, ezeli rakibi Galatasaray'ı 90-63 yendi. 
     Karşılaşmanın ilk dakikalarında her iki takım da sayı bulmakta zorlanırken, 4. dakika 4-0 Galatasaray üstünlüğünde geçildi. Burak ve Johnson'un 3 sayılık basketleriyle 6. dakikada 9 sayılık fark yakalayan 11-2 sarı-kırmızılılar, bu dakikadan sonra üstüste yaptığı top kayıplarıyla üstünlüğü Fenerbahçe'ye kaptırdı. Sarı-lacivertliler, özelikle Ömer ile Rasim'un 3 sayılık basketleriyle 11-0'lık bir seri yakalayarak 8. dakikada 13-11 öne geçmeyi başardı. İlk periyot da 17-17'lik eşitlikle geçildi. 
     2. çeyrekte bulduğu 15 sayıyla Salyers adeta Fenerbahçe'yi sırtlarken, Galatasaray'da ise pota altında Keep, dış atışlarda ise Burak, sayılarıyla farkın açılmasını önledi. Fenerbahçe, devreyi 41-35 önde kapadı. 
     İkinci yarıda oyunda üstünlüğü tamamıyla ele alan Fenerbahçe, Rasim, Salyers ve Ömer ile sayılar bulmayı sürdürürken, Galatasaray'da Burak'ın çabaları farkın açılmasını önleyemedi. Sarı-lacivertliler, son periyoda 15 sayılık üstünlükle 65-50 önde girdi. 
     Galatasaray karşısında 4. periyotta rahat bir oyun çıkaran Fenerbahçe, karşılaşmadan 27 sayı farkla 90-63 galip ayrıldı. 
     
     
Salon Ahmet Cömert. Hakemler Engin Kennerman xx, Aytuğ Ekti xx, Ozan Çakar xx. Galatasaray Johnson xx 10, Jakobsen xx 5, Boddicker xx 10, Arda xx 5, Burak xxx 18, Umut x 2, Keep xx 13, Cihad x. Fenerbahçe Mrsiç xx 14, Ömer xxx 17, Erdal x, Salyers xxx 27, Harvey xx 8, Rasim xx 16, Edwards xx 8, Barış x. 1. Periyot 17-17. Devre 41-35 Fenerbahçe lehine . 3. Periyot 50-65. 
     
</TEXT>
</DOC>
