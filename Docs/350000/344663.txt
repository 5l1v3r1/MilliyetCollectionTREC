<DOC>
<DOCNO> 344663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/21/son/sontur34.html </URL>
<DATE> 2005/05/21/ </DATE>
<TIME> 19.15 </TIME>
<AUTHOR>  </AUTHOR>
<HEADLINE>
Antalya'da uyuşturucu operasyonunda 12 kilo eroin ele geçirildi... 
</HEADLINE>
<TEXT>

     Antalya’da gerçekleştirilen uyuşturucu operasyonunda, serada yetiştirdikleri hintkenevirlerini toz esrar maddesi haline getirdikleri iddia edilen 2 kişi yakalandı. 
     Operasyonda, 12 kilogram da toz esrar maddesi ele geçirildi. 
     AA muhabirinin aldığı bilgiye göre, Antalya İl Jandarma ve Merkez İlçe Jandarma Komutanlığı ekipleri, Çalkaya Beldesi’nde bir serada hintkeneviri yetiştirildiği yönünde ihbar aldı. 
     Serada yetiştirilen ve toz haline getirilen 10-15 kilogram civarındaki toz esrarın piyasaya sürüleceğini belirleyen jandarma ekipleri, sera sahibi olduğu bildirilen Mehmet D. 35 ve Mustafa D. 
     45 ile pazarlık yaptı. 
     Jandarma ekipleri, bu kişileri Isparta Yolu’ndaki bir benzin istasyonunda 10 kilogram 420 gram toz esrarı satmak isterken suçüstü yakaladı. 
     Yakalanan kişilere ait serada yapılan aramada ise bin 650 gram toz esrar, bin 492 adet esrar haline dönüştürülmeye hazır hintkeneviri ele geçirildi. 
     Yetkililer, toplam 12 kilogram toz esrar maddesi ile 1 adet toz esrar tartımında kullanılan hassas tartının ele geçirildiği olayla ilgili mahkemeye çıkartılan Mehmet D. ve Mustafa D’nin tutuklandığını kaydettiler. 
     
</TEXT>
</DOC>
