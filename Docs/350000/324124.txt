<DOC>
<DOCNO> 324124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/16/son/sontur07.html </URL>
<DATE> 2005/03/16/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Evinin arkasında öpüşen genci öldürdü 
</HEADLINE>
<TEXT>

     Zafer TOKUŞ DHA 

      ADAPAZARI'nda 42 yaşındaki Salih Kani, kendisini bir gün önce döven 19 yaşındaki Mehmet Atalay'ı sokak ortasında tabancayla öldürdü. 
     Kentin 32 Evler Mahallesi'nde saman ticareti yapan Salih Kani önceki akşam evinin arkasında, hiç tanımadığı Mehmet Atalay'ı sevgilisiyle öpürüşürken gördü ve uyardı. Uyardığı gencin ters yanıt vermesi üzerine tartışma çıktı. Mehmet Atalay iddiaya göre Sen ne diyorsun' diye saldırdığı Salih Kani'yi dövdü. 
     
     SOKAKTA KURŞUN YAĞDIRDI 
     Olaydan bir gün sonra evli ve 2 çocuk babası Salih Kani sokakta karşılaştığı Mehmet Atalay'a, yanında taşıdığı rahsutsaz tabancasıyla ateş etti. Göğsüne isabet eden kurşunlarla ağır yaralanan Mehmet Atalay, hastaneye kaldırılırken yolda öldü. 
     Cinayetten sonra gözaltına alınan Salih Kani ifadesinde, "İki gün önce bu genci evimin arkasında bir kızla beraber öpüşürken gördüm. Hoşuma gitmeyince uyardım. Sen ne diyorsun' diyerek üzerime yürüyüp beni dövdü. Kan revan içerisinde kaldım. Olay günü de aynı mahallede karşılaştım. Bana sözlü saldırınca belimdeki tabancamı çıkarak ateş ettim'' dedi. 
     Mehmet Atalay'ın öldüğünü Emniyet Müdürlüğü'nde öğrenen Salih Kani, çıkarıldığı adliyede yakınlarını görünce ağladı. Kani tutuklanarak cezaevine gönderildi. 
     
</TEXT>
</DOC>
