<DOC>
<DOCNO> 343781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/18/son/sontur34.html </URL>
<DATE> 2005/05/18/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Ankara'da fuhuş ve kumara suçüstü .. 
</HEADLINE>
<TEXT>

     Çankaya’da fuhuş yaptırdığı belirlenen bir masaj salonu kapatılırken, Altındağ’da kumar oynatan bir dernekten 11 kişi gözaltına alındı. 
     Emniyet yetkililerinden alınan bilgiye göre bir ihbarı değerlendiren Ahlak Büro Amirliği ekipleri, Çankaya Birlik Mahallesi’nde bir masaj salonuna operasyon düzenledi. Operasyonda masaj adı altında fuhuş yaptığı belirlenen Duygu takma isimli K.A ile işyeri yetkilisi M.K gözaltına alındı. 
     Ahlak Büro Amirliği’nin Keçiören’de yaptığı çalışma sonucu ise fuhuş yaptıkları ve fuhşa aracılık ettikleri belirlenen Rus uyruklu iki kadın suçüstü yakalandı. 
     Bu arada Altındağ Ali Ersoy Mahallesi’nde bulunan bir dernekte "tombala" oynatıldığına dair ihbarı değerlendiren polis, derneğe baskın düzenledi. Arama sonucu bir tombala makinesi, tombala kartları ve 100 YTL’ye el konuldu. Tombala oynadığı tespit edilen 11 kişi de gözaltına alındı. 
     
</TEXT>
</DOC>
