<DOC>
<DOCNO> 348353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/02/son/sontur48.html </URL>
<DATE> 2005/06/02/ </DATE>
<TIME> 20.15 </TIME>
<AUTHOR>  </AUTHOR>
<HEADLINE>
Kıbrıs toplantısı başladı... 
</HEADLINE>
<TEXT>

     Başbakan Recep Tayyip Erdoğan’ın ABD ziyareti öncesinde, Kıbrıs’ta yaşanan son gelişmeler ve bundan sonraki atılacak adımların değerlendirileceği Kıbrıs toplantısı başladı. 
     Başbakanlık resmi konutunda düzenlenen toplantıya Erdoğan, Dışişleri Bakanı ve Başbakan Yardımcısı Abdullah Gül, Başbakan Yardımcısı Abdüllatif Şener, KKTC Cumhurbaşkanı Mehmet Ali Talat, Başbakan Ferdi Sabit Soyar, Dışişleri Bakanı ve Başbakan Yardımcısı Serdar Denktaş, TBMM Dış İlişkiler Komisyonu Başkanı Mehmet Dülger, Dışişleri Bakanlığı Müsteşarı Büyükelçi Ali Tuygan ve diğer ilgili yetkililer katılıyor. 
     Toplantı, kısa bir görüşmenin ardından Başbakan Erdoğan’ın vereceği akşam yemeğiyle devam edecek. 
     KKTC liderleri, başbakanlık konutundaki toplantı öncesinde de dışişleri konutunda Gül ile çalışma toplantısına katılmışlardı. 
     
</TEXT>
</DOC>
