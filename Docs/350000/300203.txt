<DOC>
<DOCNO> 300203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/23/son/soneko04.html </URL>
<DATE> 2004/12/23/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Dolar beklentisi geriledi, enflasyon değişmedi 
</HEADLINE>
<TEXT>

     Merkez Bankası tarafından düzenlenen beklenti anketine göre, yıl sonu enflasyon beklentisi TÜFE bazında yüzde 10 ile değişmedi. 
     Dolar beklentisi ise 19 bin lira gerileyerek 1 milyon 412 bin liraya idi. 
     Merkez Bankası, aralık ayının ikinci dönemine ilişkin beklenti anketi sonuçlarını açıkladı. 
     
     Enflasyon beklentisi değişmedi 
     Buna göre, aralık ayının birinci anket sonuçlarına göre yüzde 10 olan TÜFE bazında yıl sonu enflasyon beklentisi, ikinci anket sonuçlarında da değişmedi. 
     Cari işlemler dengesinde açık beklentisi ise yıl sonu itibarıyla 13 milyar 582.4 milyon dolara geriledi. Aralık ayının ilk anketinde, yıl sonu cari açık beklentisi 13 milyar 618 milyon dolar idi. 
     
     Büyüme ve dolar beklentisi geriledi 
     Söz konusu ayın ilk anketinde büyüme beklentisi yüzde 8.9 iken, ikinci ankette yüzde 8.4'e geriledi. 
     Aralık ayının ikinci anketinde, cari ay ve yıl sonunun uygun ortalama dolar kuru beklentisi de, 1 milyon 431 bin 400 liradan 1 milyon 412 bin liraya düştü. 
     
</TEXT>
</DOC>
