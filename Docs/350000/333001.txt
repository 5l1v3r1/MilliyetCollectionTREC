<DOC>
<DOCNO> 333001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/13/son/sonspo04.html </URL>
<DATE> 2005/04/13/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Carew çok iddialı... 
</HEADLINE>
<TEXT>

     Carew, Kadıköy'de Fenerbahçe'ye iki gol atacağını ve gülen tarafın kesinlikle Beşiktaş olacağı iddiasında bulundu. 
     
     Moral bakımından zirvede 

     Ankaragücü ile oynanan son lig maçındaki performansı ile taraflı tarafsız herkesin beğenisini kazanan John Carew’in kendine güveni geldi. 2 gol atıp, bir de penaltı yaptıran Norveçli futbolcu, Başkent ekibi karşısında bu sezonun en iyi oyununu sergilediğini belirterek, bunun arkasının geleceğinin sözünü ve sinyalini de verdi. Tecrübeli golcü, Fenerbahçe derbisi öncesinde rakibine gözdağı, taraftarına ise umut dolu mesajlar vermeyi sürdürdü. 
     
     Seyirciden çekinmiyoruz’ 

     Sezonun ilk buluşmasında olduğu gibi yine galip geleceklerini iddia eden Carew, şunları söyledi Bu maça çok iyi hazırlanıyorum. Fenerbahçe’ye iki gol birden atacağım. Nobre ve Anelka süper yıldızlar. Ancak bizim de onlardan geri kalır yanımız yok. İki takım da rahat durumda. Bu nedenle çok güzel bir futbol ve bol gollü maç olacağını sanıyorum. Seyirci baskısından çekindiğimiz yok. Kazanan taraf mutlaka biz olacağız." 

     
</TEXT>
</DOC>
