<DOC>
<DOCNO> 328099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/29/son/sondun45.html </URL>
<DATE> 2005/03/29/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
İran'da kadın cumhurbaşkanı adayına doğru 
</HEADLINE>
<TEXT>

     İran'da bir kadın milletvekili, cumhurbaşkanı adayı olmak istediğini söyledi. 
     Milletvekili Rafet Bayat, Fars haber ajansına yaptığı açıklamada, Anayasayı Koruyucular Konseyi'nin sadece erkeklerin cumhurbaşkanı adayı olabileceklerine ilişkin kararını değiştirerek, kendisine aday olma izni vereceği umudunu dile getirdi. 
     Bayat, ''Bir ülkeyi yönetmek için İslami kurallara dayalı devrimci fikirlere sahip olmak ve halkın sorunlarını bilmek gerekir. Bunlar hem erkek, hem de kadınların sahip olabileceği niteliklerdir'' dedi. 
     Seçimlere girecek adaylara yeterlilik verme yetkisine sahip Anayasayı Koruyucular Konseyi, Ocak ayında yaptığı bir açıklamada, sadece erkeklerin cumhurbaşkanı adayı olabileceklerini bildirmişti. 
     İran'da cumhurbaşkanlığı seçimleri 17 Haziran'da yapılacak. 
     
</TEXT>
</DOC>
