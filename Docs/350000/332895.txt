<DOC>
<DOCNO> 332895 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/13/son/sondun48.html </URL>
<DATE> 2005/04/13/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Çınar'a Almanya Devlet Nişanı verildi 
</HEADLINE>
<TEXT>

     Berlin Brandenburg Türkiye Toplumu Sözcüsü ve Alman Türk Toplumu Başkan Yardımcısı Safter Çınar, Almanya Cumhurbaşkanlığı Devlet Nişanı ile onurlandırıldı. 
     Çınar'a devlet nişanı, Berlin Eyaleti Çevre Bakanı Ingeborg Junge Reyer tarafından, Berlin Çevre Bakanlığı'nda verildi. Reyer, Çınar'ın uyum konusunda yıllardır örnek çalışmalar yaptığını belirterek, ''Çınar, yabancılarla ilgili pek çok talebi ikna kabiliyetiyle politikacılara kabul ettirdi. Alman vatandaşlığına geçen Türklere, Türkiye'de verilen Pembe kart da Çınar'ın öncülüğünü yaptığı bir projeydi'' dedi. 
     Çınar da, ''Yaptığım çalışmalarla genelde devlet kurumlarının uygulamalarına karşı mücadele ettim. Yıllardır politikacılara karşı mücadele etmeme rağmen, bana bu nişanın verilmesi anlamlı'' diye konuştu. 
     Berlin Brandenburg Türkiye Toplumu Sözcüsü ve Alman Türk Toplumu Başkan Yardımcısı Çınar, ödülünün Türk toplumumun entegrasyonu açısından güdüleyici yönü de olabileceğini bildirdi. 
     
</TEXT>
</DOC>
