<DOC>
<DOCNO> 329229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/01/son/sondun25.html </URL>
<DATE> 2005/04/01/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Samarra'da tarihi minare zarar gördü 
</HEADLINE>
<TEXT>

     Irak'ta direnişçiler Samarra kentindeki tarihi caminin minaresine zarar verdi. 
     Polis, zarar gören minarenin Irak'ın önemli tarihi eserleri arasında yer aldığını açıkladı. 
     Öte yandan, güvenlik güçleri, başkent Bağdat'ın kuzeyinde meydana gelen çeşitli olaylarda toplam 5 Iraklının öldüğünü belirtti. 
     Aynı kaynaklar, Iraklı albay Hatem Raşid'in dün gece devriye gezerken direnişçilerin saldırısında öldüğünü, saldırıda 2 polis memurunun yaralandığını, Kerkük'te bir sivilin öldüğünü, biri kadın, biri çocuk olmak üzere 3 sivilin yaralandığını duyurdu. 
     Güvenlik güçleri, biri Duluhiye'de, biri El Muşade'de olmak üzere 2 Iraklı askerin uğradıkları saldırılarda öldüğünü, dün gece El Ducail'de Amerikan devriyesine yönelik saldırıda bir sivilin öldüğünü, birinin yaralandığını açıkladı. 
     
</TEXT>
</DOC>
