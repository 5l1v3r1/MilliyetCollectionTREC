<DOC>
<DOCNO> 345779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/25/son/sontur21.html </URL>
<DATE> 2005/05/25/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
12 yıl ölen üvey annesinin maaşını almış 
</HEADLINE>
<TEXT>

     Yalova’da, ölen üvey annesinin emekli maaşını 12 yıl boyunca vekaletname ile bankadan çektiği iddiasıyla yakalanan sanık tutuklandı. 
     AA muhabirinin aldığı bilgiye göre, Hüseyin Yalçın 52 , SSK emeklisi üvey annesi Güzel Yalçın’dan, emekli maaşını çekebilmek için 1992 yılında vekaletname aldı. 
     Güzel Yalçın’ın 1993 yılında yaşamını yitirmesinin ardından durumu banka şubesine bildirmeyen Yalçın, 12 yıl boyunca emekli maaşını tahsil etmeyi sürdürdü. Son olarak emekli maaşını çekmek için Ziraat Bankası Yalova Şubesi’ne giden Yalçın, banka çalışanlarının durumu fark ederek, polise haber vermesi üzerine gözaltına alındı. 
     Yalçın’ın üzerinde, üvey annesi Güzel Yalçın adına düzenlenmiş maaş çekmede kullanılan belge, vekaletname ve banka cüzdanı ele geçirildi. 
     Zanlı, Yalova Emniyet Müdürlüğü’ndeki sorgulamasının ardından sevk edildiği mahkemece tutuklandı. 
     
     BENZERİ BALIKESİR’DE YAŞANMIŞTI 
     Yalova’daki olayın benzeri, bir süre önce Balıkesir’de yaşanmıştı. 
     Şerafettin Gencel, evinin bodrum katına gömdüğü annesi Ümmühan Gencel’in kıyafetlerini giyerek, iki yıl boyunca emekli maaşını tahsil ettiği iddiasıyla gözaltına alınmıştı. 
     Maaşı çekmek için gitti banka şubesinde durumundan şüphelenilmesi üzerine yakalanan Şerafettin Gencel, sevk edildiği mahkemece tutuklanmıştı. 
     
</TEXT>
</DOC>
