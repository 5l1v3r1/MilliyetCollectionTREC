<DOC>
<DOCNO> 310714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/30/son/sondun04.html </URL>
<DATE> 2005/01/30/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Irak'ta kanlı seçim 
</HEADLINE>
<TEXT>

     Irak İçişleri Bakanlığı, seçim günü meydana gelen şiddet olaylarında çoğu sivil olmak üzere 96 kişinin de yaralandığını açıkladı. 
     Açıklamada, yaralıların 83'ünün sivil, 13'ünün polis olduğu, ölü ve yaralı sayılarına intihar komandolarının dahil olmadığı belirtildi. 
     Bakanlık ayrıca, 29 şüphelinin gözaltına alındığını, bunların 3'ünün Mısırlı diğerlerin de Iraklı olduğunu duyurdu. 
     İçişleri Bakanı Felah Nakıb ise seçim günü düzenlenen saldırıların, istihbarat servislerinin beklediğinden daha az olduğunu ifade etti. 
     Irak'ta 50 yıldır ilk kez yapılan çok partili seçimlerde görev yapan 10 bin kadar Iraklı gözlemciyi aynı çatı altında toplayan sivil toplum örgütü Göz'ün sözcüsü, düzenlediği basın toplantısında, "Genel olarak gözlemcilerimiz seçimlerin mükemmel biçimde geçtiğini, pek az ihlal ve yolsuzluk durumunun kaydedildiğini saptamıştır" dedi. 
     

     
</TEXT>
</DOC>
