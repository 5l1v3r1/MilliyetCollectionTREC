<DOC>
<DOCNO> 314635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/12/yazar/civaoglu.html </URL>
<DATE> 2005/02/12/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Aşk ve omlet 
</HEADLINE>
<TEXT>


Tempo dergisinden, Hıncal Uluç'un "Seks dediğin 3 dakikadır" söylemini ve "seks aşk" ilişkisini yorumlamamı istediler. 
İşte cevabım 
"Yumurtasız omlet, sekssiz aşk olmaz." 
"Seksin ömrü 3 dakikadır" hükmüne gelince. 
"Pardon... Sevişme hadisesinin geçtiği yer hipodrom mudur ki kronometre tutuluyor " 
Kimseyi eleştiriyor değilim... O öyle görmüş... Ben de böyle görüyorum. 
Ayrıca fotoğrafta keyifliydi. Hıncal bek r adam. 
Kendi gönlünce ve tarzınla şu kavanoz dipli dünyanın tadını çıkarırsın. Picasso'nun 80'inde yayımlanan ne fotoğrafları var .. 
Herkes o cesareti gösteremez. 
Lenin'e atfedilen bir söz vardır. "Hayatta beni bir karım anladı, o da yanlış anladı" demiş. 
O nedenle, fotoğrafını ve sözlerini herkes tartışırken, fakülte yıllarından dostu da belki yanlış anlamış olabilir, satırlara -özelde- noktayı koyuyorum. 
............. 
Önümüz Sevgililer Günü olduğu için -genelde- devam... 
............. 
"Sekssiz aşk" Tanrı içindir. İlahi aşktır. Bu dünyanın fanilerine değil, evreni yaratana hissedilir. İnanç galaksisinde yaşanır. 
........... 
Gerçi... Ölümlüler arasında "ten teması ile aşkın öldüğünü" de söyleyenler var. 
şık Veysel'e sormuşlar. 
"Üzerine bu kadar türkü yazdığın aşk ne menem şeydir " 
Cevap vermiş 
"Kavuşamazsın, aşk olur." 
Yani "Vuslat kavuşma aşkı öldürüyor" diyor. 
İstisnaları olsa da, bir bakıma doğru... 
Ama... 
Her ateşin, sonunda söneceği gerçeğinden hareketle varılan bu hükümde yanlış bir şeyler var. 
Ya arada alev alev yanma süreci .. 
İşte aşk o... 
Ben "alev alev yanma sürecinden" söz ediyorum. "Vuslat" doruğundan. 
Böyle düşünmeyenler ise "kül"den... 
Külü yaratan ateşe nasıl "yok" infazı yapılır 
.............. 
Tabii her sevişmek de aşk değildir. Fast food çağının fast love'ından sakının. 
.............. 
Herkeste bir telaş... Sevgililer Günü hazırlığı. 
14 Şubat için düzenlenmiş vitrinler... 
Hediyeler, çiçekler, çikolatalar, kırmızı külotlar, sutyenler... 
Konser ve parti biletleri. 
Romantik mek nlarda masa rezervasyonları... 
Bu heyecan hep o günün "kavuşmaları" için değil mi 
Sevgilisi olmayanlar bile hayalleriyle buluşuyorlar. 
............. 
Bilmeyenler için üç not 
"Sevgililer Günü'nü" Türkiye'ye getiren Hıncal Uluç'tur. 
Çok konuşulan kapak fotoğrafı, kurucusu olduğu HAFTALIK dergisi aracılığıyla can dostu Ercan Arıklı'ya armağanıdır. 
Gülümseyişi ise yukarılarda bir yerlerden onu seyrediyorsa Ercan'a olmalı... 



</TEXT>
</DOC>
