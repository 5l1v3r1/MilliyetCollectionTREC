<DOC>
<DOCNO> 341993 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/son/sontur33.html </URL>
<DATE> 2005/05/12/ </DATE>
<TIME> 18.15 </TIME>
<AUTHOR>  </AUTHOR>
<HEADLINE>
Fenerbahçeli taraftarlara kurşun .. 2 kişi serbest bırakıldı 
</HEADLINE>
<TEXT>

     Galatasaray ile Fenerbahçe futbol takımları arasında dün oynanan Türkiye Kupası final karşılaşmasının ardından taraftarları taşıyan bir otobüse ateş edilmesi olayına ilişkin gözaltına alınan 2 kişi, savcılıkça serbest bırakıldı. 
     Final maçından sonra Atatürk Olimpiyat Stadı’ndan ayrılan bazı Fenerbahçe taraftarlarının içinde bulunduğu bir İETT otobüsüne dün gece ateş edilmesine ilişkin aranan E.D. ve A.T, daha sonra polis tarafından yakalanarak gözaltına alındı. Olayda kullanılan 1 adet ruhsatlı silaha da el konuldu. 
     Gözaltına alınan 2 kişi, İkitelli Şehit Zeki Kaya Polis Merkezi’ndeki sorgu ve işlemlerinin ardından Küçükçekmece Adliyesi’ne sevk edildi. Cumhuriyet Savcısı tarafından sorgulanan E.D. ve A.T, daha sonra serbest bırakıldı. 
     Zanlıların, savcılık ifadelerinde "tabancayı kendilerinin kullanmadığını" söyledikleri öğrenildi. 
     
</TEXT>
</DOC>
