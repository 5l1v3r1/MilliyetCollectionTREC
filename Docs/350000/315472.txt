<DOC>
<DOCNO> 315472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/15/son/sonspo14.html </URL>
<DATE> 2005/02/15/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Highbury'de gol şov, 5 yıldızlı Arsenal 
</HEADLINE>
<TEXT>

     İngiltere'de lider Chelsea'nin takipçilerinden Arsenal, sahasında ligde son sıralarda bulunan Crystal Palace'ı gole boğdu 5-1. Premier Lig'in en çok gol atan ekibi olan Arsenal, gol sayısını da 63'e çıkardı. 
     Highbury'de 38 bin 065 seyircinin önünde oynanan karşılaşmada Arsenal 7 dakika içinde bulduğu 3 golle işi ilk yarıda bitirdi. Bergkamp'la 32'de öne geçen Arsene Wenger'in öğrencileri, 35'te Reyes ve 39'da Henry ile skoru 3-0 yaptı. 
     İkinci yarıda 54'te Vieira Highbury sakinlerine 4. golü izletirken, Henry 77'de 5. golü kaydetti. Konuk Crystal Palace'ın şeref sayısı 63. dakikada Johnson'ın penaltısıyla geldi. 
     Crystal Palace filelerini iki kez havalandıran Henry, ligdeki gol sayısını 19'a çıkardı ve krallığını sürdürdü. 
     Arsenal, aldığı farklı galibiyetle puanını 57'ye çıkardı ve 68 puanlı lider Chelsea ve 59 puanla ikinci sıradaki Manchester United'ı takibini sürdürdü. 
     Premier Lig'de gelecek haftanın programı şöyle 
     

Aston Villa-Everton Chelsea-West Bromwich Crystal Palace-Birmingham City Liverpool-Blackburn Rovers Middlesbrough-Charlton Manchester United-Portsmouth Newcastle United-Bolton Wanderers Norwich City-Manchester City Southampton-Arsenal Tottenham-Fulham      

     
</TEXT>
</DOC>
