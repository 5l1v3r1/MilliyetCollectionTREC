<DOC>
<DOCNO> 319054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/27/son/sonspo01.html </URL>
<DATE> 2005/02/27/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Ribery'nin nefesi yetmedi.. 
</HEADLINE>
<TEXT>

     Samsun'da ilk onbirde sahaya çıkan Ribery’nin kondisyon yönünden hazır olmadığı dikkati çekti. Fransız, tempolu maçta erken yoruldu. 
     
     136 dakikaya ulaştı 

     Transferi gerçekleştikten sonra kariyeri ve sakatlığı hayli tartışma konusu yapılan Franck Ribery, dün akşam Samsun’da siftah yaptı ve ilk olarak ilk onbirde forma giydi. Sağ çizgide zaman zaman göze hoş gelen hareketler yapan Fransız futbolcu, karşılaşmanın 81. dakikasında yerini diğer yeni transfer Hakan Yakın’a bıraktı. Düne kadar iki maçta toplam 55 dakika forma şansı bulan genç oyuncunun aldığı süre böylece üçüncü sınavı sonunda 136 dakikaya çıktı. 
     
     Çok yönlü bir oyuncu 

     Fazla etkili olmamasına karşın yine de çok yönlü tarzıyla dikkatleri çeken Ribery, süratiyle zaman zaman adam eksiltti, iyi ortalar kesti ve kaleyi gördüğü zaman şut denemesinde bulundu. Gerçi takımının bu zorlu deplasmandan puan çıkartmasını sağlayacak derece başarılı gözükmedi ama oyunda kaldığı sürede yaptıkları, teknik direktör Gheorghe Hagi’nin gözüne girmesine yetti’ denebilir. Erken yorulması, kondisyon eksiğinin olduğunu gösterdi. 
     
     Ribery ne yaptı 

     

Gol 0 Asist 0 Gol Pozisyonu 0 Şut 2 İsabetli Şut 2 Pas 33 İsabetli Pas 25 Orta 3 İsabetli Orta 0 Top Çalma 0 Top Kaybetme 10 Ofsayt 0 Yaptığı Faul 0 Yapılan Faul 5 Topla Buluşma Sayısı 55 Topla Oynama Süresi 02 37 Topla Oynama Yüzdesi 9 Oyundan Çıktığı Dakika 81 dk Oyunda Kaldığı Süre 81 dk      
</TEXT>
</DOC>
