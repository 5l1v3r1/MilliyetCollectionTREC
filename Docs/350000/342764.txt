<DOC>
<DOCNO> 342764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/15/son/sonsiy06.html </URL>
<DATE> 2005/05/15/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
CHP'li Öymen Baş müzakereci konusunda Başbakan yanıltıldı... 
</HEADLINE>
<TEXT>

     CHP Genel Başkan Yardımcısı Onur Öymen, Başbakan Recep Tayyip Erdoğan’ın kendisini baş müzakereci olarak göstermesinin, yardımcılarının yanlış yönlendirmesinden kaynaklandığını belirtti. Öymen, "Şimdiye kadar hiçbir ülkenin başbakanı müzakere masasına oturup bilfiil müzakereleri yürütmemiştir" dedi. 
     Öymen yaptığı yazılı açıklamayla, Başbakan Erdoğan’ın "Baş müzakereci benim" demesini eleştirdi. Erdoğan’ın "Ne gerek var baş müzakereci atanması konusunun defelarca dile getirilmesine, hiçbir aday ülke başmüzakereci atamamıştır" sözlerini, yardımcılarının Erdoğan’ı "yanıltması" olarak değerlendiren Öymen, şimdiye kadar hiçbir ülkenin baş müzakerecisinin başbakan olmadığına dikkat çekti. Müzakere masasına oturunlara başbakan ve ilgili bakanların müdahale edebileceğini kaydeden Öymen, "Gayet tabi ki müzakereciler talimatlarını başbakanlardan alırlar, ama baş müzakereci demek masaya oturup bilfiil müzakereleri yürüten insan demektir ve şimdiye kadar hiçbir ülkenin Başbakanı müzakere masasına otururak bilfiil müzakereleri yürütmemiştir" dedi. 
     Başbakan’ın sözlerinin AB’de, Türkiye’de üst düzeyde bu konunun ne kadar az bilindiğini gözler önüne serdiğini ifade eden Öymen şöyle dedi 
     "Türkiye’nin beş aydan beri bir baş müzakereci atayamaması büyük bir eksikliktir. Çünkü baş müzakereci müzakere strtejisinin belirlenmesinde en etkili bir rol oynayacaktır. Meclisle ve devlet makamlarıyla görüşecektir, müzakere posizyonlarını saptayacaktır. Şu sıralar AB kendi içinde bu çalışmayı yapıyor ve müzakere pozisyonlarını saptıyor. Biz ne yapıyoruz. ’Başbakanımız yetkilidir, o nasıl olsa ne yapılacağını bilir’ diyoruz ve işi geçiştiriyoruz. Beş aydır bir baş müzakereci tayin edilmemesinin bir izahı yoktur. Belli ki aralarında bazı görüş ayrılıkları var, bir isim üzerinde uzlaşamıyorlar, o yüzden de ’buna ihtiyaç yoktur’ diye kestirip atıyorlar. Bu, ciddi bir devlete yakışmıyor. AB üyeliğini ciddi bir hedef olarak alıyorsak adımlarımızı da ciddi bir şekilde atmamız lazım. Bu yüyük bir eksikliktir." 

ANKA 
     
</TEXT>
</DOC>
