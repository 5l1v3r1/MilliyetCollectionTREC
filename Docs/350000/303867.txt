<DOC>
<DOCNO> 303867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/06/guncel/gun02.html </URL>
<DATE> 2005/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İşsiz babanın başına devlet kuşu kondu 
</HEADLINE>
<TEXT>


Yılbaşı özel çekilişinde, Erzurumlu, 9 çocuklu ve işsiz Ahmet Bayram'ın çeyrek biletine 5 milyon YTL çıktı. Bayram, bileti eşi Nigar adına kestirdi 

KAHRAMANMARAŞ DHA 

Kahramanmaraş Afşin'de satılan ve yılbaşı özel çekilişinde 15 trilyon lira 15 milyon YTL olan büyük ikramiye isabet eden çeyrek biletin sahibinin işçi emeklisi, çeyrek biletle 5 trilyon 5 milyon YTL liralık ikramiyeye ortak olan Erzurumlu talihlinin de işsiz ve 9 çocuklu olduğu ortaya çıktı. 
Kahramanmaraş'ın Afşin ilçesi Tanır beldesinde oturan emekli işçi İsmail Polat'ın 55 3786127 numaralı çeyrek biletiyle büyük ikramiyenin 4 ortağından biri olduğu ortaya çıktı. Ailesini de yanına alıp evini terk ederek ortadan kaybolan Polat, payına düşen 3 milyon 750 bin YTL 3 trilyon 750 milyar lira ikramiyeyi Türkiye İş Bankası Kahramanmaraş Şube Müdürü Ali Erdoğmuş'a vek let vererek tahsil etti. 

'Yardım edeceğim' 
Erzurumlu talihli Ahmet Bayram da 37 dün Milli Piyango İdaresi'ne gelerek 1 trilyon 250 milyar liralık 1 milyon 250 bin YTL ikramiye çekini aldı. Çekini, eşi Nigar Bayram adına kestiren Bayram, "Kiracıyım, bir miktar borcum var, önce borcumu ödeyeceğim. İhtiyacı olanlara da yardım edecek yapıda bir insanım" diye konuştu. Biletine 3 gün sonra baktığını ve işsiz olduğunu belirten Bayram, 9 çocuğu bulunduğunu söyledi. 


</TEXT>
</DOC>
