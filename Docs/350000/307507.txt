<DOC>
<DOCNO> 307507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/18/son/soneko41.html </URL>
<DATE> 2005/01/18/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Erdoğan Mazot ve gübrede destekleme yapılmasını kararlaştırdık 
</HEADLINE>
<TEXT>

     Başbakan Recep Tayyip Erdoğan, tarım kesimine bu yıl sağlanacak destekleri açıkladı. 
     Başbakan Erdoğan'ın, Mustafa Özbek Kongre Merkezi'nde yapılan 'Tarım Gönüllüleri 1. yıl Değerlendirme Toplantısı'ndaki açıklamalarına göre, tarımsal sulamada kullanılan elektrik nedeniyle, çiftçilerin 1995 yılından bugüne kadar olan 660 trilyon liralık elektrik borcunun faizi silinecek. 
     Faizlerin silinmesinin ardından borç dondurularak, tarımsal TEFE uygulanacak ve borçlar 36 taksitle tahsil edilecek. 
     Erdoğan, mazot ve gübrede destekleme yapılmasına karar verildiğini de bildirdi. Başbakan'ın verdiği bilgiye göre, bu konuyla ilgili uygulama esasları, en kısa zamanda kesinleşecek ve kamuoyuna açıklanacak. 
     Başbakan Erdoğan, Arpa, buğday, yemeklik tane baklagiller, yağlı tohum, patates ve sertifikalı tohum kullanımının destek kapsamına alınacağını da bildirdi. 
     
</TEXT>
</DOC>
