<DOC>
<DOCNO> 319390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/28/son/sontur46.html </URL>
<DATE> 2005/02/28/ </DATE>
<TIME> 17.05 </TIME>
<AUTHOR>  </AUTHOR>
<HEADLINE>
Kurt 2 kardeşe saldırdı .. 
</HEADLINE>
<TEXT>

     Van'ın Muradiye İlçesi Uluşar Köyü'nde bir kurdun saldırdığı 2 kardeş, yaralandı. 
     Alınan bilgiye göre, Uluşar Köyü'nde yaşayan Gülizar Akkuş 15 , evinden dışarı çıktığı sırada bir kurdun saldırısına uğradı. 
     Gülizar Akkuş'un çığlıklarını duyarak evden çıkan ağabeyi Lütfü Akkuş'a da 17 aynı kurt saldırdı. 
     Daha sonra, dışarıdan gelen sesler üzerine evden çıkan baba Hasan Akkuş, 2 çocuğunu yaralayan kurdu, oğlu Lütfü Akkuş'un yardımıyla öldürdü. 
     Kurdun saldırısı sonucu yaralanan Akkuş kardeşler, Muradiye Devlet Hastanesi'nde tedavi altına alındı. 
     Muradiye Kaymakamı Hüseyin Çelik, Tarım Müdürlüğü'nden ekiplerin kurdu incelemek üzere köye gittiğini ifade etti. 
     Çelik, yaralıların sağlık durumunun iyi olduğunu bildirdi. 
     
</TEXT>
</DOC>
