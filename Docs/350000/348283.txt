<DOC>
<DOCNO> 348283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/02/son/sonspo09.html </URL>
<DATE> 2005/06/02/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Rehhagel Kazanmak zorunda olan biz değil Türkiye 
</HEADLINE>
<TEXT>

     Bilgehan DEMİR-Sofia ANGELİDİS ATİNA DHA 
     

      YUNANİSTAN A Milli Takım Teknik Direktörü Otto Rehhagel, cumartesi günü oynanacak maçın daha çok Türkiye için çok önemli olduğunu vurgulayarak, Kazanmaktan başka çareleri yok. Bizim ise böyle bir zorunluluğumuz yok'' dedi. 
     Bugün Yunanistan Futbol Federasyonu’nda düzenlediği basın toplantısında medya mensuplarının sorularını yanıtlayan teknik direktör Rehhagel, Yunanistan için beraberliğin çok kötü bir sonuç olmadığının altını çizerek, Galibiyet Türkler’e lazım. Bunun avantajını kullanmak istiyoruz'' dedi. Başarılı teknik adam şöyle konuştu 
     Önümüzde 2 önemli karşılaşma var. Bu iki maçı da kazanmamız gerekiyor. Türkiye maçında elde edeceğimiz bir beraberlik aslına bakarsanız çok da kötü bir sonuç değil. Galibiyet Türkler’e lazım. Türkiye ve Ukrayna maçları bittikten sonra sıralamada hala ikinci sırada değilsek, bizim için problem var demektir. İkinci sıradaki yerimizi muhafaza etmemiz gerekiyor. İki oyuncumuz Dellas ve Zagorakis Türkiye maçında oynayamayacaklar. Bizim gibi Avrupa şampiyonu bir takımda eksik futbolcu diye birşey olamaz. Bunu herkes kafasına soksun. Bunları bahane olarak asla gösteremeyiz. Beraberlik bizim için ciddi anlamda tehlike sayılmaz. Çünkü rakibimiz Türkiye de puan kaybetmiş olacak'' 
     
     TÜRKİYE’DEKİ ATMOSFER BİZİ ETKİLEMEZ 
     Türkiye’de çok fanatik bir atmosfer ile karşılaşacaklarını ileri süren Rehhagel, kendisinin ve futbolcuların bu tür atmosferlere alışık olduklarını söyledi. Otto Rehhagel şöyle devam etti 
     Türkiye’deki atmosfer ne olursa olsun bizi asla etkilemez. Çünkü Avrupa’nın büyük takımlarında oynayan çok futbolcumuz var. Bizim için önemli olan oyunun başlangıcı. Arnavutluk maçını unutmayalım. O maç çok zor geçmişti. Türkiye de bize ilk dakikalarda üstünlük sağlayabilir. Bu yüzden çok dikkatli olmalıyız. Karagounis için de şunları söyleyebilirim. Ondan çok şeyler bekliyoruz. Onun bu maçta kilit adam olacağına inanıyoruz. Teknik direktör Ersun Yanal, Beraberlik bize yaramaz, kazanmaktan başka bir şansımız yok demiş. Bu konuşma Yunanistan’da çok abartıldı. Puan cetveline baktığınızda Türkiye’nin gerçekten de kazanmaktan başka bir şansı olmadığını görürsünüz. Ama bizim kazanmaktan başka çaremiz var.'' Toplantıyı 30 kadar basın mensubu takip ederken, bunlardan sadece 2 basın mensubunun Türk olması dikkat çekti. Dünya medyasından da sadece El Cezire Televizyonu toplantıda yer aldı. Basın toplantısının sadece 12 dakika sürmesinin nedeni ise, Otto Rehhagel’in medyayla arasındaki problemi olarak gösterildi. Basın mensuplarının sadece iki sorusunu cevaplandıran Alman teknik adam, diğer soruları kabul etmeden basın toplantısını terketti. 
     
</TEXT>
</DOC>
