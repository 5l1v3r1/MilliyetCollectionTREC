<DOC>
<DOCNO> 324958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/19/guncel/gun90.html </URL>
<DATE> 2005/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Strese karşı öneriler 

TAYYİP ERDOĞAN 
Sayın Başbakan göreve başladığı zaman, oldukça keyifliydi... 
Kötü bir ata binme deneyimi yaşadı ki bu herkese son derece sempatik geldi... Her türlü aracı forklift dahil kullanır, çocuklara bayramlarda 5'er milyon verirdi... Sık sık şarkı söyleyen ve gülümseyen görüntüleri bir yana, gazetecilerle şakalaşır, tıpkı Sayın Demirel gibi, sıkıştığı sorulara esprili cevaplarla karşılık verirdi... 
Son zamanlarda yüzü pek, hatta hiç gülmüyor... 
Ata binmek gibi çarpıcı eylemlerden vazgeçti...Şöyle ilginç bir araç kullanmışlığı da yok. Bayramlardaki harçlıklar ise, 1'er YTL'ye dönüştü ki geleceğin seçmenlerini kızdırmak iyi bir şey değil... Şarkı söyleyecek ortam yok belki ama basınla şakalaşma, yerini ciddi fırçaya bıraktı... 
Öneri Kendisi eski futbolcudur ve şöyle sıkı bir maç yapsa, terle birlikte stresini de atar. Hele gece halı-saha maçı harcanan performansla birlikte hedefi 12'den vurdurur... 

ABDULLAH GÜL 
Başbakanlığı sırasında daha fazla gördüğümüz yüzünün sürekli gülmesiyle alışılmış politikacı tipinin tamamen dışındaydı...Sesinin tonundan olsa gerek sanki hiçbir zaman bağırmayacak ve asla sinirlenmeyecek bir havası vardı...Hatta biraz yaşlanıp kilo alınca, Süleyman Demirel'den boşalan tombul-sempatik siyasetçi koltuğunu dolduracak tek adaydı... 
Fakat aradan geçen zaman Sayın Gül'de de çeşitli değişikliklere yol açtı... 
Artık yüzü eskisi kadar gülmüyor. Yumuşak yüz hatları çok sert bir ifadesi olmasını engellese de daha ciddi ve biraz da sıkıntılı bir duruşu var...Ses tonu tabii ki değişmedi, ancak iniş-çıkışları arttı...Biraz kilo alırsa "tonton politikacı" maddesi hala geçerli... 
Öneri Çok sevdiği Kayseri'deki baba evinde haberlerde seyretmiştik bir hafta sonu geçirmesi, şöyle pastırmalı-sucuklu güzel bir kahvaltı yapması, Sayın Gül'ü, alıştığımız yüzüne kavuşturacaktır... 

KEMAL UNAKITAN 
Kendisini tek maddede özetlemek yeterli... 
Vergi için "kazları ürkütmeden yolacağım", hortumcular için "ulan bunu çaldın götürdün, nerde oğlum bu paralar, adamı deli etmeyin" ve "2004 bütçesinde yeni vergi var mı " sorusuna "taş da düşebilir, ayı da çıkabilir" gibi unutulmaz cevaplar vermişti. Şu aralar, performansında ciddi bir düşüş görülüyor... 
Öneri Valla kendisine bir önerimiz yok. Aslında var da bize de cevabı oturtur diye tırsma hakkımızı kullandık .. 

Erken kalkan yol alır... 
Neil Armstrong 

Takıntılar .. 

ShockHabercilerden ve SerinDuruşçulardan gelen takıntılara devam... 
Birden fazla gazete aldığınızda en saygın gazetenin üste gelmesine dikkat eder misin Biri size "gözleriniz çok güzel" dediğinde daha önce boş boş bakarken daha anlamlı bakmaya çalışır mısınız Tavla oynarken son attığınız zar aynı zamanda oyunun o anki skoruysa gereksiz yere mutlu olur musunuz Konuşmanız esnasında "saat" kelimesi geçiyorsa o anda saate bakma gereği duyar mısınız Bunu her yapışınızdan sonra bu davranışın çok saçma olduğunu düşünüp kendinize sinir olur musunuz Yatmadan önce hem su içip hem de tuvalete gidecekseniz önce suyu içer misiniz Böylece tuvalete de o sudan artık maddeleri boşalttığınızı düşünür müsünüz Havaalanlarında pasaport kontrolü yapılırken görevlinin sizi inceleyip resimdeki adamın siz olup olmadığını kontrol ederken, pasaportunuzdaki pozunuzu verir misiniz Eğer böyle yapmazsanız adamın kuşkulanıp sizi sorgulayacağını düşünür müsünüz Taksiden inerken şoföre "hayırlı işler" veya "iyi günler" deyip cevap alamadığınızda taksinin kapısını tam kapatmayıp hemen uzaklaşmaya özen gösterir, şoförün oturduğu yerden tam kapatmadığınız kapıyı kapatmak için uğraşmasına neden olur musunuz Canlı yayın konuklarının taktıkları kulak içi kulaklıkların herkes tarafından kullanıldığını düşünüp iğrenir misiniz Bir gün böyle bir canlı yayına çıkma durumumum olursa ne yaparım diye şimdiden hesap yapar mısınız Kanal kanal gezerken karar kıldığınız bir program o an reklam verdiğinde bunun sizin yüzünüzden olduğunu çünkü o programı izleyerek popülerliğini arttırdığınızı düşünür müsünüz Bu yüzden vicdan azabı çekip hiç izlenmeyen kanalları izler misiniz Gece su içmeye kalktığınızda odanızdan mutfağa kadar olan bütün ışıkları açma gereği duyar mısınız 

En tehlikelisidir 
"Panik atak depresyonuna girdim..." b b 
</TEXT>
</DOC>
