<DOC>
<DOCNO> 344525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/21/yazar/theper.html </URL>
<DATE> 2005/05/21/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Artık doğruyu savunalım 
</HEADLINE>
<TEXT>


Parkta oynayan bir küçük, başından vuruldu. Daha altı yaşındaydı ve herkes gibi yaşamaya hakkı vardı. Ancak bir serseri kurşun bu küçücük çocuğun kafasına saplandı ve hayatına son verdi. Yapılan araştırmada kendi aralarında çatışan üç dört kişinin ateş ettikleri ve bu arada altı yaşındaki Arif'i öldürdükleri saptandı. Saptanan bir başka husus da şu, kendi aralarında çatışan kişiler gasp, hırsızlık ve yaralama gibi çok sayıda suçtan sabıkalı. 
Hırsızlığın cezası altı aydan başlıyor sekiz seneye kadar çıkıyor, yaralamanın cezası altı aydan başlayıp 10 seneye kadar çıkıyor, gaspın cezası ise 10 yıl ile 15 yıl arası değişiyor. Dikkat edin, çocuğun ölümüne neden olanların "çok sayıda sabıkası" bulunuyor. Ama adamlar dışarıda dolaşıyor ve altı yaşında günahsız bir çocuğun ölümüne sebep oluyor. Bunda mantıklı bir açıklama gerekmiyor mu Saydığım bu suçları müeyyilendirirseniz bu kişilerin hapiste olması gerekiyor ama değiller. Neden, ne için, nasıl 
Yanıtını ben biliyorum ama yanıtını artık toplum gereken yerlerden beklemeli, tatmin olmayacağı için hesap sormalı, yasalar ve adli sistem tartışılmalı, eksikliklerin ve yanlışlıkların olduğu görülmeli ve işin ciddiyetine varılmalı. Yoksa bizim bir gazetede gördüğümüz bir küçük haber olarak kalmamalı. Eleştiri yapmaktan korkmamalıyız, aksaklık nerede ise herkes bilmeli. 
Bu işte elbette yanlışlıklar var yanlış bir yerde değil, çok yerde. Öyleyse "insan hakları" deyip atıp tutan, mangalda kül bırakmayanlar "suçlu hakkı" kavramı içinde sıkışıp kalmamalı. Altı yaşındaki bu küçüğün yaşama hakkı yok muydu Ana babasının evlat yetiştirme hakkı yok muydu Artık adam vurma hakkını değil, haklı olanların haklarını savunmak için ne bekliyoruz Suç işleme hakkını değil devletin vatandaşı suç işleyenlerden koruması gerektiğini hak olarak ileri sürmek varken taşları bağlayıp köpekleri salmak bir hakkı teslim etmek midir Artık bunu anlamanın zamanı gelmedi mi Özellikle yeni yasaların süratle çıkarıldığı günümüzde tartışılacak husus yukarıda saydıklarım mıdır, yoksa sahte fatura düzenleyenlerin affı mıdır, bana söyler misiniz 



</TEXT>
</DOC>
