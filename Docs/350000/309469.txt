<DOC>
<DOCNO> 309469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/26/son/sondun22.html </URL>
<DATE> 2005/01/26/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Irak ve Amerikan kuvvetleri Sadr semtinde camiye baskın düzenledi 
</HEADLINE>
<TEXT>

     Irak ve Amerikan kuvvetlerinin, Bağdat'ın Sadr semtinde, Şiilerin gittiği bir camiye baskın düzenlediği bildirildi. 
     Polis, geçen yıl Şii lideri Mukteda Sadr yanlıları ile Amerikan kuvvetleri arasındaki saldırılara sahne olan Resul camiine dün akşam düzenlenen baskında yaklaşık 25 kişinin gözaltına alındığı belirtti. 
     Yetkililer, baskının nedeni hakkında bilgi vermezken, halen kaç kişinin gözaltında tutulduğuna dair açıklama yapılmadı. 
     Sadr'ın yardımcılarından Abdülhadi El Daracı, baskının suç teşkil ettiğini ve gözaltına alınanların serbest bırakılması gerektiğini söyledi. 
     El Daracı, ABD'nin bu hareketle, daha sonra suçlamak amacıyla, 30 Ocak'taki seçimleri sabote etmeye teşvik etmeyi amaçladığını ileri sürdü ve bunun çirkin bir manevra olduğunu belirtti. 
     
</TEXT>
</DOC>
