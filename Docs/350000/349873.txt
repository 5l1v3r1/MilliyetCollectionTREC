<DOC>
<DOCNO> 349873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/08/spor/yguven.html </URL>
<DATE> 2005/06/08/ </DATE>
<TIME>  </TIME>
<AUTHOR> Ercan GÜVEN  </AUTHOR>
<HEADLINE>
Memleket menfaatine 
</HEADLINE>
<TEXT>



Futbol mevzuatındaki karşılığını bilemiyorum ama, ata sporumuzda "ters sarma" denir Fenerbahçe'nin yaptığına. 
Rakibe ayağını verirsin, o "tek dalıyorum" diye heveslenirken beline dolanırsın... Yerden sökebilirsen "çırpma"... Olmadı, bir puanı alır maça devam edersin. 
Tabi güçlü olacaksın böyle eksantrik oyunlar için... 
Güçlü ve akıllı. Kendine güveneceksin. 
Fenerbahçe yönetimi gibi. 
Lig bitmiş. Şampiyonluğu almışsın. Paraya pula ihtiyacın da yok çok şükür. Ölü sezon sadece transfer çalımlarıyla geçmez insan paslanır. 
Önce Havuz'a biraz para atar bir niyet tutarsın. Hatta nakite bile gerek yok havuzun suyuna minik bir şişe içinde ümit notu... 
Bakarsın, meraklısı var mı Ooo olmaz mı .. 
O zaman Kulüpler Birliği minderinde bir ayağını kaptırmış gibi yaparsın. Dokunma, çullansınlar üstüne. Ters sarmayı hazırlamışsın. "Çekiliyorum Birlik'ten" dersin, Çırpmaya geçersin "Bozuyorum Havuzu"... 
Olursa "puan tuşu" ile "tek büyük" kalırsın ömrü billah. Aksi halde neşeli bir yaz geçirirsin kedi fareyle oynar gibi. 
Güç sende... Garibim Anadolu takımları gücün peşinde. 
İstediğini bozar yeniden yaparsın. "Yan etkilerine" sonra bakarsın. 
Sonuçta yaptığın "memleket menfaatine" .. 

Niye bağırmıyorsunuz 

Eğri oturalım doğru konuşalım... Yunanistan maçı seyircisinin sponsor davetiyeleri yüzünden "munis" bir hale geldiğini iddia etmek ne kadar doğru acaba. Hiç de sessiz değillerdi ve yeri göğü inlettiler sonuçta 
"Yanal istifa"... 
Şaka bir yana, Levent Bıçakcı'nın verdiği rakamlar gerçeği ortaya koyuyor. Sponsor seyircisi yüzde 8 civarında. Ne kadar etkiler bu oran Alt tarafı hiç sesleri çıkmadı diyelim. Yunanlıları tutmuyorlar ya... 
Yüzde sekiz az tezahüratı anlayabilecek kulak varsa, helal olsun bizim futbolcularda, yorumcularda. 
Madem ki, "tümdengelim" metodu uyguluyoruz ve "eksik desteği" sponsor koltuklarına bağlıyoruz... Aynı mantıkla, milli maçta duyulmayan küfürlerin sebebi ne olabilir .. 
Amigoların "umre"ye gitmiş olması mı 
Bırakın bu saçmalıkları Yunan sahasına atılan ortaların başka mahalleye kaçan toptan farksız olduğunu görmüyor muydu insanlar Oynatmayanla oynayamayan arasındaki verimsizliği anlamıyorlar mıydı Ortada bağıracak bir takım vardı da bağırmadılar mı yani Küstürmeyin sponsorları. 

Bak sahtek rlara 

Nihat'ın transferinde Real Sociedad ile CSKA Moskova anlaşıp, parayı el altından vererek Beşiktaş'ın hisesini düşürebilirlermiş. 
Vay sahtek rlar .. 
Şu kadar yıldır futbolla haşır neşiriz, hiçbirimizin aklına bile gelmez böyle bir olay. Allah bilir, bunlar şike de yapar, teşvik de verir. 
Dünya'da ne acaip ülkeler, ne düzenbaz kulüpler var. 

Yanlış savunma 

Galatasaray'daki muhalefet kıpırtılarına başkan Özhan Canaydın'dan yanıt geldi ama pek inandırıcı olmadı galiba 
"Başarılı bir sezon geçirdik". 
Ne yapmaya çalışmış sizce başkan .. Muhalefeti kahkahalara boğup, ciddiyetinden şüphe uyandırmaya mı 
Gerçek savunma şöyle olmalıydı 
"Daha ne istiyorsunuz, hovardalığınızla soktuğunuz borç batağına karşın kepenkleri indirmedik". 

"Uyanık" mı "saf" mı 

Şu güzel bahar günlerinde, Samsunspor Başkanı sayın İsmail Uyanık'tan gelen tsunamilere sörf koysak, felaketin kaptan köşküne çıkacağız. Koymasak, görevi ihmalden yargılanacağız kamu vicdanında... 
Yenir yutulur ve kolay unutulur demeçler değildi ama "Diyarbakır maçına asılmayın diye telkin geldi"... 
Kimden Sayın Aziz Yıldırım ve sayın Murat Aksu'dan. 
Biri Fenerbahçe başkanı diğeri Beşiktaş yöneticisi... En iyi niyetle Diyarbakırlı futbol adamlarının "şakalaşma"sı olmalı Samsunspor başkanıyla. 
Lakin öyle algılamamış sayın Uyanık. 
İsmail Bey'in algılamasına kusur bulmak ise zekasına saygısızlık. 
İşin yoruma açık yönünü bırakın, bir de telkinler, paralardan söz ediyor başkan Samsunsporlular'ın Diyarbakır'a kolaylık göstermesi için. Tehditlere geliyor laf... "Gerekirse takımı ligden çekerim" diyor. 
Çok "derin" bir mevzu... 
İnsanı futboldan soğutan, sahadaki mücadeleye güven bırakmayan, yöneticilerin espri anlayışlarında şüpheler uyandıran, nereden baksanız berbat. Konunun tarafları, uyanık mı saf mı anlaşılamıyor. Ucu bucağı belli olmuyor. TCK'nın kapsama alanına giriyor. 
Şu güzel bahar günlerinde İsmail Uyanık'ın tsunamileri ateşe uçan pervaneler gibi çekiyor insanı. İşte basın özgürlüğü bu günler için lazımdı. 



</TEXT>
</DOC>
