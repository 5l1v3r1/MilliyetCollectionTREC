<DOC>
<DOCNO> 315141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/14/son/sonspo18.html </URL>
<DATE> 2005/02/14/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Malatyaspor Trabzonspor bizden daha iyi bir takım... 
</HEADLINE>
<TEXT>

     Malatyaspor Basın Sözcüsü Suat Kozluklu, Trabzonspor'un, Malatyaspor'dan daha iyi bir takım olduğunu söyledi. 
     Kozluklu, deplasmanda Trabzonspor karşısında aldıkları 3-0'lık mağlubiyetin şokunu yaşadıklarını belirterek, Trabzonspor'un maçta çok iyi bir performans sergilediğini bildirdi. 
     Trabzonspor'un, Malatyaspor'u çok iyi analiz ettiğini ifade eden Kozluklu, şöyle dedi 
     ''Trabzonspor bizden daha iyi bir takım ve bunu da dün bir kez daha gösterdiler. Hiç beklemediğimiz bir yenilgi aldık. Bu mağlubiyet karşısında gerçekten bir şok içindeyiz. Büyük beklentileri olan camiamızı üzdük. Ama zorlukların üstesinden gelecek kadar da güçlü bir ekibiz. Hatalardan ders alabilen bir anlayışa sahibiz. Malatyaspor'un başarısızlıklarından nemalananlar çok fazla sevinmesin. Çok kısa sürede gerçek Malatyaspor'u hep birlikte göreceğiz.'' 
     
</TEXT>
</DOC>
