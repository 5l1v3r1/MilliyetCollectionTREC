<DOC>
<DOCNO> 300143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/23/yazar/yilmaz.html </URL>
<DATE> 2004/12/23/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Saakaşvili Erdoğan'ı aradı 
</HEADLINE>
<TEXT>


Türkiye Genç İşadamları Derneği'nin TÜGİAD konuk konuşmacısı ve AB'nin dilini çözen Başbakan Tayyip Erdoğan'ın Dışişleri Danışmanı Egemen Bağış, zirvenin arka planını soranları, "Detaya girmek istemiyorum, bunlar devlet sırrı" diye yanıtlıyor. Bugüne kadar yazılanları ise, "Çeşitli versiyonlar" olarak tanımlıyor. 
AB zirvesinin en kritik anı Erdoğan'ın, Hollanda Dışişleri Bakanı Bernard Bot'a "Thank you" demesinden sonra yaşananlar... İplerin koptuğu anda, Erdoğan'ın Veri Koordinatörü ve Danışmanı Cüneyt Zapsu'nun, Ankara'da AB büyükelçiliklerine cep telefonundan "Bu iş bitti, dönüyoruz" mesajı çektiğini de öğreniyoruz. 

Annan zirveye niye geldi Bağış'a TÜGİAD'daki sohbetimiz sırasında, "Annan, Brüksel'e niye geldi zirvede Kıbrıs meselesinin çözümünün BM'de oluşacağını bizden başka söyleyen oldu mu " sorularını yönelttim. 
Bağış, Annan'ın Kıbrıs meselesi ile bağlantılı olarak Brüksel'de olmadığını belirtti. Çözüm adresi olarak BM'yi dile getiren Türkiye'yi, İngiltere Başbakanı Blair'in desteklediğini söyledi. 
Annan'ın AB Konseyi'ndeki varlığı ile verdiği fotoğrafa bakmak gerekir. Amerika'nın, Ortadoğu'da yeni savaş planları yaparken, BM'yi dışarıda tutan tavrına karşılık AB, Annan ile birlikte 
Bağış, konuşmasında KKTC'ye yönelik, "Önümüzdeki günlerde dünyanın çok değişik yerlerinden, çok değişik mesajlar çıkacak" dedi. 

Bölgesel ittifaklar Başbakan, Brüksel sonrası ilk ziyaretini bir Ortadoğu ülkesi Suriye'ye yapıyor... 
Bağış, "Ekonomik anlaşmalar, su ve terör konularını görüşeceğiz. Suriye PKK ile mücadelede Türkiye'ye desteğini artırdı" diyor. 
Erdoğan, Brüksel'deki "zirveye" gitmeden önce de Rusya ve İran'ı ziyaret etmişti. Yapılan bu yolculuklar hükümetin, AB'nin önüne ve arkasına bölgesel güçleri koyduğunu gösteriyor. 
Terör, hem Avrupa'nın, hem de ABD'nin yeni dünya düzeninde temel stratejilerini yönlendiriyor. Irak'ta asker bulunduran ülkelerden daha çok kayıp veren Türkiye ise, hem PKK'nın hem de İslami terör örgütlerinin kanlı eylemlerine sahne olan bir ülke olarak bölgesel ittifaklarla konumunu kuvvetlendirmeye çalışıyor. 
Bağış, geçtiğimiz gün Erdoğan'ı arayan Gürcistan Devlet Başkanı Mihail Saakaşvili'nin, "Bizi AB ile sınır komşusu yaptınız, teşekkür ederiz" mesajı aldığını da aktarıyor. 

Sivil olun Bağış'ın TÜGİAD yöneticilerine verdiği bir derse de tanık oldum. TÜGİAD Başkanı Murat Saraylı, Avrupa Genç İşadamları Konfederasyonu YES for Europe Başkanı seçildi. Bu gelişmeyi Türkiye'nin AB ile entegrasyonunun önemli bir işareti olarak kabul eden Bağış, TÜGİAD'ın Uluslararası İlişkiler Komitesi'nin başlattığı "Open Your Heart - Kalbinizi Açın" kampanyasını dinledi. 
TÜGİAD, üzerinde "Open Your Heart" yazısının olduğu, ay yıldızlı AB bayrağının bulunduğu logoyu posta gönderileri, konteynerler, gemiler ve diğer ulaşım araçları ile AB ülkelerinde görünür kılmayı amaçlıyor. Örneğin FedEx Ekspress gönderilerinde bu logoyu, kullanmaya başlamış. Bağış'tan, Dışişlerinin desteğini isteyen TÜGİAD yöneticilerine şu yanıt geldi 
"Destek verelim ama siz sivil olun, devletin dışında katılım arayın." 
ABD'de, Türk toplumunun örgütlenmesine verdiği katkıları gayet iyi bilinen Bağış, "Avrupa'da yaşayan 4 milyon Türk'ü gönüllü hale getirmek için mücadele etmeliyiz. Yurtdışındaki Türkler bölünmüş haldeler. Almanya'da Türklerin kurduğu yalnızca 800 tane çatı örgüt var. Bu Türklerin çok örgütlü olduğunu göstermiyor, üye sayıları çok düşük" diyor. 
Bağış, AB Bakanlığı önerilerine sıcak bakmıyor. Hükümetin bakanlık sayısını 35'ten, 23'e düşürdüğünü belirten Bağış, "Bakanlıkları çalıştıracak bir makine gerekiyor" tanımı yapıyor. Müzakere başkanlığı için AB'yi bilen, dünyayı tanıyan biri tarifi ile yetiniyor. 
Lobiler çok çabaladıysa da, "sözünün eri Derviş" out oldu, yeni adaylar ise kulislerde pişiyor. 



</TEXT>
</DOC>
