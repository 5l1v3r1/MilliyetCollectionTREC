<DOC>
<DOCNO> 322451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/10/son/sondun20.html </URL>
<DATE> 2005/03/10/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
ABD'ye tsunami davası 
</HEADLINE>
<TEXT>

     Can KAMİLOĞLU NEW YORK, DHA 

      GÜNEYDOĞU Asya'yı vuran tsunami faciasında hayatını kaybedenlerin yakınları ABD'yi mahkemeye verdi. 
     Gerekli yasal işlemleri tamamlamak için Manhattan Federal Mahkemesi'nde şikayet dilekçelerini dolduran tsunami kurbanlarının yakınları, Amerikan Okyanus ve Atmosfer Araştırmaları İdaresi'ni NOAA tsunaminin olduğu 26 Aralık günü uyumakla suçlayıp, binlerce kişinin ölümüne yol açmakla suçladı. 
     Kendilerini Tsunami Kurbanları Grubu Tsunami Victims Group olarak adlandıran felaketzedeler, NOAA aleyhine açtıkları davanın gerekçesini "Tsunami'nin geleceğini biliyorlardı, ölümcül dalgalarının vurabileceği ülkeleri önceden uyarabilirlerdi, ancak onlar uyudu" şeklinde açıkladı. Tsunami Kurbanları Grubu'dan Dr. Alfred Riesser, oğlunun cesedini otel odasında gördüğü işkence anını unutamadığını belirterek, "Bizi tsunami konusunda önceden uyarabilirlerdi" şeklinde 'isyan' etti. Tayland'ta otel zincirleri bulunan Texas merkezli Acoor Grubu da davacıların arasında yer aldı. 
     NOAA, deprem, tsunami ve diğer yer hareketlerini ölçerek gerekli değerlendirme ve uyarıları yapan bir kuruluş. Tsunami Kurbanları Grubu tarafından mahkemeye verilen NOAA'in avukatlarından Edward Fegan, soykırıma kurban giden Yahudilere ait paraların akıbetiyle ilgili olarak 1990'da Swiss Bank'a açılan davayı kazanması ile ün kazanmıştı. 
     
</TEXT>
</DOC>
