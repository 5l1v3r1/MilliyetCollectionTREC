<DOC>
<DOCNO> 313774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/09/son/sondun63.html </URL>
<DATE> 2005/02/09/ </DATE>
<TIME> 22.33 </TIME>
<AUTHOR>  </AUTHOR>
<HEADLINE>
Bush'ta bir pot... Cumhurbaşkanına başbakan diye hitap etti 
</HEADLINE>
<TEXT>

     ABD Başkanı George Bush, Polonya Cumhurbaşkanı Aleksandır Kwasniewski'ye ''Başbakan'' diye hitap etti. 
     Resmi ziyareti dolayısıyla ABD'nin başkenti Washington'da bulunan Kwasniewski'yi ağırlayan Bush, düzenlenen ortak basın toplantısında, iki ülke arasındaki vize konusunu değerlendirirken, ''Bu meseledeki tavrınız için size teşekkür ederim sayın Başbakan, şey pardon sayın Cumhurbaşkanı'' dedi. 
     Kwasniewski de Bush'un bu hatasına pek aldırmadan, ''Bu bir rütbe indirimi değil, basit bir görev değişikliği'' dedi. 
     Bush, son zamanlarda devlet başkanlarının görevleri, hatta isimleri konusundaki gaflarını artırdı. Son olarak, Filistin Devlet Başkanı seçilen Mahmud Abbas'a ''başbakan'' diyen Bush, geçen hafta da takma adı Ebu Mazen olan Abbas'ın adını ''Ebu Abbas'' olarak telaffuz etmişti. 
     
</TEXT>
</DOC>
