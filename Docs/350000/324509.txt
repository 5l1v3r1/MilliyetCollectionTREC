<DOC>
<DOCNO> 324509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/son/sontur04.html </URL>
<DATE> 2005/03/17/ </DATE>
<TIME> 08.50 </TIME>
<AUTHOR>  </AUTHOR>
<HEADLINE>
Silah merakı canından etti 
</HEADLINE>
<TEXT>

     Barış DURAK- Vedat ÇUBUK ŞANLIURFA, DHA 

ŞANLIURFA'nın merkez İlköğretim Okulu 6 ncı sınıf öğrencisi 12 yaşındaki Hacı Durmuş'un ders çalışmaya gittiği arkadaşının evinde, duvarı asılı olan silahı alıp oynarken, canından oldu. 
     Olay, kent merkezinin Bamyasuyu semtindeki Güler sokakta dün saat 17.00 sıralarında meydana geldi. Merkez İlköğretim Okulu 6. sınıf öğrencisi Hacı Durmuş, ders çalışmak için sınıf arkadaşı İbrahim Keskinbıçak ın A. Keskinbıçak'ın evine gitti. Hacı Durmuş A. Keskinbıçak a ait duvara asılı pompalı tüfeği görünce merak edip eline aldı. Hacı Durmuş, dolu tüfegin namlusunu yüzüne çevirip bakmak isterken, kazayla tetiğe bastı. Ruhsatsız olduğu belirtilen tüfeğin ateş almasıyla birlikte başından vurulan Durmuş, olay yerinde hayatını kaybetti. 
     Evde bulunan Hacı Durmuş'un arkadaşları, hemen durumu komşulara ve polise bildirdi. Olay yerine gelen baba Murat Durmuş, oğlu Hacı'yı kanlar içinde yerde görünce sinir krizleri geçirdi. Yakınları tarafından güçlükle sakinleştirilen baba Durmuş, olayla ilgili inceleme yapan polislerden birinin silahını almak istedi. Beni de vurun. Oğlumun acısına nasıl dayanacağım '' diye feryat eden baba Durmuş, güçlükle sakinleştirildi. 
     Olaydan sonra silahın sahibi A.Keskinbıçak yakalanıp gözaltına alınırken, Hacı Durmuş'un cenazesi de, Yusufpaşa Camii nde kılınan cenaze namazının ardından Asri Mezarlık ta toprağa verildi. 
     
</TEXT>
</DOC>
