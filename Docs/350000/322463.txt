<DOC>
<DOCNO> 322463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/10/son/sondun32.html </URL>
<DATE> 2005/03/10/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
El Aksa Şehitleri Tugayı, El Fetih toplantısını bastı... 
</HEADLINE>
<TEXT>

     Filistin Devlet Başkanı Mahmud Abbas'ın El Fetih örgütüne bağlı El Aksa Şehitleri Tugayı'ndan silahlı kişiler, örgüt içinde reform konusunun ele alındığı El Fetih toplantısını bastı. 
     Toplantıya davet edilmedikleri ve El Fetih yönetimi tarafından bir kenara itildikleri gerekçesiyle toplantıyı basan 30 kadar silahlı kişi, olay yerini terk etmeden önce havaya ateş açarak camları kırdı. 
     Bölgedeki Reuters muhabiri, silahlı kişilerin herkesin toplantı salonunu terk etmesini istediğini, terk etmeyenleri öldürmekle tehdit ettiğini söyledi. Ramallah'taki olayda ölen ya da yaralanan olmadığı belirtildi. 
     Bir silahlı kişi, ''Hiç kimsenin bizi önemsememesine izin vermeyeceğiz, çünkü bu çatışmada İsrail ile biz de kanımızı döktük'' dedi. 
     Abbas'ın toplantıda bulunmadığı kaydedildi. 
     
</TEXT>
</DOC>
