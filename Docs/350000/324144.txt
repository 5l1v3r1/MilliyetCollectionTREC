<DOC>
<DOCNO> 324144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/16/son/sontur27.html </URL>
<DATE> 2005/03/16/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Parasız babanın dramı 
</HEADLINE>
<TEXT>

     Erdoğan PAÇİN BURSA, DHA 

BURSA'da, 41 yaşındaki Fasih Abak ölü doğan bebeğinin cesedini, parasızlık nedeniyle ambulans kiralayamayıp taksi tutamayınca, koli içerisinde minibüs ve halk otobüsünün bagajında taşıdı. Fasih Abak, çocuğunun ölü doğmasından sorumlu tuttuğu Karacabey Devlet Hastanesi yetkilileri hakkında suç duyurusunda bulundu. 
     Karacabey İlçesi Yenimahalle 278'inci Sokak'ta oturan Fasih Abak, 9 uncu çocuğuna hamile olan eşi 36 yaşındaki Melesi Abak'ı, doğum sancılarının artması üzerine geçen Pazar sabahı Karacabey Devlet Hastanesi'ne götürdü. Devlet Hastanesi yetkilileri, durumu kritik olan Abak'ı Bursa Zübeyde Hanım Doğumevi'ne sevketti. Yeşil Kart sahibi olan Abak, hastaneden ambulans istedi. Ancak hastane yönetimi, 2 ambulansları bulunduğunu ve iddiaya göre bunları ilçe dışına çıkartamayacaklarını belirterek, Fasih Abak ın isteğini yerine getirmedi. Bunun üzerine Abak çifti, otobüse binerek 60 kilometre uzaklıktaki Bursa ya gitti. Eşiyle birlikte Zübeyde Hanım Doğumevi'ne gelen Melesi Abak, hemen doğuma alındı ancak bebek ölü doğdu. Anne yoğun bakımda tedavi altına alınırken, bebek de otopsi için Adli Tıp Kurumu na gönderildi. 
     
     ADINI MÜJDE KOYACAKTI 

     Düzenli bir işi olmayan, iş bulduğu zaman inşaatlarda çalışan Fasih Abak, adını Müjde koyacağı bebeğinin ölümünden, ambulans vermedikleri için Karacabey Devlet Hastanesi yönetimini sorumlu tuttu ve haklarında suç duyurusunda bulundu. 
     Fasih Abak, otopsinin ardından bebeğinin cesedini dün Bursa Adli Tıp Kurumu'ndan aldı. Özel ambulans tutacak ve taksi kiralayacak parası olmadığını söyleyen Fasih Abak, cesedi bir koliye koyarak minibüse bindi ve eşinin tedavi gördüğü Zübeyde Hanım Doğumevi ne geldi. Bebeğinin ölü doğduğu haberini eşinden öğrenen Melesi Abak, cesedin eşinin elindeki koli içerisinde olduğunu duyunca gözyaşlarını tutamadı. 
     Çıkış işlemlerini tamamlayan Fasih Abak, cesedin bulunduğu koliyi ve eşini alarak hastaneden ayrıldı. Dolmuşa binen Abak çifti, Karacabey'e dönmek için halk otobüslerinin kalktığı Beşevler'e geldi. Burada muavinin yasak olduğunu hatırlatması üzerine koliyi bagaja koyan çift, bebeklerini otobüsle geldikleri Karacabey'de toprağa verdi. 
     Yaşadıklarının bir baba için çok zor olduğunu vurgulayan Fasih Abak duygularını şöyle dile getirdi 
     Param olsa ambulans veya özel taksi tutardım. Bunların hiçbirini yapamadım. Ölen kızımı koli içersinde kucağımda gün boyunca taşıdım. Annesi onu öpmek için beklerken, ben kendisine koli içerisinde cesedini götürdüm. Birilerinin bana kolide ne olduğun sormasından korktum. Ben onlara, bunun içinde kızım var' nasıl derdim. Ölen kızıma babalık görevimi yapamadığım için utanıyor. Üzülüyorum.'' Daha önce yapılan kontrollerde bebeğinin çok sağlıklı olduğunun söylediğini belirten Melesi Abak ise Ancak bize ambulans verilmeyince çok zaman kaybettik. Hastane yetkililerinden şikayetçiyim. Sorumluların cezalandırılmasını istiyorum'' dedi. 

     
</TEXT>
</DOC>
