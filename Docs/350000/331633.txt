<DOC>
<DOCNO> 331633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/09/siyaset/asiy.html </URL>
<DATE> 2005/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'Casus belli' çatlağı 
</HEADLINE>
<TEXT>


Arınç'ın Ege sorununa ilişkin açıklaması, AKP'de tartışmaya yol açtı. Meclis Başkanı, dün de açılımı savunurken, Dışişleri Bakanı Gül, "Ege'de tavrımız değişmez" dedi 

ANKARA Milliyet 


TBMM Başkanı Bülent Arınç'ın, 1995'te Yunanistan'ın Ege'de karasularını 12 mile çıkarma girişimi karşısında Meclis'te kabul edilen sert bildirinin kaldırılması yönündeki açıklaması, AKP'de çatlağa yol açtı. Yunan girişimini "casus belli" savaş nedeni sayan bildiriye karşı tavrını sürdüren Arınç, "açılım gerektiğini" belirtirken, Dışişleri Bakanı Abdullah Gül, "Tavrımızda değişiklik yok" açıklamasını yaptı. 
Arınç, önceki günkü açıklamasının ardından dün gazetecilerin sorusu üzerine, Meclis'te Türkiye - Yunanistan Parlamentolararası Dostluk Grubu kurulduğunu, ancak söz konusu bildiri nedeniyle Atina'da karşılık bulamadıklarını söyledi. 

Sadece tespit 
Arınç, şöyle konuştu "Çıkarlarımız o sırada böyle bir açıklama yapılmasını gerektirmiş. Şüphesiz saygı duyuyorum. Ancak karar haline gelmemiş, sadece alkışlarla oylanmış bir bildiriyi bugün h l tartışacaksak, ne getirip götüreceğini düşünmeliyiz... Ben sadece bir durumu tespit etmek için açıklama yapmıştım." 
Arınç, "Beni rahatsız eden bir durum yok, ama diplomasi sahasında başarılı olabilmek için şartlar yeniden gözden geçirilebilir. Gerekirse karşılıklı olarak açılımlar yapılabilir" dedi. Hükümete danışmadan açıklama yapmakla eleştirilen Arınç'ın, "Dışişleri Bakanlığı ile sürekli temas halinde olan bir insanım" demesi dikkat çekti. 

Gül Tavrımız belli 
Dışişleri Bakanı Gül ise, Ege için yürütülen istikşafi keşif amaçlı görüşmelerin sürdüğünü anımsatarak, "Türkiye'nin Ege sorunlarıyla ilgili tavrı bellidir ve bunda da herhangi bir değişiklik söz konusu değildir... Sorunların çözülmesi bizim arzumuzdur. Biz bu bölgeyi barışın ve istikrarın sembolü haline getirmeyi arzu ediyoruz" dedi. 
Dışişleri Bakanı Gül, Arınç'ın sözlerinin bu yönde algılanması gerektiğini de savundu. 

Sakın beni Kamer Genç sanmayın 

TBMM Başkanı Bülent Arınç, Meclis Halkla İlişkiler'de oluşturulan "Türkiye'nin Çiçekleri" bahçesinin açılışını yaptı. Arınç, manisalalesi dikip sularken, "Sakın beni Kamer Genç'le karıştırmayın" diye espri yaptı. Genç, milletvekili olduğu dönemde oğlunun evinde bir kadınla gizlice buluştuğu iddiası ortaya atılınca, "Çiçekleri suluyordum, ne var bunda" demişti. 

'Türban dışındaki işleri bilmiyor" 

Arınç'ın "bildiriyi oylatmadığını" vurguladığı Kamer Genç, Milliyet'e şu açıklamayı yaptı "Meclis'teki partilerin müşterek deklarasyonuydu. Bu, oylamaya tabi işlerden değil. Kıbrıs ve diğer konularda böyle yayımlanmış müşterek deklarasyonlar vardır. Sayın Arınç, Meclis'in çalışma usullerini h l öğrenmemiş. Türban dışında bir şeyle uğraşmadığı için bilmiyor. Bu kararın kaldırılması, Ege Denizi'nin Yunanistan'a bırakılması demektir" dedi. 


</TEXT>
</DOC>
