<DOC>
<DOCNO> 304126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/06/son/sontur13.html </URL>
<DATE> 2005/01/06/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
'Alo, tren çarptı' 
</HEADLINE>
<TEXT>

     ADANA'da yolu kısaltmak için demiryolundan geçmek isteyen 56 yaşındaki Hayrettin Vurgun, trenin çarpması sonucu yaralandı. Vurgun, yaralandığını cep telefonuyla yakınlarına haber verdi. 
     Çamlıbel Mahallesi 10'uncu Sokak'ta oturan Hayrettin Vurgun, Adana'nın düşman işgalinden kurtuluşunun 83'üncü yıldönümü kutlamalarını izlemek için Uğur Mumcu Meydanı'na gitmek üzere evden çıktı. Vurgun, yolu kısaltmak için Adana Garı yanında demiryolundan geçmeye karar verdi. 
     Bu sırada İslahiye- Mersin seferini yapan ve Gar'a girerken yavaşlayan 62111 sefer sayılı yolcu treninin makinisti, raylarda yürüyen yayayı farkedip fren yaptı. Durmak üzere olan trenin hafif şekilde çarpmasıyla yere düşen ve başı betona çarpıp yaralanan Vurgun, cep telefonuyla yakınlarını arayıp, "Alo, kaza geçirdim. Tren çarptı. İstasyondayım'' dedi. 
     112 Acil Servis ambulansıyla Numune Hastanesi'ne götürülen Vurgun'un sağlık durumunun iyi olduğu açıklandı. 
     
</TEXT>
</DOC>
