<DOC>
<DOCNO> 301359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/27/son/sontur07.html </URL>
<DATE> 2004/12/27/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Diş muayene ücretleri belirlendi... 
</HEADLINE>
<TEXT>

     Türk Diş Hekimleri Birliği'nce gelecek yılın başından itibaren uygulanacak diş muayene ve tedavi ücretleri belirlendi. 
     Diş hekimlerinin 2005 yılı boyunca yapacakları muayene ve tedavilerde uygulayacakları asgari ücret tarifesine ilişkin tebliğ, Resmi Gazete'nin bugünkü sayısında yayımlandı. Tebliğe göre, diş hekimlerinin muayene ve tedavi ücretleri belirlenirken, katsayılar 5 farklı il grubuna göre ayrı ayrı uygulanacak. 
     Buna göre, birinci grupta yer alan Ankara, Antalya, İstanbul, İzmir ve Kocaeli illerindeki KDV hariç muayene ücreti ilk 6 ay için 26 milyon 680 bin lira, ikinci 6 ay için ise 25 milyon 410 bin lira olarak belirlendi. 
     Bu illerdeki bazı tedavi ve muayene ücretleri KDV hariç şöyle 
     Diş röntgen filmi ilk 6 ay için 17 milyon 400 bin lira, ikinci 6 ay için 18 milyon 150 bin lira bir yüzlü amalgam dolgu ilk 6 ay için 44 milyon 80 bin, ikinci 6 altı ay için 45 milyon 980 bin lira tek kanal tedavisi ilk 6 ay için 49 milyon 880 bin, ikinci 6 ay için 52 milyon 30 bin lira çocuk protezi ilk 6 ay için 232 milyon, ikinci 6 ay için 242 milyon lira akrilik tek çene tam protez ilk 6 ay için 546 milyon 360 bin, ikinci 6 ay için 569 milyon 910 bin metal tek çene tam ve bölümlü protez ilk 6 ay için 564 milyon 920 bin, ikinci 6 ay için 589 milyon 270 bin diş çekimi ilk 6 ay için 44 milyon 80 bin, ikinci 6 ay için 45 milyon 980 bin periodontal apse tedavisi ilk 6 ay için 34 milyon 800 bin, ikinci 6 ay için 36 milyon 300 bin lira olarak belirlendi. 
     Çalışma saatleri dışında veya gece yapılacak tüm uygulamalarda ise ücretler yüzde 50 oranında artırılacak. 
     Diğer illerdeki asgari muayene ve tedavi ücretleri de tebliğdeki katsayılar gözönüne alınarak belirlenecek. 
     
</TEXT>
</DOC>
