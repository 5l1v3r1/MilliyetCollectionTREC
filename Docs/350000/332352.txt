<DOC>
<DOCNO> 332352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/ekonomi/eko09.html </URL>
<DATE> 2005/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
'Fransız'ın önyargısı turizmle kırılabilir' 
</HEADLINE>
<TEXT>


EKONOMİ SERVİSİ 

Fransa'nın Ankara Büyükelçisi Paul Poudade, Türkiye'nin, AB konusunda kendi kaderini elinde tuttuğunu söyledi. Poudade, Kadın Girişimciler Derneği KAGİDER tarafından düzenlenen "Türkiye'nin AB'ye Girişi ve Fransa'nın Bakış Açısı" konulu toplantıda yaptığı konuşmada, Fransa'da 29 Mayıs'ta yapılacak referandumdan 'evet' çıkmasını beklediğini söyleyen Poudade, "Yine de bir önyargı var. Bunun kırılması turizm ile gerçekleşebilir. Almanya modelinde olduğu gibi Fransa ile de turizm ilişkileri artırılabilir. Ayrıca Fransa'da yaşayan Türkler kendi içine kapanık yaşamamalı, dışarıya açılmalı" dedi. 
Poudade, Türkiye'nin AB üyeliğinin 'hem bir şans hem de bir yerde meydan okuma' olarak görülebileceğini kaydetti. Söz konusu meydan okumanın, Türkiye'nin elinde olduğunu belirten Poudade, "Çünkü Türkiye kendi kaderini elinde tutmaktadır. Türkiye, 17 Aralık'ta müzakere tarihi almıştır. Bu son derece önemli bir aşamadır" dedi. 



</TEXT>
</DOC>
