<DOC>
<DOCNO> 305850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/12/son/sonspo30.html </URL>
<DATE> 2005/01/12/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
TBL'de Galatasaray-Bandırma Banvitspor maçının saati ve salonu değişti 
</HEADLINE>
<TEXT>

     Türkiye Basketbol Ligi'nde hafta sonunda yapılacak Galatasaray-Bandırma Banvitspor maçının saati ve salonu değişti. 
     Federasyondan yapılan açıklamaya göre, 16 Ocak Pazar günü saat 15.00'de Abdi İpekçi Spor Salonu'nda yapılacağı bildirilen Galatasaray-Bandırma Banvitspor maçı, aynı gün saat 17.00'de Ahmet Cömert Spor Salonu'nda oynanacak. 
     Galatasaray Erkek Basketbol Takımı Menajeri Turabi Genç, geçen hafta Ahmet Cömert Spor Salonu'nda Efes Pilsen ile yaptıkları maçta taraftarların salonu doldurduğunu ifade ederek, ''Taraftarlarımız bu salonda oynamamızı istiyor. Ahmet Cömert'in ulaşımı daha rahat. Bundan sonraki tüm maçlarımızı bu salonda oynamak için yönetim kurulu ve sponsorlarımızla görüşeceğiz. Seyircimizin isteği doğrultusunda ligde kalan maçları Ahmet Cömert'te oynamak istiyoruz'' diye konuştu. 
     
</TEXT>
</DOC>
