<DOC>
<DOCNO> 344893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/23/magazin/axmag01.html </URL>
<DATE> 2005/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
'Tiyatrocular acemi' 
</HEADLINE>
<TEXT>


"Dizilerde sanat değil, para için oynuyorum" diyenlere kızan Kadir İnanır, tiyatrocuların da sinema setindeki tavırlarını eleştirdi 

Birsen Altuntaş 

Son dönemde Kanal D'nin ilgiyle izlenen dizisi 'Bütün Çocuklarım'ın yanı sıra oynadığı reklam filmiyle de sıkça gündeme gelen Kadir İnanır'la, Çatalca'da, çekim yaptıkları çiftlikte konuştuk. İnanır, çiftliğe getirtip grissini ile beslediği keçilerin yanında sorularımızı yanıtladı... 

'Bütün Çocuklarım' dizisi devam edecek mi 
Dizinin kalabalık bir kadrosu olduğu için istenirse devam ettirilebilir ama bize göre hik yesi bitti. İstanbul'a uzak ve büyük fedak rlıklarla sinema tadında çekildiği için ağır bir iş. 2 yıl beğeniyle izlendik ve seyirciye söylemek istediğimizi anlattık. 

Yeni nesil jönler TV dizilerinde sanat için değil, sadece para kazanmak için oynadıklarını söylüyorlar... 
'Televizyonda yapılan oyunculuk, oyunculuk değildir' demek saçma bir şey. 'Eğer beğenmiyorsan yapma derler' adama. Çok çirkin hem ekmek parası kazan işten, hem de 'Tu kaka' de. 'Para kazanmanın başka yolları var, git onu yap' derler adama." 

Memduh Ün'ün filminde nasıl bir karakter canlandıracaksınız 
1950'li yıllarda Gaziantep'te yaşamış, çağdaş, çok şık, herkes tarafından sevilen ve bölgenin sinema işletmeciliğini yapan birini canlandıracağım. Eğer başarabilirsek film, Türk sinemasının klasiklerinden olabilir. Bu benim 194. filmim olacak. 

Tiyatro yapma fikri nasıl doğdu 
Halil Ergün ve Jülide Kural'la yemek yerken 'Niye tiyatro yapmıyoruz Siz tiyatrocusunuz, sinema yapıyorsunuz da, sinemacı niye tiyatro yapmasın. Çok mu zor sizin mesleğiniz Olmadığını kanıtlarım' dedim. Güzel bir hik ye getirirlerse denemeyi düşünüyorum. Sinemacıyım diye oraya gitmeyeceğim ama... Bizim tiyatrocular sete geldikleri zaman sanki tiyatroya geliyorlar. Çok acemiler. Sen istediğin kadar tiyatrocu ol sinemacı değilsin, öğreneceksin. Yoksa kamera adamı azarlar." 

Rol aldığınız Profilo reklamları büyük ilgi görüyor... 
Reklamların ilgi göreceğini tahmin ediyordum ama bu kadar değil. Bana çok reklam teklifi geliyor. Ama çok reklam doğru değil. Bu reklamdan önce de 3-4 teklif vardı. Onlar sen olmazsan yapmıyoruz dediler ve böyle güzel bir iş çıktı. Ben orada oyuncu aktör Kadir İnanır'ı oynuyorum. 

'Jülide, sevgilim yazılmaktan rahatsız' 

Jülide Kural'la yaşadığınız siyasi fikir ayrılığı, gerginliğe neden oluyor mu 
Düşünceleri ortak bir noktada buluşturabilirseniz, yaşamın da, arkadaşlığın da tadı olur. Aramızdaki dostluk, 'evlenecekler, sevgililer' boyutuna geldiği zaman o da, "20 yıllık sanat hayatım es geçiliyor ve Kadir İnanır'ın sevgilisi olarak sunuluyorum. Hoşuma gitmiyor" diyor. Bek r olduğum için yanımda kim olursa 'Hah, buldu, evlenecek' diyorlar ama beni kimse almaz. 


</TEXT>
</DOC>
