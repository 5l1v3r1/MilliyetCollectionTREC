<DOC>
<DOCNO> 338419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/30/son/soneko06.html </URL>
<DATE> 2005/04/30/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta... 
</HEADLINE>
<TEXT>

     Uluslararası piyasalarda geçen hafta ABD Doları ve altın fiyatları kararsız bir seyir izlerken menkul kıymet piyasalarında düşüş vardı. 
     ABD Doları'nın uluslararası döviz borsalarında önemli para birimleri karşısında pazartesi ve cuma kapanış saatlerindeki değerleri şöyle oldu 
     
     
PARA BİRİMİ CUMA PAZARTESİ Japon Yeni 104.89 105.71 İsviçre Frangı 1.1895 1.1899 Kanada Doları 1.27 1.2383 
     Londra döviz piyasasında pazartesi günü 1.2972 dolarda kapanan avro, cuma kapanışta 1.2913 dolara indi. 
     Aynı borsada pazartesi 1.9104 dolarda kapanan İngiliz Sterlini ise hafta sonuna 1.9092 dolardan girdi. 
     
     ALTIN FİYATLARI 
     Bazı borsalarda altının ons fiyatının pazartesi ve cuma kapanış saatlerindeki fiyatları şöyle 
     
     
BORSA CUMA PAZARTESİ Londra 436.00 433.00 Zürih 435.13 433.05 Hong Kong 433.25 433.35 
     Londra Borsası'nda pazartesi gününü 7.02 dolarda kapatan gümüşün ons fiyatı cuma kapanışta 6.89 dolara indi. 
     
     MENKUL KIYMET PİYASALARI 
     New York Borsası haftayı kararsız kapattı. 
     Borsanın temel göstergelerinden Dow Jones Endeksi hafta sonunda pazartesi kapanışa göre yüzde 0.3 yükselişle 10,192.51 puana çıkarken, diğer gösterge Nasdaq Endeksi yüzde 0.6 gerileyip 1,921.65 puana indi. 
     Ay itibariyle bakıldığında, New York Borsası'nın Nisan ayını düşüşle kapattığı görüldü. Nisan ayı içinde Dow Jones Endeksi yüzde 3, Nasdaq Endeksi de yüzde 4 geriledi. 
     Borsanın ay içindeki gerileyişinde en önemli etmen petrol fiyatlarının yüksek seyretmesi oldu. 
     Aynı etmen diğer büyük borsalar üzerinde de ağırlığını hissettirdiğinden, borsalar haftayı genelde düşüşle tamamladılar. 
     Londra Borsası'nın FTSE 100 Endeksi haftayı 47.6 puan azalışla 4,801.7 puanda, Frankfurt Borsası'nın DAX Endeksi de 38.2 puan azalışla 4,184.84 puanda tamamladı. 
     Paris Borsası'nın CAC-40 Endeksi haftayı 68.47 puan kayıpla 3,911.71 puanda bitirirken, cuma gününün ulusal tatil olması nedeniyle perşembe günü 11,008.90 puanda kapanan Tokyo Borsası'nın Nikkei Endeksinin haftalık kaybı 37.05 puan oldu. 
     
</TEXT>
</DOC>
