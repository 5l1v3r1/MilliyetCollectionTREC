<DOC>
<DOCNO> 300078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/23/guncel/gun07.html </URL>
<DATE> 2004/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Albay, kardeşini yakacaktı 
</HEADLINE>
<TEXT>


Gölbaşı soruşturmasının sanıklarından Albay Recep Yılmaz, Beylerbeyi'ndeki 400 bin dolarlık villayı, kardeşinin üzerine geçirerek gizlemek istedi 

ANKARA Milliyet 

Devletin 132 trilyon lira zarara uğratıldığı Gölbaşı Özel Kuvvetler Komutanlığı inşaatındaki yolsuzluklarla ilgili açılan davanın sanıklarından emekli Mühendis Albay Recep Yılmaz'ın, rüşvet ve haksız mal edinme çarkının içine, olanlardan habersiz kız kardeşi Ayşe Özturgut'u da soktuğu ortaya çıktı. 

Banka hesapları 
Genelkurmay Askeri Savcılığı'nın hazırladığı iddianamede, Yılmaz'ın malvarlığıyla ilgili banka hesaplarına da yer verildi. İddianameye göre Yılmaz, savcılığın tedbir koyarak Hazine'ye devrini istediği Beylerbeyi Beykonakları Sitesi'ndeki villasını kardeşinin üstüne geçirerek gizlemek istedi. İddianameye göre, Yılmaz'ın kız kardeşi Özturgut, 1982'de evlenerek Kırıkkale'ye yerleşti. Ancak Yılmaz, bu süreçte çok az görüştüğü kardeşinden noter aracılığıyla vekalet aldı. 
Yılmaz, kardeşinin bu vek letiyle, eşi Aysel Yılmaz üzerine olan 275 bin dolar değerindeki villayı kardeşi için satın aldı. Böylece, habersizce villa sahibi olan Özturgut, savcılığa verdiği ifadede de villadan ve satış işleminden haberinin olmadığını söyledi. 

Tripleks villa 400 bin dolar 

Emekli Albay Recep Yılmaz'ın Beylerbeyi Burhaniye Mahallesi'ndeki tripleks villasına emlakçılar yaklaşık 400 bin dolar değer biçiyor. Bey Konakları Sitesi'nde bulunan villa, lüks binaların olduğu yerleşim yerinde. Birçok villası deniz gören site, Beylerbeyi'nin merkezine de çok yakın. 

İşte malvarlığı 

Anamur Toroskent'te kooperatifte yazlık.41 FH 870 plakalı otomobil.Ayvalık Ayışığı Kooperatifi'nde yazlık.Ankara Çetin Emeç Bulvarı'nda daire.Çankaya Yakupdal köyünde dubleks mesken.06 BU 829 plakalı Passat araç.Oğlu üzerine alınan Renault Clio marka araç.İstanbul Akbank Selimi Şubesi'nde 633 milyar liralık hesap.Eşi adına aynı şubede 83 milyar liralık hesap. 


</TEXT>
</DOC>
