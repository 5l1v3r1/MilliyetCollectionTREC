<DOC>
<DOCNO> 340715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/08/son/sonspo26.html </URL>
<DATE> 2005/05/08/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
Beşiktaş 2 - Samsunspor 0 
</HEADLINE>
<TEXT>

     Birinci Süper Futbol Ligi’nde Beşiktaş, Samsunspor’u 2-0 yendi. 
     Samsunspor, karşılaşmanın 25. dakikasında Serkan’ın ayağından bir penaltı atışından yararlanamadı. 
     
     İlk yarı 

     11. dakikada soldan şık çalımlarla ceza alanına giren Celil, topu altıpas içinde uygun durumdaki Serkan’ın önüne gönderdi. Bu futbolcunun boş pozisyonundaki şutunda, top kaleci Cordoba’dan döndü. Dönen topu savunma uzaklaştırdı. 
     13. dakikada Tümer’in pasında sağdan ceza alanına giren İbrahim Akın’ın sert şutunda, top yandan auta çıktı. 
     15. dakikada Okan’ın pasında topla ceza alanı çizgisi üzerinde buluşan İbrahim Akın’ın şutunda, meşin yuvarlak üstten auta çıktı. 
     22. dakikada Carew’in ceza alanının dışından kullandığı serbest vuruşta, top kaleci Shorunmu’da kaldı. 
     24. dakikada Ergin’in pasıyla ceza alanının sol çaprazında topla buluşan Serkan’ın şutunda, kaleci Cordoba’yı geçen top yerde kaldığı pozisyonda İbrahim Toraman’ın eline geldi. Hakem, bu pozisyonda penaltı noktasını gösterdi. 25. dakikada Serkan’ın kullandığı penaltı atışında kaleci Cordoba, yatarak meşin yuvarlağa sahip oldu ve bir golü önledi. 
     30. dakikada Ali Güneş’in sağdan kullandığı serbest vuruşta, ceza alanı içinde topa iyi yükselen Carew’in kafa vuruşunda, meşin yuvarlak kaleci Shorunmu’nun müdahalesine karşın filelere gitti 1-0. 
     33. dakikada Ali’nin ceza alanı dışından şutunda, kaleci Shorunmu topu iki hamlede kontrol etti. 
     Kalan dakikalarda iki takım da pozisyon üretemedi ve ilk yarı 1-0 Beşiktaş’ın üstünlüğüyle sona erdi. 
     
     İkinci yarı 

     49. dakikada Serkan’ın ceza alanı dışından kullandığı serbest atışta, kaleci Cordoba son anda meşin yuvarlağı kornere çeldi. 
     73. dakikada Celil’in ceza alanı dışından şutunda, top üstten auta çıktı 
     79. dakikada Okan’ın mükemmel arapasında sağdan ceza alanına giren Tayfun’un yerden sert ortasına altıpas içinde dokunan Veysel, meşin yuvarlağı ağlara göndererek Beşiktaş’ı 2-0 öne geçirdi. 
     80. dakikada Tümer’in pasıyla ceza alanının sol çaprazında topla buluşan Carew’in aşırtma vuruşunda, meşin yuvarlak yan ağlarda kaldı. 
     82. dakikada Tümer’in sağ çaprazdan kullandığı serbest atışta, kaleci Shorunmu topu son anda tokatlayarak kornere çeldi. 
     83. dakikada Adnan’ın pasında ceza alanı içinde topla buluşan Erkan’ın şutunda, meşin yuvarlak kaleci Cordoba’dan döndü. 
     86. dakikada Okan’ın pasında ceza alanı içinde topu kontrol eden Carew’in dönerek yaptığı vuruşta meşin yuvarlak kaleci Shorunmu’da kaldı. 
     90. dakikada ani gelişen Samsunspor atağında, ceza alanına dek inen Celil, topu Erkan’ın önüne bıraktı. Bu futbolcu, uygun pozisyonda topu dışarı attı. 
     Uzatma dakikalarında Ahmet Yıldırım’ın aşırtma vuruşunda, top az farkla üstten auta çıktı ve maç Beşiktaş’ın 2-0 üstünlüğüyle sona erdi. 
     

Stat BJK İnönü Hakemler Özgüç Türkalp xx, Ekrem Kan xx, Nihat Mızrak xx Beşiktaş Cordoba xxx, İbrahim Toraman xxx, Ronaldo xx, Mustafa xx, Çağdaş xx, Ali xxx Dk. 74 Tayfun xx , Okan xx, Tayfur xxx, Tümer xx Dk. 87 Ahmet Yıldırım , İbrahim Akın xx Dk. 59 Veysel xx , Carew xx Samsunspor Shorunmu xx, Elyasa x Dk. 64 Ayari xx , Tolga xx, Kerem xx, Muhammed x, Adnan xx, Ergin xx, Kaies xx, Celil xx, Ivanov xx, Serkan xx Dk. 73 Erkan x Goller Dk. 30 Carew, Dk. 79 Veysel Sarı Kartlar Dk. 7 Mustafa, Dk. 24 İbrahim Toraman, Dk. 26 İbrahim Akın Beşiktaş , Dk. 25 Muhammed, Dk. 28 Elyasa Samsunspor      
</TEXT>
</DOC>
