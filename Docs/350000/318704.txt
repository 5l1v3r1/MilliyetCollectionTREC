<DOC>
<DOCNO> 318704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/26/ekonomi/eko06.html </URL>
<DATE> 2005/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'a elektrik ihracına vize 
</HEADLINE>
<TEXT>


ÖNDER YILMAZ Ankara 

Hükümet, Sıvılaştırılmış Petrol Gazları LPG Piyasası Kanunu'na Irak'a elektrik ihracını yasallaştırmak amacıyla yeni bir madde ekledi. CHP, bu düzenleme ile Karadeniz Toptan Elektrik Ticaret'in KARTET kurtarılmaya çalışıldığını savundu. KARTET, 23 Eylül 2003'te Irak'a ilk kez elektrik vermeye başlamış, yetki belgesi olmadığı için 6 ay sonra 10 milyon dolar zararla piyasadan çekilmişti. 
LPG yasasına, doğalgaz hattının geçmediği yerlerde bulunan seramik şirketlerinin, likit petrol veya elektrik gibi pahalı enerji kullanarak üretim yapmalarından kaynaklanan haksızlığın giderilmesini öngören bir düzenleme de eklendi. Bu önerge ile seramikçi firmalara 30 trilyon liralık 30 milyon YTL enerji sübvansiyonu getirildi. Önerge, seramik şirketlerinin, SSK, elektrik ve vergi borçları faizlerinin de affedilmesini öngörüyor. 


</TEXT>
</DOC>
