<DOC>
<DOCNO> 332389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/siyaset/siy09.html </URL>
<DATE> 2005/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Askerlik yapmayanın vatandaşlığı kalacak 
</HEADLINE>
<TEXT>



İçişleri Bakanı Abdülkadir Aksu, yeni bir Vatandaşlık Yasası hazırladıklarını ve bu yasaya göre askerlik yapmayanların Türk vatandaşlığından çıkarılmayacağını söyledi. Almanya İçişleri Bakanı Otto Schily'nin davetlisi olarak Berlin'de bulunan Aksu, dün akşam Türk Evi'nde Türk dernek temsilcileri ve işadamlarıyla biraraya geldi. Konuşmasında, Alman hükümetinin, askerlik yapmadıkları için vatandaşlıktan çıkartılan Türklerle ilgili bir sorun yaşadığını belirten Aksu, "Türkiye'de son 1 yılda vatandaşlıktan çıkarılan olmadı. Yeni Vatandaşlık Yasası hazırlıyoruz. Askerlik yapmayanlar vatandaşlıktan çıkarılmayacak" dedi. 


</TEXT>
</DOC>
