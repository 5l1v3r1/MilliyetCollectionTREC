<DOC>
<DOCNO> 336796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/25/son/sonyas06.html </URL>
<DATE> 2005/04/25/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Havalar ısındı, manatara dikkat 
</HEADLINE>
<TEXT>

     İbrahim ÖZÇEKİÇ KAYSERİ, DHA 

      ERCİYES Üniversitesi Tıp Fakültesi Dermatoloji Anabilim Dalı Öğretim Üyesi Prof.Dr. Ekrem Aktaş, bakteri ve virüs gibi enfeksiyon ajanı olan mantarların havaların ısınmaya başlamasıyla birlikte üremeye ve iklim koşullarının etkisiyle çabuk yayılmaya başladığını belirtti. 
     Prof. Dr. Aktaş, mantarın deride, tırnakta ve mukoza bölgesinde hastalık yapabilen bir canlı olduğunu belirtti. Havada, suda ve toprakta binlerce çeşit mantar bulunduğunu kaydeden Prof. Dr. Aktaş, bu mantarların havanın ısınmasıyla birlikte harekete geçtiğini söyledi. Hava sıcaklığının artmasının ve nemli ortamın mantarın üremesine ve çabuk yayılmasına neden olduğunu belirten Prof. Dr. Aktaş, şunları söyledi 
     "İklim koşulları mantar hastalığı için belirleyici bir etkendir. Havaların ısınması ve artan nemlilik oranı mantarın üremesine ve çabuk yayılmasına zemin hazırlar. İnsan ve hayvanlarda sıklıkla görülmeye başlar. İnsan daha sık terlemeye başladığı ve ve vücudun asit yapısı bozulduğu için mantar, deride kendine terlemenin etkisiyle daha kolay yer bulur. Özellikle ayak ve kasık bölgelerinde yoğun görülür.'' Prof.Dr. Aktaş, mantardan korunmak için sık sık banyo ve duş yapmak gerektiğini dikkat çekerek özellikle ayak parmaklarının çok iyi kurulanması gerektiğini işaret etti. 
     
</TEXT>
</DOC>
