<DOC>
<DOCNO> 330174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/04/son/sontur23.html </URL>
<DATE> 2005/04/04/ </DATE>
<TIME> 19.27 </TIME>
<AUTHOR>  </AUTHOR>
<HEADLINE>
Avcılar'da bir ceset bulundu 
</HEADLINE>
<TEXT>

     Avcılar'da boş arazide bulunan cesedin, kayıp bir taksiciye ait olduğu sanılıyor. 
     Yeşilkent Mahallesi Üniversite Çiftliği Mevkii'nde, boş arazideki 1 metrelik çukurda bir erkek cesedi gören vatandaşlar, durumu polise bildirdiler. Olay yerine gelen polis ve itfaiye ekipleri, üzeri taşlarla kapatılmış cesedi çukurdan çıkardı. 
     Polis yetkilileri, yapılan ilk incelemeye göre 30-40 gün kadar önce buraya bırakılan cesedin, bir süredir kayıp olan taksi sürücüsü Canan Irmak'a 47 ait olduğunun sanıldığını, kesin teşhis için cesedin Adli Tıp Kurumu'na gönderildiğini belirttiler. 
     Irmak, geçtiğimiz Ocak ayında kaybolmuş, otomobili ise yanmış halde bulunmuştu. 
     
     CESEDİN, KAYIP TAKSİCİ IRMAK'A AİT OLDUĞU KESİNLEŞTİ 

     Avcılar'da boş bir arazide bulunan cesedin, kayıp taksici Canan Irmak'a ait olduğu kesinleşti. 
     İstanbul Otomobilciler Esnaf Odası Başkanı Semih Kaçanoğlu, geçen Ocak ayından bu yana kayıp olan taksici Canan Irmak'ın eşi Aynur Irmak'ın, Adli Tıp Kurumu morgundaki cesedin eşine ait olduğunu teşhis ettiğini bildirdi. 
     Kaçanoğlu, Canan Irmak'ın cesedinin bir çukurun içinde üzeri taşla örtülmüş halde bulunmasının kendilerini son derece üzdüğünü belirterek, taksici cinayetlerinin son bulmasını istediklerini kaydetti. 
     
</TEXT>
</DOC>
