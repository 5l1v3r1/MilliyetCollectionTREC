<DOC>
<DOCNO> 338559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/01/guncel/gun90.html </URL>
<DATE> 2005/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Uyku üzerine... 

Cuma günkü gazetelerde, 2 haber vardı, aşağıda okuyacaksınız. Tür itibarıyla biri politika, diğeri de dış haberler sayfalarındaydı. Fakat konu itibarıyla aynıydılar ve ikisini alt alta koyunca birbirini tamamladılar... 

HABER 1 Kültür ve Turizm Bakanı Atilla Koç, Aydın ve Muğla'da incelemelerde bulundu. Basında sıkça uyurken fotoğrafı çıkan Koç "Hizmet aşkıyla günde dört saat uyku yetiyor. Bazen göz kapaklarım yükünü taşımıyor. Ama çaresini buldum. Güneş gözlüğü takacağım. Kimse gözlerimi dinlendirirken fotoğrafımı çekemeyecek." 

HABER 2 İnsanların günde sadece 3 saat uyuyarak düzenli bir hayat sürme ihtimali olup olmadığını araştıran bilim adamları, uykunun kimyasını etkileyen geni keşfetti. Independent gazetesinin haberine göre, Amerikan Wisconsin-Madison Üniversitesi'nin bu keşfi, bazı insanların gece geç saatlere kadar uyanık kalabilmelerinin sebebini de genler yoluyla açıklamış oluyor. 

Yani sözün özü 
1 Sayın Kültür Bakanı'nın sorunu kısa bir süre içerisinde çözülmüş olacak... 
2 Sayın Bakan, h l basınla takışmaya, atışmaya devam ediyor, yapmasa iyi olacak... 
3 Ya da yapsa iyi olacak o nereye basın oraya, reklamın iyisi kötüsü olmaz mantığıyla Sayın Bakan nereye gitse haber olmaya devam ediyor... 
4 İsmet İnönü ve Winston Churchill'in öğlen uykuları ünlüydü... 
5 Uzmanlarca da öğlenleri yemek üstü yapılan "şekerleme"nin son derece faydalı olduğu açıklanmış ve önerilmiştir... 
Doğal olarak Sayın Bakanın fiesta yapacak vakti olmadığı için, bizce sevinmiştir bu sorunun çözüldüğüne... 

Çocukluğum yatılı okullarda geçti. Çalınmasın diye iç çamaşırlarıma adımı yazardım. Günün birinde "marka" olacağımı kim bilebilirdi ki 
Calvin Klein 

Guinness'te Türk rekorları Top5 

1 En değersiz para... TL, Temmuz 2000 631044 Türk Lirası 1 Dolar 
2 Deve güreşi festivallerinde en kalabalık izleyici... 1994 Selçuk Deve Güreşleri Festivali 20.000 izleyici 
3 Erkekler 56 kg halter - koparma... Halil Mutlu, Kasım 2001 138.5 kg 
4 En genç rekortmen halterci... Naim Süleymanoğlu, 26 Mart 1983 Silkme 160 kg ve toplamda 285 kg rekoru kırdığında 16 yaşında 
5 Halterde -Olimpiyat- en çok altın madalya... Naim Süleymanoğlu, 3 kez 1988, 1992 ve 1996 

Ha tamam 
"Uzun adale uzun ömürlüdür, long life dediğimiz yani..." b b 
</TEXT>
</DOC>
