<DOC>
<DOCNO> 301118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/26/son/sontur10.html </URL>
<DATE> 2004/12/26/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Yeni haftada batıda yağış, hava sıcaklığı artıyor 
</HEADLINE>
<TEXT>

     Yeni haftanın ilk üç günü batı bölgelerimizde yağış bekleniyor, İzmir üç gün yağmur alacak, İstanbul salı ve çarşamba günleri yağmurlu. 
     Hava sıcaklığı pazartesi ve salı günleri artmaya devam edecek, çarşambadan itibaren ise azalacak. Sıcaklıklar İzmir, Antalya ve Adana'da 20 dereceye kadar yükselecek. 
     Yarın Kıyı Ege ile Edirne ve Çanakkale çevreleri hafif yağmur ve sağanak yağışlı, yurdun iç ve doğu kesimleri sabah saatlerinde yoğun olmak üzere sisli, diğer yerler az bulutlu ve açık geçecek. Lodos Marmara’nın Batısı ve Kıyı Ege’de kuvvetlice esecek. Hava sıcaklığı tüm yurtta artmaya devam edecek. 
     Salı günü Marmara, Ege, Göller yöresi ile Eskişehir, Bolu ve Düzce çevreleri yağmur ve sağanak yağışlı, iç ve doğu kesimler sisli, diğer yerler az bulutlu ve açık geçecek. Hava sıcaklığı iç ve doğu kesimlerde artmaya devam edecek, batı bölgelerde değişemeyecek. 
     Çarşamba günü Marmara, Ege, Batı Akdeniz, İç Anadolu’nun Batısı ile Batı Karadeniz’in İç Kesimleri yağışlı, doğu kesimler sabah saatlerinde sisli, diğer yerler az bulutlu ve açık geçecek. Yağışlar Marmara’nın Batısı ve Kuzey Ege Kıyılarında etkili olmak üzere, yağmur ve sağanak şeklinde olacak. Hava sıcaklığı batı bölgelerde azalacak, diğer yerlerde değişmeyecek. 
     Yurdun iç ve doğu kesimlerinde sabah saatlerinde yoğun olmak üzere görülecek sisin oluşturacağı olumsuz şartlar nedeniyle ilgililerin ve vatandaşların tedbirli olmaları gerekmektedir. 
     
</TEXT>
</DOC>
