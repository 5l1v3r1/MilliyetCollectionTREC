<DOC>
<DOCNO> 341721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/siyaset/axsiy01.html </URL>
<DATE> 2005/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş Her zaman kahveye beklerim 
</HEADLINE>
<TEXT>


TBMM'de bir veda konuşması yapan Derviş,"AB üyeliğinden vazgeçilmemeli. AB üyeliği, Türkiye'nin 150 yıllık macerası, hedefi. Reformlar ilerlemeli" dedi 

ANKARA Milliyet 


Birleşmiş Milletler Kalkınma Programı Başkanlığı'na UNDP seçilen CHP İstanbul Milletvekili Kemal Derviş, TBMM Genel Kurulu'nda yaptığı veda konuşmasında, milletvekillerine, "Kahve içmeye beklerim" diye seslendi. Derviş, AB üyelik sürecinden vazgeçilmemesini isteyerek, "AB, Türkiye'nin 150 yıllık macerası, hedefi. Reformlar ilerlesin" dedi. 

Reformlar yapılmalı 
"Türkiye'den de ayrılmıyoruz ama evimizi taşıyacağız" diyen Derviş, şöyle konuştu 
"Kriz, Sayın Cumhurbaşkanı ile zamanın başbakanı arasındaki tartışmadan doğmadı. Kriz 90'ların birikiminden ortaya çıktı. Bunun önemli siyasal nedenleri vardı. Benden önceki Hazine bakanlarının ortalama süresi 9 aydı. 9 ayda bir, bir kuruluşun başı değişirse, başarılı olamaz. Olmayan kaynaklar dağıtılmaya çalışıldı. Reformları kendimiz için yapıyoruz, AB olmasa da yapacağız. Karar mekanizmasına katılmamız gerek. Yoksa, Türkiye için Meriç Nehri yeni demir perde olur." 
Kemal Derviş, sözlerini, "Dünya küçük. Sizlere dostça yapıcı siyasal yarışmalar dilerim" diye bitirdi. 

'Yurtdışında bana solcu diyorlar' 

Derviş, önceki akşam Dafne Restoran'da, CHP'den istifa eden İstanbul Milletvekili Zülfü Livaneli ve CHP'li 30 muhalif milletvekiliyle bir araya geldi. Derviş, "CHP'nin ideolojik olarak neyi savunduğu belli değil. İdeolojisini netleştirmeli. Çağdaş sosyal demokratik parti düzeyine ulaşmalı" dedi. "Moral bozukluğuna gerek yok. Ben yine de umutluyum" diye devam eden Derviş şu espriyi yaptı "Yurtdışında benim BM'de göreve gelmem şaşırtıcı bulundu. Oralarda beni solcu biliyorlar. Burada bana 'solcu değil' diyorlardı." 


</TEXT>
</DOC>
