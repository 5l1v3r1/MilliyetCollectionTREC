<DOC>
<DOCNO> 334007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/16/son/sonsiy18.html </URL>
<DATE> 2005/04/16/ </DATE>
<TIME> 19.52 </TIME>
<AUTHOR>  </AUTHOR>
<HEADLINE>
CHP Erzincan merkez ilçe teşkilatı görevden alındı 
</HEADLINE>
<TEXT>

     CHP Erzincan Merkez İlçe Teşkilatı'nın görevden alındığı bildirildi. 
     CHP Genel Sekreteri Önder Sav imzasıyla CHP İl Başkanlığı'na gönderilen yazıda, ''Partinin hızlı, ahenkli bir çalışma sergilemesi gereken bir dönemde, dışa dönük mücadelede daha sağlıklı bir çalışma ortamına girilmesini sağlamak amacıyla'', parti merkez ilçe teşkilatı başkanı ve yönetiminin görevden alındığı belirtildi. 
     Yazıda ayrıca, CHP Merkez İlçe Başkanı Ali Arslan ve İlçe Yönetim Kurulu'nun, yasa, tüzük ve yönetmeliklere göre belli sürelerde yapılması gereken işleri yapmamalarının da görevden alınmada etkili olduğu bildirildi. 
     Bu arada, Erzincan CHP İl Teşkilatı yönetimi de 25 Mart tarihinde CHP Genel Merkezi tarafından görevinden alınmıştı. 
     
</TEXT>
</DOC>
