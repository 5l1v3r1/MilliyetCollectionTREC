<DOC>
<DOCNO> 344441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/21/guncel/axgun01.html </URL>
<DATE> 2005/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Okan Bayülgen'e el öptürten kızlar 
</HEADLINE>
<TEXT>


"Baba Beni Okula Gönder" kampanyasının sembol kızları Mardinli Emine ile Hakk rili Hasibe, Okan Bayülgen'in programına konuk oldu herkes onları konuştu 

İSTANBUL Milliyet 

Milliyet gazetesinin kız çocuklarının eğitime kazandırılması amacıyla sürdürdüğü "Baba Beni Okula Gönder" kampanyası kapsamında İstanbul'da bulunan Mardinli Emine Savucu 13 ve Hakk rili Hasibe Demir 12 , önceki gece NTV'de yayımlanan "Herkes Bunu Konuşuyor" programında Okan Bayülgen'in konuğu oldu. İkisi de okula gidemeyen Emine ve Hasibe'ye "Bizim geleceğimizsiniz" diyen Bayülgen, onları ellerinden öperek uğurladı. 
Emine ve Hasibe, Bayülgen'in, 19 Mayıs Atatürk'ü Anma ve Gençlik ve Spor Bayramı çerçevesinde gençliği tartışmaya açtığı programına gazetemiz Yayın Danışmanı Nurcan Akad'la birlikte katıldı. Ayrıca çeşitli siyasi partilerin genç üyeleri de görüşlerini belirtti. Ancak programın en renkli bölümü Emine ve Hasibe'nin Bayülgen'le diyaloglarıydı. Önce kendilerini tanıtan kızlar, Bayülgen'in programı kendilerinin sunması yönündeki teklifini geri çevirmedi. Bir süre sunuculuk yapan iki kıza daha sonra Bayülgen de katıldı. Programın yarısına kadar konuşmacı olarak yer alan Emine ve Hasibe'yi, Bayülgen ellerini öperek uğurladı. 

"Doktor olursak, bakarız" 
Bayülgen'le Emine ve Hasibe arasındaki diyaloğun bir bölümü şöyle 
Hasibe Demir Bize destek verin, bize burs verin ya da köyümüze okul yaptırın. Biz yatılı bile okumak istiyoruz ama yakın. 
Okan Bayülgen O zaman sen doktor olabiliyorsun. Bu, devletin her şeyden önce görevi. "Her şeyi devletten beklemeyelim" dediğimiz zaman da sivil kuruluşların devreye girmesi gerekiyor. 
Emine Savucu Varlıklı insanlar yardım etmeli. 
O.B Neden, kendi ülkeleri için, değil mi 
E.S Onlar yardım ederse ve biz bir gün doktor, avukat olursak, onlara bakarız ve onları savunuruz. Biz olmazsak kim onları savunacak, iyileştirecek Biz okumazsak doktor, mühendis, polis, avukat olmayacak. Dünyada kimse olmayacak. Eğer destek verirlerse bunların hepsi olur. 

'Sizler bizim geleceğimizsiniz' 

H.D Bizim köyümüzde kış 4 aya yakın yaşanıyor. 2 aya yakın yollar kapanıyor. Biri hastalanırsa onu doktora götürmemiz imk nsız. Çünkü yollara çığ düşüyor. Benim yaşımda, benim gibi 5. sınıfı bitirmiş, 30'a yakın kız kardeşlerim var. Onlar da okumayı çok istiyor. Annem babam, okumamı çok istiyor. Ben buradan sizden yardım istiyorum, bize Şemdinli'de ya bir yatılı okul yapın ya da köyümüze bir okul. 
O.B Sen bizden yardım istemiyorsun. Biz buna mecburuz zaten. Bize mecbur olduğumuz şeyi siz hatırlatıyorsunuz. Siz bizden yardım istemiyorsunuz. Bu ülkede yaşayanlar bunu yapmaya mecbursunuz. Varlıklılar, az varlıklılar, çok çok varlıklılar, bütün insanlar buna mecbur. Kızları okula göndereceğiz. Yoksa büyük ülke olamayız. Küçük kızlarını okula gönderemeyen ülke küçük ülke olur. 
E.S Bizim insanlarımız hastalandığında kar yolları buz yapıyor. O yüzden köyümüze sağlık ocağı ve okul istiyoruz. Köyde ilköğretim okulu bir sınıflı. Çok öğrenci olduğu için yetmiyor. 
O.B Bu programı yapmaya başladığımızdan beri çok akıllı, çok zeki ve başarılı konuklarımız oldu. Ama bu kadar direkt ve yumruğunu masaya vurmuş olan adam ya da kadın yok. Ayrıca bu kadar sert ve güzel konuklarımız da olmuyor. Ama bugün 19 Mayıs'ın anlamına yaraşır konuklarımız oldu. Bunlar bizim İstiklal mücadelemizin başladığı günde cepheye sırtında silah taşıyan kadınların küçükleri. Sizler bizim geleceğimizsiniz. Siz olmasanız biz hiçbir işe yaramayız. 


</TEXT>
</DOC>
