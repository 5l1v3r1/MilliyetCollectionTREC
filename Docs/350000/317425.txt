<DOC>
<DOCNO> 317425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/22/spor/axspo00.html </URL>
<DATE> 2005/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener'in suçu yok 
</HEADLINE>
<TEXT>


Averajı 46 olmuş liderin. Oysa 46 gol atan takım yok koskoca Süper Lig'de Takımların yarısından fazla gol atmış, 28 gollü Alex'le Nobre. Öyleyse, fazla kızmamak gerek, Avrupa'da Fenerbahçe'ye 

TAMER BAĞLAN 


Kadıköy'deki son 9 lig maçının tamamını kazanıp, gol yemeden 33 gol attıysa Fenerbahçe eleştirmek beyhude. Bazen bunun için biraz da zorluyoruz kendimizi aslında. Ancak itiraf etmek gerekir ki, öküz altında buzağı aramak gibi bir şey bu. Zaragoza'ya Selçuk'u kurban edip, Kayserispor'a karşı iki ön libero sürmüşse sahaya Daum, kime ne 
21 haftada averajı 46 olmuş liderin. Oysa 46 gol atan takım bile yok, koskoca süper ligde. Ligdeki takımların yarısından fazla gol atmış, 28 gollü Alex'le Nobre. Burada antrenman bile veremiyoruz çoğu zaman, sonra sıradan İspanyollar'ı yenemedi diye kızıyoruz Sarı - Lacivertliler'e .. 
"Alem buysa kral Fener" diye hava yapana "hadi or'dan" diyebilir miyiz Ne kadar gitsek ve gittiğimiz gibi dönsek de yurt dışından, hatta Avrupa Birliği için ağzımızın suyu akarak niyetlensek de, sonuçta Türkiye'de değil miyiz "Alem buysa, kral Fener" gerçekten, şu sıralar aksini iddia edip, komik duruma düşmek istemeyiz... 
Aradakileri atlayıp, liderin genelinden özeline geçmezsek, Beşiktaş'ın 9. haftadan bu yana gösterdiği randımana saygısızlık ederiz. Son 13 haftada, bir maçı eksik olmasına rağmen, 10 galibiyet, 2 beraberlikle lider Siyah - Beyazlılar. Üstelik Rıza Çalımbay'la birlikte çeneyle değil, çabayla bir yerlere gelebileceklerini geç de olsa kavradılar. İlk yarıda sadece iki maçı gol yemeden tamamlamışlardı, Çalımbay'dan sonra Malatyaspor, Denizlispor ve Gaziantepspor gibi güçlü rakiplere karşı gol yemeden kazandılar. Onca çalkantıya rağmen, bu yükseliş onlar için mükemmel, üstündekiler içinse hiç hayra alamet değil. Puan farkı fazla, ancak hepsiyle birer kez karşılaşacaklarını gözardı etmemek gerekir... 
Galatasaray ve Trabzonspor'da ise, değişen fazla bir şey yok. Pek tatmin etmese de oyunları, biri savunması, diğeri forvetiyle kazanmaya devam ediyor. Ne var ki, ne Denizli o eski Denizli ne de Rize o eski Rize değil Hatta, Malatyaspor ve Gaziantepspor için de aynı şeyler söylenebilir... 
Ligin üçte birinin son diliminde, yani son 7 haftadaki gidişat alttakiler içinse pek iç açıcı değil. Akçaabat'tan Samsun'a kadar duyuluyor tehlike çanları. Bu sesi ciddiye almayanlar kendi bilir 
Tıpkı Sebatspor gibi, Gençler'in de sadece tek puanı var bu süreçte. Teknik direktör değişikliği bir umut Ankaragücü için ancak, onların durumu da pek farklı değil. Küme düşmeyle ilgili hesap yapanlar, Samsunspor'un süratli inişine de mutlaka dikkat etmelidir. 
Bu gidiş, İstanbulspor, Sakaryaspor ve Kayserispor'un rakiplerini bir kaç hafta içinde değiştirebilir... 

Haftanın takımı 

FENERBAHÇE Kolay değil üç gün içinde büyük bir bunalımı atlatıp, koşar adım taburcu olmak, daha zinde bir şekilde hayata başlamak. Zaragoza yıkımının ardından Kayseri önünde sezonun en farklı galibiyetine imza atan Fenerbahçe, kendisini her koşulda destekleyen taraftarına kolay kolay unutulmayacak bir şölen yaşattı. Futboluyla herkese şapka çıkarttı. 

Haftanın hocası 

CHRISTOPH DAUM Kısa süren tedavi sürecinde oyuncularını özgüven terapisine aldı, yaraları çabucak iyileştirip, yeni hedefe yönelmelerini sağladı. Hatalarından dersler çıkarıp, oyun kurgusundaki aksaklığa akılcı çözümler üreterek, Kayseri'nin açıklarını iyi kullandı. Tribünlerde meksika dalgalarına yol açan gol şenliğinin baş aktörü olarak yerini aldı. 

Haftanın hakemi 

FIRAT AYDINUS Samsunspor - Çaykur Rizespor Uzun süreli bir dinlenme döneminin ardından yeniden sahalara döndü. Samsun'daki kora kor mücadelede pozisyonlara yakındı, isabetli kararıyla oyunun ahengini bozmamaya çalıştı. Bazı sert müdahaleleri ayıklarken tereddüt yaşadı. Ancak sonuca etki edecek hataların yapıldığı haftada bu durum gülün dikeniydi. 

Haftanın portresi 

ÜMİT ÖZAT Fenerbahçe 
Takımı için bir kaptandan fazla şey ifade ediyor, canını dişine takarak çalışıyor, yüreğini ve zekasını ortaya koyarak her arkadaşına örnek oluyor. Yakaladığı müthiş istikrar, her kalıba oturan oyuncu kostümü ve inanılmaz azmiyle her hafta daha da büyüyor. Şu bir gerçek, Ümit Özat yeteneklerini geliştirme konusunda herkesten iki misli fazla çalışıyor. Forvet ve kale dışında aksayan her kulvarı maharetli elleriyle mükemmel şekilde tamir ediyor. Kayseri önünde bu kez orta sahada güvenliği sağladı, inanılmaz enerjisiyle takımının hızını artırdı. Yetinmedi, attığı şık golle de gol ziyafetini körükledi. 

Haftanın karması 

Jevric Ankaraspor 
Önder F.Bahçe 
Koray Beşiktaş 
Tomas G.Saray 
Yasin Konya 
M.Erdoğan Malatya 
Ümit F.Bahçe 
Zafer Ç.Rize 
Fatih Trabzon 
Nobre F.Bahçe 
Ümit Karan Ankaraspor 

Gol krallığı Futbolcu Takım Maç Gol Fatih Tekke Trabzonspor 21 17 Alex de Souza Fenerbahçe 19 14 Marcio Nobre Fenerbahçe 20 14 Zafer Biryol Konyaspor 21 13 Necati Ateş Galatasaray 21 12 Hakan Şükür Galatasaray 21 12 

Gol pası Futbolcu Takım Maç Gol Pası Alex de Souza Fenerbahçe 19 11 Timuçin Beyazıt Denizlispor 17 8 Fatih Tekke Trabzonspor 21 8 Ümit Özat Fenerbahçe 21 7 

Altın eldiven Futbolcu Takım Maç Gol Rüştü Reçber Fenerbahçe 17 7 Michael Petkovic Trabzonspor 16 9 Aly Mondragon Galatasaray 21 12 Zdravko Zdravkov Ç.Rizespor 21 18 Khaled Fadhel Diyarbakırspor 14 18 

Kart cezalıları 

Kırmızı Fahri Ç.Rizespor 
Sarı Musa Büyük Ankaraspor , Zafer Ankaragücü , Ergün, Ayhan Galatasaray , Ayman Gençlerbirliği , Ömer Konyaspor , Beşir Ç.Rizespor 

Haftanın sonuçları 

Gaziantepspor - Beşiktaş 0 - 1 
Veysel Cihan Dk.7 
Galatasaray - Sakaryaspor 1 - 0 
Hakan Şükür Dk.29 Pen. 
İstanbulspor - Konyaspor 2 - 2 
Yordanov Dk.31 , Yasin Dk.44 , Baliç Dk.45 , Saffet Dk.71 
Denizlispor - B.B.Ankaraspor 1 - 1 
Ümit Karan Dk.19 , Serhat Dk.24 
Fenerbahçe - Kayserispor 7 - 0 
Ümit Dk.22 , Alex Dk.56 , Tuncay Dk.58 , Nobre Dk.68 ve 70 , Aurelio Dk.81 , 
Serhat Dk.90 
Gençlerbirliği - Trabzonspor 0 - 1 
Fatih Tekke Dk.51 
Samsunspor - Çaykur Rizespor 0 - 1 
Cem Baki Dk.52 
Malatyaspor - Diyarbakırspor 2 - 1 
Murat Erdoğan Dk.7 , Sinan Demircioğlu Dk.28 , Boliç Dk.70 
Akçaabat Sebatspor - Ankaragücü 0 - 0 

Haftanın maçları 

PERŞEMBE R.Zaragoza-F.Bahçe, CUMA Beşiktaş-Sakarya, CUMARTESİ D.Bakır-G.Birliği, A.Gücü-Malatya, Ç.Rize-İst.Spor, Samsun-G.Saray, PAZAR Trabzon-Denizli, Ankaraspor-G.Antep, Konya-Kayseri, F.Bahçe-A.Sebat 


</TEXT>
</DOC>
