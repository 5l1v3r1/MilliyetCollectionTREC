<DOC>
<DOCNO> 343469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/17/son/sonyas21.html </URL>
<DATE> 2005/05/17/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Tepkiler arttı, Harvard rektörü kadınlarla ilgili reform kararı aldı 
</HEADLINE>
<TEXT>

     Kadın bilimciler konusundaki sözleriyle tepki çeken Harvard Üniversitesi Rektörü Lawrence Summers, kadınların bilim ve mühendislik alanlarına katılımı konusunda reform yapılması için 50 milyon dolarlık fon ayırdı. 
     Summers, "Bilim ve mühendislik alanlarında çok az kadın bulunmasının nedeninin cinsler arasındaki doğuştan gelen farklılıklar olduğunu" söyleyerek, büyük tepki toplamıştı. 
     Geçen ocak ayındaki bu sözlerden sonra Summers’ın istifası istenmiş, ancak rektör istifa etmek yerine sık sık özür dilemeyi yeğlemişti. 
     Sert tepkiler üzerine Summers okulda kadınların ve azınlıkların temsil düzeyini araştırmak için bir komisyon oluşturdu. 
     Rektörlükten yapılan açıklamada, komisyonun, lisanstan lisansüstüne ve doktora sonrasına kadar bilim ve mühendislik alanlarında kadınlara yapılan muamelede bir dizi reform yapılmasını önerdi. 
     Açıklamada, bu reformları yapmanın önemli harcama gerektirdiği belirtilerek, bunun için 10 yıl içinde 50 milyon dolar ayrılacağı kaydedildi. 
     
</TEXT>
</DOC>
