<DOC>
<DOCNO> 346287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/27/son/sondun05.html </URL>
<DATE> 2005/05/27/ </DATE>
<TIME> 07.50 </TIME>
<AUTHOR>  </AUTHOR>
<HEADLINE>
AB Komisyonu Fransa'nın "Hayır"ı, AB ülkeleriyle işbirliğini riske atar 
</HEADLINE>
<TEXT>

     AB Komisyonu Başkanı Yardımcısı Siim Kallas, pazar günü Fransa’da AB anayasası için yapılacak referandumdan "hayır" çıkmasının, "AB üyesi ülkeler arasındaki işbirliğini tehlikeye sokabileceğini" söyledi. 
     Kallas, Estonya televizyonuna yaptığı açıklamada, "AB üyesi ülkeler arasındaki işbirliği modelinin tek olduğunu ve Fransa’daki referandumdan hayır çıkmasının bu işbirliğini tehlikeye sokabileceğini" belirtti. 
     "Hayır"ın AB için alınacak önemli kararların ertelenmesine neden olabileceğini belirten Kallas, "ülkeler arasındaki işbirliğinin yeniden gözden geçirilmesine ihtiyaç duyulduğunun açık olduğunu ve referandumdan ’hayır’ çıkmasının ülkelerin kişisel çıkarlarını ön plana çıkarmasına neden olabileceğini" belirtti. 
     Kallas, bu sonuçtan en çok etkilenebilecek alanların AB’nin dış ve ekonomi politikası olduğunu belirterek, "hayır demenin, avronun inandırıcılığını koruma şekli konusunda büyük bir soru işaretine neden olabileceğini" kaydetti. 
     
</TEXT>
</DOC>
