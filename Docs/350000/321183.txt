<DOC>
<DOCNO> 321183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/06/yasam/axyas01.html </URL>
<DATE> 2005/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocukların aklı mafya ve 'sır'da 
</HEADLINE>
<TEXT>


Milli Eğitim Bakanlığı'nın anketine göre, çocuklar ve gençler ekranda en çok 'mafya' ve 'ilahi sır' dizilerinden etkileniyor 

BAHAR ATAKAN Ankara 

Milli Eğitim Bakanlığı'nın MEB araştırması, öğrencilerin, yeraltı dünyasını konu alan 'Kurtlar Vadisi' ile ilahi adaleti anlatan 'Sırlar Dünyası', 'Büyük Buluşma' gibi dizilerinden olumlu, BBG formatındaki kaynana - gelin - damat içerikli programlardan ise olumsuz etkilendiklerini ortaya koydu. 
Ankara'da öğrenim gören 10 - 18 yaş grubu 2000 öğrenciyi kapsayan Milli Eğitim Bakanlığı anketinde, çocuk ve genç öğrencilere, televizyon izleme alışkanlarıyla, dizi ve programların üzerlerindeki etkisi soruldu. 

Haberciler yüzde 10 
Öğrencilerin yüzde 43'ü evlerinde bir, yüzde 35'i 2, yüzde 20'si daha fazla televizyon bulunduğunu, yüzde 2'si ise televizyon olmadığını kaydetti. 
'Genellikle hangi tür programları izliyorsunuz ' sorusuna, öğrencilerin yüzde 10'u 'haber', yüzde 9'u 'belgesel', yüzde 63'ü 'dizi', yüzde 11'i 'sinema', yüzde 2'si 'eğlence - magazin', yüzde 5'i de 'spor' yanıtını verdi. 
'Seyrettiğiniz diziler sizi günlük hayatta nasıl etkiler ' sorusunu ise öğrencilerin yüzde 31'i 'hiç', yüzde 25'i 'kısmen', yüzde 29'u 'fazla', yüzde 15'i de 'fikrim yok' diye yanıtladı. 

İşte anketin sonuçları 
MEB anketinde öğrenciler olumlu ve olumsuz etkilendikleri dizilerle programları şöyle sıraladı 
Olumlu Sırlar Dünyası yüzde 42 , Kurtlar Vadisi yüzde 42 , Büyük Buluşma yüzde 40 , Şubat Soğuğu yüzde 32 , Hayat Bilgisi yüzde 21 , Ekmek Teknesi yüzde 15 , Mavi Rüya yüzde 14 , Kalp Gözü yüzde 12 , Tatlı Hayatlar yüzde 9 , En Son Babalar Duyar yüzde 6 .Olumsuz Gelinim Olur musun yüzde 44 , Size Anne Diyebilir miyim yüzde 39 , Hayat Bilgisi yüzde 38 , Sihirli Annem yüzde 38 , Kurtlar Vadisi yüzde 32 , Kadın İsterse yüzde 8 , Cennet Mahallesi yüzde 5 , Avrupa Yakası yüzde 3 , Televole yüzde 2 , Bir İstanbul Masalı yüzde 2 . 




</TEXT>
</DOC>
