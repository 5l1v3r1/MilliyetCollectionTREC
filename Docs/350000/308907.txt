<DOC>
<DOCNO> 308907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/24/son/sonspo04.html </URL>
<DATE> 2005/01/24/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Hagi'nin istifası cebinde .. 
</HEADLINE>
<TEXT>

     Bursa maçındaki tepkilerle Petre’nin değil, kendisinin hedef alındığına inanan Hagi istifa sinyali verdi. 
     
     Kriz üstüne kriz 
     Devre arası boyunca yapılamayan ödemeler, transferdeki belirsizlik ve Ümit Karan - Saidou polemikleri nedeniyle krizli bir dönem geçiren Galatasaray’da çok ciddi bir sıkıntı daha baş göstermek üzere. Teknik direktör Hagi’nin, Bursaspor maçında yaşananlar nedeniyle istifa fikrini aklına koyduğu öğrenildi. Petre’ye yapılan kötü tezahüratlarla kendisinin hedef alındığına inanan Rumen hocanın, bu konudaki düşüncesini maç sonunda öğrencilerine aktardığı ortaya çıktı. 
     
     Bırakmayı düşünüyorum’ 
     Basın toplantısını iptal edip, soyunma odasında futbolcularla kısa bir görüşme yapan Rumen hocanın, Bu işi yönetim yapıyor. Taraftarlar beni severdi, ama şimdilerde kararlarım nedeniyle tepki gösteriyorlar. Esas hedef benim. İstifa etmeyi düşünüyorumö diyerek kararını açıkladığı kaydedildi. Hagi’nin bu konuşması nedeniyle soyunma odasında buz gibi bir hava estiği ve bu nedenle stat çıkışında oyuncuların basın mensuplarına demeç vermekten kaçındıkları ifade edildi. 
     
     Kararları tartışılmıştı 
     Özellikle Ümit Karan ve Saidou’yla ilgili kararları eleştirilen ve bu nedenle yöneticilerin büyük bölümünden tepki gören Rumen hocanın, Başkan Özhan Canaydın’la hafta içerisinde biraraya gelerek sıkıntısını ileteceği bildirildi. Hagi’nin yapılacak görüşmede, Kararlarım onaylanmıyorsa, istifa etmeye hazırımö diyeceği, ayrıca bazı yöneticilerin taraftarlarla ilişki kurarak bu tepkilere zemin hazırlayabileceğini ileteceği öğrenildi. 
     
</TEXT>
</DOC>
