<DOC>
<DOCNO> 329596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/02/yazar/cemal.html </URL>
<DATE> 2005/04/02/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Demokrasi herkesin ağzında... 
</HEADLINE>
<TEXT>
Her yerde 'Suriye defol ' 
Beyrut'un merkezi gündüzleri bile Hariri suikastı öncesine kıyasla canlı değil. Bomba korkusu, yaşamın temposunu düşürmüş 
Lübnan'da demokrasi rüzgarı - 1 BEYRUT 

Otelin barında garsonla sohbet ediyoruz. Bir ara Türkçe "Nasılsınız " diye soruyor, ama yanıt da kendisinden geliyor, "İyiyim " diye... İsmi George. Ailesi, İzmir taraflarından gelmiş Lübnanlı bir Ermeni. Türkiye'yi hiç bilmiyor. Çat pat Türkçe'sini annesinden öğrenmiş... 
Yakınıyor 
"Refik Hariri suikastı sonrasında, özellikle arada bir bombalar patlamaya başladığından beri insanlar fazla dışarı çıkmıyor. Özellikle gün batarken el ayak çekiliyor sokaktan. Şehir tenhalaşıyor. Turizm açısından çok kötü..." 
"Dört günde bir bomba patladığı söyleniyor." 
"Bugün perşembe, dört gün doldu." 
Ve kafaları burgaç gibi oyan bir soru 
Suriye çekilirken bombalarla, şiddet ve terörle Lübnan'dan intikam almak isteyebilir mi Otuz yıllık işgal kanlı mı, kansız mı noktalanacak 
Beyrut'ta ilk günüm. 
Sorular o kadar çok ki. Kafam kazan gibi yatıyorum. Zıır zıır telefon. Vakit gece yarısını çoktan geçmiş. 
"Polis arama yapacak " 
"Benim odamda mı " 
"Sadece sizin değil, o kattaki bütün odalarda. Lütfen aşağı iner misiniz " 
Lobi ve bar homurdanan, uyku sersemi otel sakinleriyle dolu. Kurt köpekli, asık yüzlü polisler bir anda asansörlere doluşuyor. Odalarda bomba aranacakmış... 
Bomba korkusu 
Herkeste var bu korku. 
Ama korku duvarı yıkılmış Önemli olan da bu. Otuz yıllık Suriye boyunduruğunun sona ereceği konusunda artık kimsenin kuşkusu yok. 

5 yıl önce Suriye tabuydu 
Son kez 2000 yılı temmuz ayında gelmiştim Lübnan'a. Suriye konusu tabuydu. Basında Suriye işgali diye bir söz çıkamazdı. Suriye ancak arkadaş çevrelerinde, kapalı kapılar arkasında eleştirilebilirdi. Şimdi kapılar ardına kadar açılmış. 
Beş yıl önce Şam üzerinden gelmiştim Beyrut'a. Buluştuğum aydınlara, "Ne oluyor, ne olacak Lübnan'da " diye sorunca, aldığım yanıta şaşırmıştım 
"Sen söyle, Şam'dan gelen sensin " 
2000 yılı yazında öylesine sohbetler yapmıştım ki Beyrut'ta, sanki bu ülke ruhunu Suriye'ye, işgalciye teslim etmiş diye yazmıştım. 
Ama öyle değilmiş. 
Lübnan şimdi kendi kaderini kendi eline alıyor. Başını nereye çevirsen, "Suriye defol " sloganları. Bir de her yerde İngilizce Arapça gerçek sözcüğü göze çarpıyor. 
El hakika 
Lübnan muhalefetinin sloganı böyle. 14 Şubat'ta havaya uçurulan eski Lübnan Başbakanı ve muhalefet önderi Refik Hariri'nin katillerinin bulunmasını isteyen bir slogan bu. Gerçek neyse ortaya çıksın diye haykıran bir slogan bu. Gerçek ortaya çıkıncaya kadar meydanlardan çekilmeyeceğiz diye bağıran bir slogan bu. 
Aslında bu sloganı atanlar, dağa taşa yazanlar gerçeğin ne olduğunu bal gibi biliyorlar. Hariri suikastının arkasında Suriye'nin, Şam'daki Baas diktasının bulunduğu konusunda en ufak kuşkuları yok. 
Hava çok güzel. 
Güneşli, pırıl pırıl. 
Bahar gelmiş buralara. 
Beyrut baharı 
Bu bahar değişim rüzg rlarıyla geliyor Lübnan'a. Akdeniz mavisinin buğulu güzelliği göz alabildiğine uzanıyor. Tek tük denize girenler bile var. Dağlarda kar erimemiş daha... 

'Hepimiz Lübnanlıyız' 
Hamra'dan geçiyoruz. Birçok binanın ön cephelerinde kurşun izleri, bomba delikleri. 1975 - 1991 arasındaki o korkunç 'Lübnan iç savaşı'nın izleri daha h l silinmemiş. Son gelişiminde kaldığım Commodore Oteli, iç savaşın simgelerinden... 
"Yüreğimiz kanadı " 
Öyle diyor iç savaş yıllarını anlatırken. "Çocuklarımızın daha iyi bir dünyada yaşamasını istiyoruz" diye ekliyor. Arabanın şoförü Fadi'ye soruyorum, Müslüman mı, Hıristiyan mı diye. 
Bugünlerin klasik cevabı geliyor 
"Artık Hıristiyandı, Müslümandı yok. Sünni ya da Şiiydi yok. Maruniydi, Dürziydi yok. Hepimiz biriz. Lübnanlıyız. Bak her yanda Lübnan bayrakları. Geçmişte bu kadar bayrak asılmazdı. Artık gün birlik günü. Çünkü gerçeği biliyoruz." 
Bembeyaz bir duvar. 
Uzayıp gidiyor. 
Herkes üstüne bir şeyler yazmış. Suriye'ye karşı içini dökmüş. Korku duvarının yerine dikilmiş özgürlük duvarı olmalı bu. 
"Katiller sürüsü " 
"Defolup gidin bir an önce " 
Duvar yazılarını okuya okuya Şehitler Meydanı'na doğru yürüyorum. "Barış için, özgürlük için, demokrasi için " Bir başka yerde büyük harflerle 
"Lübnan Lübnanlılarındır " 
"Suriye git " 
"Suriye suikastçı " 
"Hariri'yi Suriye ve Esat öldürdü." 
Artık bu dalgayı durdurmak, gitgide yükselen, devleşen bu dalganın önünde durmak olanaksız. Kabarmakta olan bu dalganın Lübnan'a özgürlük getireceği, ülkede demokrasi pencereleri açacağı konusunda kuşku yok. 

Kısa ve uzun tespihler 
Şimdi merak edilen bir başka konu var Lübnan'daki değişim rüzg rlarının Suriye'yi ve Ortadoğu'yu, Arap lemini nasıl etkileyeceği... 
Refik Hariri'nin Şehitler Meydanı'ndaki kabri mumlar ve çiçeklerle dolu. İnsanlar sessizce geliyor, saygı duruşunda bulunup duasını okuyup gidiyor. Tespihler asılı mezarın üstünde. "Uzun tespihler Müslümanların, kısalar Hıristiyanların" diyor. Kartonun üstüne yazılıp mezarın üstüne bırakılmış, "Müslümanlar ve Hıristiyanlar seni seviyoruz, seni hiç unutmayacağız. Ve gerçeği bilmek istiyoruz, seni kim öldürdü " 
"Hayaller ölmez 
Şehitler Meydanı'ndaki çadırın girişine asmışlar. Ve mavi üstüne siyah harfler 
"Gerçek, özgürlük, birlik " 
Ezan sesi yükseliyor. 

'Berlin duvarı yıkılıyor' 
Kerim daha 17 yaşında. Lise öğrencisi. Refik Hariri'nin El Müstaqbal, yani Gelecek hareketine katılmış. Muhalefetin ana gövdesini oluşturan ve Sünnilerin meydana getirdiği bir blok bu. Bir sonraki gösterinin pankartlarını hazırlıyor arkadaşlarıyla. "Halk öyle istiyor, Suriye gidecek " diyor Kerim... 
Bir başka çadıra giriyorum. 
"Evet, korku duvarı yıkıldı, özgürce konuşuyoruz artık" diyor. İsmi, Alaa Merhi. 23 yaşında, bilgisayar okumuş. Siyah sakalı var. Dürzi lider Velid Cunblad'ın liderliğini yaptığı İlerici Sosyalist Parti'nin gençlik kolundan. 
Hiç durmadan konuşuyor 
"Değişim zamanı Burada Berlin Duvarı ağır ağır yıkılıyor. Özgürlük istiyoruz. Barışçı değişim istiyoruz. Suriye bizi h l tehdit ediyor. Giderim ama Lübnan'ı dümdüz ederim diye tehditler savuruyor. Bomba patlatıyor. Biz kan ve gözyaşı istemiyoruz." 
Çadırlarını 14 Şubat'taki Refik Hariri suikastının hemen ertesinde tam Şehitler Meydanı'nın ortasına kurmuşlar. "Gerçeği öğreninceye kadar çadırlarımızı sökmeyeceğiz" diyor. Gece gündüz çadırda yatıyorlar. Akşamları üç yüz kişiye çıkıyormuş çadır sakinleri... 
Arkamdan bağırıyor 
"Hayaller ölmez Suriye defolup gidecek, başka çaresi yok. En kısa zamanda seçim istiyoruz. Lübnan Lübnanlılarındır. Bu özgürlük dalgasının önünde kimse duramaz." 
Yazacak çok şey var. 
Beyrut yazıları devam edecek. 



</TEXT>
</DOC>
