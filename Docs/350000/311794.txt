<DOC>
<DOCNO> 311794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/son/sontur35.html </URL>
<DATE> 2005/02/02/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Sıcak kış, hamsiyi bitirdi 
</HEADLINE>
<TEXT>

     Karadeniz'de her yıl Nisan ayına kadar süren hamsi avı hava koşulları nedeniyle erken kapandı. 
     Hamside bu yıl erken başlayan sezon balıkçılara bereketli bir sezon yaşatırken, bir ara kilosu 500 bin liraya kadar düşen hamsi halen piyasada 4-5 milyon liradan alıcı buluyor. 
     Bunun nedenini yeterince av yapılamamasına bağlayan balıkçılar, balık haline çok az miktarda hamsi gelmesi nedeniyle talebin şoklanmış hamsi ile giderilmeye çalışıldığını söylediler. 
     Normal şartlarda Nisan ayına kadar süren hamsi sezonunun bu yıl erken kapandığını belirten Samsunlu balıkçılar, ''Bu sezonun ilk aylarında hamsi yüzümüzü güldürdü. Ancak hava şartlarının sıcak olmasından dolayı balık kaçtı. Hamsi şimdi Rusya ve Ukrayna kıyılarında bolca avlanıyor'' dedi. 
     

     
</TEXT>
</DOC>
