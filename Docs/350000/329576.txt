<DOC>
<DOCNO> 329576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/02/spor/spoz1.html </URL>
<DATE> 2005/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Şu 3F meselesi 
</HEADLINE>
<TEXT>


Hakan DİLEK 


Binlerce kişilik statlarda, TV başında milyonlarca izleyiciyle futbol, o koca tarihin içinde yeryüzündeki en görkemli katılımı sağlıyor futbol. 
Oyunun açıklanmaya açık olması dahası bin bir göz ve fikirle olayı izleyen insanlara yeniden -olayın kendisini ve görülmeyen yanlarının- işin arka tarafını izleyiciye anlatmak isteyen -istemese de buna zorlanan- bir sürü yazar çizere ve taraftar denen kitleye 'korku tünelindeymiş' gibi bir acaip mesai yaptırıyor. 
Evet , acaip bir mesai yaptırıyor... İş, ekmek ve üretim üzerine yapılacak bütün spekülasyonların önüne geçiyor, yaşamımızdaki yerini biricikleştiriyor, tekleştiriyor, idealize ediyor. Çocukluk rüyalarımızın içine sızıyor, kristal gecelerimizin hayali oluyor... 

Her hafta sahne 
Tiyatroları kıskandıracak, orkestraları özendirecek bir ritüel mabetlerde bir tören ayin inceliğiyle sergileniyor. Sergileniyor, çünkü kitleler en büyük gösterilerine hazırlanıyorlar o büyük gün Ne zaman gelecek oo büyük gece Ne zaman gelecek oo büyük gece bekliyorum seni filanca yerde bekliyorum seni filanca yerde..." 'Filanca yer' taraftarların 'maabedtleri' tabii ki... 
Bu gürültülü patırtılı muhteşem kalabalığın mesaisini nasıl değerlendirmeliyiz 
Birbirlerini acımasızca yerin dibine batıran yazarlar, futbolcusunu acımasızca eleştiren antrenörler, TV'de yerin dibine sokup çıkartılan hakemler ve bunu yapan TV yorumcuları, federasyon yarışında önde olmak ve kalmak isteyen zevat... Bir şiddet enerjisinden besleniyor. Seviyoruz Fado, Fiesta ve Futbolun bünyemizdeki heyecanını, açtığı yaraları, ruhumuza yaptıklarına bakmadan... 
Maç bitiyor derdi bitmiyor ama... TV'de futbol yorum programları başlıyor gecenin bi vakti. O parlak görünümlü beylerin tv kanallarında programın ilerleyen saatlerinde kah hokkabazlar kah savaşçılar gibi öfkelerini ortaya döktüklerinde görüyorsunuz işin aslını Oyun nerde, maç ne 
Gecenin başlayan, duran, ilerleyen tüm zamanlarında tek bir şeye odaklıyorlar bizi. Ne gam... Futbol ise sesleniyor şuh sesiyle 
Üstüne hafif bir şeyler al da gel... 


</TEXT>
</DOC>
