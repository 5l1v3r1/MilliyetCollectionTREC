<DOC>
<DOCNO> 300839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/25/son/sondun03.html </URL>
<DATE> 2004/12/25/ </DATE>
<TIME> 07.15 </TIME>
<AUTHOR>  </AUTHOR>
<HEADLINE>
Myanmar'da bombalı saldırı 1 ölü, 3 yaralı... 
</HEADLINE>
<TEXT>

     Myanmar'ın güneydoğusunda bir kasetçaların içine gizlenmiş bombanın patlaması sonucu 1 üniversite öğrencisinin öldüğü, 3'ünün de yaralandığı bildirildi. 
     Devlet medya kuruluşlarında yer alan haberde, Tayland sınırındaki Kayin eyaletinin başkenti Pha-An'da meydana gelen olayda 21 yaşındaki bir üniversite öğrencisinin, bir arabanın üstünde terkedilmiş olarak bulduğu kasetçaların düğmesine basması sonucu bombanın infilak ettiği belirtildi. 
     Haberde patlama sonucu, 1 öğrencinin öldüğü, 3 öğrencinin de yaralandığı kaydedilirken, yetkililerin bombalı eylem yapmaya hazırlanan daha başka militanlar olup olmadığını belirlemek amacıyla soruşturma başlattıkları ifade edildi. 
     Yetkililerin ayrıca halka şüpheli paket, radyo, kasetçalar ve saatlerden uzak durmaları çağrısında bulundukları kaydedildi. 
     
</TEXT>
</DOC>
