<DOC>
<DOCNO> 324441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/son/sonsiy19.html </URL>
<DATE> 2005/03/17/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Dışişleri Askeri makamlarımızla gayet yakın bir mesai içindeyiz 
</HEADLINE>
<TEXT>

     Dışişleri Bakanlığı, askeri makamlarla yakın bir mesai içinde olunduğunu ve ortak çalışmaların bundan sonra da aynı yakınlıkta sürdürüleceğini bildirdi. 
     Bakanlık Sözcüsü Namık Tan, haftalık basın toplantısında Türkiye'nin bir Irak politikasının olup olmadığının sorulması üzerine, ''Elbette Türkiye'nin Irak politikası da vardır. Birçok konuda politikaları vardır. Yalnız bunlar son derece kapsamlı konulardır'' dedi. 
     Kara Kuvvetleri Komutanı Orgeneral Yaşar Büyükanıt'ın basında Türkiye'nin Irak politikasına ilişkin çıkan sözlerinin hatırlatılması üzerine de Tan, şunları kaydetti 
     ''Askeri makamlarımızla gayet yakın bir mesai içindeyiz. Bu ortak çalışmalarımız, mesaimiz devam etmektedir. Bundan sonra da bu mesai aynı yakınlıkta sürdürülecektir.'' Basında, Orgeneral Büyükanıt'ın gazetecilerin terör örgütü PKK mensuplarının Irak'tan Türkiye'ye sızmasıyla ilgili sorusu üzerine, ''Şimdi Irak yeniden yapılanıyor. Söz hakkımız var mı Yok. Bir Irak politikamız var mı Yok'' dediğine ilişkin haberler çıkmıştı. 
     
</TEXT>
</DOC>
