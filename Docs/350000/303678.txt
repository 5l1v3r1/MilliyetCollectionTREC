<DOC>
<DOCNO> 303678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/05/son/soneko24.html </URL>
<DATE> 2005/01/05/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Çin'de dövize 121 milyar dolarlık müdahale... 
</HEADLINE>
<TEXT>

     Çin'in, geçen yıl 1 trilyon yuanı aşkın 121 milyar dolar döviz alımıyla parasının değerini sabit tutmayı başardığı bildirildi. 
     Çin Merkez Bankası, geçen yılın ilk 9 ayında 852.3 milyar yuan döviz alımı gerçekleştirdiğini açıkladı. Analistlere göre ise 2004'ün tamamında bu miktar 1 trilyon yuanı aştı. 
     Çin'de 2004 yılı döviz işlemleri, bir önceki yıla göre yüzde 38 artışla 209,04 milyar dolar olarak gerçekleşti. Bu miktarın 10 yıllık geçmişi olan Çin döviz piyasasında ulaşılan en yüksek işlem hacmi olduğu kaydediliyor. 
     Yüksek dış ticaret fazlası yanında yabancı sermaye yatırımlarının en önemli çekim merkezi olması, Çin'i döviz zengini yaptı. Rekabet gücünü korumak için ulusal parası ''1 dolar 8,27 yuan'' olarak sabitleyen Çin, euronun dolar karşısında değer kazanmasıyla ihracata dayalı ekonomileri güçlük yaşayan Avrupa ülkelerinin aksine döviz hareketlerinden etkilenmiyor. 
     Çin'in parasını değerlendirmesi revalüasyon konusunda ABD ve Avrupa Birliği'nden gelen baskılara daha fazla direnemeyeceği ve gerekli adımları atacağı beklentisi, ülke halkının ve yatırımcıların döviz satışlarını artırırken, hükümeti de bunu karşılamak için daha fazla alım yönlü müdahalede bulunmaya zorluyor. 
     Çin, geçen yılın Ekim ayı sonunda 540 milyar dolar olan döviz rezervi ile Japonya'nın ardından dünya ikincisi konumunda bulunuyor. 
     
</TEXT>
</DOC>
