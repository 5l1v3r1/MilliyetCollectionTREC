<DOC>
<DOCNO> 304285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/07/son/sondun15.html </URL>
<DATE> 2005/01/07/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Kürtler, Kerkük seçimini boykottan vazgeçti 
</HEADLINE>
<TEXT>

     Ferit ASLAN DHA 

      IRAK genelinde 30 Ocak'ta yapılacak seçimleri daha önce Kerkük'te boykot edeceklerini açıklayan Kürt grupların ABD Dışişleri Bakan Yardımcısı Richard Armitage'nin ikna etmesi sonucu bu kararlarından vazgeçtikleri ve seçime tek liste ile katılacakları belirtildi. 
     Celal Talabani liderliğindeki Kürdistan Yurtsever Birliği'nin KYB yayınladığı Nu' gazetesine haberine göre, Irak'ta 30 Ocak'ta Irak'ta yapılacak seçimleri Saddam döneminde göç ettirilen Kürtler'in evlerine dönmesini' koşulunu ileri sürerek boykot eden Kürt gruplar, politika değiştirerek seçime katılma kararı aldı. 
     Kürt liderler ile seçim komisyonu yetkilileri arasındaki görüşmede, Kerkük dışındaki Kürt mültecilerin oy kullanma hakkı konusu tartışıldığı ve çözümün sağlandığını bildirildi. 
     Kürtler'in Kerkük seçimlerini boykot kararından vazgeçmesinin arkasında geçen hafta Irak'ta incelemelerde bulunan ve Irak Kürdistan Demokrat Partisi IKDP lideri Mesut Barzani ile KYB lideri Celal Talabani ile görüşen ABD Dışişleri Bakan Yardımcısı Richard Armitage'nin görüşmesinin etkili olduğu belirtildi. Kürt örgütleri yaptıkları toplantıda, Kerkük İl Meclis seçimlerine Kardeşlik listesi' adı altında tek liste ile seçime katılacaklarını açıkladı. 
     Irak Yüksek Seçim Komisyonu'na IKDP, KYB, Komünist Partileri, bazı Türkmen ve sosyalist partiler adına verilen listede, Kürtler'in yanı sıra, Arap, Türkmen, Asuriler'in isimleri bulunuyor. Listede Kerkük Valisi Abdurahman Mustafa da tekrar Kerkük Valiliği'ne aday gösterildi. 
     
</TEXT>
</DOC>
