<DOC>
<DOCNO> 306033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/13/yazar/akyol.html </URL>
<DATE> 2005/01/13/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Başbakan 'Volkswagen' istiyor 
</HEADLINE>
<TEXT>


MOSKOVA 

BASIN toplantıları, törenler, resmi bildiriler... Resmi gezilerin medyaya yansıyan tarafları... Bunların dışında, bu geziler nasıl geçer 
Moskova'da Türk Ticaret Merkezi binasının dördüncü katında, Başbakan Erdoğan, bakanlar ve işadamlarıyla sohbet ediyor. Açılış törenine yarım saat var. 
Erdoğan, Türkiye'nin en büyük firmalarından Doğuş Holding'in Yönetim Kurulu Başkanı Ferit Şahenk'e "Banka nasıl, Moskova'da ne yapacaksın " diye soruyor. Şahenk anlatıyor. Başbakan sormaya devam ediyor 
- Audi satışları nasıl .. Peki, ya Skoda .. Bana Volkswagen'i anlat 
Başbakan, satışları öğrendikten sonra Şahenk'e diyor ki 
- Senden Volkswagen'i Türkiye'ye istiyorum. Madem bu kadar satıyorsun, Türkiye'de üret. Türkiye'den Rusya'ya, Türk cumhuriyetlerine, Ortadoğu'ya hatta Avrupa'ya ihraç edersin 

MEĞER Şahenk'in de bu konuda Volkswagen'le görüşmeleri olmuş, bazı iyi işaretler de almış. TOBB Başkanı Rifat Hisarcıklıoğlu söze karışıyor 
- Volkswagen'i getirmen için Sayın Başbakan her desteği verir. 
Başbakan'ın cevabı 
- Tabii, gerekirse Schröder'le konuşurum. Sen ticari yönünü hallet. 
Devlet Bakanı Kürşad Tüzmen, Avrupa'da otomotiv yatırımlarında İran'a bir eğilim olduğuna dikkat çekiyor. Şahenk bunu doğruluyor. 
Yatırımları Türkiye'ye çekmek lazım Başbakan, proje ve tesis düzeyinde takip ediyor 
- Toyota, Türkiye'de üretim kapasitesini 150 bine çıkardı. Yerli girdi kullanma oranı halen yüzde 72, bunu mümkün olan en kısa sürede yüzde yüze çıkarmalarını istedim. Kabul ettiler. 
Sonra Erdoğan Güney Kore gezisinde görüştüğü Hyundai'yi anlatıyor... Türkiye'de MAN'ın iki yılda yaptığı büyümeyi anlatıyor... Ardından Isuzu'yu anlatıyor... Ardından Mercedes'in Aksaray ve İstanbul tesislerindeki gelişmeyi anlatıyor... 
- Aksaray'ı çift yönlü yolla Ankara'ya bağladık. Kamyon kupalarını eskiden ithal ederdik, şimdi ihraç ediyoruz 
Başbakan yine büyük işadamlarından Ayhan Barmek'e "Panasonic"i, ihracatı, dış yatırımlarını soruyor. 

ANADOLU sermayesi... Ankara Sanayi Odası Başkanı Zafer Çağlayan Muşludur. Orada bulunan peynir üretim ve ihracatçısı Erdal Bahçevan da Muşlu. Başbakan ikisine sesleniyor 
- Muş tek kuruşluk ihracat yapmıyor, olmaz bu Memleketinize yatırım yapın, ihracat yapın Teşvik de verdik. Mazeret dinlemem 
Başbakan takılıyor 
- Valla yatırım yapmazsanız, birinizi vali, öbürünüzü vali yardımcısı tayin edip sizi hemşerilerinize emanet ederim 
Erdoğan sık sık "yatırım, istihdam, ihracat" vurgusu yapıyor. 
Randevu saati gelen Moskova Belediye Başkan Vekili Reisin odaya giriyor. Erdoğan'ın belediye başkanlığından dostu eski Moskova Belediye Başkanı Lujkov'un da yardımcılığını yapmış. Reisin'in sözleri 
- Biz inşaatın, restorasyonun ne demek olduğunu Türklerden öğrendik. Şarık Tara şu işi şu kadar ayda yaparım deyince inanamadık, 'Bu adam aklını kaçırmış' dedik. Ama başardı. Bu Ticaret Merkezi'ni de sizden başkası bu kadar kısa zamanda yapamazdı 
Reisin devam ediyor 
- Sayın Erdoğan, Lujkov sizin çok enerjik olduğunuzu söylerdi de tasavvur edemezdim. Az bile söylemiş. Vücut dilinizle insanları çok etkiliyorsunuz. Türk-Rus ilişkilerinin ivme kazanmakta olmasından çok memnunuz. 
Erdoğan'ın cevabı 
- Memnuniyetiniz, memnuniyetimizdir. 
Ve Moskova'nın göbeğinde, Türk Dış Ticaret Merkezi açılıyor. Nasıl tarif edeyim İstanbul'daki Akmerkez'in dörtte biri. Erdoğan, "İki sene sonra dar gelmeli bu bina " diyor. 
Erdoğan, ekonomiyi tek tek proje bazında takip ediyor yatırım, üretim, ihracat ona 'deruni' bir heyecan veriyor. "Özal'ın genci..." 



</TEXT>
</DOC>
