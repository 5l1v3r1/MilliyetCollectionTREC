<DOC>
<DOCNO> 301271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/27/son/soneko18.html </URL>
<DATE> 2004/12/27/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Küçük otomobiller büyükleri aratmıyor... 
</HEADLINE>
<TEXT>

     Düşük yakıt tüketimlerinin yanı sıra görünüşleri ve kullanım kolaylıklarıyla özellikle kadın sürücülerin rağbet gösterdiği küçük otomobiller, sahip oldukları konfor ve güvenlik donanımlarıyla büyüklerini aratmıyor. 
     Geçmiş yıllarda büyüklerinin gölgesinde kalan ve sade donanımlarla tüketiciye hitap eden küçük otomobiller, artık daha konforlu ve güvenli donanımlarıyla dikkati çekiyor. 
     Tüketicilerin küçük otomobillere gösterdiği rağbet son yıllarda artış gösterirken, bunda motor hacimlerinin küçüklüğünden dolayı yakıt tüketimlerinin bir üst sınıftaki modellere göre düşük olması ve ''sevimli'' görünümlerinin yanı sıra sahip oldukları donanım seviyeleri de etkili oluyor. 
     ''Renault Clio'', ''Volkswagen Polo'', ''Nissan Micra'', ''Toyota Yaris'', ''Hyundai Getz'', ''Citroen C3'', ''Opel Corsa'', ''Peugeot 206'', ''Honda Jazz'', ''Ford Fiesta'' ve ''Skoda Fabia'' gibi modellerin yer aldığı bu sınıfta, daha önceleri opsiyon olan bazı donanım özellikleri, artık baz modelde bile standart hale geldi. 
     Rekabetin giderek kızışması yüzünden, üretici firmaların donanım seviyelerini büyüklerini aratmayacak şekilde artırdıkları bu sınıftaki modellerde, bir zamanlar otomobillerde lüksün simgesi kabul edilen klimanın yanı sıra genellikle bir üst sınıftaki otomobillere özgü olan uzaktan kumandalı merkezi kilit, ABS, EBD, CD çalar, Otomatik vites, dizel motor seçeneği, far ve yağmur sensörleri, alaşım jant, hava yastığı, açılır tavan gibi konfor ve güvenliğe yönelik unsurlar, tüketicilerle buluşuyor. 
     Çeşitli firmaların piyasaya sürdükleri küçük otomobil sınıfındaki bazı modellerin fiyatları şöyle 
     

MODEL FİYAT Milyar Citroen C3 1.4 5 P 28.5 Fiat Palio 1.2 16 V 21.8 Ford Fiesta Comfort 5 K 1.4i 24.1 Honda Jazz 1.4 LS 26.2 Hyundai Getz 1.3 24.1 Nissan Micra 1.2 Visia 5 K. 23.3 Opel Corsa Essentia 1.0 21.7 Peugeot 206 XR X-Line 1.4 27.2 Renault Clio Authentique 1.2 16 V 24.4 Seat İbiza Reference 1.4 16 V 25.2 Skoda Fabia Clasic HB 1.2 64 HP 21.5 Toyota Yaris 1.0 Terra 19.7 Volkswagen 1.4 Polo Basicline 75HP 22.9      

     
</TEXT>
</DOC>
