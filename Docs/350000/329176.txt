<DOC>
<DOCNO> 329176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/01/yasam/axyas02.html </URL>
<DATE> 2005/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Uyku Vadisi'nde k bus 
</HEADLINE>
<TEXT>


Milas'ın cennet vadisinde, yol açmak için ağaç kesilmesiyle başlayan gerginlik büyüyor. Yöre halkı, iş makinelerine karşı gece gündüz nöbet tutuyor 

YAŞAR ANTER Muğla DHA 

Muğla Valiliği'nin, Gökçeler köyü sınırlarında, 5 bin yıllık yeraltı mağaraları ve doğal güzellikleriyle cennetten bir köşeyi andıran bölgeye daha fazla turist gelmesi için uygulamaya koyduğu Uyku Vadisi Doğal Park Projesi, yöre halkıyla valiliği karşı karşıya getirdi. 
Köyü vadiye bağlayan 3.5 kilometrelik yolun genişletilmesi için, ilköğretim okulu bahçesindeki 40 ağacın kesilmesine karşı başlayan tepki, iş makinelerinin bölgeye gelmesiyle arttı. Vali Hüseyin Aksoy, "Ağaç kesilmesi projenin ruhuna aykırı" diyerek çalışmaları durdursa da, bir hafta sonra Köy Hizmetleri Müdürlüğü görevlileri iş makineleriyle gelince, köylülerle yetkililer arasında sert tartışmalar çıktı. Bahçe duvarlarının yıkılacağını, ağaçlarının kesileceğini öğrenen köylüler, iş makinelerinin önüne geçerek çalışmaları engelleyince jandarma harekete geçti. Tapulu mallarının kamulaştırılmadan, bilgi verilmeden gasp edildiğini savunan yöre halkının tepkisini, tapusunu gösteren Savaş Gökçe şöyle özetledi "Buraya gelen binlerce turist kesilmiş ağaçları görünce ne düşünecek Onlar geniş yol değil, bozulmamış doğa istiyor. 10 metrelik yola uçak mı indirecekler Katliamı durdurmak için avukatlara vekaletname verdik." 
Köylüleri ikna etmeye çalışan Milas Kaymakamı Hulusi Doğan ise, "2 milyon YTL harcanacak projenin değerinin farkında değilsiniz. Yol genişleyince arsalarınızın değeri artacak" dedi. 




</TEXT>
</DOC>
