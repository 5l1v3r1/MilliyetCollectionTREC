<DOC>
<DOCNO> 334055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/16/son/sontur19.html </URL>
<DATE> 2005/04/16/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Umre'ye giden ünlü aileler yurda döndü 
</HEADLINE>
<TEXT>

     Umre ziyareti yapan Türkiye'nin tanınmış ailelerinden oluşan grup, yurda döndü. 
     Suudi Arabistan Havayolları'na ait uçakla Cidde'den İstanbul'a gelen aileler, Atatürk Havalimanı'nda yakınlarınca sevinçle karşılandı. 
     Umreye giden İçkale Şirketler Grubu Onursal Başkanı Nadire İçkale, ''Çok güzel bir duygu. Çok güzel ibadetler yaptık. Daha önce umreye gidenler, gitmeyenlere yardımcı oldu. İnşallah seneye yine gideceğim'' dedi. 
     Umreden dönenler, Türkiye'deki yakınları için zemzem suyu ve tespih gibi hediyeler getirdiklerini söylediler. 
     Merhum işadamı Sakıp Sabancı'nın eşi Türkan Sabancı da, umreden dönen yolcular arasında yer aldı. Atatürk Havalimanı VIP Salonu'ndan çıkan Sabancı, ''Çok mutlu ve huzurluyum'' diye konuştu. 
     
</TEXT>
</DOC>
