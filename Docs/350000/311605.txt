<DOC>
<DOCNO> 311605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/son/sondun03.html </URL>
<DATE> 2005/02/02/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
CIA, Irak'ta istihbarat hatasını kabul etti 
</HEADLINE>
<TEXT>

     Irak'ın işgaline gerekçe gösterilen kitle imha silahları istihbaratı nedeniyle eleştirilere maruz kalan CIA, işgal öncesi istihbaratını gözden geçiriyor. 
     Örgüt, önümüzdeki günlerde bir dizi rapor yayımlayacak. Raporların birinde, Saddam Hüseyin yönetiminin kimyasal silah programına Körfez Savaşı'nın ardından son verdiği sonucuna varılıyor. 
     Raporlarla ilgili bilgi veren bir yetkili, "Irak 1990'ların Başından Bu Yana Büyük Ölçekli Kimyasal Silah Tehdidi Yok" başlıklı raporda, BAAS yönetiminin 1991'den sonra kimyasal silah programını askıya aldığının belirtildiğini söyledi. 
     
     Savaş öncesi ve sonrası durumun sağlaması 
     İsminin açıklanmasını istemeyen yetkili, raporların üst düzey belgeler olmadığını savaş öncesi istihbaratla savaş sonrası istihbarat arasında fark olup olmadığının saptanması amacıyla hazırlandığını kaydetti. 
     Raporlar, CIA'nın Irak'ın işgaline yol açan istihbaratlar konusundaki yanılgısını kabul ettiği şeklinde yorumlandı. 
     
</TEXT>
</DOC>
