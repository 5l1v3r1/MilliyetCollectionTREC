<DOC>
<DOCNO> 337223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/siyaset/axsiy01.html </URL>
<DATE> 2005/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıldız'dan fezleke çarkı 
</HEADLINE>
<TEXT>


AKP'li Cemal Kaya'nın usulsüz ihale almakla suçladığı CHP'li Mahmut Yıldız hakkında savcılık fezlekesi hazırlandı. Yıldız, "Savcılık fezleke hazırlarsa istifa ederim" demişti. Dün "Bu şike fezlekesidir" dedi 

ANKARA Milliyet 


Enerji ihalelerine yönelik soruşturmada adının geçtiği iddia edilen ve istifa eden AKP'li Cemal Kaya tarafından usulsüz ihale almakla suçlanan CHP Genel Saymanı ve Şanlıurfa Milletvekili Mahmut Yıldız hakkında da Silvan Cumhuriyet Savcılığı'nca fezleke hazırlandı. Daha önce "hakkımda fezleke hazırlanırsa istifa ederim" diyen Yıldız, bu kez "Bu şike fezlekesidir. Hukuk skandalıdır" diyerek tepki gösterdi. 
Silvan Savcılığı'nca hazırlanan fezlekede, 1992 - 2005 arasında Batman Barajı inşaatını yapan Yıldız'ın taşeronu Sait Bilmez'in iddialarına yer verildi. İddiaların doğruyu yansıttığı belirtilerek, Yıldız'ın dokunulmazlığının kaldırılması istendi. 

"Bu sayılmaz" 
TBMM'de soruları yanıtlayan Yıldız, "fezleke hazırlanırsa istifa ederim" sözlerinin anımsatılması üzerine şu savunmayı yaptı 
"Bu benimle 5 yıldır husumet içinde olan bir kişinin şik yeti üzerine hazırlanmış bir senaryodur. Sayın savcının hakkımda hazırladığı fezlekenin tarihi 28 Mart 2005'tir. Oysa bu fezlekeye delil oluşturulmak üzere büroma yapılan ve evraka el konulan baskının tarihi 31 Mart 2005'tir. Ayrıca, olayla ilgili bilirkişi tarafından hazırlanacak rapor h l ortada yoktur. Fezleke somut delillere ve raporlara dayalı olarak hazırlanır. Sadece şik yete dayalı fezleke olamaz." 
Fezlekede sözü edilen suçlamaların muhatabının, şirketin ortağı olmaması nedeniyle kendisi olamayacağını iddia eden Yıldız, tüm bunların, hazırlanan senaryoyu ayrıntılarıyla ortaya koyduğunu savundu. 

İşte suçlamalar 

Hakedişlerde nakliye mesafelerinin yanlış hesaplanmasından haksız kazanç sağlamak Yıldız'ın başlangıç noktası sıfır ve 10 metre olan, bitim noktası 180 metre olan elek artığı malzemeyi depoladığı halde 1200 metre mesafeye nakletmiş gibi işlem yaptığı iddia edildi. Yıldız'ın ayrıca, baraj tamamen kaya üzerine oturmamış olduğu halde oturmuş gibi para aldığı belirtildi.Bilirkişilerin baskı ve tehdit altında tutulduğu, Yıldız hakkında resmi belgelerde işin başkalarınca yapıldığı belirtildiği halde kendisinin yapmış gibi gösterdiği yönünde ihbar ve şik yetler geldiği ifade edildi. 

</TEXT>
</DOC>
