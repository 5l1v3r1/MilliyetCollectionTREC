<DOC>
<DOCNO> 331842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/10/guncel/axgun02.html </URL>
<DATE> 2005/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Okumayan kız kalmasın 
</HEADLINE>
<TEXT>


Milliyet Gazetesi ve Çağdaş Yaşamı Destekleme Derneği'nin işbirliğinde gerçekleştirilen toplantıda, çağdaşlaşma yolundaki Türkiye'de, kızların okullaşması önündeki engeller ve çözümleri tartışıldı 

İSTANBUL Milliyet 

Yayın hayatına girdiğinden bu yana eğitim ve kültür hizmetlerine sahip çıkan, bu alandaki birçok projeye öncülük yapan Milliyet, bu kez de kız çocuklarının okula gönderilmemesi sorununu masaya yatırdı. 
"Mülki İdare Amirleri - Sivil Toplum Örgütleri ve Milliyet Gazetesi 2005 Eğitim Çalıştayı", dün Doğan Medya Center'da yapıldı. Milliyet Gazetesi ve Çağdaş Yaşamı Destekleme Derneği'nin işbirliğinde gerçekleştirilen çalıştaya, ağırlıklı olarak Doğu ve Güneydoğu Anadolu bölgelerinde görev yapan ve bu konuda projeler geliştiren vali ve kaymakamların yanı sıra, Milli Eğitim Bakanlığı yetkilileri katıldı. Gün boyunca süren toplantıda "Çağdaşlaşma Yolundaki Türkiye'de Kız Çocuklarının Okullaşmasındaki Sorunlar ve Çözümleri" tartışıldı. Vali ve kaymakamlar, görev yaptıkları yerlerde bu alanda karşılaştıkları sorunları, devletin olanaklarını, sivil toplum örgütlerine düşen görevleri açık açık dile getirdi. Sorunların ortaya konulmasının ardından çözüm önerileri konuşuldu. 

Milliyet Genel Yayın Yönetmeni Sedat Ergin 
Kadının yaratıcılığı gelişme için önkoşul 

Milliyet Genel Yayın Yönetmeni Sedat Ergin, çalıştayı açarken yaptığı konuşmada kız çocuklarının okullaşmasında karşılaşılan sorunların, Türkiye'nin en temel sorunlarından biri olduğunu belirtti. Ergin, Milliyet'in toplumsal sorumluluk anlayışı içinde çalıştayda ortaya çıkarılacak yol haritasının hayata geçirilmesinde bütün gücünü seferber edeceğini söyledi. 
Ergin, konuşmasında başlıca şu görüşleri belirtti 
AB'ye tam üyelik yolunda ilerleyen Türkiye'de 2005 yılında bir büyük gazetenin merkezinde o ülkenin dört bir tarafından gelen valiler, kaymakamlar, sivil toplum kuruluşları ve gazeteciler toplanıp h l kız çocuklarımızı nasıl okula gönderebiliriz diye tartışıyorlarsa, çok ciddi bir sorunla karşı karşıya olduğumuzu kabul etmeliyiz. Üstelik bu sorun, giderek Türkiye'nin AB ile ilişkilerinde bir pürüz haline geliyor, olumsuz bir görüntü yaratıyor.Osmanlı'nın Batı karşısında gerilemesinin muhtelif nedenleri var. Bilim ve teknolojiye gereken önemin verilmemesi bunlardan biridir. Ama bir bu kadar önemli olan faktör, kadınların aklından, yeteneklerinden, yaratıcılığından ve zek sından yararlanılmamasıdır. Prof. Bernard Lewis'e göre de, Osmanlı'nın kadın - erkek eşitliğini tanımaması, kadını eve hapsetmesi, ona ikinci sınıf insan muamelesi yapması, imparatorluğun çöküşünün ana nedenlerinden biridir.Namık Kemal, 1867 yılında Tasvir - i Efk r gazetesinde yazdığı bir makalede, kadınların hor görüldüğü, dışlandığı bir toplumu vücudunun yarısı felç olmuş bir insana benzetir, çocukların eğitimsiz ve mağdur anneler tarafından büyütülmesinin bir toplumun başına gelebilecek en büyük talihsizliklerden biri olduğunu anlatır. 

Cumhuriyetin başarısı 
Kadın - erkek eşitliğini geliştirmiş olması, Cumhuriyet'in en önemli başarısıdır. Nüfusun diğer yüzde 50'sinin aklının, enerjisinin, yaratıcılığının bu ülkenin gelişmesi ve yücelmesi için seferber edilebilmesi, ancak Cumhuriyet'in kuruluşuyla birlikte olmuştur. Kat edilen mesafe küçümsenemez.Ancak 2005 yılında h l çözüm bekleyen sorunlar var. Kız çocuklarımızın okullaşmasındaki sorunların aşılabilmesi için basın yeni bir toplumsal sorumluluk anlayışı ile hareket etmelidir. Milliyet, bu toplumsal sorumluluk anlayışının gereklerini yerine getirecektir. 

Afyon Valisi Muzaffer Dilek 
Taşımalı eğitim gözden geçirilmeli 

Afyon Valisi Muzaffer Dilek de, çalıştayda şu görüşleri dile getirdi "Afyon'da devamsızlığın nedenleri arasında, gelirin düşük olması ve öğrencilerin mevsimlik göç eden ailelerin çocukları olması geliyor. Türkiye'de taşımalı eğitim gözden geçirilmeli. 
Taşımalı eğitimin bir sektör olması ve ihalelerde siyasi baskıların olması bu sistemi olumsuz etkiliyor. Çocuğunu okula göndermeyen ailelere verilen para cezası da uygulanamayan bir müeyyide olmuştur. 
Şanlıurfa'da görev yaptığımda gördüğüm en büyük sorun da öğrencilerin çalışmalarıydı. Öğrenciler nisan ayında çapaya, ekim ve kasım aylarında pamuk toplamaya gidiyor ve çadırlarda yaşıyorlar. Özellikle eğitimsiz anne ve babalar da büyük sorun oluşturuyor. 
Bölgeye atanan öğretmen kalmak istemiyor. Birçok yetkili de vek leten görev yapıyor. Bu da verimsizliğe neden oluyor." 

ÇYDD Başkanı Türkan Saylan 
Burs sayısı 100 bine çıkarsa devrim olur 

Çağdaş Yaşamı Destekleme Derneği Genel Başkanı Türkan Saylan, eğitime destek projeleri kapsamında 5 bin kız çocuğuna burs verdiklerini, bu rakam 100 bine çıktığı takdirde Türkiye'de büyük bir devrim olacağını söyledi. Saylan, "'Ben okula gitmek istemiyorum' diyen hiçbir kız çocuğu yok. Ama nasıl gidecek Ne şekilde gidecek Hangi olanaklarla gidecek Sorun bundan ibaret. Bu sorunların ne olduğunu bilirsek, çözümlerini de üreteceğiz" dedi. 
Eğitimin her şeyin önüne geçmesi gerektiğini söyleyen Saylan, 2005'te halen kız çocuklarının neden okula gitmediğini tartışmanın asıl sorun olduğunu belirterek, şöyle devam etti 

22 kadın kaymakam var 
"Eğitimsiz annelerin çocuklarını okutmak için verdiği mücadele Türkiye'nin artısıdır. Eziklik hissetmememiz gerekir. Türkiye'nin önü açık. Türkiye'de 22 kadın kaymakam var. 3'ü şu an aramızda, hepsi de projeci idareciler. Milli Eğitim Bakanlığı, sivil toplum örgütleri ve basının desteğiyle, çözümü hep birlikte üreteceğiz. Proje ve çözüm Türkiye'nin en büyük eksikliğidir. Türkiye proje çöplüğüne döndü. 'Devletin devamlılığı vardır' derler, ben hiçbir zaman bunu görmedim. Bunu hep birlikte kotaracağız." 

Çalıştaya kimler katıldı 

Muzaffer Dilek Afyon Valisi , Davut Gül Şirvan Kaymakamı-Siirt , Mestan Yayman Kavaklıdere Kaymakamı-Muğla , Tuncay Sonel Vize Kaymakamı-Kırklareli , Şaban Acar Muş Vali Yardımcısı , Ayhan Kartlı Yeşilli Kaymakamı - Mardin , İlhami Aktaş Tercan Kaymakamı-Erzincan , Mustafa Pekdemir Gölcük Kaymakamı , Mehmet Emin Bilmez Sarayönü Kaymakamı-Konya , Selim Uran Mardin Milli Eğitim Müdürü , Ozan Balcı Eruh Kaymakamı-Siirt , Şentürk Uzun Dernekler Dairesi Başkanı , Hasan Tanrıseven İdil Kaymakamı-Şırnak , Mustafa Adıgüzel Erzin Kaymakamı-Hatay , Recep Soytürk Taşköprü Kaymakamı-Kastamonu , Nurullah Çakır Kaş Kaymakamı-Antalya , Elif Nur Tandoğan Hacıbektaş Kaymakamı-Nevşehir , Mehmet Cilacı Malatya Vali Yardımcısı , İbrahim Ethem Yaman Eğitim-Öğretim Öğrenci İşleri Daire Bşk. , Tuğba İnan Altınyayla Kaymakamı-Sivas , Suat Seyitoğlu Ömerli Kaymakamı-Mardin , Haldun Aksalman Van Vali Yardımcısı , İrfan Demiröz Bozdoğan Kaymakamı-Aydın , Ekrem Ballı Eskişehir Vali Yardımcısı , Mümin Heybet Şarköy Kaymakamı-Tekirdağ , Kasım Esen Kadıköy Kaymakamı-İstanbul , Ayşe Yüksel Van 100.Yıl Rektör Yardımcısı , Özlem Gevrek Ayaş Kaymakamı-Ankara , Gülbin Sözen 21.Yüzyıl Eğitim ve Kültür Vakfı-Vakıf Başkanı , Hüseyin Avni Dölaslan MEB Temsilcisi . 

ÇYDD'den katılanlar 
Prof. Dr. Türkan Saylan Genel Başkan , Nur Gerçel Genel Sekreter , Lale Platin Yönetim Kurulu Üyesi , Gülsün Özakın Yönetim Kurulu Üyesi , Ferhat Şenatalar, Nursel Gülter ÇYDD Tanıtım ve İletişim , Alev Ocaktar, Jilda Ulumeriç, Sema Murat, Gülser Alparslan, Nazmiye Gündüz, Hikmet İşler. 

MİLLİYET, sorunları, çözüm önerilerini ve 'yol haritası'nı yarın açıklıyor. 



</TEXT>
</DOC>
