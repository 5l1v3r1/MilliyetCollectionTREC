<DOC>
<DOCNO> 339972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/05/son/sontur38.html </URL>
<DATE> 2005/05/05/ </DATE>
<TIME> 21.30 </TIME>
<AUTHOR>  </AUTHOR>
<HEADLINE>
Telekom Başkanlığı görevine atanan Acaer görevine başladı... 
</HEADLINE>
<TEXT>

     Telekomünikasyon Kurulu Başkanlığı’na atanan Dr. Tayfun Acarer’in görevine başladığı bildirildi. 
     Telekomünikasyon Kurumu Basın ve Tüketiciler ile İlişkiler Müşavirliği’nden yapılan açıklamaya göre, Telekomünikasyon Kurulu Başkanlığı’na Bakanlar Kurulu’nun 3 Mayıs 2005 tarihli kararıyla atanan Dr. Acarer, dün görevine başladı. 
     İTÜ Elektronik ve Haberleşme Bölümü mezunu olan Dr. Tayfun Acarer, yüksek lisans ve doktorasını İÜ Deniz Ulaştırma İşletme Mühendisliği bölümünde tamamladı. 
     Kıyı Emniyeti ve Gemi Kurtarma İşletmeleri Genel Müdür Yardımcısı ve Yönetim Kurulu Üyesi olarak görev yapmakta iken Telekomünikasyon Kurul Başkanlığı’na atanan Dr. Acarer, İTÜ Denizcilik Fakültesi’nde dışarıdan öğretim görevlisi olarak, İngilizce okutulan "Marine Communication" ve "Ships Electronic" dersleri ile İÜ Deniz Ulaştırma İşletme Mühendisliği’nde "Haberleşme" derslerini veriyordu. 
     
</TEXT>
</DOC>
