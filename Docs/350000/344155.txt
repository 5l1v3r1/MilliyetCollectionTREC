<DOC>
<DOCNO> 344155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/20/yasam/axyas01.html </URL>
<DATE> 2005/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kekemenin indirim talebi reddedildi 
</HEADLINE>
<TEXT>


Kekeme olduğu için telefon faturasında indirim yapılmasını isteyen ve talebi reddedilen Hasan Başar, Telekom hakkında 50 bin YTL'lik tazminat davası açıyor 

DURMUŞ SEVİNDİK-AYDIN ARSLANYILMAZ DHA 

Zonguldak Karaelmas Üniversitesi'nde ZKÜ 5 yıldır memur olarak çalışan 2 çocuk babası kekeme Hasan Başar 37 , 16 Nisan'da Başbakan Recep Tayyip Erdoğan'a bir mektup yazarak telefon faturasına indirim yapılmasını talep etti. Mektupta, rahatsızlığı nedeniyle telefonda normal bir kişinin 3-4 katı konuştuğunu ve çok yüksek olan faturalarını ödemekte güçlük çektiğini anlattı. Başar'ın kekemeler için özel bir indirim talep eden mektubunu Türk Telekom'a havale eden Başbakanlık, konunun incelenmesini istedi. TT'nin 6 Mayıs'ta verdiği cevapta "Talebinizin karşılanması konuyla ilgili kanun uyarınca mümkün değildir" denildi. 

'Keyfi davranmışlar' 
İstanbul Üniversitesi İletişim Fakültesi mezunu Başar, Türk Telekom'dan aldığı yanıt üzerine internetten araştırma yaptığını belirterek şunları kaydetti 
"Yasal olarak engelli, yaşlı ve sosyal açıdan korunmaya muhtaç insanlar için ekonomik avantajlar sağlanması gerektiğini öğrendim. Yani, Telekom yetkilileri keyfi davranmıştır. Bu nedenle Zonguldak Asliye Hukuk Mahkemesi'ne Türk Telekom aleyhine 50 bin YTL tazminat davası açmak için avukatım aracılığıyla yasal süreci başlattım." 


</TEXT>
</DOC>
