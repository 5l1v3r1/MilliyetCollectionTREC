<DOC>
<DOCNO> 349183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/05/son/sontur31.html </URL>
<DATE> 2005/06/05/ </DATE>
<TIME> 20.45 </TIME>
<AUTHOR>  </AUTHOR>
<HEADLINE>
İstanbul'da terör örgütü operasyonunda 7 kişi yakalandı... 
</HEADLINE>
<TEXT>

     İstanbul’da terör örgütü PKK KONGRA-GEL’e yönelik düzenlenen operasyonlarda, örgütün sözde özel kuvvetler komutanının da aralarında bulunduğu 7 kişi gözaltına alındı. 
     Alınan bilgiye göre, İstihbarat Şube Müdürlüğü ile koordineli olarak çalışan Terörle Mücadele Şube Müdürlüğü ekipleri, terör örgütü PKK KONGRA-GEL’in kırsal alandaki kamplarında bomba eğitimi alarak, eylem yapmak üzere İstanbul’a geldikleri belirlenen bir grubu takibe aldı. 
     Gruba yönelik operasyonlarda, 7 kişinin yakalanarak gözaltına alındığı bildirildi. 
     Şubedeki sorgu ve işlemleri devam eden bu kişiler arasında, örgütün sözde özel kuvvetler komutanı olduğu bildirilen bir kişinin de bulunduğu öğrenildi. 
     Operasyonlarda, örgüt üyelerinin eylem yapmak amacıyla istihbarat çalışması gerçekleştirdikleri, ancak eylemlerde kullanılacak patlayıcının henüz İstanbul’a getirilmemiş olduğu anlaşıldı. 
     Konuyla ilgili açıklamanın önümüzdeki günlerde yapılacağı kaydedildi. 
     
</TEXT>
</DOC>
