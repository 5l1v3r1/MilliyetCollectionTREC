<DOC>
<DOCNO> 318232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/24/son/sonsiy01.html </URL>
<DATE> 2005/02/24/ </DATE>
<TIME> 08.55 </TIME>
<AUTHOR>  </AUTHOR>
<HEADLINE>
Merkel, Türkiye’yi rahat bırakmıyor 
</HEADLINE>
<TEXT>

     Türkiye'nin Avrupa Birliği üyeliğine karşı çıkan ve üyelik yerine imtiyazlı ortaklık öneren Angela Merkel liderliğindeki Alman Hristiyan Demokrat Birliği, Federal Meclis’e sözde Ermeni soykırımı önergesi sunuyor. 
     Önergede 1.5 milyon Ermeni'nin planlı olarak öldürüldüğü iddia ediliyor. 
     Hürriyet gazetesinin haberine göre bugün Meclis’e sunulması öngörülen önergede, Osmanlı İmparatorluğu’nun savaşa katılmasıyla Osmanlı ordusundaki Ermeni askerler çalışma birlikleri’nde toplanarak öldürüldüler. Kadınlar, çocuklar ve yaşlılar 1915 yılı ilkbaharında Suriye çöllerinde ölüm yürüyüşü’ne gönderildiler’ deniliyor. 
     
     Türkiye’nin tutumu AB ile çelişiyor’ iddiası 

     Önerge, Osmanlı İmparatorluğu'nun hukuksal mirasçısı olan Türkiye'nin reddedici tutumunun AB’nin barış ve affetme düşüncesiyle çeliştiğini iddia ediyor. 
     Önergede ayrıca Gerhard Schröder hükümetinin, Türkler ile Ermeniler arasında özür ve affetme yoluyla barışın sağlanmasına katkıda bulunması isteniyor. 
     
</TEXT>
</DOC>
