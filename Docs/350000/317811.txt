<DOC>
<DOCNO> 317811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/23/son/sondun10.html </URL>
<DATE> 2005/02/23/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
ABD istihbaratı, Rusya'dan nükleer malzeme çalındığını düşünüyor 
</HEADLINE>
<TEXT>

     Amerikan istihbarat servisleri, Rusya'daki nükleer tesislerden malzeme çalındığını düşünüyor. 
     Merkezi Haberalma Teşkilatı'na CİA bağlı ''National intelligence council'' tarafından hazırlanan raporda, Rusya'daki nükleer santrallerin terör saldırılarına karşı korumasız olduğu kaydedildi. 
     AFP'nin ele geçirdiği raporda, Rusların teröristlerin nükleer malzeme ele geçiremeyeceklerine dair verdiği güvencelerin tatmin edici olmadığı görüşü dile getiriliyor. 
     Kongre'ye sunulmak üzere hazırlanan raporda, son 13 yıl içinde Rusya'daki nükleer tesislerden bilinmeyen miktarda malzeme çalınmış olmasının endişe verici olduğu belirtiliyor. 
     Batılı kaynaklara göre, Rusya'da kullanıma hazır 4 bin kadar stratejik nükleer başlık, birkaç bin de stratejik olmayan taktik başlık bulunuyor. 
     
</TEXT>
</DOC>
