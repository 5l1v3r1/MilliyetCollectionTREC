<DOC>
<DOCNO> 300040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/son/sonyas12.html </URL>
<DATE> 2004/12/22/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Kıtalararası porno skandalı 
</HEADLINE>
<TEXT>

     Hintli iki öğrencinin oral seks görüntüleri Baaze.com'da satışa çıkınca kıtalararası bir porno skandalı patlak verdi. Hindistan’ın Baaze.com'un Amerikalı CEO'su Avnish Bajaj'ı tutuklaması üzerine ABD'nin yeni Dışişleri Bakanı olmaya hazırlanan Condoleezza Rice devreye girdi. 
     Her şey başkent Delhi’nin elit eğitim kurumlarından birinde okuyan 16 yaşındaki bir genç kızın, 17 yaşındaki erkek arkadaşına oral seks yaparken cep telefonuyla çekilen görüntülerinin internette satış yapan Baaze.com'a düşmesi üzerine patlak verdi. 
     Pornografik görüntünün cep telefonları sayesinde çok sayıda insana ulaşması üzerine muzır neşriyatın elektronik cihazlar üzerinden aktarılmasını yasaklayan yasa çerçevesinde Baaze.com'un Harvard Üniversitesi mezunu ve Amerikan vatandaşı olan CEO'su Avnish Bajaj tutuklandı. 
     
     CONDOLEEZZA RICE DEVREYE GİRDİ 

     Bajaj'ın tutuklanması Hindistan'ın patlama yaşanan bilişim sektöründe büyük patırtı yaratırken, gürültüsü dünyanın en nüfuzlu kadınlarından biri olan Condoleezza Rice'a kadar ulaştı. ABD'nin yeni Dışişleri Bakanı olmaya hazırlanan Rice, Hindistan'daki büyükelçileri David Mulford'u telefonla arayarak, Bajaj'a yönelik kötü muameleden ötürü rahatsızlığını iletti ve zanlının bir ABD vatandaşı olduğuna dikkat çekti. 
     Haftasonu büyükelçilikten yapılan açıklamada ise, "Elçiliğimiz bu hadiseyi çok yakından takip etmektedir. Washington'un üst düzey bir ilgisi söz konusudur" dendi. 
     Olayla ilgili olarak görüntüleri internete veren kişi ve 17 yaşındaki genç de tutuklanırken, Hindistan'da milliyetçi muhalefet, "ABD nasıl iç işlerimize karışır" diyerek ayağa kalktı. 
     Dün Bajaj'ın kefaletle serbest kalmasının ardından tansiyon bir ölçüde düştü. Ancak Bajaj'a mahkeme kararı olmadan yurtdışına çıkma yasağı getirildi. 

     
</TEXT>
</DOC>
