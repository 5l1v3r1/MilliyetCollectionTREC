<DOC>
<DOCNO> 307743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/19/son/sondun04.html </URL>
<DATE> 2005/01/19/ </DATE>
<TIME> 08.40 </TIME>
<AUTHOR>  </AUTHOR>
<HEADLINE>
Bush'un yemin töreni üç gün sürecek 
</HEADLINE>
<TEXT>

     Geçen kasım ayında ABD'de yapılan seçimlerde ikinci kez başkan seçilen George W. Bush, bugün yemin ederek ikinci dönem başkanlığına resmen başlayacak. Bush, üç gün sürecek yemin törenin ilk gününe, Afganistan ve Irak'ta ölen askerleri anarak başladı. 
     Washington'daki 'MCI Center'da 7 bin kişilik bir topluluğa seslenen Bush, "siz Amerika'yı sadece bizim için değil, gelecek nesiller için de güvenli kılıyorsunuz" diye konuştu. 
     
     İran hazırlığı mı 
     Bush, konuşması sırasında önümüzdeki dönemde askerlerden daha fazlasının isteneceğini söyledi. Bush'u dinleyenler arasında Irak ve Afganistan'da yaralanan çok sayıda askerle birlikte, ölen askerlerin aileleri de yer aldı. 
     
     Güvenliğe 40 milyon dolar 
     Üç gün sürecek yemin töreni için güvenliğe 40 milyon dolar ayrıldı. Törenin ilk gününde bir kamyoneti havaya uçurmakla tehdit eden bir kişi yakalandı. 
     
</TEXT>
</DOC>
