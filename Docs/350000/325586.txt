<DOC>
<DOCNO> 325586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/21/son/sonsiy15.html </URL>
<DATE> 2005/03/21/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
TBMM Araştırma Komisyonu yarın Aziz Yıldırım'ı dinleyecek 
</HEADLINE>
<TEXT>

     Sporda şiddet, şike, rüşvet ve haksız rekabet iddialarını inceleyen TBMM Araştırma Komisyonu, yarın Fenerbahçe, Trabzonspor, Samsunspor, Diyarbakırspor ve Büyükşehir Belediyesi Ankaraspor kulüp başkanlarını dinleyecek. 
     Alınan bilgiye göre, AK Parti Ankara Milletvekili Haluk İpek başkanlığındaki TBMM Araştırma Komisyonu, bu hafta Süper Lig kulüp başkanlarının bilgisine başvuracak. Ankaragücü Kulüp Başkanı Cemal Aydın daha önce komisyona geldiğini için yeniden dinlenmeyecek. Komisyon, Beşiktaş, Çaykur Rizespor ve Kayserispor kulüplerinin başkanlarını bu hafta yurt dışında oldukları için daha sonra dinleyecek. 
     Komisyon yarınki toplantısında Fenerbahçe Kulübü Başkanı Aziz Yıldırım, Trabzonspor Kulübü Başkanı Atay Aktuğ, Samsunspor Kulübü Başkanı İsmail Uyanık, Diyarbakırspor Kulübü Başkanı Ahmet Göksu ve Büyekşehir Belediyesi Ankaraspor Kulübü Başkanı Hilmi Gökçınar'ı dinleyecek. Komsiyon, diğer kulüp başkanlarını da Çarşamba ve Perşembe günleri dinlemeyi sürdürecek. 
     
</TEXT>
</DOC>
