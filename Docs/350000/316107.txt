<DOC>
<DOCNO> 316107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/17/son/sonsiy16.html </URL>
<DATE> 2005/02/17/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
CHP İl Yönetimi'nin görevden alınmasının yankıları sürüyor... 
</HEADLINE>
<TEXT>

     CHP İzmir İl Sekreteri Mehmet Yıldırım, il yönetiminin Genel Merkez kararıyla görevden alınması konusunda kendilerine henüz yazı gelmediğini, konunun kendilerine şifaen iletildiğini söyledi. 
     Yıldırım, AA muhabirine yaptığı açıklamada, dün akşam saatlerinde il binasındayken CHP Genel Sekreteri Önder Sav'ın telefonla aradığını ve ''Bugünkü MYK toplantısında İzmir il yönetimi görevden alındı'' dediğini kaydetti. 
     Telefonda Ekrem Bulgun'un atandığının da söylendiğini belirten Yıldırım, tüzük gereğince Bulgun'un 7 kişilik kurul oluşturarak görevi devralması, devraldıktan sonra 45 gün içinde de olağanüstü kongre yapması gerektiğini kaydetti. 
     Halktan, partililerden ve sivil toplum örgütlerinden bu karara büyük tepki olduğunu ifade eden Mehmet Yıldırım, şunları söyledi 
     ''Genel Merkez'in antidemokratik bir uygulamasını daha gördük. Örgütün tek suçuysa, kurultayda bir genel başkan adayını desteklemek oldu. Onun dışında, gerekçe gösterilmeden verilen bir karar. Bu anlayış nereye kadar sürer Partiyi bitirmekten başka bir işe yaramaz. 'Küçük olsun, benim olsun' mantığı doğru değil, şiddetle kınıyoruz. 
     İş nedeniyle Küba'dayken görevden alınan Alaattin Yüksel Türkiye'ye döndü ve şu an İstanbul'da. Kendisi milletvekilleriyle görüşecek ve yarın İzmir'de olacak. Tepkilerimizi, Yüksel'i havaalanında karşılayarak göstereceğiz.'' 
     
</TEXT>
</DOC>
