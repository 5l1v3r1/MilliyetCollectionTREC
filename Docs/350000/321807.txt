<DOC>
<DOCNO> 321807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/08/son/soneko10.html </URL>
<DATE> 2005/03/08/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Devletin lojman ve araç gideri 84.6 trilyon lira 
</HEADLINE>
<TEXT>

     Maliye Bakanı Kemal Unakıtan, geçen yıl kamunun elinde bulunan 152 bin 631 araç için 58.8 trilyon, 235 bin 172 adet lojman ve sosyal tesis için de 25.8 trilyon 
     lira harcama yapıldığını bildirdi. 
     Kemal Unakıtan, DYP Iğdır milletvekili Dursun Akdemir'in Türkiye'deki lojman ve araç giderlerine ilişkin soru önergesini yanıtladı. 2004 yılı itibarıyla kamu kurumlarından, genel ve katma bütçeli kuruluşlara ait 82 bin 252, kami iktisadi teşebbüslerine ait 17 bin 25, mahalli 
     idarelere ait bin 354 olmak üzere toplam 152 bin 631 adet araç bulunduğunu kaydeden Unakıtan, askeri araçlar ve iş makinelerinin yer almadığı bu bin 354 aracın bakım ve onarımı için geçen yıl yaklaşık 58.8 trilyon lira harcandığını ifade etti. Unakıtan, genel bütçeli idarelere ait 202 bin 336, katma bütçeli idarelere ait ise 32 bin 836 olmak üzere konsolide bütçeli kurumların kullanımında toplam 235 bin 172 adet lojman ve sosyal tesis bulunduğunu dile getirdi. Unakıtan, 2004 yılında söz konusu lojman ve sosyal tesislerin bakım ve onarımı için de yaklaşık 25.8 trilyon lira harcama yapıldığını bildirdi. 
     
</TEXT>
</DOC>
