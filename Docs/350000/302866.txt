<DOC>
<DOCNO> 302866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/02/son/sonyas05.html </URL>
<DATE> 2005/01/02/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Yasemin Kozanoğlu, 5 yıl sonra mayo reklamında 
</HEADLINE>
<TEXT>

     Cesur SERT DHA 


'SOSYETE güzeli' olarak tanınan, DJ Yasemin Kozanoğlu, 5 yıl aradan sonra Argento Mayoları'nın katalog çekimi için kamera karşısına geçti. 
     Tekirova Rixos Otel'de 3 gün süren çekimlerde Yasemin Kozanoğlu'nun fotoğraflarını daha önce Asuman Krause ile aşk yaşayan Serkan Şedele çekti. 
     2005 sezonu için 250 parçadan oluşan iddialı koleksiyonla yaza damga vuracaklarını belirten firma sahibi Ömer Gümüş, "Türkiye'deki en güzel mankenlerden Yasemin Kozanoğlu, Avrupa standartlarındaki vücudu ve yüzüyle oldukça dikkat çekici" dedi. 
     



Gümüş, "Katalog ve posterleri süsleyen fotoğrafların ses getireceğine inanıyorum. Yasemin 5 yıl aradan sonra ilk kez Argento markası için bikini giyerek, poz verdi. Kendisiyle çalışmaktan son derece mutluyuz'' ifadesini kullandı. Yasemin Kozanoğlu'nun ücreti ise açıklanmadı. 
     Yaşam tarzı, aşkları ve aykırı tavırlarıyla magazin medyasının gündeminden düşmeyen Yasemin Kozanoğlu, 5 yıl önce Zeki Triko'nun çekimlerinde kullandığı ilk Türk manken olmuştu. 


     
</TEXT>
</DOC>
