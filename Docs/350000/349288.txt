<DOC>
<DOCNO> 349288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/06/son/sondun18.html </URL>
<DATE> 2005/06/06/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Eski Kırgız başbakan için uluslararası tutuklama kararı 
</HEADLINE>
<TEXT>

     Kırgızistan eski başbakanı Nikolay Tanayev hakkında, devlet fonlarını yasadışı olarak oğlunun firmasına aktarmak suçundan uluslararası tutuklama kararı çıkarıldı. 
     Genel Savcı Vekili Azimbek Beknazarov, Tanayev'in Rusya'da saklandığını sandığını ve Moskova'dan eski Başbakan'ın iade edilmesini istediklerini söyledi. 
     Tanayev, oğlunun inşaat firmasına devlet fonlarından 40 milyon som yaklaşık 1 milyon 815 bin dolar aktarmakla suçlanıyor. Suçlu bulunması durumunda Tanayev, 8 yıla kadar hapis cezasına çarptırılabilecek. 
     Beknazarov ayrıca, devrik devlet başkanı Asker Akayev'in damadı Adil Toyganbayev için de şirketiyle ilgili bir yolsuzluk davası nedeniyle tutuklama kararı çıkardığını açıkladı. 
     Toyganbayev'in de kayınpederi Akayev ile birlikte Rusya'da olduğu belirtildi. 
     Beknazarov, Toyganbayev'in iadesinin istenip istenmediğini belirtmedi. 
     
</TEXT>
</DOC>
