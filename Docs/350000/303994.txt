<DOC>
<DOCNO> 303994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/06/son/sondun50.html </URL>
<DATE> 2005/01/06/ </DATE>
<TIME> 20.27 </TIME>
<AUTHOR>  </AUTHOR>
<HEADLINE>
Neonazilerin sayısı artıyor... 
</HEADLINE>
<TEXT>

     Alman neonazilerinin sayısının, geçen yıl büyük artış gösterdiği bildirildi. 
     Alman Tagesspiegel Gazetesi'nin güvenlik yetkililerine dayanarak verdiği habere göre, Almanya'daki neonazilerin sayısı 2003 yılına göre 800 artış göstererek 3 bin 800'e çıktı. 
     Haberde, güvenlik birimlerinin 2002 yılında 1600 neonazi tespit ettiği, artışın, Berlin ve Brandenburg eyaletlerinde yoğun olarak gözlemlendiği belirtildi. 
     Öte yandan, aşırı sağcı Almanya National Parti'nin NPD Saksonya eyaletinde elde ettiği seçim başarısına rağmen üye sayısında artış olmadığı ve sayının 5 binle sınırlı kaldığı kaydedildi. 
     NPD ile işbirliği yapan aşırı sağcı Alman Halk Birliği Partisi'nin DVU ise 11 bin üyesi olduğu bildirilirken, aşırı sağın diğer partisi Cumhuriyetçilerin Republikaner üye sayısının 7 bin 500 olduğu belirtildi. 
     
</TEXT>
</DOC>
