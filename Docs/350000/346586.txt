<DOC>
<DOCNO> 346586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/28/siyaset/siy13.html </URL>
<DATE> 2005/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Resmi Kuran kursu sayısı 4 bini geçti 
</HEADLINE>
<TEXT>


ŞÜKRAN ÖZÇAKMAK İstanbul 


Diyanet İşleri Başkanlığı'nın verilerine göre Türkiye'deki resmi Kuran kursu sayısı 4 bin 322. Bu kurslara devam eden öğrenci sayısı ise 155 bin. Ancak yaz aylarıyla birlikte Kuran kursuna devam eden öğrenci sayısında patlama yaşanıyor. 
Yine Diyanet'in verilerine göre sadece yaz döneminde kursa giden öğrenci sayısı 1 milyon 100 bin civarında. Geçen yaz sadece İstanbul'da Kuran kursuna giden öğrenci sayısı 164 bin 932 oldu. Bunların çoğunluğunu kızlar oluşturuyor. 
Diyanet İşlerine bağlı Kuran kursu sayısı 2004 sonunda 3 bin 922 iken, 2005 başında bu sayı 4 bin 322 oldu. Yaz dönemi hariç bu kurslarda sürekli eğitim gören öğrenci sayısı ise 2004'te 134 bin 406 iken, 2005'in ilk ayında 155 bin 285'e ulaştı. Öğrencilerin 137 bin 394'ü kız. 
8 yıllık kesintisiz eğitimin 1997 yılında yürürlüğe girmesinden sonra ilköğretim mezunu olmayan öğrencilerin Kuran kursuna gitmeleri yasaklanmıştı. Yaz kursları için de 5. sınıfı bitirme koşulu aranıyor. 



</TEXT>
</DOC>
