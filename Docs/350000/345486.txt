<DOC>
<DOCNO> 345486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/24/son/sonyas10.html </URL>
<DATE> 2005/05/24/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Yatak odası kabusu 
</HEADLINE>
<TEXT>

     Nail KAHRAMAN DHA 

      AİLE Sağlığı Araştırma Derneği ASAD tarafından Türkiye genelinde 2 bin kişi üzerinde yapılan bir araştırma, ankete katılanların yüzde 70’inin cinsel fonksiyon bozukluğu yaşadığını ortaya koydu. Avrupa ülkelerinde bu oranın yüzde 50 olduğu belirtilirken, Türk halkının tabular yüzünden sorunlarını çözmek için hekimlere gitmediği açıklandı. 
     ASAD Başkanı Prof. Dr. Halim Hattat, çalışmaları hakkında bilgi vermek için Bursa’daki Çelik Palas Otel’de bir basın toplantısı düzenlendi. Dernek olarak Türkiye genelinde 2 bin kişi üzerinde bir anket çalışması yaptıklarını kaydeden Prof. Dr. Hattat, araştırmaya göre her yüz kişiden 70’inin cinsel konularda sorun yaşadığını açıkladı. Türkiye’de nüfusun yüzde 35’inin çeşitli tabular yüzünden cinselliği konuşmadığını dile getiren Prof. Dr. Hattat, sorun yaşayanların sadece yüzde 1’inin bu sorunu çözmek için hekime başvurduğunu söyledi. 
     Dernek olarak 15 Avrupa ülkesi ile birlikte 2002 yılından itibaren halkın cinsel sorunlarına yardımcı olmak için çalışma başlattıklarını belirten Prof. Dr. Hattat, Türkiye genelinde 23 ilde oluşturdukları uzman kadrolarla tabu olarak görülen bu sorunun çözümü için çaba harcadıklarını vurguladı. 
     Türkiye’de cinsel sorunuyla ilgili bilgilenmek isteyen kesimin 18- 35 yaş arası olduğunu belirten Prof. Dr. Hattat, Türkiye’deki cinsel fonksiyon bozukluğu oranının Avrupa ve dünya ortalamalarının yirmi puan üzerinde olması sosyo ekonomik ve kültürel farklılıklardan kaynaklanıyor. Ülkemizde her 10 kişiden 7'sinde az, orta ya da şiddetli cinsel sorun varken, bunun danışılabilir, hatta çözülebilir bir sorun olduğunu düşünmüyoruz. Yüzde 70 oranında sorunu olan toplumun maalesef onda biri çözüm için hekime başvuruyorö dedi. 
     
</TEXT>
</DOC>
