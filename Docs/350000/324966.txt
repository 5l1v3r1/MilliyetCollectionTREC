<DOC>
<DOCNO> 324966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/19/siyaset/siy01.html </URL>
<DATE> 2005/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğan Oyu azalan genel başkan gider 
</HEADLINE>
<TEXT>


Eski Gaziantep Belediye Başkanı Doğan, kuracağı partinin 'çağdaş sosyal demokrat' olacağını, genel başkanı üyelerin seçeceğini söyledi 

EZELHAN ÜSTÜNKAYA Ankara 


Eski Gaziantep Büyükşehir Belediye Başkanı Celal Doğan'ın çalışmalarını sürdürdüğü yeni partinin tüzük ve programı belli oldu. Partinin ideolojik çizgisi de, "çağdaş sosyal demokrat" olarak belirlendi. 
Tüzük ve program, 300'e yakın siyasi ve akademisyenle görüşülerek hazırlandı. Doğan, partinin hiçbir ideolojinin emrinde olmayacağını, ancak bütün ideolojilerin enstrümanlarını kullanacağını belirtti. 
Doğan, "Partinin ilk amacı, faşizan anlayışla yapılmış, sivil olmayan anayasanın değiştirilmesi olacak" dedi. Doğan, tüzükle ilgili şu bilgileri verdi 
"Genel başkan parti üyeleri tarafından seçilir" şeklindeki ilk madde, delege saltanatını sona erdirmeyi amaçlıyor. Parti üyeliği ile üyeliğe son verme koşulları zorlaştırılacak. Tüzükte, "Önceki seçime göre tek oy az alan genel başkan istifa eder" hükmü yer alacak. Avrupa'da bu artık gelenek haline geldi, ancak Türkiye'de hükme bağlamak gerekliliği var. Parti yöneticileri her yıl mal beyanında bulunacak. 


</TEXT>
</DOC>
