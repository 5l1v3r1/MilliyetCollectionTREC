<DOC>
<DOCNO> 316133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/17/son/sonspo10.html </URL>
<DATE> 2005/02/17/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Gaziantep, sahasında Beşiktaş'a karşı üstün... 
</HEADLINE>
<TEXT>

     Beşiktaş ile Gaziantepspor, yarın yapacakları maçla Birinci Futbol Ligi tarihindeki 38. karşılaşmalarına çıkacaklar. 
     İki takım arasında 1979-80 sezonunda başlayan rekabette, siyah-beyazlılar, maçların 18'ini kazanırken, 8'ini yitirdi, 11 karşılaşma da berabere sonuçlandı. 
     Beşiktaş'ın toplam 60 golüne, Gaziantepspor 34 golle karşılık verdi. 
     Sezonun ilk yarısında, Beşiktaş'ın sahasındaki yenileme çalışmaları nedeniyle İzmit İsmetpaşa Stadı'nda yapılan maçı Gaziantepspor 4-3 kazanmıştı. 
     
     GAZİANTEP'TEKİ MAÇLAR 
     İki ekip arasında Gaziantep'te yapılan maçlarda evsahibi ekibin üstünlüğü bulunuyor. 
     Gaziantep'te yapılan 18 maçta evsahibi ekip 6, Beşiktaş ise 4 galibiyet alırken, 8 karşılaşma da beraberlikle sonuçlandı. 
     Gaziantep Kamil Ocak Stadı'nda evsahibi ekip 15, Beşiktaş 16 gol attı. 
     İki takım arasında ligde geçen sezon Gaziantep'te yapılan maçı Beşiktaş 3-0 kazanmıştı. 
     
     BEŞİKTAŞ DEPLASMANDA ZORLANIYOR 
     Beşiktaş, Gaziantep deplasmanında ligde genelde galip gelmekte zorlanıyor. 
     Ligde rakibini deplasmanda geçen sezon 3-0 yenen siyah-beyazlılar, o maçtan önce Gaziantep'te en son galibiyetini 1991-92 sezonunda 2-1'lik sonuçla almıştı. 
     
</TEXT>
</DOC>
