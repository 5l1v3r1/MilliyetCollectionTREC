<DOC>
<DOCNO> 304678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/08/son/sonspo08.html </URL>
<DATE> 2005/01/08/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
19 Mayıs Stadı'na "yüz tanıyan kamera" sistemi kuruluyor... 
</HEADLINE>
<TEXT>

     Futbolda, tribün terörünü önlemek için çareler aranırken, Ankara 19 Mayıs Stadı'nda seyircilerin giriş yaptığı kapılara ''yüz tanıyan kamera'' sistemi kuruluyor. 
     Futbol Federasyonu, 19 Mayıs'ı güvenlik açısından Türkiye'nin örnek stadı ilan ederken, Ankaragücü ile Gençlerbirliği tarafından stadın işletilmesi için kurulan Ortak Girişim A.Ş'nin, Türkiye Bilimsel ve Teknik Araştırma Kurumu TÜBİTAK ile yaptığı çalışma sonrasında, giriş kapılarındaki güvenlikli turnikelerin yanısıra yüz tanıyan kameraların yer alacağı sistem, Birinci Süper Lig'in ikinci yarısıyla birlikte uygulamaya girecek. 
     19 Mayıs Stadı'nda, ligin ikinci yarısından itibaren güvenlik kameraları, küfürlü tezahüratın tespiti ve engellenmesi için sesli çekim yapacak. 
     Öte yandan Futbol Federasyonu'nun şiddeti önleme çalışmaları çerçevesinde istediği tüm yeniliklerin tamamlandığı, ayrıca basın ve yayıncı kuruluş için istenen maç sonrası röportaj alanlarının da bitirildiği öğrenildi. 
     
</TEXT>
</DOC>
