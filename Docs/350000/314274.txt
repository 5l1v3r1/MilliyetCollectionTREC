<DOC>
<DOCNO> 314274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/11/ekonomi/eko01.html </URL>
<DATE> 2005/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Akbank'ın k rı 1 katrilyon 
</HEADLINE>
<TEXT>


Akbank, 2004 yılında 1 katrilyon 21 trilyon lira net k r elde etti. Bankanın verdiği bilgiye göre, Akbank geçen yıl 476 trilyon lira da vergi karşılığı ayırdı 

EKONOMİ SERVİSİ 

Akbank enflasyondan arındırılmış mali tablolara göre 2004'te 1 katrilyon 497 trilyon lira vergi öncesi k r elde etti. Bu tutar üzerinden 476 trilyon lira vergi karşılığı ayıran bankanın enflasyondan arındırılmış net k rı 1 katrilyon 21 trilyon lira olarak açıklandı. 
Bankadan yapılan yazılı açıklamada Akbank hissedarlarına 2004 yılı k rı üzerinden her 1 YTL nominal değerli hisse için 0,25 YTL nakit temettü ve 0,20 YTL bedelsiz hisse senedi ödenmesinin planlandığı belirtildi. 

'Kredilerde büyüdük' 
Bankanın 2004 yılı bilanço sonuçlarını değerlendiren Genel Müdür Zafer Kurtul, Akbank'ın 2004 yılında enflasyondan arındırılmış mali tablolarına göre vergi öncesi 1.5 katrilyon lira k r ettiğini belirtti. Ancak Kurtul, toptan eşya fiyat endeksindeki artışın hedeflerin üzerinde gerçekleşmesi nedeniyle bankada 120 trilyon lira fazla parasal pozisyon zararı oluştuğunu kaydetti. Kurtul'un açıklamasında şu ifadeler yer aldı "2004 yılı sonunda Akbank'ın toplam aktifleri geçen yıl sonuna göre yüzde 18 oranında büyüyerek, 35 katrilyon liraya ulaşmıştır. Bankamız aktiflerindeki en yüksek büyümeyi kredilerde gerçekleştirmiştir. 
Akbank'ın toplam kredileri 2004 yılı sonunda geçen yıl sonuna göre yüzde 48 oranındaki artışla 13 katrilyon lira olmuştur. Bu durum TL cinsinden kredilerdeki yüzde 103 oranındaki artıştan kaynaklanmaktadır." 


</TEXT>
</DOC>
