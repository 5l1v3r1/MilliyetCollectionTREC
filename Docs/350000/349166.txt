<DOC>
<DOCNO> 349166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/05/son/sontur14.html </URL>
<DATE> 2005/06/05/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Tunceli'de çatışma 4 şehit 
</HEADLINE>
<TEXT>

     Tunceli'ye bağlı Çiçekli Köyü kırsalında terör örgütü mensuplarınca, 4 güvenlik görevlisi şehit edildi. 
     Tunceli Valiliği'nden alınan bilgiye göre, Tunceli'ye 20 kilometre uzaklıkta bulunan Çiçekli Köyü kırsalında arazi taraması yapan 4. Komando Tugay Komutanlığı'na bağlı bir grup güvenlik görevlisi ile teröristler arasında çatışma çıktı. Çatışmada, 4 güvenlik görevlisinin şehit olduğu bildirildi. 
     Şehit edilen güvenlik görevlilerinin Piyade Uzman Çavuş Halil Öneri, Piyade Onbaşı Faruk Aydoğdu ve piyade erler Sinan Çolak ile İsmet Esen oldukları bildirildi. 
     Bu arada, çatışmada Muharrem Alancık isimli bir askerin de yaralandığı ve Alancık’ın tedavisinin Elazığ Asker Hastanesi’nde sürdürüldüğü öğrenildi. 
     Şehit güvenlik görevlilileri için Elazığ Kolordu Komutanlığı’nda tören düzenleneceği ve daha sonra cenazelerinin memleketlerine gönderileceği belirtildi. 
     Söz konusu bölgede operasyonların, hava destekli olarak sürdürüldüğü öğrenildi. 
     
</TEXT>
</DOC>
