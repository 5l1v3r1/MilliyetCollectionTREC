<DOC>
<DOCNO> 344122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/20/siyaset/asiy.html </URL>
<DATE> 2005/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargılamayacağız 
</HEADLINE>
<TEXT>


Gül, Öcalan kararıyla ilgili, "Yeniden açıp dosyaya bakma imk nı varken, yeniden yargılamakla ilgili bir adım atmak, doğrusu düşündüğümüz bir şey değil" dedi 

ANKARA Milliyet 


Dışişleri Bakanı Abdullah Gül, Avrupa İnsan Hakları Mahkemesi'nin AİHM terörist Abdullah Öcalan'la ilgili verdiği karardan sonra, yeniden yargılanması konusunda, "Elimizde şu anda yeniden açıp dosyaya bakma imk nı varken, yeniden yargılamakla ilgili bir adım atmak, doğrusu şu anda düşündüğümüz bir şey değil" dedi. 
Kanal D'deki, "Teke Tek" programında Fatih Altaylı'nın sorularını yanıtlayan Gül, mahkemenin, "Şu usül eksikliklerinden dolayı, ya yeniden yargılayın, ya da dosyayı yeniden açın" dediğini kaydetti. Dünyanın en acımasız terör örgütlerinden birinin başı olan Öcalan'ın davasının AİHM'de görülmesinin ilk olduğunu vurgulayan Gül, "Dolayısıyla mahkeme de tedirgin" diye konuştu. Bu belayı titiz bir çalışmayla defedeceklerini belirten Gül, "Bu Türkiye'nin meselesidir. Üzerinden herhangi bir şekilde politika yapmak, ne Türkiye'ye fayda getirir, ne de bu meselenin kolay bir şekilde üstümüzden def edilmesine yardımcı olur" dedi. Hükümetin, kararla ilgili aylar öncesinden çalıştığını anlatan Gül, "Kararı çok yakında öğrendik, ama tahminlerimiz vardı. Tecrübeli arkadaşlarımız, hukukçularımız, bize kuvvetli ihtimal ne olacak, söyleyebiliyorlardı" diye konuştu. 

'Hepimiz tarafız' 
Kararın tamamen usulle ilgili olduğuna dikkat çeken Gül, şunları kaydetti 
"Talep şu Doğrudan yargılama veya dosyanın yeniden açılıp bakılması gibi. Yüz kez de yargılansa, kendimizi hakim yerine koyacak halimiz yok, ama yapılanlar ortada olduğuna göre, neticeyi kendi açımızdan tahmin edebiliriz. Türk halkının çıkarı neyse, sağlam durarak bu işi çözüme götüreceğiz. Hepimiz tarafız. Türkiye'nin başına yeni problemler çıkarmamak için, yani tekrar yargılanıp da tekrar başka şekilde dosyaların gelmemesi için işimizi titiz yapmak zorundayız." 
Öcalan'ın yeniden yargılanması için hükümetin yasa değişikliği hazırlığında olup olmadığı sorusuna, "Önce gerek var mı, yok mu Ona bakmak lazım. Mahkemenin kararına baktığımızda mahkeme sadece o yolu göstermiyor" karşılığını veren Gül, AİHM'nin kararını yorumlayacaklarını, ardından da Avrupa Konseyi Bakanlar Komutesi'ni ikna etmeye çalışacaklarını belirtti. Gül, soykırım iddialarıyla ilgili olarak Avrupa'da sömürgeci ülkelerin geçmişte çok büyük hatalar yaptığını belirterek, "Kendilerinde var diye bizde de var zannediyorlar. Yoksa Ermeni meselesi umurlarında değil. Konunun üzerine meydan okuyarak gideceğiz" dedi. 


</TEXT>
</DOC>
