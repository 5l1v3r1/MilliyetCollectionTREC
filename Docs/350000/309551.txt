<DOC>
<DOCNO> 309551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/26/son/soneko39.html </URL>
<DATE> 2005/01/26/ </DATE>
<TIME> 17.05 </TIME>
<AUTHOR>  </AUTHOR>
<HEADLINE>
Çin'in en büyük bankasında 84 milyon dolar kayboldu 
</HEADLINE>
<TEXT>

     Kamil Erdoğdu AA 

Çin'in dövizle işlem yapan en büyük bankası Çin Bankası'nın Bank of China bir şubesinde yolsuzluk ortaya çıktığı bildirildi. 
     Yeni Çin Haber Ajansı'nın internet sayfasında yer alan habere göre, bankanın ülkenin kuzeydoğusundaki Heilongjiang eyaletindeki şubesinde çeşitli şirketlerin hesaplarından 700 milyon yuan 84.3 milyon ABD Doları kayboldu. 
     Şanghay Borsası'na kayıtlı Northeast Expressway Co. Ltd'nin hesabından 290 milyon yuanın 34.9 milyon ABD Doları yok olduğunun anlaşılması üzerine bankanın Harbin şehri Şubesi Müdürü Gao Shan'ın ortadan kaybolduğu kaydedildi. İsmini açıklamak istemeyen bir banka yetkilisi olayla ilgili araştırmanın sürdüğünü söylemekle yetinerek, detaylı bilgi vermedi. 
     Ekonomistler bu skandalın bu yıl halka açılmayı planlayan Çin bankası için ''kötü bir haber'' olduğunu ve bankanın imajını zedeleyeceğini ifade ettiler. 
     Çin Bankası, sermayenin hisselere bölünmesi için hükümet tarafından pilot proje seçilmişti. Geçen Ağustos ayında devlet tarafından verilen 22.5 milyar dolarla yeniden sermayelendirilen Çin Bankası, sermayesini hisselere bölerek Bank of China Limited adıyla yeniden organize oldu. Bankanın kötü kredi oranı Ekim ayında yüzde 4.55'i bularak, geçen yılın başına göre 11.73 puan geriledi. 
     Çin Bankası yabancı yatırımcı şirketleri ortakları arasına çekmek için sermayesini güçlendirmeye ve sermaye sahiplerini çeşitlendirmeye çalışıyor. 
     
</TEXT>
</DOC>
