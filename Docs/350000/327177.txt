<DOC>
<DOCNO> 327177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/26/dunya/dun02.html </URL>
<DATE> 2005/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Akayev, Çiller'e hayran kalmıştı 
</HEADLINE>
<TEXT>


İSTANBUL Milliyet 


Emekli diplomat Yalım Eralp, Askar Akayev'in, 1995'te Kırgızistan'daki bir törende gördüğü dönemin Başbakanı Tansu Çiller'e hayran kaldığını anlattı. Eralp, Akayev'in bölgesindeki en demokrat görünen liderlerinden birisi olduğunu, bir anlamda da zincirin en zayıf halkası olduğunu söyledi. O dönemde Çiller'in danışmanlığını yapan Eralp, Akayev'le karşılaştığı 1995'teki ilginç bir anısını da aktardı. Eralp, Kırgızistan ziyareti sırasında bir üniversitede Çiller'e fahri doktora verilirken, Akayev'in Türk liderinden çok etkilendiğini şöyle anlattı "Tansu Çiller'i ilk defa görmüştü. Kendisine baktı baktı ve 'Pek de güzelmişsin' deyi- verdi. Tansu Hanım da güldü tabii ki. Yanında eşi Özer Çiller ve diğer yetkililer de vardı. Herkesi tebessüm ettiren bir sözdü." 


</TEXT>
</DOC>
