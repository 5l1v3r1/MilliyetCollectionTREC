<DOC>
<DOCNO> 335295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/20/son/sontur46.html </URL>
<DATE> 2005/04/20/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Diyanet İşleri Başkanı'ndan Papa yorumu... 
</HEADLINE>
<TEXT>

     Diyanet İşleri Başkanı Prof. Dr. Ali Bardakoğlu, Papa seçilen 16. Benediktus'un Türkiye ile ilgili düşüncelerinin, değişebileceğini dikkate alarak değerlendirilmesi gerektiğini belirterek, ''Hayatın akışı, insanların eskiden söylediklerini yeniden gözden geçirmelerini sağlayabilir'' dedi. 
     Bardakoğlu, Kutlu Doğum Haftası etkinliklerine katılmak üzere geldiği Adana'da, AA muhabirinin sorusu üzerine, ''zenginlik ve kültür kaybına neden olacağı gerekçesiyle Türkiye'nin AB üyeliğine karşı çıktığı'' yönündeki açıklamaları gündeme taşınan, Papa 16. Benediktus'un düşüncelerini değerlendirdi. 
     ''Papa'nın Türkleri sevmediği'' şeklinde kamuoyuna yansıtılan düşünceleri dolayısıyla, şimdiden yorumda bulunmanın erken olduğunu ifade eden Bardakoğlu, şunları kaydetti 
     ''Hayatın akışı, insanların eskiden söylediklerini yeniden gözden geçirmelerini sağlayabilir. Biraz zaman geçsin her şey düzelecektir, ben buna inanıyorum. Gazetelere yansıyan sözleriyle ilgili yorumda bulunmak ve bir kanaate varmak doğru değil. Bu hafta bizim konumuz sevgi ve barıştır. Bu hafta Peygamber efendimizi bir kez daha yakından tanıma fırsatı bulalım, Peygamber sevgisi etrafında birleşelim.'' 
     
</TEXT>
</DOC>
