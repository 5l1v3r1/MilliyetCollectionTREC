<DOC>
<DOCNO> 313488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/08/son/sonsiy06.html </URL>
<DATE> 2005/02/08/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
YÖK "pornocu" şefi memurluktan attı 
</HEADLINE>
<TEXT>

     ANKARA Milliyet 

İstanbul Teknik Üniversitesi Türk Musikisi Devlet Konservatuvarı'nda arşiv şefi olarak görev yapan Ali Yıldızkalkan "işyerinde erotik ve pornografik içerikli CD'ler bulundurduğu" gerekçesiyle kamu görevinden çıkarıldı. Yıldızkalkan'ın Yükseköğretim Kurulu'nun YÖK verdiği karara göre, hiçbir kamu kurum veya kuruluşunda devlet memuru olarak görev yapamayacağı bildirildi. YÖK'ün kararı, tebligat yapacak adres tespit edilemediği için Resmi Gazete'nin dünkü sayısında yayımlandı. Rektörlük tarafından hakkında soruşturma açıldığını öğrenen Yıldızkalkan, görevinden ayrılırken, üniversitenin hazırladığı dosya Eylül 2004'de YÖK'e gönderildi. Ünivesite, Yıldızkalkan'a, "kamu görevinden çıkarma cezası verilmesini" teklif etti. Dosyayı inceleyen YÖK Disiplin Kurulu da, Yükseköğretim Kurumları Yönetici, Öğretim Elemanı ve Memurları Disiplin Yönetmeliği'nin 11. maddesi uyarınca "Kamu görevinden çıkarma cezası verilmesini" kararlaştırdı. 
     
</TEXT>
</DOC>
