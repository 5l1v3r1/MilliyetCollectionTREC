<DOC>
<DOCNO> 327235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/26/spor/spo05.html </URL>
<DATE> 2005/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
'36 oyuncu sattık' 
</HEADLINE>
<TEXT>


Giray Bulak, 2.5 yılda sattıkları oyuncularla borçları aza indirdiklerini söylüyor. Ancak kurallardan ve futbolun işleyen çarkından şikayetleri var 

ÖZEL RÖPORTAJ - Mehmet Demirkol 


Giray Bulak oyuncularıyla Pamukkale'deki otele girdiğinde yüzünde ertesi gün bir büyük takımla oynayacak ve onu yenecekmiş gibi bir hal yoktu doğrusu. Saha kenarının en agresif hocası, takımıyla sessiz sakin içeri girdi. Odasının anahtarını aldı. Bizi görünce gülümseyip yanımıza geldi. Bir traş olup geleyim izninizle dedi her zamanki kibarlığıyla "Fotoğraf çekeceksiniz, ayıp olur" Hemen her şeyi konuştuk. Denizli'den, Trabzonspor'a... 
MD - Ciddi tesisleşme hareketine girdiniz. Bitti mi 
GB 15 gün öncesine kadar çivilere elbiselerimizi asıyorduk. Şimdi yavaş yavaş yeni tesislerimize geçiyoruz. İnşaat da sürüyor. Sahalarımız çok güzel oldu. Muhteşem bir yapılanma var. Sezon sonunda tam anlamıyla bitecek. Birkaç oyuncumuz var, onları da satarsak tamamlayacağız gülümseyerek . 
MD - Ben de oraya gelecektim. Çok oyuncu satıyorsunuz Kaç oldu 
GB 16 oyuncu geçen sene 14 oyuncu da ondan önceki yıl. 6 da bu devre arası gitti. 36 eder. 
MD - Müthiş. Ne kadar kazandınız peki 
GB Geldiğimde kulübün 13 trilyon TL borcu vardı. Tesis inşaatına çok para harcanmasına rağmen şu anda borcumuz 4 trilyon. 
MD - Sistemden şikayetçi misiniz 46 yıllık lig tarihinde 4 şampiyon çıkmış Ama sistemden, hakemlerden en fazla şikayet edenler de onlar.. 
GB Sondan başa gitmeli. Kirlenmenin en büyük sorunu temizlenmektir. Türkiye'de her şey başarıya dayalı. İktidarların en önemli başarı kriteri oy. Oy gelsin de nasıl gelirse gelsin. Çok para kazanmak isteyenlerin de aynı. Eve para getir de nasıl getirirsen getir. Konu futbol olunca da önemli olan sonuç. Galibiyet gelsin de nasıl gelirse gelsin. Peki nasıl geliyor. Haksızlık ve tacizle. Taciz, soyunma odasında başlıyor, sahada sürüyor. Otobüse binene kadar. Ertesi gün devam ediyor. Yöneticilerin, teknik adamların, oyuncuların açıklamalarında. Yorumcularla birlikte bir hafta geceli gündüzlü devam ediyor. Yandaşı fazla olanın da sesi fazla çıkıyor. Ağalık sistemi de budur zaten, sayısı fazla olan baskın çıkar. 
MD - İlk neyi düzeltmeli 
GB Tabandan tavana gidiş uzun vadeli bir iştir. İnsana yatırım gerektirir, 100 yıllık bir yoldur. Üç kuşağın yenilenmesidir. Bunu hemen yapamayacağınıza göre kanunları işletmek gerekir. Türk futbolunu kurtaracak olan, 1- Spor Bakanlığı, 2- Genel Müdürlük, 3- Futbol Federasyonu'dur. 
MD - Naklen yayın geliri paylaşımı istenmedik sonuçlar doğuruyor mu Mesela Gençlerbirliği ve Gaziantep şampiyonluk potasına girdi, ama bir şekilde saf dışı kaldılar. Eğer şampiyon olsalardı, bütün sistem değişecekti. 

"Yolumuzu kestiler" 
GB Kural tanımazlık olduğu için, kural koyucular dıştan çalışıyorlar. Dürüstlüğün dışında etkileri var. Antep ve Gençlerbirliği'nin şampiyon olamaması, önümüzü kesti. Yöneticiler diyor ki, Antep bu kadar tesis yaptı, para harcadı, Gençlerbirliği 30 milyon dolar bütçe yaptı. Olmadı. O zaman biz niye böyle yatırım yapalım ki, oyuncu satıp para kazanırız. 
MD - Peki siz çok oyuncu satıyorsunuz, dolayısıyla da alıyorsunuz. En çok hangi mevkiye oyuncu bulmakta zorlanıyorsunuz 
GB Savunmada tandem olarak oynayacak şef tarzı oyuncular bulmak zor. 
MD - Transfer yaparken şu oyuncuyu alabilseydim dediğiniz isimler kimler 
GB Bende olup gidenler de var. Servet, Özgür, Çağdaş bunlar kalsın isterdim. Gökdeniz, Fatih, Tümer, Tuncay olsun isterdim. Ergün Penbe'yi isterdim. 

Bulak'ın geçmişi 

Doğum tarihi 09 03 1958 
Yeri Trabzon Akçaabat 
Oyunculuk Sakaryaspor 
T. Direktörlük Denizli, Sakaryaspor, Konyaspor, Trabzonspor, Rizespor, Zonguldakspor, Karabükspor, Vanspor, Göztepe, Antalyaspor, Elazığspor 
Medeni durumu Evli. Üniversitede okuyan 2 kızı var, oğlu 7 yaşında 
En son okuduğu okul Anadolu Hisarı Spor Akademisi 
Yabancı dil İngilizce 
Unutamadığı maçlar 
Trabzon'la Kopenhag, 
Trabzon'la Bursa'yı kupada 5-1 yendikleri ve bütün Arsenal ve Barça maçları. 
Tercih ettiği futbol tarzı Barça hayranı, ama daha çok İngiltere Ligi'ni seviyor. 
Üye olduğu dernekler Trabzon ve Denizli kulübü, Trabzon Sanat ve Halk Müziği Derneği, Spor Akademililer Derneği, Trabzon İncirli Camii Derneği Sosyal demokratlar namaz kılmaz diyenlerin yanıldığını göstermek amacıyla . İstanbul Karadenizgücü Spor Kulübü Derneği, TÜFAD Trabzon Şubesi 
En son oy attığı parti CHP 
En son satın aldığı müzik cd kaset Radyo ve Mp3 dinliyor. Satın almıyor. 
En son okuduğu kitap Eğreti Gelin Şükran Kozalı 
En sevdiği yemek Kurufasulye ve Karadeniz döneri, lüfer 

Yıldız analizi 

Kratochvil 
Şefimiz. Yanında oynayan Servet, Özgür ve Çağdaş'ı büyüklere sattık. 3 yıllık sözleşme yaptık. Çok iyi profesyonel. Öğretiyor, gösteriyor. İki oğlu var. 6 yaşındaki oğlu Adam'a ömür boyu anlaşma teklif ettim. 

Ersen Martin 
Onun gibi oyuncuya bir hoca zaman zaman 90 dakika sabredemeyebilir. Ama onun gibi oyuncular 10 saniyede sonucu değiştirir. 1.97 boyunda. Acaba çabuk oyun oynamamızı engeller mi diye düşünürsünüz. Ama 4 - 5 maçı da uzun boyuyla koparır. Alan k r eder. 

Güven 
İlk kez Trabzonspor maçında oynattım. Beykoz'dan gelip, hemen Süper Lig'e uyum sağladı. Çok usta işi şeyler yaptı. Çalım attı, oyuna katıldı, usta futbolcu gibiydi. Onda büyük yıldızlarda görülen işaretler var. 

Güneş'le düşünmüştük 

Trabzonspor'daki yeni yapılanma gibi bir projeyi Şenol hocayla Sakarya'da geliştirmiştik. Şenol Güneş, bu tipte çalışma yapılabilecek en rahat kişidir 


MD - Trabzon'dan neden ayrıldınız 
GB Seçim öncesi Özkan Sümer'le çalışamam dedim. Herkes yanlış anladı. Sanki Mehmet Ali Yılmaz'ın adamıymışım gibi. 
MD - Trabzon'da yardımcı hoca olarak da çalışmıştınız. O müthiş Lyon zaferinde kulübedeydiniz. Breams'le çalışıyordunuz, ondan çok etkilendiniz mi 
GB Breams beni çok etkilemiştir. İyi anlaşırdık. Beni İngiltere'ye eğitime gönderen oydu. Çok zaman geçti tabii. Futbol o günden bu yana çok değişti. Ama temelde çok etkilenmişimdir. 1993'ten sonra Trabzon'dan ayrıldım. Belki kaybettiğim çok oldu. Sakarya ve Antalya'yla küme düştüm. Ama oralarda da çok şey kazandım. Ama Karabük'le şampiyon olduk, Rize'yle şampiyon olduk. 
MD - Trabzon'un bugünkü yapılanması herhalde Türkiye'de bir zirve. Şenol Güneş tüm yapının üzerinde bir yerde ve büyük ihtimalle sezon sonunda tribüne çıkacak. Bu yapılanma için ne diyorsunuz 
GB - Bu benim en büyük özlemimdi. Trabzonspor'da da, çalıştığım tüm takımlarda da... İngiltere'de bu sistemi iyi öğrendim ve bana çok uydu. Şöyle düşünmeli, Ajax'ı Musevi bir başkan yönetir, ama şunu söyler "Ajax'ı eğer istediğim gibi yönetseydim bugünkü Ajax olmazdı." 
MD - Peki siz böyle bir yapılanmada görev almayı düşünür müsünüz 
GB - Ben teknik direktörüm. Şenol ağabeyle böyle projemiz de vardı. Sakarya'da bu sistemi kurmak istemiştik. Bu tipte bir çalışma yapılabilecek en rahat isimlerden de birisidir. Trabzonspor da böyle bir yapıya alışkın. 
MD - Teklif var mı peki 
GB - Yok, hayır. 
MD - Hayır sizin söylediklerinize göre konuşuyorum. Futbolun her yönüyle ilgilisiniz. Ve Trabzon da bir futbolcu tarlası. Bu ekimde payınız olsa. 
GB - Hayır, ekim iyi yapılıyor da, ara takımları yok. O çocukları oynatabilmek için ara takımlar olsa. Bizim zamanımızda aynı sorun vardı. 

Tüm zamanlar karması 4-4-2 
Şenol Güneş TS 
Turgay TS 
Ergün GS 
Necati TS 
Kadir TS 
Ali Kemal TS 
Tümer BJK 
Oğuz FB 
Bülent Ünder GS 
Cemil Turan FB 
Rıdvan FB 

Not Giray Bulak çıplak gözle seyrettiği oyuncular arasından seçmiştir. 

Türkiye karması 4-4-2 
Hakan Kocaeli 
Mehmet Yozgatlı FB 
Celaleddin TS 
Servet FB 
Erdinç TS 
Tuncay FB 
Tümer BJK 
Gökdeniz TS 
Hüseyin TS 
Fatih Tekke TS 
Hakan Şükür GS 

Not Denizlisporlu oyuncular değerlendirme dışıdır. 


</TEXT>
</DOC>
