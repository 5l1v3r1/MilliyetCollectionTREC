<DOC>
<DOCNO> 305345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/11/yazar/civaoglu.html </URL>
<DATE> 2005/01/11/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Maya 
</HEADLINE>
<TEXT>


CHP'nin "tüzük gerçeğini" iyi görmek gerek. Son değişiklikle, önümüzdeki kurultayda, bırakın Deniz Baykal'ı sollayarak seçilmek, genel başkanlığa aday olabilmek bile "büyük başarı" olur. Bunca isim genel başkanlığa soyunmak iddiasında ama bir aday bile çok zor... 
Çünkü... 
Son tüzük değişikliği ile bir aday, ancak kurultay delege sayısının 5'te 1'i kadar imzayla önerilebilir. 
"Canım, adam zaten 650-700 oy almak iddiasında... 267 delege bulamaz mı kendisini önerecek " diye düşünülmesin. 
Öyle bir k ğıdın altına ve eklerine daha önce atılan 267 imzayı, başkanlığa sunmakla olmuyor. 
Tüzük, "bu 267 delegenin başkanlık kürsüsü önüne tek tek gelerek, orada imza atmalarını" öngörmekte. 
Genel Başkan'ın... Başkan'ın adamlarının... Tüm delegelerin gözleri önünde adeta meydan okuyarak... Gösterdikleri aday, kaybederse, infaz edilmeyi göze alarak... 
Siyasi yaşamı kararıverir adamın. 
Öte yandan... 
Her birinin kürsüye gelişi, isimlerini yazıp imza atması, 30'ar saniye sürse, sadece bu süreç bile 2 saati bulur. 
O 2 saatte, bir kısmını şu ya da bu yöntemle imzadan vazgeçirmek çok mu zor 
267 sayısı da kesmez... Vazgeçirilecek olanlar dikkate alınırsa, sayı en az 300 olmalı. 

Mayınlı alan 
Bu sayıyı Deniz Baykal -elbette rahat- bulur. 
En az 500 dolaylarında kemik oyu var. Çünkü bir önceki kurultayda, "göstere göstere oylamada" 780'e ancak çıkabilmişti. Ve bu kez kapalı hücrelerde oylamayla, o sayıyı bulamaması olası ama 500'den aşağıya düşmez kemik oyları... 
Ya Mustafa Sarıgül 
İnfaz ve ihraç edilmeyi, siyasi yaşamını noktalamayı göze almış 300 delegesi olacak mı 
Başkanlık kürsüsü önüne 300 delege yığdığında, onların imza için sıralarını beklerken çıkabilecek olayları, sataşmaları, cevapları, elektriklenen ortamda patlaması olası çatışmaları düşünmek bile kötü. 
Ayrıca... Onlar, nasıl ve hangi düzenle başkanlık kürsüsü önünde imza atacaklar 
Bu bile belli değil. 
Kürsü önü "netameli alan" olacak anlaşılan. 
...... 
Adaylığını ilan eden diğerleri de öyle 300 kemik delege desteğine sahip görünmüyorlar henüz. 

Sokak engeli değil 
Tüzükteki bu son değişiklik, sokaktan geçerken, genel başkan adayı olmaya kalkışmaları önlemek için yapılmış 
Ama... 
Partinin demirbaş isimleri bile bu tüzükle zor aday olurlar... 
Baykal'ın karşısına, bütün engellere engellemelere karşın belki tek bir aday çıkabilir. 
Ama üçüncüsü mümkün görünmüyor. 

Tek yol, geçici birlik 
Bu durumda, tek formül, taraftar toplamakta. 
O da... 
"Parti demokratik platformu ortak paydası olabilecek bir AKİL ADAMI, tek aday olarak göstermek." 
Hatta bu formüle, Deniz Baykal'ın da katılımını istemek. 
CHP tüzüğünü değiştirerek, demokratik ve adil bir kurultayı, en geç iki ay içinde toplayarak, sonraki bir ayda da "seçimli kurultaya" gitmek. 
Adaylıkların engelsiz konulabileceği, özgür ve adil bir yarışmanın yapılacağı kurultayın o zaman yapılması vaadiyle ortaya çıkarmak. 
........ 
Türkiye insanı, "uzlaşıların siyaset kültüründe" yoğrulmamıştır. 
Bu kez farklı olabilir mi 
O formülün sahipleri, "maya tutabilir" umudundalar. 
....... 
Formülün bir diğer gerekçesi de, "delegeleri ya Baykal ya Sarıgül" ikilemindeki sıkışıklıktan kurtarmak. 
....... 
CHP'li olmayan Demirel'i anımsayalım "Demokraside çözümler tükenmez..." 



</TEXT>
</DOC>
