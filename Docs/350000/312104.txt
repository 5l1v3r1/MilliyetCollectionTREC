<DOC>
<DOCNO> 312104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/03/son/sonspo45.html </URL>
<DATE> 2005/02/03/ </DATE>
<TIME> 19.49 </TIME>
<AUTHOR>  </AUTHOR>
<HEADLINE>
Belçika'da şike yapıldığı iddiaları üzerine, 3 futbolcusu sorgulandı. 
</HEADLINE>
<TEXT>

     Belçika Birinci Futbol Ligi'nde geçen yıl oynanan Charleroi-St. Rbiden maçında şike yapıldığı iddiaları üzerine, konuk ekibin 3 futbolcusu ve eski antrenörü Belçika polisi tarafından sorgulandı. 
     Hasselt Federal Polisi GDR , geçen sezon yapılan ve ligden düşme tehlikesi bulunan Charleroi takımının St. Rbiden ile oynadığı maçta şike yaptığı ve bu karşılaşmayı kazanarak ligde kaldığı yönündeki iddialar üzerine, St. Rbiden takımı futbolcuları Ferera, Dona Bouchia, Kaars ile eski antrenör Jacky Mathysen'in ifadelerini aldı. 
     Ayrıca, Charleroi takımının kaybetmesi halinde ligde kalacak olan Antwerp takımının futbolcularından Johan De Rduck da şahit olarak ifade verdi. Antwerp takımı, geçen sezon sonunda Belçika Futbol Federasyonu'na başvurmuş ve bu maçın incelenmesini istemişti. Maçla ilgili inceleme başlatan federasyon, delil yetersizliği nedeniyle soruşturmayı kapatmak durumunda kalmıştı. 
     Konuyla ilgili açıklama yapan St. Rbiden Kulübü Başkanı Ludwig Snijers, bu iddiaların geçen sezon da gündeme getirildiğini, ancak hiçbir şey ispatlanamadığını belirterek, ''Futbol Federasyonu delil eksikliğinden dolayı soruşturmayı kapattı. Ancak polis yetkilileri farklı iddialarla bu soruşturmayı yeniden açtılar. Bana göre böyle birşey yok'' dedi. 
     
</TEXT>
</DOC>
