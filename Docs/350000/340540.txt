<DOC>
<DOCNO> 340540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/07/son/sontur26.html </URL>
<DATE> 2005/05/07/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Denizde kalk krizi geçiren turist öldü... 
</HEADLINE>
<TEXT>

     Antalya’nın Manavgat İlçesi’ne bağlı Çolaklı Beldesi’nde eşiyle birlikte tatile gelen 72 yaşındaki Alman turist, denizde kalp krizi geçirerek öldü. 
     AA muhabirinin aldığı bilgiye göre, Çolaklı’daki Süral Otel’de tatilini geçirmekte olan Werner Ernst Donitz, denizde yüzerken fenalaştı. Denizde yüzmekte olan arkadaşları tarafından karaya çıkarılmak istenen Werner Ernst Donitz, kurtarılamadı. 
     Werner Ernst Donitz’in yüksek tansiyon hastası olduğu, büyük ihtimalle yüksek tansiyona bağlı kalp krizi geçirmesi sonucu öldüğü belirtildi. 
     Alman turistin cesedi, otopsi yapılmak üzere Manavgat Devlet Hastanesi morguna kaldırıldı. 
     
</TEXT>
</DOC>
