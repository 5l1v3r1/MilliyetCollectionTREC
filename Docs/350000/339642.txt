<DOC>
<DOCNO> 339642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/04/son/sontur05.html </URL>
<DATE> 2005/05/04/ </DATE>
<TIME> 07.20 </TIME>
<AUTHOR>  </AUTHOR>
<HEADLINE>
Taksiciye 17 bıçak darbesi 
</HEADLINE>
<TEXT>

     İSTANBUL Milliyet 

Silivri’de bir taksici, 17 yerinden bıçaklanarak öldürüldükten sonra cüzdanı gasp edildi. 
     Alınan bilgiye göre, Silivri’de taksicilik yapan Ali Canbazoğlu, Saraçoğlu Sitesi’nde, 34 M 0268 plakalı aracının içinde ölü bulundu. Olay yerinde inceleme yapan Cinayet Masası ekipleri, vücudunda 17 bıçak darbesi olan Canbazoğlu’nun cüzdanının da alındığını belirledi. Canbazoğlu’nun cenazesi, Silivri’de toprağa verildi. Cenaze törenine, Silivri Kaymakamı Ali Dursun ile çok sayıda taksici katıldı. Bu arada, Silivri Belediye Başkanı Hüseyin Turan, taksicilerin de kendileri gibi kamu hizmeti yaptığını belirterek, Canbazoğlu’nun görevi başında, halka hizmet ederken öldürüldüğünü söyledi.Turan, belediye olarak Canbazoğlu’nun ailesine yardımda bulunacaklarını kaydetti.Bu arada Küçükçekmece’de bir taksiciyi gasp ettikleri ileri sürülen iki kişi gözaltına alındı. 
     
</TEXT>
</DOC>
