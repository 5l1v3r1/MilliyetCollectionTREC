<DOC>
<DOCNO> 336150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/23/yazar/sazak.html </URL>
<DATE> 2005/04/23/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Okula gidemeyen kızlar 
</HEADLINE>
<TEXT>


Milliyet, 23 Nisan'da Türkiye'nin en büyük sosyal yarasına, 'okula gönderilmeyen kız çocuklarının eğitimi' sorununa dikkat çekmek, yerel ve merkezi yönetimleri, sivil toplum kuruluşlarını harekete geçirmek üzere sosyal sorumluluk kampanyası başlatıyor 'Baba beni okula gönder ' 
Türkiye'de ilköğretim çağında 7.5 milyon çocuk okula gidemiyor, okuma yazma bilmiyor. Eğitim hakkından yararlanamayan nüfusun yarıdan fazlasını kızlar oluşturuyor. Kentlerden köylere, batıdan doğuya gittikçe bu eşitsizlik daha fazla gözleniyor. Anadolu'nun feodal ve muhafazak r yapısı kız çocuklarının eğitiminde ciddi bir engel oluşturuyor. 
Köy Enstitüleri kapatılmasaydı, Türkiye'de eğitimsiz nüfus kalmayacaktı. Cumhuriyet önderlerinin 1930-40'lı yıllarda uyguladığı modelde kız erkek ayrımı güdülmeksizin köylerdeki yoksul gençlerin 'öğretmen okulları'nda eğitilerek, üretime katılması sonucu 'aydınlanmacı' bir kuşak yetişmişti. Köy Enstitüleri'nden çıkan gençler, öğretmen olarak görev yaptıkları çevrenin mak s talihini değiştirmişlerdi. Çağdaş ve devrimciydiler. Halktan kopuk değillerdi. Köy ve kasabalıyla bütünleşmişlerdi. 
O model, 'Sovyet sistemi'ne benziyor diye tasfiye edildi. Köy Enstitüleri tasfiye edildi. Ne hazindir ki Türkiye, 2005 yılında 'kız çocuklarının eğitimi' sorununu çözmeye çalışıyor. Çünkü 1960-70'li yıllarda patlayan nüfus eğitimsiz bir kitle yarattı. Okuma yazma bilmeyenlerin oranı çığ gibi büyüyor. Kent varoşlarında, İstanbul başta 90 kişilik dersliklerde okuyan çocuklar. Anadolu'da ise başka bir dram var Kız çocuklarının okula gönderilmemesi. 
Milliyet, eğitimle bütünleşmiş bir gazete olarak yıllardır sorunun üzerine gidiyor. İstanbul'da bir çalıştay toplandı, ağırlıklı olarak Doğu ve Güneydoğu'dan gelen vali ve kaymakamlar ile sivil toplum örgütü temsilcileri sorun masaya yatırdılar. Bu yıl 23 Nisan'da yeni bir kampanya başlatma kararı alındı 'Baba beni okula gönder ' 
Kız çocuklarının okula devam etmesinin önünde pek çok engel var Ekonomik sorunlar, yoksul ve kalabalık ailelerin geçim savaşında kızların mevsimlik işçi olarak çalıştırılması. Feodal ve muhafazak r yapı nedeniyle kız çocuklarının eve kapatılması, yatılı bölge okullarına gönderilmemesi. 
Milli Eğitim Bakanlığı'ndan kaynaklanan sorunların varlığı da bir gerçek. Okulların ve yurtların fiziki şartları çok kötü. Yurtlarda kadın yönetici yok. Aileleri 'kız çocuklarının eğitimi' konusunda özendirici etkenler pek az. 
Bakanlık ve UNESCO, 'Haydi Kızlar Okula' kampanyası sürdürüyor ama yetmiyor. Milliyet, ana babalara sesleniyor 
Çocuklarınızı okula gönderin Bu dava hepimizin. 



</TEXT>
</DOC>
