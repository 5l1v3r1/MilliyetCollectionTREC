<DOC>
<DOCNO> 326298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/23/son/sonsiy05.html </URL>
<DATE> 2005/03/23/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Yargıtay Manzarayı kapatan ağaç kesilebilir 
</HEADLINE>
<TEXT>

     Manavgat'ta site sakinleri "manzarayı kapatıyor" diye yargı kararıyla ağaç kesti. 
     Manavgat'ta yazlık villa alan S.Ö adlı yurttaş villasının üzerine bir kaçak kat çıktı, güneş enerjisiyle ısıtma sistemi de taktı. S.Ö villasının bahçesine çam ağacı dikti. Bir süre sonra komşu villanın sahibi K.P. çıkılan katın ve çam ağacının villasının deniz manzarasının görüş ufkunu tamamen kapadığı gerekçesiyle Manavgat 2'nci Asliye Hukuk Mahkemesi'ne başvurdu. Mahkeme manzaranın kapanmadığı ve komşuluk hukuku açısından olağan katlanma sınırlarını aşmadığı gerekçesiyle kaçak katın yıkılma talebini reddetti. 
     Kaçak kata izin veren mahkeme çam ağacının ise görüşü engellemesi nedeniyle kesimine karar verdi. 
     Davanın temyiz edilmesi üzerine dosya Yargıtay'a taşındı. Yargıtay Birinci Hukuk Dairesi, ek katın yıkılmaması yönündeki kararın yerinde olmadığı sonucuna vardı. 
     Kararda site gibi yerlerde müstakil evler yapılsa da ortak alanda değişiklik yapılabilmesi için bu alandan yararlanan kişilerin oybirliğiyle karar vermesi gerektiği belirtilerek şöyle denildi 
     "Yasal düzenlemelerin altında yatan gerçek amacın insanların birliktelik içerisinde yahut bir tüzel kişiliğin çatısı altında aynı mülkiyet alanında büyük emek ve masraflarla ortak beğeni olarak düzenlenen projelerle meydana getirdikleri yapılarda güven ve herşeyden öte huzur içerisinde yaşama isteğinin korunması olduğu kuşkusuzdur." Ancak daire çam ağacının kesilmesini ise uygun gördü. 
     
</TEXT>
</DOC>
