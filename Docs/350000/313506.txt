<DOC>
<DOCNO> 313506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/08/son/sonsiy24.html </URL>
<DATE> 2005/02/08/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
MEB Okullarda reklam panosu oluşturma çalışması yok 
</HEADLINE>
<TEXT>

     Milli Eğitim Bakanlığı'nın MEB , ''okullarda reklam panoları oluşturup reklam alma veya okul duvarlarını reklam panoları haline getirme konusunda bir çalışmasının bulunmadığı'' bildirildi. 
     MEB Basın ve Halkla İlişkiler Müşavirliği'nden yapılan yazılı açıklamada, son günlerde basın yayın organlarında ''okullara ait bina, tesis ve bahçe duvarlarının veya uygun görülecek yerlerinin reklam panosu haline getirileceği, buralara okul aile birliklerine gelir sağlamak amacıyla reklam alınacağı'' yönünde haberler yayınlandığı kaydedildi. 
     Açıklamada, şöyle denildi 
     ''Öncelikle MEB'in okullarda reklam panoları oluşturup, buralara reklam alma veya okul duvarlarını reklam panoları haline getirme ile ilgili bir genelgesi, talimatı ve kararı olmadığı gibi böyle bir çalışması da yoktur. 
     Haberlere konu olan olay, MEB Erkek Teknik Öğretim Genel Müdürlüğü'ne bir endüstri meslek lisesi müdürlüğü tarafından 'okul ihtiyaçlarını karşılamak üzere sürekli gelir elde etmek amacıyla okullara firmalardan kalıcı reklam alınması' yönündeki talebi üzerine ortaya çıkmıştır. Erkek Teknik Öğretim Genel Müdürlüğü bu talep üzerine Maliye Bakanlığı Milli Emlak Genel Müdürlüğü'nün de görüşünü alarak isteğe olumlu cevap vermiştir. Ancak 7 Şubat 2005 Pazartesi günü Milli Eğitim Bakanı Hüseyin Çelik'in başkanlığında toplanan Bakanlık üst düzey yöneticileri, gündemde yer alan bu konuyu da görüşmüş ve böyle bir uygulamanın mevzuata aykırı olmayacağını, ancak pedagojik yönden sakıncalar doğurabileceğini karar altına almıştır.'' 
     
</TEXT>
</DOC>
