<DOC>
<DOCNO> 325045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/19/son/sondun27.html </URL>
<DATE> 2005/03/19/ </DATE>
<TIME> 20.43 </TIME>
<AUTHOR>  </AUTHOR>
<HEADLINE>
Rusya, Ukrayna ilişkilerini güçlendirmek istiyor 
</HEADLINE>
<TEXT>

     Rusya Devlet Başkanı Vladimir Putin ve Ukrayna Devlet Başkanı Viktor Yuşçenko, iki ülke ilişkilerini güçlendirmek istediklerini belirtti. 
     Yuşçenko'nun iktidara gelmesinin ardından ilk kez Ukrayna'ya gelen Putin, görüşmelerin ardından yaptığı açıklamada, Yuşçenko ile birlikte iki ülke ilişkilerini güçlendirmek istediklerini belirterek, ''Böylece aramızda tam güven olacak'' dedi. 
     Yuşçenko ile görüşmesinin oldukça yapıcı olduğunu kaydeden Putin, görüşmenin ''iyi niyet atmosferinde'' geçtiğini söyledi. 
     İki liderin görüşmede ayrıca, iki ülkenin antlaşma koşulları altında bulunan Rusya'nın Karadeniz'deki filosu konusunu ele aldıkları kaydedildi. 
     Yuşçenko, tasfiye edilmek üzere olan Karadeniz filo üssünde sorun olmadığını belirtti. 
     Moskova'nın, Ukrayna'nın NATO'ya katılması durumunda Rusya'nın deniz üssünde 2017 yılına kadar geçerli olan kira kontratının iptal edileceği yönünde endişeleri bulunuyor. 
     Yuşçenko ayrıca, Putin ile bu yıl iki ülke arasındaki sınırları tam olarak belirleme konusunda anlaştıklarını ifade etti. 
     Putin ve Yuşçenko, ikinci kez bir araya geliyor. Yuşçenko, resmen göreve geldikten bir gün sonra Moskova'yı ziyaret etmişti. Putin ise devlet başkanlığı seçim kampanyası sırasında Ukrayna'yı iki kez ziyaret etmişti. Putin, Yuşçenko'nun seçimdeki rakibi eski başbakan Viktor Yanukoviç lehinde kampanya yaptığı gerekçesiyle eliştirilmişti. 
     
</TEXT>
</DOC>
