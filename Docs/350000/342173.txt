<DOC>
<DOCNO> 342173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/13/son/soneko04.html </URL>
<DATE> 2005/05/13/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
IMF, reel faiz oranlarının ortalama yüzde 9.4'e düşmesini öngörüyor 
</HEADLINE>
<TEXT>

     IMF, Hazine bonosu ortalama faiz oranının bu yıl yüzde 24.9’dan yüzde 16.4’e düşmesini, reel faiz oranlarının da yüzde 16.6’dan yüzde 9.4’e düşmesini öngördü. 
     Ancak 2001 yılından itibaren yüksek reel faizlerle borçlanan Türkiye, IMF verilerine göre, 2005 yılı da dahil olmak üzere son 5 yıl içinde ortalama yüzde 26.9 reel faiz aktararak borçlandı. 
     IMF, Mayıs 2005-Mayıs 2008 tarihlerini kapsayan yeni stand-by anlaşmasının onaylanmasının kendi uzmanlarının Türkiye’ye ekonomisine ilişkin tahminlerini de açıkladı. 
     
     YÜKSEK REEL FAİZ AKTARIMI 
     IMF Hazine iç borçlanma kağıtlarının ortalama nominal faiz oranının 2004 yılındaki yüzde 24.9’luk düzeyinden bu yıl yüzde 16.4’e düşeceğini tahmin etti. 
     IMF’nin 2000 yılından itibaren Türkiye’yle ilgili verilere yer verdiği tablo, kriz dönemiyle birlikte borçlanmalar karşılığında aktarılan yüksek reel faizleri ortaya koydu. Kriz yılı olan 2001’de tüketici fiyatları bazında enflasyonun yüzde 39’dan yüzde 68.5’e çıkması nedeniyle, 2000 yılındaki borçlanmaların reel faizi eksi yüzde 9.5 düzeyinde gerçekleşti. Ancak 2001 yılı borçlanmalarından itibaren yüksek reel faiz aktarımları başladı. IMF verilerine göre, Hazine 2001 yılı borçlanmaları için yüzde 35.5, 2002 yılı borçlanmaları için yüzde 38.2, 2003 yılı borçlanmaları için yüzde 34.8 oranında reel faiz 
     ödedi. 2004 yılındaki borçlanmaların reel faizini de yüzde 16.6 olarak hesaplayan IMF’ye göre Hazine nominal olarak 
     yüzde 16.4’lük faiz oranıyla yapacağı bu yılki borçlanmaları için de yüzde 9.4 oranında reel faiz ödeyecek. IMF reelf aiz hesaplamasını, ilgili yılın borçlanma faizinin oranını, bir sonraki yılın ortalama enflasyonuyla karşılaştırarak yapıyor. Söz konusu düşüş gerçekleşse bile 2005 yılı da dahil olmak üzere son 5 yılın ortalaması alındığında, Türkiye’nin bu süre içinde yüzde 26.9 oranında reel faiz aktarımıyla borçlanmalar gerçekleştirdiği ortaya çıkıyor. Hazine’nin yıllık ortalama iç borçlanma faizleri yüzde 
     
     
Nominal Reel 2000 38.0 -9.5 2001 99.1 35.5 2002 63.5 38.2 2003 45.4 34.8 2004 24.9 16.6 2005 16.4 9.4 
     
     KAMU NET BORCU ARTARKEN, ULUSAL GELİRE ORANI DÜŞECEK 
     Kamu sektörünün net borcunun GSMH’ye oranı 2005 yılında ulusal gelirin yüzde 60’ına düşürülmesi öngörülüyor. Kamu net borcunun ulusal gelire oranında 2001 yılından itibaren düşme görülmesine karşın 2005 yılı için öngörülen yüzde 60’lık düzey 2000 yılındaki yüzde 58.3’ten hala yüksek 
     kalacak. Miktarsal olarak bakıldığında ise net kamu sektörü borç stoku 272.3 milyar YTL’den 2005 yılında 288.6 milyar YTL’ye çıkacak. Kamu sektörü net dış borç stokunun ulusal gelire oranının 2005 yılında, 2004 yılındaki yüzde 17.5’lik düzeyinden yüzde 16.4’e gerileyeceği tahmin ediliyor. Bu tahminle 2000 yılındaki yüzde 19’luk net kamu sektörü dış borcunun ulusal gelire oranının oldukça altında kalınıyor. Kamu sektörü net iç borç stokunun ulusal gelire oranının da bu yıl yüzde 43.6 olması bekleniyor. Bu oran, 2000 yılında yüzde 39.3, 2001 yılında yüzde 52.8, 2002 yılında yüzde 46.2, 2003 yılında yüzde 48.3, 2004 yılında yüzde 46 düzeyinde bulunuyordu. Kısa vadeli dış borcun ulusal gelire oranında ise yalnızca 0.3 puanlık bir indirim sağlanması öngörülüyor. Buna göre, 2004 yılında kısa dönemli dış borçların ulusal gelire oranı yüzde 16.7 iken, 2005 yılında yüzde 16.4 olacak. IMF’ye sunulun niyet mektubunda konsolide kamu sektörü faiz dışı fazla miktarının alt sınırı 30 milyar 460 milyon YTL olarak belirlendi. IMF’nin verilerinde de konsolide kamu sektörü faiz dışı fazla rakamının ulusal gelirin yüzde 6.5’i oranıyla 31 milyar 265 milyon YTL olması öngörüldü. 

ANKA 
     
</TEXT>
</DOC>
