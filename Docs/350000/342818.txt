<DOC>
<DOCNO> 342818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/15/son/sontur16.html </URL>
<DATE> 2005/05/15/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Müjde yaz geldi .. 
</HEADLINE>
<TEXT>

     Bahar yağmurları sona erdi, yeni haftaya Doğu Anadolu ve Doğu Karadeniz dışında tüm yurt yağışsız başlıyor. Batı bölgelerimizin tamamında hava açıyor. İstanbul ve Ankara açık ve az bulutlu, İzmir, Adana ve Antalya açık. Erzurum'da iki gün sağanak yağış bekleniyor... 
     Hava sıcaklığı artmaya devam edecek. Sıcaklıklar İstanbul'da 24, Ankara ve İzmir'de 30, Adana'da 33, Antalya'da 31 ve Erzurum'da 19 dereceye kadar yükselecek. 
     YARIN Doğu Karadeniz, Malatya-Elazığ dışında Doğu Anadolu'nun tamamı ve Mardin çevresinde sağanak yağış görülecek. Ege ve Akdeniz açık. Diğer yerler parçalı bulutlu... 
     SALI günü Doğu Karadeniz ve Doğu Anadolu'nun doğusunda sağanak yağış sürüyor. Ege ve Akdeniz yine açık, diğer yerler az bulutlu, güneş yüzünü gösteriyor. 
     ÇARŞAMBA günü ise Ege ve Akdeniz açık, Marmara parçalı bulutlu, diğer yerler az bulutlu. Doğu Anadolu'nun doğusunda sağanak yağış devam ediyor. 
     
</TEXT>
</DOC>
