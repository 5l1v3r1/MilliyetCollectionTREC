<DOC>
<DOCNO> 300103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/23/spor/axspo02.html </URL>
<DATE> 2004/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Uşşak makamı 2-6 
</HEADLINE>
<TEXT>


Fenerbahçe, İkinci Lig temsilcisi Uşakspor önünde, yıldızlar topluluğu korosuyla tek ses oldu. Sarı-Lacivertliler, Nobre 2 , Alex 2 , Selçuk ve Mahmut'un golleriyle güle oynaya farka koştu 


Uşak zayıf kaldı 
SÜPER Lig lideri Fenerbahçe, 2. Lig B Kategorisi'nde yenilgi yüzü görmeyen Uşak'ı zorlanmadan yıktı 6-2. Sarı-Lacivertliler, çamurla kaplı sahada, gol perdesini 14'te Selçuk ile açtı. 15 ve 45 2'de Alex ilk yarının skorunu belirledi 3-0. Fenerbahçe fırtınası ikinci yarıda da devam etti. 56 ve 74'te Nobre farkı açtı. Uşak'ın 74'te Edim ile bulduğu golü 79'da Mahmut yanıtladı. Ev sahibinin son sayısını 90'da penaltıdan Veli attı 6-2. 

Daum oda bulamadı 

Basına konuşmadı 
TEKNİK Direktör Daum, Uşakspor karşılaşmasının ardından, uygun bir oda bulamadığı gerekçesiyle basın toplantısı yapmadı. Alman teknik adamın yerine İdari Menajer Volkan Ballı, açıklamalarda bulundu. Ballı, "Misafirperverliklerinden dolayı bütün Uşaklılar'a teşekkür ediyoruz. Uşak'a geldiğimiz saatten itibaren çok büyük ilgi, sevgi gördük" yorumunu yaptı. 

Nobre'den kutlama 
NOBRE, attığı ilk golden sonra tercümanı Murat Kuş'un yanına gitti ve yüzünü yüzüne sürerek ıslattı. Bu hareket Noel kutlaması olarak yorumlandı. Brezilyalı futbolcu, "Saygıdeğer bir rakiple oynadık. Buraya eğlenmeye değil görevimizi yapmaya geldik. Zeminin ağır olması işimizi gerçekten zorlaştırdı ama, iyi bir skor almayı başardık. Çok mutluyuz" diye konuştu. 


</TEXT>
</DOC>
