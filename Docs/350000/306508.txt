<DOC>
<DOCNO> 306508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/14/son/sonspo15.html </URL>
<DATE> 2005/01/14/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Galatasaray'da Saidou gerilimi 
</HEADLINE>
<TEXT>

     Hagi, Fatih Gökşen’e Pleşan’ın ne zaman takıma katılacağını sordu. Saidou’yu gönderemedik yanıtıyla karşılaşan Rumen hoca, büyük tepki gösterdi 
     
     Gerginlik tırmanıyor 
     Yabancı oyuncu transferindeki belirsizlik sürdükçe, Galatasaray’daki gerilim de artıyor. Son gerginlik, teknik direktör Gheorghe Hagi ile futbol şubesi sorumlusu Fatih Gökşen’in yaptığı telefon konuşması sırasında yaşandı. Mihaita Pleşan ve transfer edilmesi düşünülen diğer oyuncuların durumlarıyla ilgili bilgi almak için Gökşen’i arayan Rumen hoca, beklemediği bir yanıt alınca küplere bindi. Genç idarecinin, Saidou’yu h l gönderemedikö sözleri Hagi’nin tepkisine neden oldu. 
     
     Petre önerisine ret 
     Yönetimden müjdeli bir haber beklerken, hiç istemediği bir durumla karşılaşan Cim Bom’un hocası, Petre’yi gönderip, Pleşan’ı hemen getirelimö önerisine de daha önce olduğu gibi karşı çıktı. Ayrıca Ümit Karan için bir çözüm bulunamamasının da Hagi’yi kızdırdığı ifade edildi. Rumen hoca, Gökşen’le yaptığı görüşmede, takım İstanbul’a döndüğünde Ümit, Saidou ve Suat Usta’nın ayrı olarak çalışacağını yineledi. İkili arasındaki görüşme daha sonra sona erdi. 
     
     Saidou’ya yeni formül 
     Hagi’nın istekleri doğrultusunda yeni formüller üretmeye çalışan Sarı - Kırmızılı idarecilerin, henüz bir kulüple anlaşamayan Saidou’nun kendilerini oyaladığı fikrinde birleştikleri öğrenildi. Yöneticilerin Kamerunlu’nun menaceri Abdullah Kılınç’la yeni bir görüşme yapacağı bildirildi. Bu arada Nantes ve Metz’le yaptığı görüşmelerden olumlu sonuç alamayan menacer Kılınç’ın, Bratu’nun da forma giydiği Rennes’le temasa geçtiği öğrenildi. 
     
</TEXT>
</DOC>
