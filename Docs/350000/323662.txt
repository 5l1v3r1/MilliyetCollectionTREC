<DOC>
<DOCNO> 323662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/14/son/soneko19.html </URL>
<DATE> 2005/03/14/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Ali Günsur için TARİŞ önünde tören düzenlendi... 
</HEADLINE>
<TEXT>

     Tedavi gördüğü Dokuz Eylül Üniversitesi Tıp Fakültesi Hastanesi'nde dün gece vefat eden TARİŞ Zeytin A.Ş. Yönetim Kurulu Başkanı Ali Günsur 64 , için tören düzenlendi. 
     TARİŞ Genel Müdürlüğü önünde düzenlenen törene çalışanlar ve yöneticiler katıldı. Törende Zeytin ve Zeytinyağı Birliği Başkanı Cahit Çetin ile İncir Birliği Başkan Vekili Günerçin Azbazdar, birer konuşma yaptı. Ali Günsur'un, 1994 yılında birlik yönetimine girdiğini ve önceki dönem Denetim Kurulu Başkanlığı'nı yaptığını hatırlatan Çetin, Günsur'un çalışmalarına ve kişiliğine dikkat çekti. 
     Günsur'un cenazesi daha sonra toprağa verilmek üzere memleketi olan Çanakkale'nin Küçükkuyu İlçesi Adatepe Köyü'nde gönderildi. 
     Ali Günsur, evli ve iki çocuk babasıydı. 
     
</TEXT>
</DOC>
