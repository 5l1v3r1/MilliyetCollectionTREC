<DOC>
<DOCNO> 316458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/18/son/sonsiy17.html </URL>
<DATE> 2005/02/18/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Erdoğan İran ve Suriye ile ilgili gelişmeleri takip ediyoruz 
</HEADLINE>
<TEXT>

     Başbakan Recep Tayyip Erdoğan, İran ve Suriye ile ilgili gelişmeleri takip ettiklerini söyledi. 
     Başbakan Erdoğan, özel ''Ata'' uçağıyla saat 12.45'te bazı açılışlara katılmak ve ziyaretlerde bulunmak üzere Adana'ya gitti. 
     Erdoğan, Esenboğa Havalimanı'nda hareketinden önce bir gazetecinin ''İran ve Suriye ittifakını nasıl değerlendiriyorsunuz '' şeklindeki sorusunu şöyle yanıtladı 
     ''Gelişmeleri takip ediyoruz. İran ve Suriye şu anda kendileriyle ilgili noktadaki tavırlarını belirliyorlar. Biz de bu gelişmeler çerçevesinde nasıl bir tavır alacağımızı gelişmelere göre değerlendirir, açıklamamızı yaparız.'' Başmüzakerecinin ne zaman belirleneceğine ilişkin soruya da Erdoğan, ''Fazla uzamaz'' karşılığını verdi. 
     Başbakan Erdoğan, Fenerbahçe ile Real Zaragoza takımları arasında yapılan UEFA kupası maçıyla ilgili soruya ise yanıt vermedi. 
     
</TEXT>
</DOC>
