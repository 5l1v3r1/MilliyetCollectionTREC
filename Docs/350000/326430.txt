<DOC>
<DOCNO> 326430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/23/son/sonyas07.html </URL>
<DATE> 2005/03/23/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Elle Macpherson'dan bir deniz manzarası 
</HEADLINE>
<TEXT>

     Bahama adalarında tatil yapan 40 yaşındaki eski model Elle Macpherson, fotoğraflarının çekilmesine aldırmadan üstsüz güneşlendi. 
     İngiliz gazeteleri, eski ünlü model Elle Macpherson'ın üstsüz görüntülerini yayınladı. 
     Ailesi ve arkadaşlarıyla birlikte uzun süredir tatilde olduğu Bahama adalarında fotoğraflarının çekilmesine aldırmadan güneşlenen eski model, 42 beden vücuduyla ve güzelliğiyle göz kamaştırdı. 
     Düzenli spor yaparak her zaman formda kalan Macpherson, plajda güneşlenirken kumdan kale yapan çocuklarına yardım etmek için bikisinin üst kısmını çıkardı. 
     Kendisini fotoğraflayan gazetecilere tepki göstermeyen ünlü güzel, 40 yaşında da çekici olunabileceğini görüntüsüyle ispat etti. 
     İki çocuk annesi Macpherson, 40 yaşında bu kadar güzel bir vücuda sahip olmasının sırrını aksatmadan her sabah koşmak ve yalnızca bitkisel yiyeceklerle beslenmek olarak açıkladı. 
     
</TEXT>
</DOC>
