<DOC>
<DOCNO> 328251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/29/son/sontur22.html </URL>
<DATE> 2005/03/29/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Avcılar'da direniş, yıkımı erteletti 
</HEADLINE>
<TEXT>

     Avcılar'da Hazine arazisi üzerine yapılan binaların yıkımı sırasında gerginlik yaşandı. 
     İstanbul Büyükşehir Belediyesi İmar ve Zabıta Müdürlüğü ekipleri tarafından Yeşilkent Atatürk Caddesi'ndeki 4 binanın yıkımı gerçekleştirildi. 
     Diğer binaların yıkımı için harekete geçen ekiplere, cadde üzerinde toplanan yaklaşık 200 kişilik vatandaş grubu engel oldu. Caddeyi kapatan kabalık, güvenlik güçleri ve zabıta ekipleriyle tartışmaya başladı. 
     Yıkım ekiplerine destek amacıyla görevlendirilen panzerin dağıtmaya çalıştığı gruptan bazı kişiler, araca taş ve tuğla attılar. 
     
     ERTELENDİ 

     Yeşilkent Mahallesi Atatürk Caddesi'ndeki 4 binanın yıkımının ardından protesto için caddeyi kapatan bazı kişilere, polis uyarıda bulundu. Ancak bu kişilerin dağılmaması üzerine, bölgede yapılması planlanan yıkımın ertelenmesine karar verildi. 
     İstanbul Büyükşehir Belediyesi İmar ve Zabıta Müdürlüğü ekipleri ile emniyet güçleri, daha sonra mahalleden ayrıldı. 
     
</TEXT>
</DOC>
