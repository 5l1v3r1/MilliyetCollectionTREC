<DOC>
<DOCNO> 320782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/04/son/sonspo56.html </URL>
<DATE> 2005/03/04/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Fenerbahçe, Malatya yolcusu... 
</HEADLINE>
<TEXT>

     Fenerbahçe, Birinci Süper Lig'de deplasmanda 6 Mart Pazar günü Malatyaspor ile yapacağı maçın hazırlıklarına 1 günlük izinden sonra başladı. 
     Türkiye Kupası'nda Kayserispor ile yaptıkları maçın ardından dün izin yapan sarı-lacivertliler, Samandıra Tesisleri'nde basına kapalı çalıştı. 
     Sakatlığı geçen oyuncu Semih'in de katıldığı antrenmanda, tüm futbolcular yer aldı. 
     Teknik direktör Christoph Daum'un, antrenmanda oyuncularına taktik ağırlıklı çift kale maç yaptırdığı bildirildi. 
     Fenerbahçe, yarın tesislerinde yine basına kapalı gerçekleştireceği antrenmanın ardından özel uçakla Malatya'ya gidecek. 
     
</TEXT>
</DOC>
