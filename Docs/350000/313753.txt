<DOC>
<DOCNO> 313753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/09/son/sondun42.html </URL>
<DATE> 2005/02/09/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Filistinli yetkililere göre, Hizbullah ateşkesi sabote etmeye çalışıyor 
</HEADLINE>
<TEXT>

     Lübnan'daki Hizbullah gerillalarının, Ortadoğu'daki barış çabalarını sabote etmek için Filistinli militanları görevlendirmeye çalıştığı belirtiliyor. 
     Filistinli bir yetkili, ''Hizbullah'ın, ateşkesi sabote etmek amacıyla El Aksa Şehitleri Tugayı adına, intihar bombacıları toplamaya çalıştığını biliyoruz'' dedi. 
     Başka bir Filistinli yetkili de ele geçirilen elektronik posta yazışmalarıyla banka işlemlerinin, Hizbullah'ın militanlara para sağladığını gösterdiğini belirtti. 
     Yetkili, ''Geçmişte intihar saldırısı operasyonu için 20 bin dolar verirlerdi, şimdiyse 100 bin dolar verebiliyorlar'' dedi. 
     Filistin lideri Mahmut Abbas ile İsrail Başbakanı Ariel Şaron dün Mısır'daki zirvede ateşkese karar vermişlerdi. 
     El Aksa Şehitleri Tugayı'nın temsilcileri ise Şii gerillalardan yardım aldıklarını yalanladılar. Örgütün Gazze sözcüsü Ebu Kusay, ''Hizbullah'a saygı duyuyoruz, ancak Filistin direnişi, mücadelesini yalnız başına yürütme yeteneğine sahiptir'' dedi. 
     
</TEXT>
</DOC>
