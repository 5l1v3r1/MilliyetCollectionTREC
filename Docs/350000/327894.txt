<DOC>
<DOCNO> 327894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/28/son/sontur09.html </URL>
<DATE> 2005/03/28/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
İlkbahar yağmurları geliyor... 3 gün yağış 
</HEADLINE>
<TEXT>

     Milliyet İNTERNET 

Yeni haftada Türkiye'nin tamamı yağış alıyor. İstanbul yarın sağanak yağışlı, çarşamba ve perşembe yağmurlu. Yarın Ankara ve Samsun sağanak yağışlı, Erzurum karla karışık yağmurlu. Çarşamba Ankara ve İzmir sağanak yağışlı, Samsun ve Erzurum yağmur alıyor. Perşembe ise Ankara ve Samsun yağmurlu, İzmir, Antalya, Adana ve Erzurum sağanak yağışlı olacak. 
     Hava sıcaklığı, yarından itibaren kuzey kesimlerde azalacak. Bugün 21 dereceyi görecek İstanbul'da hafta için sıcaklık 9 dereceye düşecek. Sıcaklıklar Ankara'da 11, İzmir'de 19, Antalya'da 19, Erzurum'da 9 derece ölçülecek. Adana'da sıcaklık artıyor, perşembe günü 25 derece. 
     YARIN Marmara, Karadeniz, Ege'nin kuzeyi, Konya dışında İç Anadolu'nun tamamı ve Doğu Anadolu sağanak yağış alıyor. Sağanak yağış özellikle Karadeniz'de etkili olurken, Erzurum-Kars bölümünde karla karışık yağmur bekleniyor. 
     ÇARŞAMBA Marmara'nın doğusu, Ege, Karadeniz, İç Anadolu'nun büyük bölümünde yağışlar sürecek. Doğu Karadeniz'de şiddetli yağış görülebilir. Erzurum-Kars çevresi yine karla karışık yağmurlu. 
     PERŞEMBE günü ise yağışlar tüm Türkiye'yi kaplıyor. Trakya, İzmir, Mardin ve Hakkari çevresi dışında tüm bütün bölgeler yağış altında. Bolu-Kastamonu çevresi ile akşam saatlerinde Orta ve Doğu Karadeniz'in iç kesimlerinde yağışlar karla karışık yağmura dönüşecek. 

     
</TEXT>
</DOC>
