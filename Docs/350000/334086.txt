<DOC>
<DOCNO> 334086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/17/guncel/gun03.html </URL>
<DATE> 2005/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Şehit cenazesinde öfke 
</HEADLINE>
<TEXT>


Jandarma Kıdemli Uzman Çavuş Tuncer Soner Dağ'ın cenazesinde, bir şehit babası, milletvekillerine, "Çocuklarımız artık ölmesin. Buraya şov için gelmeyin" diye bağırdı 

EYÜP KELEBEK, KEMAL ATLAN Eskişehir DHA 

PKK'lı teröristlerce şehit edilen Jandarma Kıdemli Uzman Çavuş Tuncer Soner Dağ'ın 28 cenaze törenine katılan milletvekilleri, şehit ailelerinin tepkisiyle karşılaştı. 
Reşadiye Camii'ndeki törende, Şehit eşi Zeynep Dağ, kucağında 14 aylık oğlu Şamil Sıtkı'yla birlikte gözyaşı döktü. Törene katılan CHP milletvekilleri Cevdet Selvi ve Vedat Yücesan'a, Harp Malulü Dul, Yetim ve Şehit Yakınları Derneği üyeleri tepki gösterdi. Oğlunun 1993'te Hakk ri'de şehit düştüğünü belirten Zülfü Taş 65 , "Yeter artık. Çocuklarımız ölmesin. Buraya şov yapmaya gelmeyin" diye bağırdı. 

Kanı bozuk ajanlar 
Cenaze namazını kıldıran imam Ahmet Özel, "Vatan hainlerine, Ermeni teröristlere, yataklık edenlere, iki çift lafımız var. Ey kanı bozuk satılmış ajanlar. Rabbim size nusret nasip kılmayacak" dedi. Cenaze Kanlıpınar Şehitliği'ne götürülürken belediyeye tepki gösteren ülkücüler, "Diyarbakır'da ölen terörist için araç tahsis edilirken burada şehit cenazesi için edilmiyor" dediler. Şırnak'ta şehit olan Jandarma Komando Er Nevzat Elgün'ün cenazesi de, dün memleketi Çorum'un Bayat ilçesinde toprağa verildi. 


</TEXT>
</DOC>
