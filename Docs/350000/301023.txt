<DOC>
<DOCNO> 301023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/26/yasam/ayas.html </URL>
<DATE> 2004/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir bilenden görgü kuralları 
</HEADLINE>
<TEXT>


Emekli Büyükelçi Yüksek Cemalettin Söylemez, 'uluslararası hayati görgü kurallarını' kitaplaştırdı. İşte birkaç örnek... 

Serhat Oğuz 

İngiltere, Nijerya, Singapur ve Hırvatistan'da büyükelçi ve başkonsolosluk yapan emekli büyükelçi Yüksek Cemalettin Söylemez, görev aldığı ülkeler ve Türkiye'deki det ve görgü kurallarını 'Görgüsüzlük Çağı' ismiyle kaleme aldı. 
Yaklaşık 40 yıl Dışişleri Bakanlığı bünyesinde görev alan ve Bilkent Üniversitesi'nde 'Davranış' dersleri veren Söylemez'in ODTÜ Yayınları'ndan çıkan kitabındaki ilginç bölümlerden bazıları şunlar 

'Eşcinsel sanırlar' 
ÖPÜŞME Türkiye, Rusya, Fransa ve Latin Amerika'da erkekler de öpüşür. Anglosakson ülkelerinde yadırganan bu hareket bir eşcinsellik göstergesi olarak yorumlanabilir. Bir Japon, bir Çinli ya da bir Kuzey Avrupalıyı sakın öpmeye kalkmayın. Bizdeki iki yanaktan öpme geleneği, Fransa, İspanya, İtalya gibi Akdeniz ülkelerinde yaygındır. Bazı ülkelerde 3 kez öpülür. 
KÜFÜR Amerikalılar en çok ayak ya da başlarını bir yere vurdukları zaman, içkiliyken, ağız dalaşı ya da kabadayı olduklarını göstermek için küfreder. İngilizler otobüs ve metroyu kaçırdıklarında, Fransızlar hemen her yerde ve eşlerine küfreder. İtalyanlar, en çok kadınlar olmak üzere, trafik sıkıştığında... Portekizliler, öğle yemeğine kadar küfür kullanmıyorlar. Yunanlılar en fazla küfür eden millet olarak tanınıyorlar. Ya biz Türkler 

Kadının eli ne zaman öpülür 

Söylemez'in yer verdiği ilgi çekici görgü kurallarından bazıları da şunlar 
Arabada klakson kullanmak sürücünün zaafını ve çaresizliğini gösterir.Arabada sürücü beyin eşi de yolculuğa eşlik edecekse, hanım konuğun sürücü yanına oturması, eşin arka koltuğa geçmesi uygundur.Kadının eli kapalı mek nlarda öpülür. Genç kızların elleri öpülmez.Şampanya mantarını büyük bir gürültüyle patlatarak açmak, görgüsüzlüktür. 


</TEXT>
</DOC>
