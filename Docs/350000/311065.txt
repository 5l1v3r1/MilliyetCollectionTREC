<DOC>
<DOCNO> 311065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/31/son/sonspo24.html </URL>
<DATE> 2005/01/31/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Galatasaray'da Hakan Yakın da antrenmana katıldı... 
</HEADLINE>
<TEXT>

     Galatasaray, Gaziantepspor ile cuma günü kendi sahasında yapacağı maçın hazırlıklarını yaptığı idmanla sürdürdü. 
     Teknik direktör Gheorghe Hagi yönetiminde 1 saat 15 dakika süren idmanda sarı-kırmızılı futbolcular, fizik kondisyon çalışması ile tek pas idmanı yaptılar. 
     Galatasaray'ın yeni transferi Hakan Yakın, ilk kez basının önünde idmana çıktı. 
     Sakatlığı süren Hasan ile Cafercan koşu yapmakla yetinirken, oğlunun apandisit ameliyatı için İspanya'ya giden Conceiçao idmana çıkmadı. İzin alan futbolcunun yarınki çalışmaya katılacağı açıklandı. Antrenmanda PAF takımdan Anıl ve Eray da yer aldı. 
     Galatasaray'da yedek futbolcularla PAF takımından oluşacak takım, bu akşam sarı-kırmızılıların pilot ekibi Beylerbeyi ile Florya Metin Oktay Tesisleri'nde idman maçı yapacak. 
     Hagi, yarından itibaren de Gaziantepspor maçına kadar idmanları medyaya kapattı. 

     
</TEXT>
</DOC>
