<DOC>
<DOCNO> 343043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/16/son/sonspo42.html </URL>
<DATE> 2005/05/16/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Samsunspor'a gelir getirici önlemler... 
</HEADLINE>
<TEXT>

     Samsunspor’a gelir getirici önlemler kapsamında Büyükşehir Belediyesi tarafından C plakalı araçlardan kulübe gelir sağlamak amacıyla alınan katkı paylarının kesilmesinin kulübü ekonomik olarak olumsuz etkileyeceği bildirildi. 
     Başoğlu, yaptığı basın açıklamasında, bugün konuyla ilgili bir yerel gazetede yer alan haberlere atıfta bulunarak, Türkiye’nin her yerinde belediyelerin spor kulüplerine katkıda bulunmak amacıyla benzer uygulama yaptıklarını söyledi. 
     C plakalı araçlardan kulübe destek amacıyla Büyükşehir Belediyesi tarafından düşük miktarda katkı payı alındığını ve bu uygulamanın da yasal çerçevede yapıldığını ifade eden Başoğlu, şunları söyledi 
     "Türkiye’nin her yerinde belediyeler tarafından spor kulüpleri desteklenmektedir. Büyükşehir Belediyesi de kentte uygulamaya konulan C plakalı araçlardan kulübe destek amaçlı yardım alıyordu. Bazı kişilerin belediyeyi bu uygulamadan dolayı mahkemeye vermesi aslında Samsunspor Kulübü’nü mahkemeye vermesi demektir. Kulübe gelir sağlamak amacıyla C plakalı araçlardan alınan katkı payının kesilmesi halinde kulüp olumsuz etkilenecektir." 
     
</TEXT>
</DOC>
