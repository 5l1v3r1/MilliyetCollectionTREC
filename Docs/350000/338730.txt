<DOC>
<DOCNO> 338730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/02/dunya/axdun02.html </URL>
<DATE> 2005/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ben de umutsuz bir ev kadınıyım' 
</HEADLINE>
<TEXT>


Hep bir kenarda sessizce gülümsemeyi yeğleyen Laura Bush, bu kez mikrofonu eline alıp eşinin erken yatmasından yakındı 

DIŞ HABERLER SERVİSİ 


Beyaz Saray'da önceki gün Beyaz Saray muhabirleri için verilen yemekte mikrofonu eline alan 'first lady' Laura Bush, eşinin çok erken yatmasından şik yetçi olduğunu ve bu durumun kendisini 'umutsuz ev kadını'na çevirdiğini söyledi. 

'Bay Coşku' yatakta 
Toplantılarda eşi ABD Başkanı George W. Bush'un yanında gülümserken görülen Laura Bush, bu kez konuşmayı tercih etti. Konuşmanın ana konusu, Başkan'ın yatma saatiydi. Laura Bush, "Bir gün ona 'George, bu dünyadaki zorbalığı bitirmek istiyorsan, daha geç yatmalısın' dedim" diye konuştu. Laura Bush, "Saat akşamın 9'u, Bay Coşku Eşini kastediyor burada yatakta ve ben TV'de Lynne Cheney Başkan Yardımcısı Dick Cheney'nin eşi ile Umutsuz Ev Kadınları'nı izliyorum. Baylar, bayanlar ben umutsuz bir ev kadınıyım" dedi. 

Ünlü konuklar vardı 
Yemeğin konukları arasında sinema oyuncuları Richard Gere, Goldie Hawn, manken Elle MacPherson ve tenisçi Venüs, Serena Williams kardeşler de vardı. Bu arada ABD'de izlenme rekorları kıran 'Umutsuz Evkadınları' adlı dizi Desperate Housewives , Türkiye'de de cnbc-e'de yayımlanıyor. 


</TEXT>
</DOC>
