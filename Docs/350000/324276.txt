<DOC>
<DOCNO> 324276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/spor/yguven.html </URL>
<DATE> 2005/03/17/ </DATE>
<TIME>  </TIME>
<AUTHOR> Ercan GÜVEN  </AUTHOR>
<HEADLINE>
Soran - Sorduran 
</HEADLINE>
<TEXT>


"Kaşıkla verip, sapıyla göz çıkarmak" bu olsa gerek... Çimenler üzerinde futbol adına ziyafet koridorda rezalet. 
Tabi Fenerbahçe - Gençlerbirliği maçından bahsediyorum. "Mükemmel" ile "berbat"ın bu kadar iç içe geçtiği başka bir örnek var mı 
Düşünsenize, Gençlerbirliği Başkanı bile seyircinin elinden zor kurtarıldı. 
İşte tam bu noktada duralım. 
Sayın İlhan Cavcav gibi bir yönetici duayeni, nasıl oluyor da en saygı göreceği yaşta en edepsiz yakıştırmalara muhatap oluyor Torunu yaşındaki Fenerbahçe seyircisi nasıl bağırabiliyor "Ergun Gürsoy'dan kaç para aldın" diye 
Asıl kabahat yapanda ama, sayın Cavcav'ın çanak tutmasını da unutmayalım. Kendisi değil miydi "Teşvik primi normaldir" diyen. İşte zamanı gelince sorarlar adama .. 
Şayet Daum bile, "Beşiktaş'a karşı dostluk maçı gibi oynayan Gençlerbirliği'nin bu sertliği neydi" diyebiliyorsa -ki kendisi bildiğiniz gibi Avrupalıdır ve Beşiktaş - Gençlerbirliği maçları da kıran kıranadır- işin çivisi çıkmış demektir. Maalesef çiviyi çıkaran da sayın İlhan Cavcav'ın düşünmeden verdiği bir demeçtir. 
Hem de tam teşvik itiraflarının ortasında. 
Dedikodular yakın geçmişinizde odaklanırken çıkıp da teşvik'i meşrulaştırmak adına "normaldir" derseniz, sık sık böyle sorulara göğüs germelisiniz. 

Vah Gelibolu'm vah 

Geliboluspor Kulüp Başkanlığı'nın 2005 sayılı ve "şike olayı" konulu mektubu masamda... Okuyorum, utanıyorum. Düşünsenize, Bu güzel ülkemizde kahramanlık tarihimize defter kalem olmuş bir belde çaresiz kalmış, umudunu bir yazara bağlamış. O yazar ki, şike konusunda yazdıklarının bir tane somut çözümünü görmediği gibi, kendisine iki ömür yetecek düşman kazanmış. 
Nereye varacak bu işin sonu acaba 
Ümitsizim... Yılmak üzereyim... Ama Anafartalar Kumandanı'nın üzerinde uyuduğu, çeyrek milyon şehidin altında huzur bulduğu topraklardan gelen dileği yerine getirmeliyim. Varsa bir dinleyen söyleyeyim 
Geliboluspor şike mağduru... Lakin faili meçhul bir şike... Daha doğrusu olay meydanda ama, ah şu siyaset olmasa 

Yıl 2001... Üçüncü Lig 8. grupta ironiye bakın tam da 19 Mayıs'ta oynanan maçta Alibeyköyspor, Beşyüzevlerspor'u 12 - 0 yeniyor ve Geliboluspor averajla küme düşüyor. Bu maçın "şike" olduğu Türkiye Futbol Federasyonu'nun 08.06.2001 tarihli ve 25 sayılı toplantısında karar altına alınıyor. Bir ay sonra Tahkim'den bir yazı... Karar iptal ediliyor. 
Geliboluspor Kulübü, başına gelen bu felakete Alibeyköy'deki "oy potansiyeli"nin neden olduğunu düşünüyor. Beklentinin hangi partiden olduğunu siz bulun. Ulusalcı ve Atatürkçü bir parti olsa, Geliboluspor'u Süper Lig'e çıkarmaları lazımdı ya... Neyse. 
Şimdi belgeler TBMM'de... Gelibolu insanı tarihsel bağlarla Ankara'ya yürekten güveniyor. 4 yıllık mağduriyeti sineye çektikten sonra "temiz" futbola inancını kaybetmemiş amatör ligdeki takımının hakkını alacağı günü bekliyor. 
Bakalım onlar saf, ben aptal mıyım .. Yoksa futbolumuzdan h l "ümitvar" mı olmalıyım. Onlar ve ben TBMM'inden başka nereye sığınalım Göreceğiz. 

Kesintisiz mutluluk 

Alex "Benim işim seyirciyi mutlu etmek" demiş. Haklıdır ve bunu sık sık yapmaktadır. Yalnız biri Alex'e söylesin, Avrupa kupalarındaki maçlarda tribündeki sarı lacivertli insanlar da Fenerbahçe takımını tutmaktadır. 

Süreyya ve ceza 

Cezanın iki gerekçesi vardır. Biri caydırıcı olması, diğeri ıslah etmesi. Süreyya Ayhan'ın nasiplendiği acaba hangisi. 
Caydırıcı olmadığı kesin ki, bile bile cezaya çarptırıldılar. "Bizim kızımız canımız ciğerimiz" diye, ceza da kırpılıp kuşa döndürülünce, geriye boşu boşuna yaşanmış bir kaos kaldı. 
Sayın Yücel Kop'a göre bu kaosun mimarı da medya... 
Biz değiştirmeye yeltendik doping örneklerini. Biz kapı dışarı ettik görevlileri. Biz sinirlendik, üzerine yürüdük insanların. Biz gemileri yaktık. GSGM ile kavga eden de bizdik. 
Bundan sonra olacaklar ortada. Hain medya "asrın aşkına" karşı... 
Caydırıcılık kalmadı, ıslah fırsatı kaçtı. Kimsenin aklı başına gelmediği gibi siperler daha da derinleştirildi. 
Bunun adı ceza değil, kuyudan adam çıkarma. 
Çıksın çıkacaksa .. Adalet duygumuzu bastırır seviniriz. Yeter ki, akıllanmış olsun. Buna bile fitiz. 

İlahi Eşref 

Olimpiyat üçüncümüz Eşref Apak, Mersin'deki Avrupa Şampiyonası'nda "hadi koçum" diye bağıranlara takılmış, tezahüratları atletizm kültürümüzün eksikliğine bağlamış. "Bizim yaptığımız spor, futbol gibi değil" demiş kibarca. 
Dur bakalım Eşref .. Biz adamı istediğimiz gibi motive ederiz. Senden mi öğreneceğiz koçum .. Hele sen bir iki kötü atış daha yap gerekirse "sahaya ineriz...." Burası Türkiye, buradan çıkış yok. 

Oal'a özür 

Sayın Özcan Oal'a geçmiş olsun dileklerimi gönderiyorum ve kendisinden özür diliyorum. Bir - iki kere gazeteleri okumadan TV programına çıktığı için eleştirmiştim... Rulet gibi "sofistike" bir hobisi olduğunu nereden bilebilirdim İnsanda vakit bırakmaz o meret. Sağlığını bile bozar. Ama sen eski topraksın hocam, yakında iyileşirsin. Sabret. 

Olsa dükkan senin 

Sayın Ergun Gürsoy, Gençlerbirliği ile kendi adının "teşvik" konusunda yan yana kullanılmasına sinirlendi haklı olarak. Bunun imkansız olduğunu söyledi. Hatta "Paramız olsa kendi futbolcularımızın alacaklarını öderiz" dedi açık yüreklilikle. Yanlış anlamak istesek, "Vermedim. Çünkü yok. Olsa dükkan sizin" şeklinde algılardık. Yapmadık... Enayi miyiz. Parasız insanların sinirli olduğunu biliriz. 



</TEXT>
</DOC>
