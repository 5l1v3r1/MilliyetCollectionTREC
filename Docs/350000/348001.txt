<DOC>
<DOCNO> 348001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/01/son/sonyas04.html </URL>
<DATE> 2005/06/01/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Vatandaş cinsel danışmaya soru yağdırdı 
</HEADLINE>
<TEXT>

     Türkiye’de en çok, erken boşalma, cinsel ilişkiye girememe, orgazm sorunu yaşanıyor. 
     Türk Eczacıları Birliği ve Hacettepe Üniversitesi’nin işbirliği ile kurulan Cinsel Sağlık Eğitim ve Danışma Merkezi’ne 5 ayda, 2 bin başvuru oldu. Telefon danışmanlığı ve yüz yüze danışmanlık hizmeti veren Merkezi telefonla arayanların yüzde 77’sini erkekler, yüzde 23’ünü kadınlar oluştururken, merkezden yüz yüze danışmanlık hizmeti alanların yüzde 65’ini kadınlar, yüzde 35’ini erkekler oluşturdu. Merkeze en çok cinsel işlev bozukluğu, HIV, AIDS, aile planlaması ve ergenlik dönemiyle ilgili sorular yöneltildi. 
     
     LİMON HAMİLELİĞİ ÖNLER Mİ 

     Merkeze en çok, erken boşalma, cinsel ilişkiye girememe, orgazm sorunu nedeniyle başvuruluyor. Söz konusu nedenlerle başvuranların önemli bölümünü 30-40 yaş grubundakiler oluşturuyor. 30 yaş grubu altındakiler en çok HIV, AIDS’in nasıl bulaştığını merak ediyor. Hattı arayanlar, AIDS’in öpüşmeyle bulaşıp bulaşmadığını, bir kere cinsel ilişkiye girmekle AIDS olunup olmayacağını, korumasız cinsel ilişkiyle AIDS’in bulaşıp bulaşmadığını sordu. Hattı arayanların bazıları limon sıkmakla AIDS’in önlenip önlenmeyeceğini sorarken, cinsel ilişkiden sonra hamile kalmamak için vajinaya duş, vajinaya limon sıkmanın etkili olup olmadığı da soruldu. 
     
     İLK CİNSEL İLİŞKİ YAŞI NE 

     Hattı arayan gençlerden kızlar adet kanamaları ile ilgili sorular sorarken, erkekler masturbasyon hakkında soru yöneltti. Ergenlik dönemindeki erkekler, daha çok sık masturbasyonun zararlı olup olmadığını sordu. Hattı arayan bazı gençler, bekaret zarının nedere olduğu sorusunu yöneltti. Gençlerin ortak sorusu ise sivilce problemi oldu. 
     Gençlerin büyük çoğunluğu ilk cinsel ilişki yaşını merak ediyor. 
     EŞCİNSELLEK HASTALIK MI 
     Hattı arayan eşcinseller "Bu hastalıktan nasıl kurtulabilirim " sorusunu yöneltti. 
     Merkezde yüz yüze terapide en çok erken boşalma ve orgazm ile ilgili sorunlar dile getirildi. 
     
     DOĞRU BİLİNEN YANLIŞLAR 

     Cinsel Sağlık Eğitim ve Danışma Merkezi Sorumlusu Dolunay Polat, hemen hemen tüm kadınlarda orgazm sorunu olduğunu belirterek, özellikle kadınların bedenlerini tanımadığına dikkat çekti. Polat, sevgisiz bir ilişkinin orgazm ile sonuçlanamayacağını belirterek, "Orgazm için sevgi şart. Ayrıca her ilişki orgamzmla bitecek diye bir kural yok" dedi. 
     Polat, Türkiye’deki cinsel mitler yani doğru bilinen yanlışlar hakkında da bilgi verdi. Polat’ın verdiği bilgiye göre, doğru bilinen yanlışlardan bazıları şöyle 
     ".Kadın ve erkek sevişme sırasında aynı anda orgazm olmalıdır, .Sevişmeyi başlatan kadınlar ahlaksızdır. 
     .Masturbasyon yapmak zararlıdır, günahtır. 
     .Tüm sevişmeler cinsel bütünleşme ile biter. 
     .Hızlı boşalmak erkeğin gücünü gösterir. 
     .Fantezi kuran erkek eşcinsel eğilimlidir. 
     .Eşcinseller akıl hastasıdır. 
     .Erkek cinsel organının boyu erkeğin cinsel gücünü gösterir. 
     .Cinsel ilişki sonrası limon sıkılırsa, hamilelikten korunulur. 
     .AIDS’ten ilişki sonrası limon sıkılarak korunulur." 
     
</TEXT>
</DOC>
