<DOC>
<DOCNO> 347663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/01/guncel/agun.html </URL>
<DATE> 2005/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
500 kız kurtulacak 
</HEADLINE>
<TEXT>


Milliyet'in başlattığı "Baba Beni Okula Gönder" kampanyasına destek veren Oriflame Kozmetik Ürünleri, 500 kız çocuğunun 6 yıllık eğitimini üstlendi 

Burcum Devrez 

Gazetemizin, kız çocuklarının okullaştırılması amacıyla sürdürdüğü "Baba Beni Okula Gönder" kampanyasına destek büyüyor. Oriflame Kozmetik Ürünleri, bütçesinden planladığı 1 milyon Euro ile Mardin ve Şanlıurfa'da 500 kız çocuğunu 6 yıl okutmak için kolları sıvadı. Oriflame Genel Müdürü Ayşe Geçalp, "Baba Beni Okula Gönder kampanyasını yürekten destekliyoruz" dedi. 
Kampanyamız çerçevesinde Çağdaş Yaşamı Destekleme Derneği ÇYDD ile bir ön çalışma yapan Oriflame, Mardin ve Şanlıurfa illerinde 500 çocuğu okutmaya karar verdi. İlkokul 5. sınıfa kadar okuyan, ancak maddi imk nsızlıklar nedeniyle okula devam edemeyen 500 kız çocuğu okuma imk nı bulacak. Liseden mezun olup üniversite sınavına hazırlanan öğrenciler de Oriflame'de iş imk nı elde edebilecekler. 

Hem eğitim hem iş 
Eğitimin her çağdaş insanın en doğal hakkı olduğunu söyleyen Geçalp, Güneydoğu'daki kız çocukları için hem eşit eğitim fırsatı hem de eşit iş imk nı sunacaklarını söyledi. 
Geçalp, "Biz sadece ürünleri satıp kadınları güzelleştirmenin yanı sıra, bir de kadınlarda herhangi bir eğitim, deneyim aramaksızın iş imk nı sunuyoruz. Böyle bir misyon karşısında neden bunu bir miktar daha uzatıp kız çocuklarına aynı şekilde eğitim imk nı yaratmayalım diye düşündük" dedi. 
Kız çocuklarının seçiminin ÇYDD tarafından yaz ayları içinde tamamlanacağını ifade eden Geçalp, "Şimdiye kadar böyle bir sosyal sorumluluk projemiz olmadı.Bu üzerinde birkaç yıldır çalıştığımız bir projedeydi. 'Baba Beni Okula Gönder' kampanyası da bizim bu projeyi başlatmamıza vesile oldu. Yazın Güneydoğu'ya bir gezi düzenleyeceğiz. O bölgede incelemeler yapacağız. Onları kozmetik konusunda bilinçlendirmek adına da faaliyetler yürüteceğiz. Derneğin mezun ettiği, üniversite sınavını kazananamış kız çocukları da var. 
Meslek sahibi olabilmeleri için Oriflame örgütüne kayıt olmaları adına çalışmalarımız olacak. Küçük olanlara eğitim fırsatı, mezun olmuş olanlara da iş imk nı sunmak istiyoruz" diye konuştu. 

Kampanyaya bir destek de Esra Ceyhan'dan 

Sunucu Esra Ceyhan "Esra Ceyhan ile A'dan Z'ye" isimli kitabının imza gününün gelirini "Baba Beni Okula Gönder" kampanyasına bağışladı. Ceyhan, Balkon 15'te düzenlenen gecede 9 yıl boyunca yaptığı programı anlattığı kitabını tanıttı. Adnan Şenses, Aysel Gürel, Derya Baykal, Halit Kıvanç, Gönül Yazar gibi sanatçıların katıldığı gecede, 570 YTL toplandı. Ceyhan, "Milliyet Gazetesi'nin çabasını yürekten destekliyorum. Bu kadar anlamlı bir gecede tanınmış simaların kampanyaya benim gibi destek olduğunu bilmek beni mutlu ediyor. Gecenin geliri 'Baba Beni Okula Gönder' kampanyasına armağan edilecek. Bu adımın ses getireceğini düşünüyorum. Bu kadar çok kitap ve kaset çıkıyor. Gelirlerin bir kısmını bağışlasak milyarlarca lira çocuklara gidecek" dedi. 


</TEXT>
</DOC>
