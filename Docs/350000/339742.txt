<DOC>
<DOCNO> 339742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/05/siyaset/siy09.html </URL>
<DATE> 2005/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Klaus Kimse Avrupa sahipliğine oynamasın 
</HEADLINE>
<TEXT>


İSTANBUL Milliyet 


Çek Cumhuriyeti Devlet Başkanı Vaclav Klaus, "Hiç kimse Avrupa sahipliğine oynamasın. Kimse 'Bu ülke ya da şu ülke Avrupa'ya dahil değildir' deme cüretini göstermesin" dedi. "Forum İstanbul" toplantısına katılmak üzere Türkiye'ye gelen Klaus onuruna dün akşam Swissotel'de bir akşam yemeği verildi. Türkiye ve Çek Cumhuriyeti'nde köklü değişiklikler yaşandığını belirten Klaus, isimleri farklı olsa da pek çok açıdan benzer süreçlerden geçtiklerini söyledi. Klaus, "Bizim geçmişimizde komünizm vardı. Şimdi daha çok Avrupalı olmaya başladık" diye konuştu. AB'nin, üye olmak isteyen her ülkeye, sıcak bakması gerektiğini belirten Klaus, "Gönlüm daha derin bir siyasi birlikten yana" ifadelerini kullandı. 



</TEXT>
</DOC>
