<DOC>
<DOCNO> 335675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/21/son/sonyas04.html </URL>
<DATE> 2005/04/21/ </DATE>
<TIME> 07.25 </TIME>
<AUTHOR>  </AUTHOR>
<HEADLINE>
Eski bir asker, Jane Fonda'nın yüzüne tükürdü 
</HEADLINE>
<TEXT>

     ABD'nin Kansas kentinde, Vietnam'da savaşmış eski asker olduğunu söyleyen bir kişi, kitap imza gününde ünlü film yıldızı Jane Fonda'nın yüzüne tükürdü. 
     Kansas polis yetkilileri, Michael Smith'in 54 , ağzında çiğnediği tütünü Fonda'nın yüzüne tükürmeden önce 90 dakika kuyrukta beklediğini belirttiler. 
     Kansas City Star dergisinin haberinde, saldırganın Fonda için ''O yıllardır eski askerlerin yüzüne tüküren bir haindir. Bu yaptığımı sevinerek yapacak bir sürü eski asker var'' dediği kaydedildi. 
     Polis yetkilileri, Oscar ödüllü 67 yaşındaki ünlü film yıldızı Fonda'nın yeni piyasaya çıkan kitabı ''My Life So Far'' için düzenlediği imza gününde meydana gelen olaydan sonra tutuklanan saldırganın, uygunsuz davranışta bulunmak suçundan mahkemeye sevk edildiğini ifade ettiler. 
     
</TEXT>
</DOC>
