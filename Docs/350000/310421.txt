<DOC>
<DOCNO> 310421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/29/siyaset/axsiy01.html </URL>
<DATE> 2005/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Son dakika sürprizi 
</HEADLINE>
<TEXT>


CHP tabanının yakından izlediği Cumhuriyet yazarı İlhan Selçuk, Baykal'a karşı tavır açıkladı. Selçuk, Baykal'ın "ABD komplo kuruyor" iddialarıyla dalga geçti 

ANKARA Milliyet 


CHP tabanının yakından izlediği Cumhuriyet Gazetesi Yayın Kurulu Başkanı İlhan Selçuk, kurultaya saatler kala Baykal'a karşı tavır açıkladı. Selçuk, dün "Erdal İnönü gibi düşünüyorum" başlıklı yazısında, İnönü'nün yazarımız Derya Sazak'a verdiği röportajdan da alıntı yaptı. 
Baykal'ın, "CHP'de değişim" isteğinin yüzde 93'e ulaştığını gösteren referandumu düzenleyen Milliyet'i ve kendisini eleştirenleri "ABD'nin yönlendirdiği" iddiası ile alay eden Selçuk'un yazısı şöyle 
"İsmet Paşa'nın oğlu, fizik profesörü Erdal İnönü sanırım Amerika hesabına Baykal'ı yıkmaya çalışmıyor kurultay öncesi düşüncesini açıkladı... ... Okurlar soruyorlar - Ne düşünüyorsunuz Yanıt Erdal İnönü gibi düşünüyorum. CHP'de yönetim değişikliğine gerek var, bu yelken yeni bir rüzg r istiyor... Bu rüzg rın Amerikan üfürüğü olduğunu söylemek genel merkezin ayıbı .. Baykal kendini CHP ile özdeşleştiriyor. Oysa bu parti, kökleri Kuvayı Milliye'de, Atatürk'ün Cumhuriyet devriminde olan bir kurumdur kişilere bağımlı değildir... 
Peki ne olacak .. Kurultayın sorunu çözebilmesi güç görünüyor... Sarıgül kazanırsa CHP'de yönetimin ördüğü duvarlar yıkılır ulusal solun birleşmesi olanağı açılır Baykal kazanırsa Sarıgül muhalefete devam eder. Muhalif milletvekili ve delegelerin toptan tasfiyesine de olanak yoktur örgüte ve halka savaş açılamaz. Parti parçalanır mı Sanmıyorum bu olasılık daha çok merkez yönetiminin tutumuna bağlı olarak ortaya çıkabilir. Türkiye'de halkla birlikte, 'ılımlı İslam devleti' iktidarına karşı muhalefetin bayrağını yükseltecek bir güçlü muhalefete toplum hazır... Halk bekliyor... 
Temel sorun bu .." 


</TEXT>
</DOC>
