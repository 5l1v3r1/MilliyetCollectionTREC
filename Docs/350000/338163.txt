<DOC>
<DOCNO> 338163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/son/sonsiy24.html </URL>
<DATE> 2005/04/29/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Sezer İncirlik Kararnamesi'ni imzaladı 
</HEADLINE>
<TEXT>

     Cumhurbaşkanı Ahmet Necdet Sezer, İncirlik Üssü'nün kullanım süresini uzatan Bakanlar Kurulu kararını onayladı. 
     Sezer'in onayladığı kararname ile, Birleşmiş Milletler kararı kapsamında başta ABD olmak üzere müttefik ülkelerin kullanımına açılan İncirlik üssünde görev süresi, bir yıl daha uzatıldı. 
     Kararname, üssün bir yıl süreyle kullanılmasını, teknik detayların da Genelkurmay Başkanlığı tarafından belirlenmesini öngörüyor. 
     Kararname, üssün, ABD ordusunun yanı sıra, Türkiye'nin müttefiki diğer ülkeler tarafından da, Irak ve Afganistan'la sınırlı kalmak üzere, bir yıl süreyle lojistik merkez olarak kullanılmasını içeriyor. 
     Türkiye, üssün, silah, mühimmat ve personel nakli amaçlı kullanılmasına sıcak bakmıyor. 
     ABD ordusu ise, üsse büyük kargo uçaklarıyla getireceği malzemeyi küçük uçaklara naklederek, Irak ve Afganistan operasyonlarına destek sağlamayı amaçlıyor. 
     
     Üssün kullanımı tartışma konusuydu 
     İncirlik üssünün kullanımı bir süre önce ABD ile Türkiye arasında tartışmalara neden olmuştu. 
     ABD ordusunun internet sitesi İncirlik üssünün operasyonel görevi olduğunu yazmıştı. Site’de üssün görevi güney bölgesi operasyonları ve acil müdahalelere hazır olmak’ olarak ifade edilmişti. İncirlik Üssü’nde savaş sırasında İncirlik halkını savunacak kadar’ silah olduğuda belirtilmişti. 
     ABD, Irak operasyonu sırasında operasyonel amaçlı kullanamadığı İncirlik üssünü şimdilik lojistik merkez olarak kullanmak istiyor. Türkiye çıkardığı bu kararname ile ABD ordusunun isteğine yanıt verdi. 
     
</TEXT>
</DOC>
