<DOC>
<DOCNO> 329050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/31/son/sontur26.html </URL>
<DATE> 2005/03/31/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
İskenderun'da gaspçı dehşeti 
</HEADLINE>
<TEXT>

     Hatay'ın İskenderun İlçesi'nde, 4 kişi, sokakta otomobille önünü kestikleri kadını, çantasını vermemekte diretince dövüp bıçaklayarak hastanelik etti. 
     Emniyet Müdürlüğü yetkililerinden alınan bilgiye göre, Mustafa Kemal Mahallesi'nde, sabaha karşı meydana gelen olayda, yakınlarını ziyaretten evine dönen Nazlı Ç'nin 45 , otomobille önü kesildi. Otomobildeki 4 kişi, Nazlı Ç'den çantasını vermesini istedi. İçinde 30 YTL bulunan çantasını vermemekte direnen genç kadın dövüldükten sonra sol kolundan ve kalçasından bıçakla yaralandı. 
     Saldırganlar kaçtıktan sonra yardıma gelen bir kişi tarafından İskenderun Körfez Devlet Hastanesi'ne getirilen kadın, tedavi altına alındı. 
     Yetkililer, olayla ilgili soruşturmanın ve saldırganların yakalanması amacıyla çalışmaların sürdürüldüğünü bildirdiler. 
     
</TEXT>
</DOC>
