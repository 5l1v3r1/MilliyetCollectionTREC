<DOC>
<DOCNO> 320594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/04/yasam/yas03.html </URL>
<DATE> 2005/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kedilerini beslediler kızları açlıktan öldü 
</HEADLINE>
<TEXT>


Ailesinin aç ve susuz bıraktığı, çaresizlikten saçlarını ve yatak örtüsünü yiyen Jessica öldü. Ailenin kedisi ise aşırı şişman çıktı 

ŞENOL ÇALABAKAN Frankfurt 

'Kız sadece bir iskeletti' 
ALMANYA'NIN Hamburg kentinde, öz anne ve babası tarafından aç ve susuz bırakılan 7 yaşındaki Jessica S. hayatını kaybetti. 9.5 kiloya düşen küçük kızın annesi Marlies S. ile babası Burkhard M. tutuklandı. Korkunç olay, yaşadıkları dairenin bir odasına kapattıkları kızlarının cesedini gören çiftin polisi aramasıyla ortaya çıktı. Jessica'nın bir deri bir kemik kalmış cesedine otopsi yapan Dr. Michael Tsokos, "22-32 kilo gelmesi gereken küçük kız, sadece bir iskeletten ibaretti" dedi. 

'Yardım bile isteyememiş' 
TSOKOS, kızın açlıktan bitkin düştüğünü söyleyerek, "Yardım isteyecek gücü kalmamış. Çaresizlik içinde saçlarını ve yatak örtüsünü koparıp yemiş" diye konuştu. Kızlarını açlığa mahk m eden çiftin, kedilerini aşırı kilo alacak şekilde beslemeleri ise ülkeyi şoke etti. Bild gazetesi, cani annenin 14 yaşındaki ilk çocuğunu evlatlık verdiğini, önceki eşinden olan 12 ve 13 yaşlarındaki iki çocuğunun velayetinin ise babalarında olduğunu yazdı. 



</TEXT>
</DOC>
