<DOC>
<DOCNO> 312447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/04/son/sonspo41.html </URL>
<DATE> 2005/02/04/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Fenebahçe Samsun'da... Anelka da kadroda işte muhtemel 11... 
</HEADLINE>
<TEXT>

     Ligde yarın akşam Samsunspor ile karşılaşacak olan Fenerbahçe, özel bir uçakla Samsun'a geldi. 
     Samsun Çarşamba Havaalanı'nda çok sayıda taraftarın karşıladığı Fenerbahçe kafilesinde, en çok ilgi yeni transfer Nicolas Anelka'ya gösterildi. Bazı taraftarlar Anelka'ya çiçek verirken, bazıları da formalarına imza attırdı. 
     Salonun dışında bekleyen çok sayıda taraftarın tezahüratı altında otobüse binen Fenerbahçe kafilesi, daha sonra konvoy eşliğinde konaklayacağı Kurumahmutoğlu Büyük Samsun Oteli'ne gitti. 
     Fenerbahçe kafilesinde kulüp başkanı Aziz Yıldırım ile bazı yöneticiler de yer aldı. 
     Teknik direktör Christoph Daum'un, Samsunspor karşısında Fransız yıldız Anelka'ya ilk 11'de ya da maçın ikinci yarısında görev vermesi bekleniyor. 
     Sarı-lacivertli takımda, sakatlıkları bulunan Luciano ve Van Hooijdonk yarınki maçta forma giyemeyecek. Kafilede ayrıca, 3. kaleci Recep de bulunmuyor. 
     Ayak bileğinde doku zedelenmesi bulunan, ancak sorununun ciddi olmadığı belirtilen Aurelio'nun, Servet ile birlikte yarınki maçta takımdaki yerini alması bekleniyor. 
     Fenerbahçe'nin Samsunspor karşısına, Rüştü, Serkan, Önder, Servet, Ümit, Serhat, Aurelio, Selçuk Anelka , Tuncay, Alex ve Nobre muhtemel 11'iyle çıkması bekleniyor. 
     Samsun 19 Mayıs Stadı'nda saat 19.00'da başlayacak ve Digitürk Lig TV'den naklen yayınlanacak maçı, hakem Cem Deda yönetecek. 
     Bu arada 3 sarı kartı bulunan Tuncay, yarınki maçta da kart görürse, 20. haftadaki İstanbulspor maçında cezalı duruma düşecek. 

     
</TEXT>
</DOC>
