<DOC>
<DOCNO> 300619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/24/son/sonspo11.html </URL>
<DATE> 2004/12/24/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Konyaspor Baliç için girişimde bulunmadık, Saido için beklemedeyiz 
</HEADLINE>
<TEXT>

     Konyaspor Genel Sekreteri Sefa Ortaç, kulübün mali gücüne uygun transferler yaparak takımı güçlendireceklerini söyledi. 
     Ortaç, Süper Lig'de ilk yarının sona ermesinin ardından, takımın ikinci yarı hazırlıklarına 2 Ocak'ta Antalya'da başlayacağını söyledi. 
     Oluşturulan transfer komitesinin ise takıma yeni oyuncular kazandırılması yönünde çalışmalarını sürdürdüğünü kaydeden Ortaç, Konyaspor'a yararlı olacağı düşünülen isimlerle temasa geçtiklerini ifade etti. 
     Galatasaraylı Saido'ya bir teklif götürüldüğünü anımsatan Ortaç, sonucun önümüzdeki günlerde netlik kazanacağını söyledi. 
     Basında yer aldığı gibi şu ana kadar Baliç konusunda herhangi bir girişimde bulunmadıklarını belirten Ortaç, şunları söyledi 
     ''Transfer komitemiz konu üzerinde hassasiyetle duruyor. Sıkı bir çalışma içerisindeler. Mali gücümüze uygun transferler yaparak takımımızı güçlendireceğiz. Yurt dışında oynayan bazı genç oyuncuları da hazırlık kampımıza çağırarak deneyeceğiz. Konyaspor için gerçekten hassas bir dönem. İlk yarı yaptığımız hataları ikinci yarıda tekrarlamak istemiyoruz.'' 
     
</TEXT>
</DOC>
