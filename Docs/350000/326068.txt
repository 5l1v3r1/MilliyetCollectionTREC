<DOC>
<DOCNO> 326068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/23/astro/index.html </URL>
<DATE> 2005/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Esnek olunmalı 
</HEADLINE>
<TEXT>


Başak burcundaki Ay daha huzursuz ve patlamaya hazır enerjiler getirmekte. Sağlık, düzen ve organizasyonel konularda verimli olabilmek için daha özenli olmalıyız. Akşam saatleri her konuda daha sürprizli olabilir. 

Koç'lar için detay gerektiren konular önem kazanabilir. Tamamlanması gereken işler ve sağlık konusunda daha dikkatli olunmalı. Boğa'lar rahat olacakları bir gündeler. İyimserlikleri sayesinde hayattan daha fazla keyif alabilirler. Duygularını iyi ifade edebilmeleri için çaba göstermeleri gerekiyor. İkizler bugün pratik ve düzenli olmak durumunda kalabilir. Evle ilgili uğraşlar onları için uğraştırıcı olacak. Tamamlanması gereken konular üzerinde durmak gerekiyor. Yengeç'ler enerjik olacaklar, ancak sorumluluklar da unutulmamalı. Bugün özellikle sözlerine dikkat etmeleri gerekiyor. Yakınlarla ilgili konulara zaman ayırmaktan kaçınmamalılar. Aslan'lar ekonomik davranmak ve harcamalar konusunda tutarlı olmak zorundalar. Birikimleri konusunda acele ve ani kararlar sonradan üzücü sonuçlar yaratabilir. Başak'lar bugün dikkat çekici olabilecekler. Anneyle ilgili uğraşlar onları hayli oyalayabilecek. Düşündükleri girişimleri aceleye getirmemeliler. 

Terazi'ler geçmişe ait konularda aşırı hassasiyet gösterebilir. Sabırlı olmayı başarmak ve olaylara karşı iyimser yaklaşmak onları rahatlatabilir. Akrep'ler bugün iyimserliklerini birçok konuda kullanabilecek. Gün içerisinde arkadaşlıklarla beraberlikler ve grup çalışmalarında yenilikler denemek onlar için faydalı olabilecek. Yay'lar iş hayatında yenilikler düşünmeli ancak aceleci olunmamalı. İşle ilgili konularda iyimserliklerini korumak ve sorumluluktan kaçmamak gerekiyor. Oğlak'lar için yolculuklar ve yeni kişilerle tanışmak söz konusu. Bu arada eğitim ve yabancılarla ilgili kararlarında duygusal olmamalılar. Kova'lar duygusal açıdan rahat olmaya çalışmalı. Birçok konuda net olmaları ortaklaşa alandaki girişimlerini destekleyici olacak. Olası sorunları fazla büyütmemeliler. Balık'lar oldukça keyifliler. Şanslarını deneyebilecekleri koşullar öne çıkıyor. Ortaklıkla ilgili yeni düşünceler uygulanabilir. 


</TEXT>
</DOC>
