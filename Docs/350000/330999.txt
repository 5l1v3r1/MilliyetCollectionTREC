<DOC>
<DOCNO> 330999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/07/yazar/cemal.html </URL>
<DATE> 2005/04/07/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
'Bu ülke bir tımarhane' 
</HEADLINE>
<TEXT>

Lübnanlı ressam karamsar, yine iç savaş olacak diye korkuyor. Bir bankacı tedirgin. Büyük bir otelin sahibi, "Rezervasyon iptalleri artıyor" diyor. Bir öğretim üyesi de, "İş, savaşa varırsa ne olacak " diye soruyor 
Lübnan'da demokrasi rüzgarı - 6 BEYRUT 

Lübnan'ın en iyi ressamlarından Hüseyin Madi'yle tepeden Akdeniz'e bakan stüdyosunda bir akşam vakti sohbet ediyoruz. Yakın gelecek konusunda karamsar. "Korkuyorum" diyor, "Yine iç savaş olacak diye korkuyorum." 
Lübnan'ın önde gelen bankacılarından biri. Çok tedirgin. "Yakın geleceğe ilişkin o kadar çok belirsizlik var ki, ne yapacağımı bilemiyorum" diye yakınıyor. 
Büyük bir otelin sahibi 
"Bombalar böyle arada bir patlamaya devam ederse, bu yıl turizmi kaybederiz. Ekonomi çok olumsuz etkilenir. Rezervasyon iptalleri gitgide artıyor, hoş değil." 
"Lübnan bir tımarhane " 
Bu cümle de bir üniversite öğretim üyesine ait. Bu cümlesiyle sadece Lübnan'ın 18 değişik etnik, dini ve mezhepsel yapısıyla bölünmüşlüğünü değil, aynı zamanda ülkenin bugünkü çok karışık durumunu da anlatıyor. Konuştuğum akademisyen aynı zamanda Lübnan'ın önde gelen gazetelerinden birinde köşe yazarlığı yapıyor. 
Muhalefet yanlısı değil. 
Suriye'nin Lübnan'dan çıkmasını doğru bulmuyor ve Suriye'ye sıcak bakıyor. Daha çok Şii örgütü Hizbullah'ın penceresinden görüyor ülkeyi. İktidara yakın biri olarak şöyle diyor 
"İktidar seçim istemiyor. Çünkü bu ortamda yapılacak bir seçimi muhalefet mutlaka kazanır. Evet, yüzde 70 civarında oy alabilir. Hariri suikastının sıcaklığı hele bir geçsin bakalım." 

Suriye zaman kazanıyor 
Suriye'nin ince taktiklerle zaman kazanmaya çalıştığı kanısında. 
Şöyle devam ediyor 
"Suriye askerini çekince ne olacak Yine BM Güvenlik Konseyi'nin 1559 sayılı kararı uyarınca Hizbullah'ın silahsızlandırılması mı Kim yapabilecek ki bunu Bakın, Fransa Cumhurbaşkanı Chirac da bu konu için Lübnan'ın iç işi diyor. Suriye ince oynuyor. Zaman kazanarak Lübnan'da Hizbullah'la muhalefeti karşı karşıya bırakacak." 
Suriye'nin uluslararası planda sanıldığı kadar tecrit durumunda olmadığı kanısında 
"Irak bir süre sonra Amerika'nın kontrolünden çıkacak. Irak'ta Amerika'ya karşı olan silahsız Şii direnişi, Amerika'yı Irak'ta etkisiz kılacak. Zaman, Suriye'nin lehine işliyor. Sanıldığı kadar izole değil. Lübnan'dan çekiliyor. Seçimlerin ertelenmesini sağlıyor. Bu arada seçim yasasının iktidar lehine değiştirilmesini planlıyor. Düşünebiliyor musun bir iç savaşı .. Kim durdurabilir bunu Kimin gücü yetebilir " 

Savaş hep dışarıdan geldi 
Şöyle devam ediyor 
"Bugün her yerde silah var. Son zamanlarda çok silah dağıtıldı. Lübnan bir tımarhane İş, savaşa varırsa ne olacak Üstelik bu kez Suriye ordusu olmayacak burada. İş savaşa varırsa, muhalefetin lehine olmaz. Suriye'nin çekilmesiyle doğmakta olan güvenlik boşluğunu Lübnan ordusu dolduramaz." 
Ekliyor 
"Refik Hariri'yi Lübnan, Suriye ve İran'ı bastırmak isteyenler öldürdü. Hariri'nin sahneden çekilmesi, Amerika'nın, İsrail'in, Fransa'nın işine geldi. 1559'la da İsrail'in istediğini yaptılar. Ama şimdi bütün ihtimaller açık. İstedikleri olmayabilir. Kesin sonuçlar henüz yok. Unutmayın, Lübnan'ın tarihi savaşların tarihidir. İç çatışmaların tarihidir. Lübnan hep bir sahne olarak kuruldu Fransa tarafından. Vatan olarak kurulmadı. Lübnan hep bölgenin aynasıdır. Hep dışarıdan geldi çatışmalar Lübnan'a. Bu topraklarda yaşayanlar hep vasıta, alet oldular. Hep savaşla savaş arasında, iç çatışmayla çatışma arasında kısa süreli barış dönemleri var. Hepsi o kadar." 

Hizbullah sınırını biliyor 
Ve tekrar ediyor 
"Yine bir iç savaş çıkarsa, sürpriz olmaz " 
Bu bir temenni mi 
Gözdağı mı, tehdit mi 
Gerçekçi bir öngörü mü 
Pek gerçekçi gelmiyor bana. Öğretim üyesinin söylediklerinde katılmadığım bazı noktalara işaret ediyorum. Bence tam tersine, Suriye hızla tecrit olma yolunda ilerliyor. Lübnan'dan çekiliyor olması, Şam'daki Baasçı rejim için sonun başlangıcıdır aynı zamanda. The Daily Star'ın başyazarı Rami Khouri geçen gün köşesinde Cumhurbaşkanı Başar Esad için üç yol gösteriyordu Saddam, Kaddafi ya da Gorbaçov diye... Dördüncü bir ihtimal de bir iç darbeyle yıkılmak tabii... 
Hizbullah hiç kuşkusuz Lübnan'da güçlü bir oyuncu. Ama benim edindiğim izlenimlere göre, bu gücünün sınırlarını biliyor Hizbullah. Manevra alanı çok geniş değil. Amerika eğer yanlış yapmaz, Lübnan muhalefeti de oyunu iyi oynarsa, Hizbullah zaman içinde silahsızlanıp siyasal parti olarak demokrasi çerçevesindeki yerini alabilir. 
İç savaşa gelince... 
Ben daha çok bu ihtimali uzak görenlere katılıyorum. Her şeyden önce yakın geçmişinde tam on beş yıllık 1975-1990 korkunç bir iç savaş, trajik bir kopuş yaşamış olan bu ülkenin insanları, böyle bir cehenneme bir kez daha geçit vermezler diye düşünüyorum. 

İç savaş ihtimali yok 
Ayrıca soğuk savaş geride kaldı. Böyle bir iç savaşı destekleyecek, finanse edecek oyuncular yok uluslararası sahnede... 
İç savaşa ihtimal vermiyorum. 
Ancak, Lübnanlı bir meslektaşımın dediği gibi, yakın gelecekte bombalar daha sık patlayabilir, sınırlı çatışmalar bile çıkabilir. Suriye'deki Baasçı rejimle Lübnan'daki işbirlikçilerinin bundan daha ileri gidebileceklerini sanmıyorum. 
Ama bu kadarı da kolay değil onlar için. Lübnan'ın içini ne kadar karıştırırlarsa, kendilerine karşı muhalefet o kadar büyüyecek, güçlenecek. Ama yine de partiyi kaybediyor olmanın çaresizliği içinde daha çok terör ve şiddet için düğmeye basabilirler. 
K bus senaryolarına kırmızı ışık yakacak gelişme, bu bir hafta on günde yeni hükümetin kurulup en geç mayıs sonu için seçim tarihini açıklamasıdır. Bu gerçekleşirse, Lübnan'ın, bu acılı ülkenin önü açılabilir. Unutulmasın, Lübnan'da bugün güçlü, canlı bir sivil toplum var. Dışa açık bir ekonomiye sahip. Ayrıca 1940'lara giden bir demokrasi geleneği de şöyle ya da böyle mevcut. Böylesi koşullarda Lübnan yeniden ayağa kalkabilir. 
Ama ilk adım seçim 
Seçimleri muhalefet kazanacak. 
Bu konuda kimse kuşku duymuyor. 
Ama ya sonrası 

Muhalefet hazırlıklı değil 
Muhalefetin iktidara hazırlıklı olduğu yolunda fazla işaret yok. Bin yıldır Lübnan sahnesinde oynayan kıdemli bir meslektaşım dün şöyle yakınıyordu 
"Muhalefette şimdilik her şey slogan düzeyinde. Somut olarak hangi alanlarda nelerin yapılacağı konusunda bir program yok orta yerde. Sünnilerin, Hıristiyanların, Dürzilerin muhalefette buluşmuş olmaları son derece önemli ve tarihi bir olay tabii. Ama iktidar ortaklığında ne yapacaklar Biraz da buna çalışsalar." 
Can alıcı bir nokta. 
Ekonomi, bağımsız yargı, güvenlik ve istihbarat güçlerinin temizlenmesi ve siyasetin denetimi altına alınmaları... Bütün bunların yanı sıra bugün için fazla konuşulmayan can alıcı bir konu daha var seçim sonrasının gündeminde 
İktidar paylaşımı... 
Hıristiyanlar, Sünniler, Şiiler arasında iktidar paylaşımı son olarak iç savaşı sonlandıran Taif Anlaşması ile yapılmış. Kabaca, Hıristiyanlarla Müslümanlar, nüfusları ne olursa olsun 1932'den beri de nüfus sayımı yapılmıyor iktidarı yüzde 50-50 paylaşıyorlar. Ama deniyor ki 
"Müslümanların nüfusu Hıristiyanları fazlasıyla geçmiş durumda. Yüzde 70'e 30 gibi... Seçim sonrası bu konu da gündeme gelebilir." 
Yarın, Beyrut yazılarının yedincisinde, Lübnan elitinin, muhalefetinin Türkiye'ye bakışı... 



</TEXT>
</DOC>
