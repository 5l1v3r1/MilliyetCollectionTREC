<DOC>
<DOCNO> 320484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/son/sontur57.html </URL>
<DATE> 2005/03/03/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
İstanbul'da bir kişinin daha sahte rakıdan ölmesinden şüpheleniliyor 
</HEADLINE>
<TEXT>

     Bakırköy Ruh ve Sinir Hastalıkları Hastanesi'nde ölen bir kadının cesedi, ölümün sahte rakıdan olabileceği şüphesiyle Adli Tıp Kurumu'na gönderildi. 
     AA muhabirinin edindiği bilgiye göre, Haseki Eğitim ve Araştırma Hastanesi'nde tedavi gören Fadime Aydemir, dün sevk edildiği Bakırköy Ruh ve Sinir Hastalıkları Hastanesi'nde vefat etti. 
     Aydemir'in cesedi, ölümün sahte rakı kaynaklı olabileceği şüphesiyle Adli Tıp Kurumu'na gönderildi. 
     Aydemir'in ölüm nedeni, burada yapılacak otopsinin ardından kesinlik kazanacak. 
     Bu arada, yakınları tarafından sahte rakı içtiği belirtilen Mesut Ayyıldızlı 45 , Bakırköy Dr. Sadi Onuk Eğitim ve Araştırma Hastanesi'ne kaldırılarak tedavi altına alındı. 
     Öte yandan, Özel Avcılar Hospital'de vefat eden ve ölümü şüpheli bulunan Rüştü Ceyhan da İstanbul İl Sağlık Müdürlüğü kayıtlarında sahte içkiden ölenler arasında yer aldı. 
     
</TEXT>
</DOC>
