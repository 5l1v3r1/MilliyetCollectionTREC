<DOC>
<DOCNO> 334563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/18/son/sontur26.html </URL>
<DATE> 2005/04/18/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Samsun'da Büyükşehir Belediye Başkanı'nın aracı kazaya karıştı 
</HEADLINE>
<TEXT>

     Samsun'da meydana gelen zincirleme trafik kazasında, Büyükşehir Belediye Başkanı Yusuf Ziya Yılmaz'ın makam şoförü ve koruması ile bir basın mensubunun da aralarında bulunduğu 5 kişi yaralandı. 
     Alınan bilgiye göre, Ordu'dan Samsun yönüne giden Haldun Kuşdoğan yönetimindeki 55 SE 188 plakalı otomobil, Derbent yöresinde refüjden karşı şeride geçerek, önce Abbas Albayrak'ın kullandığı 55 DE 507 plakalı kamyonete, ardından Bahattin Ateşali idaresindeki 55 SS 001 plakalı Büyükşehir Belediye Başkanı Yusuf Ziya Yılmaz'ın makam aracına daha sonra da Sultan Terzi yönetimindeki 16 RM 792 plakalı kamyonetle çarpıştı. 
     Kazada, Yılmaz'ın makam aracının sürücüsü Bahattin Ateşali, otomobilde bulunan koruma memuru Turgay Ekşi ve yerel Halk Gazetesi muhabiri Yaşar Aslan ile diğer sürücülerden Haldun Kuşdoğan ve Abbas Albayrak yaralandı. 
     Yaralılar, Samsun Devlet Hastanesi'ne kaldırıldı. 
     
</TEXT>
</DOC>
