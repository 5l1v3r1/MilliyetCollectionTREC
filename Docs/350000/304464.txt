<DOC>
<DOCNO> 304464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/07/son/sontur42.html </URL>
<DATE> 2005/01/07/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Öğrencilerine porno film izlettiren öğretmen açığa alındı 
</HEADLINE>
<TEXT>

     Hilmi DUYAR BALIKESİR, DHA 

BALIKESİR Kadriye Kemal Gürel Anadolu Güzel Sanatlar Lisesi nde coğrafya öğretmeni Muzaffer Tokuşoğlu, erkek öğrencileri evine götürüp birlikte porno film seyrettiği iddiasıyla açığa alındı. 
     Balıkesir da hayırsever Kadriye Kemal Gürel çiftinin yaptırdığı ve 1999 yılında eğitime başlayan Kadriye Kemal Gürel Anadolu Güzel Sanatlar Lisesi ni, porno skandalı karıştırdı. İddiaya göre, bu eğitim yılı başında, Burhaniye Anadolu Lisesi nden tayin edilen evli ve bir çocuk babası coğrafya öğretmeni Muzaffer Tokuşoğlu, geçen ramazan ayında okulun yurdunda kalan erkek öğrencileri zaman zaman evine götürdü. 15- 16 yaşlarındaki öğrencilere bira ikram eden öğretmen Tokuşoğlu, B.A. ve S.G. soyunup birlikte porno film de izledi. 
     Öğrenciler, daha sonra okul idaresine dilekçe vererek, öğretmen Muzaffer Tokuşoğlu nun, eşi ve çocuğu yokken kendilerini evine götürdüğünü, birlikte soyunup porno film izlediklerini anlatarak, şikayetçi oldu. Okul Müdürü Gürlek, şikayeti Balıkesir Milli Eğitim Müdürlüğü ne yansıttı. Öğretmen Tokuşoğlu aynı gün açığa alındı, hakkında idari soruşturma başlatıldı. 
     Müdür Gürlek, olayların olduğu sırada Almanya ya 5 öğretmen ve 10 öğrenciyle Stuttgart ın Schwaabisch Hall Kenti nde Klasik Türk Sanat Müziği Konseri için gittiğini ve gelişmeleri öğrenince şoke olduğunu söyledi. Müdür Gürlek, Schwaabisch Hall Volkshochschule nin Halk Yüksek Okulu konuğu olarak Almanya ya gittik. Öğrencilerimiz konser verdi, resim sergisi açtı. Yurda döndüğümde olayı öğrendim. Öğretmen açığa alındı. Soruşturma başlatıldı. Gereken yapıldı. Daha fazla açıklama yapamam'' dedi. Balıkesir Milli Eğitim Müdürü İbrahim Binay da Olaylar doğru. İddialar üzerine öğretmen açığa alındı. Soruşturma sürüyor. Daha fazla açıklama yapamam'' diye konuştu. 
     
     AİLELER TEDİRGİN 

     Balıkesir Vali Vekili Osman Nuri Çobanoğlu da olayın soruşturulduğunu söyledi. Vali Çobanoğlu, İdareciler öğrencilerle konuşmuş. Çocuklar olup bitenleri anlatmış. Şu anda iki öğrencinin ismi sözkonusu. Olay taciz boyutuna vardı mı, içinde başka öğrenciler de var mı, soruşturma sonunda ortaya çıkacak. İddialar araştırılıyor. Aileler tedirgin. Öğretmen açığa alındı. İdari soruşturma sonunda gerek görülürse hakkında adli soruşturma da açılır'' dedi. 

     
</TEXT>
</DOC>
