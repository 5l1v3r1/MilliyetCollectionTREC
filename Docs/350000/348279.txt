<DOC>
<DOCNO> 348279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/02/son/sonspo05.html </URL>
<DATE> 2005/06/02/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Otto Rehhagel 'Çekinmiyoruz' 
</HEADLINE>
<TEXT>

     Yunanistan’ı Avrupa Şampiyonluğu’na taşıyan Otto Rehhagel, İnönü Stadı’ndaki dev maç öncesi Ay-Yıldızlı ekibimize gözdağı verip, Böyle atmosferleri çok gördük, sahaya çıkıp istediğimizi alırız'' diye konuştu 
     
     Baskı altındalar’ 
     Yunanistan Milli Takım Teknik Direktörü Otto Rehhagel, İnönü Stadı’ndaki zorlu 90 dakika öncesi düzenlediği basın toplantısında çarpıcı açıklamalarda bulundu. Dünya Kupası’na katılmak için bu maçı mutlaka kazanmaları gerektiğini anlatan tecrübeli hoca, Ancak Türk Milli Takımı bizden daha stresli olacaktır. Kendi seyircisi önünde kaybetmek istemeyeceklerinden baskı altında hissedecekler. Bunu avantaja çevirmeliyiz'' ifadesini kullandı. 
     
     Biz şampiyonuz’ 
     İnönü Stadı’ndaki atmosferden çekinmediklerini de dile getiren başarılı çalıştırıcı, bu tür ortamlarda daha önce çok maç kazandıklarını söyledi. Rehhagel, takımının artık iyice profesyonelleştiğini de bildirip, sözlerini şöyle tamamladı Unutmasınlar ki, biz Avrupa Şampiyonu’yuz. Bu noktaya oynadığımız futbolla geldik. Bize beraberlik de yetebilir ama gruptan çıkmak istiyorsak kazanmalıyız ve bunu başaracağız.'' 
     
</TEXT>
</DOC>
