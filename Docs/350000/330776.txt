<DOC>
<DOCNO> 330776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/06/son/sonsiy28.html </URL>
<DATE> 2005/04/06/ </DATE>
<TIME> 19.31 </TIME>
<AUTHOR>  </AUTHOR>
<HEADLINE>
CHP'den "Emeklilik" teklifi... 
</HEADLINE>
<TEXT>

     CHP Mersin Milletvekili Mustafa Özyürek, çeşitli sosyal güvenlik kurumlarında çalışıp emekliliğe hak kazananların, hizmet süresi daha fazla olan kurumdan emekli olmasını öngören kanun teklifini TBMM Başkanlığı'na sundu. 
     Özyürek, teklifinin gerekçesinde, sosyal güvenlik kurumları arasında eşitlik ve hakkaniyet ilkeleriyle bağdaşmayan emeklilik uygulamaları gerçekleştirildiğini belirtti. 
     Teklife göre, çeşitli sosyal güvenlik kuruluşlarına tabi olarak geçen hizmetlerin birleştirilmesinde, eşitlik, hakkaniyet ve ölçülülük ilkeleri dikkate alınarak toplam hizmet süresi üzerinden, fiili hizmet süresi fazla olan kurumca emeklilik işlemleri gerçekleştirilecek. Hizmet sürelerinin eşit olması halinde ise ilgilinin tercih edeceği kurumca kendi mevzuatına göre aylık bağlanacak. 
     Teklife göre, dul ve yetim maaşı alanların da bu düzenlemeden faydalanacak. 
     
</TEXT>
</DOC>
