<DOC>
<DOCNO> 304681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/08/son/sonspo11.html </URL>
<DATE> 2005/01/08/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Diyarbakırspor'da Oğuz Çetin ve Niyazi ile sözleşme yarın yapılacak 
</HEADLINE>
<TEXT>

     Diyarbakırspor Kulübü Menajeri İsmet Yılmaz, Teknik Direktör Oğuz Çetin ve Niyazi ile yarın sözleşme imzalayacaklarını söyledi. 
     Yılmaz, yaptığı açıklamada, Ankaragücü'den transfer ettikleri Niyazi ve Teknik Direktör Oğuz Çetin ile bugün yapmayı planladıkları sözleşme imza törenini, yarın Antalya'da gerçekleştireceklerini bildirdi. 
     Çetin'le 1 yıllığına, Niyazi ile de 1,5 yıllığına sözleşme imzalayacaklarını kaydeden Yılmaz, şöyle dedi 
     ''Teknik Direktör Çetin ve Niyazi ile bugün yapacağımız sözleşme yarın yapılacak. Stoper ve 2 forvet arayışımız sürüyor. Hocamızın isteği doğrultusunda bu transferleri gerçekleştireceğiz. Yabancı oyuncular üzerinde duruyoruz, ancak henüz netleşen bir şey yok. Kamp çalışmamız son derece uyumlu geçiyor.'' İsmet Yılmaz, kamp süresince 3-4 hazırlık maçı yapmayı düşündüklerini de belirtti. 
     
</TEXT>
</DOC>
