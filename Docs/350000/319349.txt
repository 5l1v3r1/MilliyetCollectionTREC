<DOC>
<DOCNO> 319349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/28/son/sontur05.html </URL>
<DATE> 2005/02/28/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Otomobilde dehşet Kadın sürücünün boğazına bıçak dayadı... 
</HEADLINE>
<TEXT>

     Soner KOCAER DHA 

ANTALYA'da kadın sürücü 37 yaşındaki Özen Cicioğlu'nun boğazına bıçak dayayan, ancak lastiğin patlaması sonucu takla atan otomobilden yara almadan kurtularak kaçan gaspçı 33 yaşındaki İlhami Kılınç, tesadüfen yakalandı. Bir başkası aranırken gözaltına alınan Kılınç, Özen Cicioğlu tarafından teşhis edildi. 
     Geçen cuma gecesi bilgisayar şirketinden çıkan Özen Cicioğlu, evine gitmek üzere otomobiline bindi. Lara semtindeki evine yaklaşınca marketten alış veriş yapan Cicioğlu, tekrar bindiği 07 CKJ 71 plakalı otomobilin arka koltuğunda tanımadığı 1.75- 1.80 boylarında üzerinde beyaz kazak bulunan saldırganla karşılaştı. 
     Saldırgan, elindeki bıçağı Cicioğlu'nun boğazına dayayıp tehdit ederek, otomobili hareket ettirmesini istedi. Çaresiz kalan Cicioğlu, gaspçının dediğini yaparak gaza basıp otomobilini hareket ettirdi. Boğazına dayanan bıçakla birkaç kilometre yol alan Cicioğlu'un kullandığı otomobilin ön sağ lastiği Çağlayan Mahallesi 2092 sokakta patladı. Cicioğlu direksiyon kontrolünü yitirince otomobilin takla attı. Cicioğlu ile birlikte kazadan yarala almadan kurtulan gaspçı kaçtı. 
     Bir başka suçdan aranan İlhami Kılınç dün gece gözaltına alındı. Kılınıç, Özen Cicioğlu'nun boğazına bıçak dayayan gaspçının eşkaline benzeyince yüzleştirildi. Özen Cicioğlu, gaspçıyı teşhis etti. İlhami Kılınç'ın, ifadesinin ardından yarın adliyeye sevkedileceği bildirildi. 

     
</TEXT>
</DOC>
