<DOC>
<DOCNO> 327502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/27/yasam/axyas02.html </URL>
<DATE> 2005/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Festivalde yerli prömiyerler 
</HEADLINE>
<TEXT>


İstanbul Film Festivali'nde prömiyeri yapılacak 'Yolda' ve 'Ayın Karanlık Yüzü', nisan'da gösterime girecek 

Alin Taşçıyan 

24. Uluslararası İstanbul Film Festivali, 9 prömiyerle Türk sinemasının yeni yapımlarını dünya platformuna sunuyor. Bu filmlerden, Erden Kıral'ın Yılmaz Güney ile "Yol" filminden dolayı yaşadığı anlaşmazlığın öyküsünü ve onunla yaptığı bir yolculuğu anlattığı "Yolda", Uluslararası Yarışma'da ülkemizi temsil edecek. "Yolda", 8 Nisan'da Türkiye çapında gösterime girecek. 
Festival'in Ulusal Yarışma'sına katılan "Ayın Karanlık Yüzü"nü de, 22 Nisan'dan itibaren sinemalarda izleyeceğiz. Filmde Ali Poyrazoğlu, Memet Ali Alabora ve Sanem Çelik rol alıyor. 
Festivalde Yarışma Dışı gösterilecek "Türev" ise, genç sinemacı Ulaş İnaç'ın ilk uzun metrajlı filmi. "Türev", Cervantes'in "Don Kişot"ta yer alan "Münasebetsiz Meraklı" adlı öyküsünden uyarlandı. 

Belgeseller 
Festivalde prömiyer yapacak filmler arasında yerli belgeseller de yer alıyor. Pelin Esmer'in yeni belgeseli "Oyun", Toroslar'dan bir belgesel. 
Berke Baş, "In Transit"te Batı'ya göç etmek için İstanbul'a gelen, ama buradaki geçici ik metleri zorunlu olarak uzayan göçmenlerin gündelik hayatına tanıklık ediyor. 
Melis Birder'in "10. Gezegen Bağdat'ta Tek Başına"sı, Hüseyin Karabey'in "Şiirden Sahneye N zım'a Armağan" ile "Pina Bausch'la Bir Nefes" yapımları ve tiyatro oyuncusu Yasemin Alkaya'nın "5. Kat"ı, Festival kapsamında izleyici ile buluşacak belgeseller arasında. 


</TEXT>
</DOC>
