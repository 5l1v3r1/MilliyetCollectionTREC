<DOC>
<DOCNO> 339489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/04/son/sondun27.html </URL>
<DATE> 2005/05/04/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
KKTC'de esik evlerinde oturanları taciz eden 5 Rum tutuklandı 
</HEADLINE>
<TEXT>

     KKTC’de Girne ilçesine bağlı, İngilizlerin yoğun olarak yaşadığı Karaman köyünde, 1974 öncesinde oturdukları evde oturanları taciz eden 5 Rum tutuklandı. 
     Polis Basın Subaylığı’ndan yapılan açıklamaya göre, Güney Kıbrıs’ta yaşayan Mairi Mavrudi, Andrulla Mitidu, Froso Mitidis, Giannakis Mavrudis ve Şaralampos Mitidis, dün öğleden sonra Christine Morsley’ye ait ikametgahın bahçesine izinsiz girerek gül topladı. 
     Rumlar, kendilerini uyaran ve bahçeden çıkmalarını isteyen Morsley’yi "Burası benim evimdir, benim bahçemdir" sözleriyle taciz ederek çiçek toplamaya devam etti. 
     Polise bildirilmesi üzerine, söz konusu şahıslar tutuklandı. 
     Olayla ilgili soruşturma devam ediyor. 
     AA muhabirinin polisten aldığı bilgiye göre, 5 Rum bugün mahkemeye çıkarıldı. Rumlar, birer milyar TL şartlı kefaletle serbest bırakıldı. 
     
</TEXT>
</DOC>
