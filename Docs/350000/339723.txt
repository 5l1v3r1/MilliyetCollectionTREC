<DOC>
<DOCNO> 339723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/05/guncel/gun06.html </URL>
<DATE> 2005/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Ahırkapı Sokak'ta Hıdrellez Şenlikleri 
</HEADLINE>
<TEXT>



Armada Otel'in gelenekselleşen ve sabırsızlıkla beklenen Hıdrellez Şenlikleri, bu gece, her zamanki yerinde, Ahırkapı Sokak, Armada Otel, Kalyon Otel ve Belediye Tesisleri önü ve civarında gerçekleştirilecek. Saat 19.00'da, Ahırkapı Sokak'taki geleneksel sokak orkestraları geçidiyle başlayacak şenlikler 00.30'a kadar devam edecek. Ahırkapı, sokak müzisyenleri, bahar yiyecekleri ve içecekleriyle karnaval havasına bürünecek. Hava henüz aydınlıkken Ahırkapı'ya gidenler, sokak tezg hlarından, duruma göre dönerci, kokoreççi, nohutlu pilavcı, Sultanahmet köftecisi, midye dolmacısı, börekçi, baklavacı, dondurmacı ya da kuruyemişçinin önünde sıraya girecek limonata, şerbet, bira vs. alıp kalabalığa karışacaklar. 24.00'te devasa ateşin etrafında toplanılıp dilek dilenecek. Tezg hlardaki yiyecek ve içecekler için sembolik ücretler ödeniyor. Giriş ücreti ise yok. 


</TEXT>
</DOC>
