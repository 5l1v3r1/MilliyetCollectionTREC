<DOC>
<DOCNO> 313422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/08/son/sondun40.html </URL>
<DATE> 2005/02/08/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Türklerin gittiği camiyi kundaklayan Fransız askerler sorgulandı 
</HEADLINE>
<TEXT>

     Fransa'nın Alpler bölgesinde, iki caminin kundaklanmasına karıştığı düşünülen dördü asker yedi kişinin sorgulandığı bildirildi. 
     Geçen yıl mart ayında yapılan kundaklama sonucu, Türklerin gittiği Seynod kasabasındaki cami tamamen tahrip olmuş, Annecy kasabasındaki camide ise önemli ölçüde maddi zarar meydana gelmişti. 
     Fransız basını, polis tarafından sorgulanan askerlerin, aşırı sağcı bir örgütle ilişkilerinin saptandığını belirtti. 
     Bu arada, adli yargının yanı sıra askeri yargının kundaklamalara adı karışan askerlerle ilgili soruşturma yürüttüğü bildirildi. 
     Dönemin İçişleri Bakanı Nicolas Sarkozy, saldırılardan sonra bölgeye giderek kundaklanan camileri ziyaret etmiş ve Müslüman cemaate dini ibadet yerlerinin daha iyi korunacağı sözünü vermişti. 
     Fransa'daki İslam Konseyi CFCM ve sivil toplum örgütleri, kundaklama eylemlerini sert bir biçimde kınamışlar ve suçluların cezalandırılmasını istemişlerdi. 
     
</TEXT>
</DOC>
