<DOC>
<DOCNO> 308775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/24/spor/spo19.html </URL>
<DATE> 2005/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Van Basten'den Uğur'a övgü 

MİLLİ Takım tercihini Hollanda'dan yana kullanan Heerenveen'in Türk asıllı yıldızı Uğur Yıldırım'a, Hollanda Teknik Direktörü Marco Van Basten övgüler yağdırdı. Van Basten, Uğur için "Mükemmel bir oyuncu. Hollanda'ya güç katacak. Hollanda'da doğmuş olmasına rağmen duygusal açıdan zor bir karar verdi. Ancak futbol adına doğruyu yaptı" dedi. 

Yüzmede rekor 

GÜNEY Afrikalı yüzücü Ryk Neethling, 100 metre bireysel karışıkta 52.11'lik derecesiyle Dünya rekoru kırdı. Berlin'deki Dünya Kupası yarışmalarına damga vuran Neethling, böylece vatandaşı Roland Schoeman'a ait 52.51'lik eski rekoru 40 salise geliştirdi. 

Almanya ayaklandı 

ALMANYA'YI sarsan şike skandalına Futbol Federasyonu el koydu. Almanya Kupası'nda Hamburg'un 4-2 kaybettiği Paderborn maçında Mpenza'yı oyundan atan ve Hamburg aleyhine iki penaltı veren hakem Robert Hoyzer'in iddiaların ardından istifası üzerine federasyon bugün olağanüstü toplanma kararı aldı. Hoyzer'in yönettiği diğer maçların da inceleneceği ifade edildi. 

Belçika'ya yenildik 

7. Avrupa Erkekler Hentbol Şampiyonası 2. Eleme Grubu'nda Türkiye, altıncı ve son maçında deplasmanda Belçika'ya 27 - 26 yenildi. Ev sahibi, ilk yarıyı da 16-10 önde tamamladı. Ay - Yıldızlı ekibimiz gruptan çıkma şansını beşinci maçlar sonunda kaybetmişti. 

Gençler'den müthiş atak 

GENÇLERBİRLİĞİ Kamerunlu Wome, Diyarbakırsporlu Sertan ve Malatya'dan Atilla Birlik ile anlaşmaya vardı. Kamerun Milli Takımı'nın formasını da giyen Wome ile 2.5 yıllığına anlaşan Kırmızı-Siyahlı ekip, Sertan ile Atilla'yı 1.5 yıllığına renklerine bağlayarak ara transferi kapattı. 

Filede dün 

İst.B.Bld - Beşiktaş 3-2 
H.Bankası - Manavgat 3-0 
SSK - Bursa Emniyet 3-0 
Çankaya B. - Tokat B. 0-3 
Erdemir - G.Saray 3-0 
Bafra T.Plevne - F.Bahçe 0-3 
H.Polisgücü - Z.Bankası 0-3 
A.S.Joseph-Polis Akademisi 2-3 


</TEXT>
</DOC>
