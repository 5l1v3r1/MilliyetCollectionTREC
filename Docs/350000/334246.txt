<DOC>
<DOCNO> 334246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/17/son/sonsiy14.html </URL>
<DATE> 2005/04/17/ </DATE>
<TIME> 18.50 </TIME>
<AUTHOR>  </AUTHOR>
<HEADLINE>
Baykal Yolsuzluğun adresi, AKP 
</HEADLINE>
<TEXT>

     CHP Genel Başkanı Deniz Baykal, ''Başbakan yolsuzluğun adresini soruyordu, yolsuzluğun adresi, AKP'' dedi. 
     Baykal, Kırıkkale'nin Balışeyh Koçubaba beldesi, Delice ilçesi Büyükavşar beldesi ve Keskin ilçesi Köprü beldesi belediyelerini ziyaret etti. 
     Ziyaretlerde konuşan Baykal, çiftçilerin uzun süreden beri sıkıntı içinde yaşadığını belirterek, büyük vaatlerle işbaşına gelen hükümetin 2.5 yıldır çiftçinin sorunlarını çözemediğini öne sürdü. 
     Buğday fiyatlarının 3 yıldır aynı olduğunu, ancak mazot, gübre ve enerji fiyatlarının arttığını belirten Baykal, mısırın ABD'den ithal edilir duruma geldiğine dikkat çekti. 
     Baykal, ''ABD'den mısır geliyor, peki bundan kim kazanıyor ABD'li çiftçiler ve ABD'den mısır ithal eden Maliye Bakanı'nın oğlu kazanıyor'' dedi. 
     Başbakan Recep Tayyip Erdoğan'ın, ''AB bizi bölecek tekliflerle geldi, biz reddettik'' şeklinde açıklaması olduğunu anımsatan Baykal, ''Sen AB ile ilgili teslimiyetçi zihniyete girmiş, her şeye 'evet' demişsin, şimdi vatandaşın tepkisini görünce AB aleyhine konuşuyorsun'' diye konuştu. 
     CHP'nin iktidara gelmesini engelleyecek dar çıkar çevrelerinin olduğunu öne süren Baykal, ''Bunun için başkalarını allayıp pullayabilirler'' dedi. 
     Baykal, şöyle devam etti 
     ''Bir CHP milletvekili ihale karşılığında AKP'ye geçiyor. Bütün bunlar telefon kayıtlarına geçmiş. O milletvekili hakkında soruşturma talebi var. Peki ihaleyi kim verdi, onu niye soruşturmuyorsunuz Bunu da açıklayın. Başbakan, yolsuzluğun adresini soruyordu, yolsuzluğun adresi AKP.'' 
     
</TEXT>
</DOC>
