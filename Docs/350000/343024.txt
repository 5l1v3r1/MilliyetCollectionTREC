<DOC>
<DOCNO> 343024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/16/son/sonspo23.html </URL>
<DATE> 2005/05/16/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Onlar Chelsea'yi, dünya onları alkışladı 
</HEADLINE>
<TEXT>

     İngiltere'de sezonu şampiyonlukla tamamlayan Chelsea'nin Manchester United deplasmanında ağırlanışı görülmeye değerdi. Old Trafford Stadı'nı dolduran 67 bin taraftar şampiyonu alkışlarken, ev sahibi ekibin futbolcuları Chelsea'li oyuncuları çıkış tünelinde sıraya girerek teker teker kutladı. 
     Jose Mourinho'yu Porto'dan takımın başına getirerek lige 'merhaba' diyen ve İngiltere'de 2004-2005 sezonuna damgasını vuran Chelsea, ligin bitimine haftalar kala şampiyonluğunu ilan etmişti. Sondan bir önceki maçta Manchester United deplasmanına çıkan Mourinho ve öğrencileri, muhteşem bir kutlamayla karşılaştı. 
     Sezon boyunca büyük bir çekişme yaşayan iki takımın randevusu öncesinde, Londra ekibi soyunma tünelinden çıkarken Manchester United'lı futbolcular karşılıklı sıraya girerek şampiyonu alkışlayıp kutladı. Old Trafford Stadı'nı dolduarn 67 bin taraftar ise kendi takımları sezonu 3. bitirmesine rağmen şampiyon Chelsea'yi ayakta alkışlayarak büyük bir centilmenlik örneği gösterdi. 
     

     
</TEXT>
</DOC>
