<DOC>
<DOCNO> 340291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/06/son/sontur41.html </URL>
<DATE> 2005/05/06/ </DATE>
<TIME> 19.10 </TIME>
<AUTHOR>  </AUTHOR>
<HEADLINE>
Turist artışı hızla devame ediyor... 
</HEADLINE>
<TEXT>

     Nisan ayında Türkiye’ye gelen turist sayısı 1 milyon 350 bine ulaştı. 
     Turizm Bakanlığı’ndan yapılan yazılı açıklamada, Türkiye’yi nisan ayında, geçen yılın aynı ayına göre yüzde 22.13’lük artışla 1 milyon 348 bin 619 kişi ziyaret ederken, Türkiye’ye en çok ziyaretçi gönderen 
     ülke sıralamasında Almanya yüzde 20.9 282.006 ile birinci sırada yer aldı. Bulgaristan yüzde 9.95 134.216 ile ikinci, Hollanda yüzde 7.15 96.435 ile üçüncü sırada bulunuyor. Hollanda’yı Rusya Federasyonu, İran, Fransa, Yunanistan, İngiltere, Azerbaycan, İsrail, Belçika, Gürcistan, İsviçre, ABD ve Ukrayna izliyor. 
     2005 yılının ilk dört ayında Türkiye’yi ziyaret eden yabancıların 
     sayısı, geçen yılın aynı dönemine göre yüzde 27.17’lik artışla 3 milyon 8 bin 79 oldu. Ocak-Nisan ayları arasında OECD ülkelerinden gelen ziyaretçi sayısında yüzde 27.85’lik, Doğu Avrupa’dan gelen ziyaretçi sayısında ise yüzde 20.44’lük artış kaydedildi. 2005 yılı ilk dört ayında Türkiye’ye ziyaretçi gönderen ülke sıralamasında Almanya yüzde 22.93 883 bin 512 ile birinci sırada yer alırken, Bulgaristan yüzde 11,82 455 bin 257 ile ikinci, İran yüzde 5.75 221 bin 428 ile üçüncü, sırada bulunuyor. İran’ı, Rusya Federasyonu, Hollanda, Yunanistan, Fransa, Azerbaycan, İngiltere, Gürcistan, İsviçre, ABD, İsrail, Avusturya ve Suriye izledi. 
     
</TEXT>
</DOC>
