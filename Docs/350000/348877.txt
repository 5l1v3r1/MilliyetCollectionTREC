<DOC>
<DOCNO> 348877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/04/son/sondun20.html </URL>
<DATE> 2005/06/04/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Almanya'da şiddetli fırtına büyük hasara yol açtı... 
</HEADLINE>
<TEXT>

     Almanya'da şiddetli fırtına, büyük hasara yol açtı. 
     Almanya'nın çeşitli kentlerinde yatlar ve botlar hasar görürken, bazı karayolları şiddetli rüzgar nedeniyle yıkılan ağaçlardan kapandı. Yollara düşen ağaçlardan çok sayıda aracın da hasar gördüğü belirtildi. 
     Baden-Württemberg eyaletindeki Filderstadt kentinde 37 yaşındaki bir motosiklet sürücüsünün yıldırım çarpması sonucu öldüğü bildirildi. 
     Yıldırımların, Kirchhain ve Gedern kentlerinde de 2 evin yanmasına neden olduğu kaydedildi. 
     Frankfurt havaalanında da, şiddetli rüzgar nedeniyle uçakların iniş ve kalkışları yarım saat süreyle durduruldu. 
     
</TEXT>
</DOC>
