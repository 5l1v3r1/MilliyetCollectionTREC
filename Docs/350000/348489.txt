<DOC>
<DOCNO> 348489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/03/yazar/pulur.html </URL>
<DATE> 2005/06/03/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"1915'te ne oldu " 
</HEADLINE>
<TEXT>


ÖYLE bir hava estiriyorlar ki, sanki "1915'te Ermeniler tehcir edilmemiştir" diyen var, sanki bu tehcir sırasında karşılıklı çatışmada, yol şartlarında, açlıktan, salgın hastalıktan ölen yoktur, diyen var. 
Birinci Cihan Savaşı'nda, Doğu Cephesi'nde Osmanlı ordusu Ruslarla savaşırken, arkasındaki Ermeni köylerinde, Ermeni çeteleri isyan çıkarmış, askere saldırmışlardır. 
Devlet de, ordusunu korumak için, Ermenileri yerlerinden yurtlarından zorunlu göçe zorlamıştır. 
Bu tehcirdir, ama soykırım değildir. 

EMEKLİ Büyükelçi Gündüz Aktan, Sefa Kaplan'la yaptığı söyleşi de, iki telgraftan söz eder. Bunlardan biri Enver Paşa'nın Doğu Cephesi'nden Başbakan Talat Paşa'ya çektiği telgraf... x 
Enver Paşa şöyle der 
"Rus orduları Kafkaslardan önlerine kattıkları Müslüman kitleleri sürerek sınırlarımıza giriyorlar. Bu şartlar altında cephenin selametini sağlayabilmek için biz de bölgedeki Ermeni nüfusu cepheye sürelim veya aynı Ermeni nüfusu, imparatorluğun başka yerine tehcir edebiliriz." 
Karar, Başbakan Talat Paşa'nındır... 
Eğer, Enver Paşa'nın önerisinin birinci maddesini kabul etseydi, Ermenilerin hiçbirisi hayatta kalmazdı, Talat Paşa tehcir kararını verip uygulatmıştır. 
Gündüz Aktan, "Arşivdeki belgelere baktığınız zaman, mesela Erzurum Valisi'nin ne kadar dikkatli olduğunu görürsünüz" diyor. 
Erzurum'dan gönderilen ilk Ermeni kafilesini eşkıya basınca tehciri durduruyor, Enver ve Talat paşalardan gelen emirlere rağmen "Güzerg hın emniyeti sağlandıktan sonra gönderirim" diyor. 
Bu mudur soykırım 

YA Ermeniler 
Dönemin Amerikan Robert Kolej müdürünün anılarında vardır. Bir Ermeni arkadaşı ona şöyle der 
"Biz Türk sivilleri öldüreceğiz, Türkler de bizim sivilleri öldürünce Avrupa ayağa kalkacak " 
"Böyle bir şey yaparsanız çok tehlikeli olur " 
"Bulgaristan'da da böyle oldu, Batı yardımlarına koştu." 

PEKİ tehcir sırasında bazı görevliler ne yapmışlardır 
Korumaları altındaki Ermenilere saldırmışlardır, görevlerini yapmamışlardır, bazıları hırsızlık yapmıştır, bazıları kabul edilmeyecek olaylara girmişlerdir. 
Peki bunlara Osmanlı Devleti ne yapmıştır 
1200'den fazla görevli Divanı Harbe verilmiş, bunların 600'ü idam edilmiştir. 
Bunları anlatan Gündüz Aktan sorar 
"Yani siz SS subaylarının Yahudileri öldürdükleri için idam edilebileceklerini düşünebilir misiniz Bunları yapan bir devletin, Ermenileri yok etme kastı olabilir mi Öyle olsa, bu adamları idam etmek yerine teşvik etmesi lazımdı." 

BU yazı asla, ne "Türk'ün Türk'e propagandası"dır, ne de "Ermeni soykırımı"na saplanmış kalmış yabancılarla, onların yerli işbirlikçilerine, "Gerçeğe biraz da bu açıdan bakın " uyarısıdır. 
Bu yazı, kafasına "çimento akıtılmış" ya da "akıtılmak istenen" sağduyu sahiplerine adanmıştır. 

1915'te ne oldu Hürriyet 



</TEXT>
</DOC>
