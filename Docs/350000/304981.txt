<DOC>
<DOCNO> 304981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/10/magazin/yazdud.html </URL>
<DATE> 2005/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Çeşme'nin gözdeleri simdi İzmir'de 
</HEADLINE>
<TEXT>


Karşıyaka'da EGS, Ristorante Mario Plaza, ev yemeklerinde Alaçat keyfi, balıkta Deniz, Alsancak'ta Lamia Brasserie, alışverişin yeni adresi Orkide ve... 



Efendim İzmir seyahat anılarıma dünden devam. Aslında bu kış İzmir'de eğlence açısından gerçekten kıyamet kopuyor. Yeni ve şık restoranlar, barlar, gece kulüpleri, alışveriş merkezleri yıkılıyor. Bir kere Karşıyaka zaten eğlence açısından ayrı bir alem. EGS'nin içinde dolu dolu bir gününüz geçer. Sineması, ünlü giyim markalarının şubeleri, restoranlar, barlar ve gece kulüpleri ile gerçekten çok farklı. Geçtiğimiz yıl burada esnaf kan ağlıyordu. Ama baktım şimdilerde her yer tıklım tıklım. Tabii bunda herkesin kesesine uygun mekanların yer alması da önemli rol oynuyor. Mado, Hasan Usta, Sokaki, Burger King, McDonald's, Soydan, Çıram Restaurant, gençlerin rağbet ettiği kafeler.... EGS Çarşısı içerisinde İzmir'in beyefendilerinden sevgili dostum Nedim Demirağ'ın sahibi olduğu Ristorante Mario Plaza'ya uğradım önce. Yeni yıl ertesi olmasına rağmen doluydu. Burada Özgür ile biraz sohbet ettim. Mario'da her öğlen bir ziyafet var. Özel soslu somon balığı, yanında salata, çorba ya da ıspanaklı, mantarlı börek ve bir meşrubat 14 YTL. Enginarlı pizza veya ev yapımı makarna, salata, çorba ve 1 adet meşrubat ise 12.5 YTL. Bu arada evlere servis de var. Rezervasyon 0232 324 37 34. 

Alaçat şimdi de Alsancak'ta 
Çeşme'de herkesin keyif aldığı yazlık yerinden sonra İzmir'de kışlık yerini açan Alaçat bence İzmir'de mutlaka gitmeniz gereken ilk mekan olmalı. Patroniçeler arkadaşım diye söylemiyorum ama buradaki mutfak, yemeklerinin lezzeti ve şıklık çok az yerde var. Destina, Ayşen ve yakışıklı oğlu Kerem müthiş keyifli bir yer yapmışlar. Zaten açılalı henüz iki ay olmasına rağmen herkesin dilinde. Ben, İzmir'deki kavalyem genç işadamı, Kemas Giyim'in patronu sevgili Kemal Subaşı ile gittim. Ardından Türkiye'de 'Tıpa Tıp Show'un yaratıcısı Besim Kazodo, sağ kolu Ömer Yılmaz ve Sedat Temiztürk geldi. Şöhreti neredeyse bütün Türkiye'ye yayılan Çeşme Alaçat altı yıl önce Destina Akgün ve Ayşen Mıhçı tarafından kuruldu. İzmir Alsancak'taki yerlerinde ise Ayşen'in yakışıklı oğlu Kerem de var. Bu arada Ayşen'in eşi ünlü futbolculardan Mithat Mıhçı da zaman zaman onlara yardım ediyor. Haftanın yedi günü 08.00-21.00 arası açık. Klasik hale gelen Alaçat kahvaltılarının yanı sıra özel ev yemekleri, tart, pasta, mantı, börek, pastırmalı kurufasulye, pilav, ev turşusu ve kendi yaptıkları ev ekmekleri mönünün spesiyalleri. Alaçat İzmir'de köy kahvaltısı, kuru meyveli müsli, sahanda yumurta, omlet gibi çeşitler de var. Mantı, Alaçat börek, tavuklu krep, buğday salatası, akşamüstü çayı için gevrek tabağı, elmalı, zencefilli, çikolatalı, balkabaklı tart, yanardağ, küçük kekler gibi zengin seçenekler de bulunuyor. Durun bitmedi günlük bir de mönü çıkıyor. O gün ısırgan çorbası, kurutulmuş biber ve patlıcan dolması, ıspanak diblesi pirinçli ıspanak , lahana sarma, karışık ot ograten, mercimek köfte ve ev mantısı vardı. Kemal tüm çeşitlerden bir porsiyon söyledi. Ben bir tepsi pazılı kol böreğini afiyetle yedim. Fiyatlar İstanbul'a oranla komik. Gidin, görün, bana hak vereceksiniz. Telefon 0232 422 43 76. 

Paparazzi'den Lamia'ya 
O akşam yine Çeşme'nin ilk barlarından olan ve 20 yıllık başarısıyla klasik hale gelen Paparazzi'nin İzmir'de açılan kışlık yerine gittik. Ama bu kez patron Bülent Gülcen, buraya adını çok sevdiği 95 yaşındaki büyükannesi Lamia Hanım'ın adını koymuş. Lamia Brasserie'ye girdiğiniz an müthiş bir sıcaklık duyuyorsunuz. Bence bu sıcaklık buranın sahipleri olan Gülcen çiftinden geliyor. Büyük Efes Oteli'nin arka sokağında yer alan Lamia'da otururken muhterem hanımefendi Lamia Gülcen çıkıp gelmez mi Tabii çok hoş oldu. Mutfak Orta Akdeniz ağırlıklı. Ege yöresinin değişik lezzetleri de ön planda. Örneğin karamelize edilmiş soğanlı ızgara bonfile, kızılcık soslu cheesecake ve benim o gün yediğim krem katalan, bir nevi krem brulee çok gözde. Burada her akşam farklı bir müzik tarzı var. Pazar akşamları ise Lamia'yı dansseverleri buluşma yeri haline getirmek istiyor patroniçe Özlem Gülcen. Buranın dekorasyonunu benim de yakından tanıdığım sevgili Hüseyin Birman yapmış, eline sağlık, çok da hoş olmuş. Lamia'da kahvaltı servisi de var. Fiyatlara gelince kişi başı keyifli bir yemek, içki ve salata dahil 50 YTL. Telefon 0232 463 58 58. 

Yeni bir alışveriş merkezi 
Lamia'ya, İzmir'e içinde Cafe de Paris, Mirror, Gilda, Sushi Popa olan Port Marche gibi çok şık bir yer kazandıran genç işadamı Abdullah Özmelek geldi. Sonra hep birlikte İzmir'in sosyal, ekonomik, kültürel yaşamına hareketlilik getiren ve kentin merkezine kurulan Orkide Alışveriş Merkezi'ne gittik. Burası da açılalı henüz üç hafta olmuş. Pasaport'ta, eski tütün depolarının bulunduğu 15 bin metrekarelik alan üzerinde altı katlı olarak inşa edilen, 13 fast-food restoranı, 8 AFM sinema salonu, ünlü markaları ve 2M Migros ile hizmet veren Orkide Alışveriş Merkezi, eğlencenin yeni adresi. Orkide sayesinde bowling tutkunları da Avrupa standartlarında bir salona kavuştu. Binbeşyüz metrekarelik alanda 8 parkuru, 200 kişilik oturma grubu ve aynı anda 400 kişiyi ağırlayabilecek düzendeki salonu iddialı turnuvalara ev sahipliği yapmaya hazır kısacası. Alışveriş merkezine ulaşımı çok kolay. Orkide Alışveriş Merkezi Müdürü Esra Yılıkçı. Buranın zemin katında Taştabanoğlu Mücevherat, Migros, Reci's Cafe var. 1'inci katında For You Çiçekçilik, Dryman Kuru Temizleme, Gül Kadın Kuaförü, Foto Zeki, 2'nci katında Ceran Saat, Mert Optik, Kalfaoğlu Hediyelik Eşya, 3'üncü katında Spazio, Shoes By Edy, NDerin, Lois jeans, Philips, SAksesuar, Dagi, Ruba Allegro, Limoni Kozmetik, Antik Gümüş, Bowling, 4'üncü katında Bilakis Cafe Bar Restoran, Coffee inn, Sultan Ahmet Köftecisi, Bolulu Hasan Usta, Biber Lahmacun, Sir Fish Balık, Altın Döner, Sevim Lokantası, Nefiss Piliç, Alfa Oyun Eğlence Merkezi, Çook Şeker, Tiryaki Shop, Pizza Gold, 5. katında ise AFM Sinemaları'nın 8 salonu bulunuyor. Evet efendim bugünlük de bu kadar. Sevinçleriniz okyanuslar, üzüntüleriniz ise kum tanesi kadar olsun. İyi pazarlar... 

Balığın favori adresi Deniz Restaurant 

Kim ne derse desin bana göre İzmir'de balığın tek adresi Deniz Restaurant. Ha Kazım Erdoğan Usta Usta'yı da inkar edemem. Ama Deniz çok yol aldı. Hani İstanbul'da Kıyı, Körfez, İskele neyse Deniz de İzmir'de o. Kordon'daki şubesinde çok balık yemiştim. Üçkuyular'dakinde de öyle. Ama Karşıyaka Kulübü içinde yer alan üçüncü şubesine ilk kez gittim. Zaten bir ay olmuş açılalı. Manevi oğlum, DHA'nın acar muhabiri Cesur Sert ve en az onun kadar sevdiğim kankisi Emre Akova götürdüler. Büyük patron Yılmaz Çelikkaya ve oğlu Ercan ile ortağı İstemi Öztürk işlerinin başındaydı. Müdür Vedat Alşen, mutfak şefi Erdoğan Avcı, garsonlar Süleyman Semizoğlu, şef garson Mehmet Şerif yazılarımdan beni çok iyi tanıyorlarmış. Sağolsunlar pervane oldular. Siparişe karışmadım. Onlara bıraktım. Önce güveçte Şevketi Bostanlı balık, kalamar sarma, pazı pane, K.S.K Deniz Böreği, tereyağlı sütlük, güveçte soya soslu deniz mahsulleri geldi. Ben tam "Balığa gerek yok" diyordum baktım pullu, yani has deniz levreği filetoyu önüme koydular. Cesur kopya vermiş. Çünkü deniz levreğini çok severim. Ardından tereyağlı, susamlı dondurma ve İzmir'e özel annemin de çok güzel yaptığı kalburabastı tatlısını getirdiler. Valla İzmir dönüşü 55 kilodan, 58'e çıktım ki, her gün İzmir Hilton'da spor yapmama rağmen. Deniz'in hangi şubesine olursa olsun mutlaka uğrayın. Telefon 0232 364 44 64. 

Pazar dedikoduları 

Şu sıralar Amerika'ya gitmeye hazırlanan Tuğçe Kazaz, gittiği her eğlence yerinde alkolü fazla kaçırınca hoş olmayan davranışlarda bulunmuş. Ebru Gündeş 'Bize Bu Yakışır' adlı albümünde sevgilisi Hakan Altun'un kendisine hediye ettiği şarkıyı koymayınca çiftin arası hafif gerilmiş. Altun bu şarkıyı bugünlerde piyasaya çıkaracağı yeni albümüne koymuş.Zuhal Olcay da hayatını kaleme alacakmış. Çıkaracağı kitabın editörlüğünü ise 'Dört Yapraklı Yonca'nın yazarı ve de Olcay'ın basın danışmanı Bircan Usallı Silan yapıyormuş.Ünlü türkücü İbrahim Tatlıses ile Asena yakında barışıp, sürpriz bir nik hla halkın karşısına çıkabilirlermiş 



</TEXT>
</DOC>
