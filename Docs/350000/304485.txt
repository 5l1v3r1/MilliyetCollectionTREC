<DOC>
<DOCNO> 304485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/07/son/sontur63.html </URL>
<DATE> 2005/01/07/ </DATE>
<TIME> 18.50 </TIME>
<AUTHOR>  </AUTHOR>
<HEADLINE>
Ağlayan bebek, kendini ve annesini yanmaktan kurtardı 
</HEADLINE>
<TEXT>

     Kilis'te evlerinde yangın çıktığı sırada ağlayan bebek, kendisini ve annesini yanmaktan kurtardı. 
     Edinilen bilgiye göre, Halil Kala'nın Zeytinli Mahallesi'ndeki evinde, elektrik kontağından yangın çıktı. Evde bulunan Mahide Kala ve 3 aylık bebeği Buşra, yangından yara almadan kurtuldu. 
     Yangın, itfaiyenin zamanında müdahalesi sonucunda çevreye yayılmadan söndürüldü. Müdahale sırasında dumandan etkilenen itfaiye eri Hüseyin Arpaç, Kilis Devlet Hastanesi'nde tedavi edildi. 
     Anne Mahide Kala, yangının kendileri uykudayken başladığını, bebeğinin ağlaması üzerine uyandığını, alev ve dumanı görünce de bebeğini kucağına alıp dışarı çıktığını söyledi. 
     Yangın nedeniyle evinin bir odası tahrip olan Mahide Kala, ''Yangını fark etmekte biraz daha geç kalsaydık, hayatımızı kaybedebilirdik. Bize bir şey olmadığı için sevinçliyim'' dedi. 
     
</TEXT>
</DOC>
