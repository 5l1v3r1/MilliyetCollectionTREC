<DOC>
<DOCNO> 301943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/29/son/sonspo24.html </URL>
<DATE> 2004/12/29/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Denizlispor İyi bir kura çektik... 
</HEADLINE>
<TEXT>

     Denizlispor Kulübü Basın Sözcüsü Osman Vural Yapıcı, Türkiye Kupası'nda iyi bir kura çektiklerini söyledi. 
     Ligde başarılı sonuçlar aldıklarını, Türkiye Kupası'nda da iddialı olduklarını kaydeden Osman Vural Yapıcı, Kayseri Erciyesspor ile deplasmanda karşılaşacak olmalarının dezavantaj yaratmayacağını ve tur atlayacaklarına inandığını söyledi. 
     2 sezon önce katıldıkları UEFA Kupası'na yeniden katılmak istediklerini vurgulayan Yapıcı, ''Daha önce açıkladığımız gibi, Türkiye Kupası'nda final oynamayı ve bu kupayı ilk kez kazanmayı çok istiyoruz. Bu açıdan bakıldığında Kayseri Erciyesspor'un rakip olarak çıkması şans. İyi bir kura çektik'' dedi. 
     Yapıcı, ikinci yarı hazırlıklarına ise 3 Ocak Pazartesi günü başlayacaklarını sözlerine ekledi. 
     
</TEXT>
</DOC>
