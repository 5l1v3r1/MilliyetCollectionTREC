<DOC>
<DOCNO> 320439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/son/sontur11.html </URL>
<DATE> 2005/03/03/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Yolcu otobüsleri çarpıştı 3 ölü, 27 yaralı 
</HEADLINE>
<TEXT>

     Gaziantep'te iki yolcu otobüsünün çarpışması sonucu ilk belirlemelere göre 3 kişi öldü, 27 kişi yaralandı. 
     Alınan bilgiye göre, Gaziantep-Şanlıurfa karayolunun 30. kilometresinde Gıyasettin Başaran yönetimindeki 34 GZD 17 plakalı yolcu otobüsü ile Tacettin Orhan'ın kullandığı 72 AL 555 plakalı yolcu otobüsü çarpıştı. 
     Kazada, sürücülerden Gıyasettin Başaran 52 , Bozan Uygun 38 ve Hasan İdem 41 öldü. Yaralanan İbrahim Bağcı, Zeynep Çınkır, İbrahim Anterli, Ramazan Aslan, Ahmet Durgun, Mehmet Uçar, Muammer Karaçin, Perihan Gül, Mustafa Bakır, Emirhan Başaran, Mevlüt Yaylan, Haydar Öztekin, İlhan Aydemir, Emrullah Başaran, Ahmet Anterli ve Alaettin Özcan, Gaziantep Devlet Hastanesi'nde tedavi altına alındı. 
     Diğer yaralılar Osman Uygun, Hasan Demir, Mashar İlkan, Rami Alpay, Enver Büyükçizgi, Emrah Özocak, Ziyaettin Buğday, Güngör Orhan ve sürücülerden Tacettin Orhan, Gaziantep 25 Aralık Devlet Hastanesi'ne kaldırıldı. 
     
     İTFAİYE ARACI DA KAZA GEÇİRDİ 

     Kurtarma çalışmalarına katılmak üzere kaza yerine giden Gaziantep Büyükşehir Belediyesi'ne ait itfaiye aracı şarampole yuvarlandı. 
     Kazada, yaralanan itfaiye erleri Mustafa Bakır ve Hüseyin Şarklı da Gaziantep Devlet Hastanesi'ne kaldırıldı. 
     Yetkililer, hastanelerde tedavi altına alınan yaralılardan 5'inin durumunun ağır olduğunu, kaza ile ilgili soruşturmanın sürdürüldüğünü bildirdiler. 
     
</TEXT>
</DOC>
