<DOC>
<DOCNO> 311036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/31/son/sonsiy21.html </URL>
<DATE> 2005/01/31/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Erdoğan Davos'a damgasını vurdu 
</HEADLINE>
<TEXT>

     Zafer ATAMER CENEVRE, DHA 

İSVİÇRE'nin Davos kasabasında düzenlenen Dünya Ekonomik Forumu WEF dün kapılarını kapatırken, bu yılki toplantıların dikkat çeken isimleri de açıklandı. Davos'a damgasını vuranlar arasında Başbakan Recep Tayyip Erdoğan da var, WEF Başkanı Klaus Schwab tarafından açıklanan 'Davos'un gözdeleri' listesinde siyaset dünyasından Erdoğan'ın dışında İngiltere Başbakanı Tony Blair, Almanya Başbakanı Gerhard Schröder, Ukrayna Devlet Başkanı Viktor Yuşçenko yer aldı. Davos toplantılarına katılan Amerikalı yıldızlar Sharon Stone, Angelina Jolie, Richard Gere ve Fransız aktör Gerard Depardiue ise sanatçılar kategorisinden zirvenin gözdeleri arasına girmeyi başardı. 
     Bu yılki Davos zirvesinde güvenlik açısından büyük bir olay yaşanmadığına dikkat çeken Klaus Schwab, İsviçre güvenlik güçlerine de teşekkür etti. 
     

     
</TEXT>
</DOC>
