<DOC>
<DOCNO> 305607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/12/astro/index.html </URL>
<DATE> 2005/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Şanslı ve yaratıcıyız 
</HEADLINE>
<TEXT>


Son günlerin kasvetinin ardından bugün çok daha akıcı ve özellikle düşünsel konularda olumlu sonuçlar getirebilir. Ortaklaşa işler, idealler için çalışmak bizi harekete geçirmekte. 
Koç'lar için pozitif bir gün. İdealleri konusunda yeni adımlar atabilecekler. Grup çalışmalarında arkadaşların desteği onları mutlu ediyor. Boğa'lar yoğun bir günde olacaklar. İş hayatında kendilerini gösterebilme şansı çok fazla. Kariyer konusunda ise gelişmeler dikkat çekici. İkizler oldukça iyimser enerjilerle beraberler. Değişik düşünceler altında yeniliklere açıklar. Yabancı kişilerle alakalı konularda olumlu gelişmeler ortaya çıkabilir. Yengeç'ler birçok konuda esnek olmayı başarmalı. Duyguları konusunda açık olmaları onlar için rahatlatıcı olabilir. Aslan'lar yakın ilişkilerden yana bugün de şanslılar. Yeni anlaşmalar öne çıkarken, ortaklaşa konularda yaratıcı yanlar da kullanılmalı. Başak'lar için iş hayatında yeni adımlar söz konusu olabilir. Bu alanda başkalarının desteğini ve yardımını alarak daha verimli olunabilir. 
Terazi'ler son dönemdeki hareketliliğin ardından biraz da eğlenmek ve gevşemek ihtiyacında. Aşk hayatında hevesli bir tutum sergilerken mutlu olmaları çok kolay olacak. Akrep'ler evleri ve yakın çevreleriyle ilgilenmek durumundalar. Eve ait konularda daha verici olmaları gerekiyor. İş hayatında dikkatli olmalılar. Yay'lar için pek çok olasılık söz konusu. Sözleriyle etkileyici olabilecekler. Yeni düşünceler, çok sayıda konuşma ve kardeşlerle pozitif ilişkiler var. Oğlak'lar işin para yönünü düşünmeli ve gerçekçi davranmalı. Riskten uzak hareket ederek maddi alanda yeni girişimlerde bulunabilecekler. Kova'lar kendilerini ifade etmekten ve kişisel girişimlerden fayda görecekler. Duygusal alanda verici olmaları onlara huzur veriyor. Balık'lar bugün başkalarına fayda sağlayıcı konulara yönelebilir. Geçmişe ait konuların dışında kalmak onları rahat kılacak. 


</TEXT>
</DOC>
