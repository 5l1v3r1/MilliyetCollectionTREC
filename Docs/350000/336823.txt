<DOC>
<DOCNO> 336823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/ekonomi/eko03.html </URL>
<DATE> 2005/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İşsizlik yüzde 11.5 
</HEADLINE>
<TEXT>


DİE, Aralık 2004 - Şubat 2005 dönemini kapsayan üç ayda işsizlik oranını yüzde 11.5 olarak açıkladı. Geçen yılın sonunda bu oran yüzde 10.3 olmuştu 

ANKARA Milliyet 

Devlet İstatistik Enstitüsü DİE , Aralık 2004 ile Ocak ve Şubat 2005 aylarını kapsayan üç aylık döneme ilişkin işsizlik oranının hareketli ortalamasının yüzde 11.5 düzeyinde gerçekleştiğini açıkladı. 
Avrupa Birliği AB istatistik mevzuatına uyum çerçevesinde pek çok veride hesaplama ve açıklama yöntemini değiştiren DİE, önceden üç ayda bir açıkladığı Hanehalkı İşgücü Anketi sonuçlarını 2005 yılından itibaren hareketli üçer aylık dönem ortalamaları esas alarak her ay açıklayacak. Buna göre, Ocak 2005 dönemine ilişkin verilere göre, işsizlik oranı yüzde 11.5 olurken, işsiz sayısı da 2.7 milyon düzeyinde gerçekleşti. DİE'nin yıllık bazdaki verilerine göre, işsizlik oranı 2004 yılının tamamında yüzde 10.3 olmuştu. 
DİE'nin bu yeni serisinde, şubat, mayıs, ağustos ve kasım ayı sonuçları, önceki yıllarda yapılan dönemsel sonuçlara karşılık gelecek. Dolayısıyla bu aylara ait sonuçlarda karşılaştırma yapılabilirken, diğer aylarda açıklanan verileri önceki yıllarla karşılaştırma yapma imk nı bulunmayacak. 

Yüzde 49'u kayıt dışı 
Rakamlar, Türkiye'de istihdam edilenlerin yüzde 48.9'unun 'kayıt dışı' çalıştığını ortaya koydu. Anket sonuçlarına göre, Türkiye'de istihdam edilen 20 milyon 815 bin olan nüfusun yüzde 48.9'u kayıt dışı çalışıyor. Aynı dönemde, toplam 23 milyon 512 bin olan işgücü nüfusunun 20 milyon 815 bin kişisini ise 'istihdam edilenler' oluşturdu. İstihdam edilenlerin 11 milyon 841'i kentte, 8 milyon 974 bini ise kırda bulunuyor. 

Demir 'İşsizlik arttı' demek yanlış olur DİE Başkanı Ömer Demir, 'Açıkladığımız veriler aralık - şubat dönemini kapsıyor. Bunun için bundan önceki verilerle bire bir karşılaştırılamaz' dedi. 
Demir, dolayısıyla 'işsizlik arttı' şeklinde bir yorum yapmanın da yanlış olacağını vurguladı. İlla bir karşılaştırma yapılmak istenirse, buna en yakın dönemin bire bir olmasa da geçen yılın ilk çeyreği olduğunu söyleyen Demir, bunun da yüzde 12.4 olduğunu hatırlattı. 




</TEXT>
</DOC>
