<DOC>
<DOCNO> 302160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/30/son/soneko09.html </URL>
<DATE> 2004/12/30/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Konsolosluklarda harç kurları belli oldu... 1 dolar 1.45 YTL 
</HEADLINE>
<TEXT>

     Türk konsolosluklarında yapılacak işlemlerden alınacak harç miktarları ve değerli kağıt bedellerinin hesaplanmasında 1 ABD Doları, 1.45 Yeni Türk Lirası olarak alınacak. 
     Maliye Bakanlığı'nın bugünkü Resmi Gazete'de yayımlanan ve 1 Ocak 2005'ten geçerli olmak üzere yürürlüğe giren tebliği ile konsolosluklarca döviz cinsinden alınmakta olan harç miktarları ve bu çerçevede değerli kağıt bedellerinin hesaplanmasına esas olacak döviz kuru ve emsal sayılar yeniden belirlendi. 
     1 ABD Dolarını, 1.45 YTL olarak düzenleyen tebliğ çerçevesinde konsolosluklar, bulundukları ülkelerde yapacakları işlemlerde çeşitli harç tarifeleri için şu çevrim katsayılarını kullanacak 
     -2 sayılı tarife Noter harçları 10 -5 sayılı tarife Konsolosluk harçları 1.8 -6 sayılı tarife Pasaport, vize, ikamet tezkeresi ve yabancılara çalışma izni harçları 0.20 -7 sayılı tarife Gemi ve liman harçları 1.3 Bu arada Tebliğ ile Değerli Kağıtlar Kanunu'na ekli değerli kağıtlar tablosundaki miktarlar için emsal sayı 0.94 olarak tespit edildi. 
     
</TEXT>
</DOC>
