<DOC>
<DOCNO> 310083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/28/guncel/axgun01.html </URL>
<DATE> 2005/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Anadolu liseleri dökülüyor 
</HEADLINE>
<TEXT>


Anadolu liselerinin sayısı arttıkça, kalitesi düştü. 2004 yılında bu liselerin başarı oranı yüzde 7'lere kadar indi 

Sibel Kahraman - İstanbul 

Velilerin ve öğrencilerin gözdesi Anadolu liseleri efsanesi sona eriyor. Öğrenciler, kaliteli bir öğrenim görmek ve üniversiteye giden yolu garantilemek için dershane, özel ders, okul üçgeninde geceli gündüzlü çalışırken, sınavla öğrenci alan Anadolu liselerinin başarısı yüzde 7'lere kadar indi. 
650 bin civarında adayın girdiği sınavla öğrencilerini seçen Anadolu liselerinin, 'her ile birkaç Anadolu lisesi' mantığıyla sayısı arttığı için kalite de düşmeye başladı. Öğrenci Seçme ve Yerleştirme Merkezi'nin "Ortaöğretim Kurumlarına Göre 2004 Öğrenci Seçme Sınavı Sonuçları" kitabındaki verilere göre, Anadolu liselerinin başarı yüzdeleri parlak değil. 

Genel liselerin altında 
Milli Eğitim Bakanlığı'nın rakamlarına göre, 457 Anadolu lisesi bulunuyor. 2004'te 422 okul üniversite sınavına girdi. Bazı Anadolu liselerinin sonuçları ise genel liselerin dahi altında kaldı. Ankara Kazan Mustafa Hakan Güvençer Anadolu lisesinden 79 öğrenci sınava girdi. Ancak, bu öğrencilerin 7'si lisans programlarına yerleşebildi. Okulun başarısı yüzde 8'de kaldı. 
Uşak Banaz Şehit Necati Sargın Anadolu Lisesi'nin 110 öğrencisinden 18'i lisans programlarına yerleşebildi. Okulun başarısı yüzde 7 oldu. 
Bayburt Anadolu Lisesi'nden 114 öğrencinin 10'u lisans programlarına yerleşti. Okulun başarı yüzdesi ise 8 oldu. Afyon İscehisar Mehmet Çakmak Anadolu Lisesi'nin 53 öğrencisinden 9'u lisans programlarına yerleşti. 
Ardahan Anadolu Lisesi'nden sınava giren 46 öğrencinin 7'si başarılı oldu. 

Başarı düşük 

Bazı Anadolu liselerinin başarı yüzdeleri 
Şırnak Anadolu Lisesi Yüzde 12Uşak Banaz Şehit Necati Sargın Anadolu Lisesi Yüzde 16Ağrı Anadolu Lisesi Yüzde 9Afyon Sandıklı Anadolu Lisesi Yüzde 15Giresun Şebinkarahisar Öğretmen Hüseyin Hüsnü Tekışık Anadolu L. Yüzde 13Kütahya Simav Nurullah Koyuncuoğlu Anadolu Lisesi Yüzde 23 

</TEXT>
</DOC>
