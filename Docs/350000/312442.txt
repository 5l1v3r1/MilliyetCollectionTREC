<DOC>
<DOCNO> 312442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/04/son/sonspo36.html </URL>
<DATE> 2005/02/04/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Futbol Federasyonu'ndan Beşiktaş'a teşekkür... 
</HEADLINE>
<TEXT>

     Futbol Federasyonu Başkanvekili Şekip Mosturoğlu, Güney Asya'da yaşanan deprem ve tsunami sonrasında zarar görenlere yardım amacıyla Futbol Federasyonu'nun ''İnsanlık İçin Top'tan Destek'' kampanyasına katkılarından dolayı Beşiktaş Kulübü'ne teşekkür etti. 
     Şekip Mosturoğlu, Beşiktaş Kulübü'nün, Türkiye Karması ile Yabancılar Karması arasındaki yardım maçına BJK İnönü Stadı'nda ev sahipliği yaptığını belirterek, siyah-beyazlı kulübün resmi internet sitesinde yer alan açıklamasında, şu görüşlere yer verdi 
     ''Beşiktaş Kulübü, ev sahipliği dolayısıyla masraf talep etmedi. Maç organizasyonuna insan gücü olarak katkıda bulundu ve elektrik, su gibi masrafları da karşıladı. Beşiktaş Jimnastik Kulübü'nün bu davranışından son derece memnunuz. Kendileri gönüllü olmuşlardı ve öncülük yaptılar. Bütün kulüplerimizden Beşiktaş gibi örnek davranışta bulunmalarını bekliyoruz.'' 
     
</TEXT>
</DOC>
