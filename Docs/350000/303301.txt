<DOC>
<DOCNO> 303301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/04/son/sondun13.html </URL>
<DATE> 2005/01/04/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
İsveç'te evleri soyulur diye tsunami kayıplarının isimleri açıklanamıyor 
</HEADLINE>
<TEXT>

     Güney Asya'daki tsunami felaketinde en büyük kaybı veren İsveç, kayıp vatandaşlarının isimlerini yayınlamıyor. 
     İsveç makamları, 1994'de batan Estonia feribotunda ölen İsveç vatandaşlarının evlerinin soyulmasıyla yaşananların tekrarlanmamasına gayret ediyor. 
     İsveç Başbakanı Göran Persson, korkunç deniz baskınında kaybolan turistlerin isimlerini yayınlamama gerekçelerini bununla açıklarken, ''Ne yazık ki bu ülkede, bu zavallı kurbanların evlerini soymaya hazır olanlar var'' diye konuştu. 
     İsveç Dışişleri Bakanlığı tarafından oluşturulacak kayıp listesinin bugün Emniyet Müdürlüğü'ne resmi olarak ulaştırılması bekleniyor. 
     Diğer kuzey ülkelerinde diplomatik kanallarca hazırlanan kayıp listelerinin polis tarafından yayınlanması, kayıp kişi sayısının önemli ölçüde azalmasını sağladı. 
     Emniyet Müdürlüğü yetkilisi Ulf Göranzon, tsunami felaketinden bu yana önemli bir soygunla karşılaşmadıklarını, ancak Estonia deneyiminden sonra dikkatli olmak zorunda olduklarını söyledi. Baltık Denizi'nde 1994 Eylül'ünde batan Estonia feribotunda 551'i İsveçli 852 kişi hayatını kaybetmişti. 

     
</TEXT>
</DOC>
