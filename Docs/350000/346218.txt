<DOC>
<DOCNO> 346218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/27/magazin/mag00.html </URL>
<DATE> 2005/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Avustralya Hollywood'u fethetti 
</HEADLINE>
<TEXT>


Hollywood'un en çok kazanan yıldızları arasında artık Avustralyalılar var 


Doğup büyüdükleri Avustralya'dan, sinema dünyasının kalbinin attığı ABD'ye giden oyuncular, Hollywood'un 'yerlilerini' yerlerinden etti. Mel Gibson, Nicole Kidman, Russel Crowe, Cate Blanchett, Hugh Jackman gibi tanınan yıldızlar, Hollywood'un en yüksek ücretli oyuncuları arasına girdi. İnternetteki 'netscape' sitesinin bu konuda yaptığı listede başı Mel Gibson çekti. Sinemaya adım attığı yıllarda 'Teldeki Kuş', 'Mad Max', 'Cehennem Silahı' gibi aksiyon filmlerinde rol alan Gibson, 'Cesur Yürek', 'Vatansever' ve son olarak 'Tutku İsa'nın Çilesi' filmleriyle kariyerinin doruğuna çıktı. 

Çoğu Oscar'lı 
Nicole Kidman da, ilk olarak 11 yıl evli kaldığı Tom Cruise sayesinde tanındı. Kidman, boşandıktan sonra 'Kırmızı Değirmen', 'Soğuk Dağ', 'Diğerleri', 'Panik Odası' gibi filmlerle sürdürdüğü başarısını, 'Saatler' filmindeki rolüyle aldığı Oscar ile taçlandırdı. Kızıl saçlarıyla Hollywood'da kendisine ayrı bir yer edinen Kidman, film başına 17.5 milyon dolar ücret alıyor. 
Şöhrete kavuşana kadar pek çok küçük rol üstlenen Russel Crowe ise, 'Gladyatör' adlı filmden sonra şöhretin doruğuna çıktı. Geç keşfedilen Avustralyalı oyunculardan biri de, James Bond rolünün güçlü adaylarından Hugh Jackman oldu. Özellikle 'Yüzüklerin Efendisi'nde tanınan Cate Blanchett da, 'Göklerin H kimi'ndeki başarısıyla Oscar aldı. Hollywood'un diğer Avustralyalı yıldızları arasında ise Eric Bana, Heath Ledger, Naomi Watts, Geoffrey Rush ile tanınmış yönetmenler Jane Campion, Baz Luhrmann ve Geoffrey Wright da yer alıyor. 



</TEXT>
</DOC>
