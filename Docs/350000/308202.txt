<DOC>
<DOCNO> 308202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/21/son/sondun10.html </URL>
<DATE> 2005/01/21/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Rusya'da 7 dakikada 1 otomobil çalınıyor... 
</HEADLINE>
<TEXT>

     Rusya'da, özellikle başkent Moskova'da otomobil hırsızlıkları yeniden dikkat çekecek kadar artış göstermeye başlarken, ülke genelinde 7 dakikada 1 otomobil çalındığı bildirildi. 
     En çok çalınan yerli araçlar arasında Chevrolet Niva birinci sırada bulunuyor. Bugüne kadar üretilen toplam 80 bin Chevrolet Niva'dan 6 bini çalınmış durumda. Yabancı araçlar içinde ise çalınma rekoru Audi'ye ait. 
     Polis yetkilisi Albay Aleksandır Soldatov, araçların satılmak, parçalanmak ya da fidye için kaçırıldığını söylüyor. Soldatov'a göre, çalınan araçlar genelde Kuzey Kafkasya'ya götürülüyor. 
     Soldatov'un verdiği bilgilere göre, Rusya'da çalınan otomobil sayıları yıllara göre şöyle 
     1995'de 16 bin 1, 1996'de 8 bin 765, 1997'de 6 bin 149, 1998'de 4 bin 967, 1999'da 4 bin 698, 2000'de 6 bin 834, 2001'de 9 bin 126, 2002'de 9 bin 485, 2003'te 16 bin 900, 2004'te 15 bin 920 araç. 
     Hırsızların tercihini, yabancı otomobiller içinde sırasıyla, Audi, Volkswagen Passat , Toyota Lexus , Honda Accord , Mercedes E, S ve BMW X5, 7 serisi oluşturuyor. 
     
</TEXT>
</DOC>
