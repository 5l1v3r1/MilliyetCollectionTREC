<DOC>
<DOCNO> 301499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/28/yazar/civaoglu.html </URL>
<DATE> 2004/12/28/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Erim Derviş 
</HEADLINE>
<TEXT>


Kemal Derviş, "AB başmüzakerecisi" atanırsa, bu yeni bir "Nihat Erim hadisesi" olur mu 
Yani, CHP'de "ihanet sendromu" gibi algılanır mı 
Anlatayım 
Nihat Erim, Siyasal Bilgiler Fakültesi'nde en genç profesörlerden biridir. O dönemin "tek parti yönetimi" gereği, Türkiye taranmakta ve iyi yetişmiş isimler bulunarak, milletvekili yapılmaktadır. Nihat Erim de, Siyasal Bilgiler Fakültesi'nde böyle "keşfedilir". Çok genç yaşta kariyer yapmış bir Devletler Hukuku profesörüdür. Süratle basamakları tırmanır, 1950 öncesi CHP'nin doruklarında yer alır. 
1950 genel seçimlerini DP kazandıktan sonra da muhalefetteki İsmet Paşa'nın en yakınındadır, CHP'nin etkili isimlerinden biridir. Hatta... Sonraki yıllarda, CHP'nin yayın organı Ulus gazetesi kapatıldığında, partinin sözcüsü olarak çıkarılan gazetenin sahibi de Nihat Erim'dir. 

DP kanca atıyor 
Kıbrıs sorunu patladığında dönemin DP iktidarı ağırlık koyar... Dışişleri Bakanı Fatin Rüştü Zorlu, gerçekten "müthiş" denebilecek bir diplomatik performansla Kıbrıs'ta ilk kez tarihin nehrini "tersine" akıtmayı başarır. 1876 yılında Sultan Abdülhamit tarafından kiraya verilen ve Lozan Antlaşması'yla da genç Türkiye'nin haklarından feragat ettiği Kıbrıs'a Türkler, neredeyse yarı yarıya egemenlik sağlayarak geri dönerler. Kıbrıs'taki Türklerin haklarını güvenceye alan ve yönetiminde ortaklıklarını düzenleyen yeni bir anayasa... Ve "Birleşik Kıbrıs Devleti... Cumhurbaşkanı Yardımcısı'nın Türk olması... 
Türk parlamenterler... 
Kıbrıs'taki Türklerin haklarını güvenceye alan ve yönetiminde ortaklıklarını düzenleyen yeni bir anayasa... 
Aslında, bu başarılı hukuk yapısının arkasındaki imza CHP milletvekili ve Genel Başkan İsmet Paşa'nın en yakınındaki kişi olan Prof. Nihat Erim'dir. Öyle bir anayasanın proje mimarı olmuştur ki... Türkiye ve Kıbrıs Türk Yönetimi, uluslararası ilişkilerde h l ona dayanıyor. 
44 yıl sonra h l "referans..." 

Bahar ve buzul... 
Nihat Erim'in, Kıbrıs Anayasası için DP iktidarıyla birlikte çalışması, iç siyasette "bahar havası" sonucuydu. Böyle bir "ulusal davada DP'nin Nihat Erim'i isteyen" başvurusunu CHP geri çevirmemişti. Türkiye'nin tümüyle "tek bilek tek yürek" olması dönemiydi. 
Ne var ki... Bir süre sonra, iç siyaset "buzul dönemine" girdi. İsmet Paşa, TBMM kürsüsünden Menderes ve arkadaşlarına "Sizi artık ben bile kurtaramam" diye sesleniyordu. 
Bu kutuplaşma sürecinde Nihat Erim'in ulusal hizmet bile olsa iktidar partisiyle Kıbrıs Anlaşmaları ve yeni Kıbrıs Anayasası için çalışması artık "ihanet" gibi görünüyordu. 27 Mayıs 1960 ihtilali oldu. DP kapandı. 
Menderes ve Zorlu da diğerleri gibi Yassıada Mahkemesi'nde yargılanıyorlardı. Daha sonra ikisi de idam edildi. 
Nihat Erim, seçim bölgesi Kocaeli'nde çok güçlüydü. Genel başkan ve yönetim, ona buz gibi soğuk olsalar bile, seçimde gene de milletvekili oldu. Ve Meclis'e geldi. 
Fakat... Elbette h l saygındı fakat Meclis koridorlarında, kulisinde bile yalnızdı. 
Sonra... Makarios ve Grivas'ın tezg hlarıyla Ada yeniden patladı... Oluk oluk kan akıyordu. AB tarafından dönemin başbakanı İnönü "beceriksizlikle" suçlanıyordu. Yalnız adam Nihat Erim kürsüye çıktı... 
Tanığı olduğum tarihi bir oturumda, parmağıyla İsmet Paşa'yı göstererek. "Bu çok hassas meseleyi çözebilecek tek adam "O"dur" diyerek İnönü'yü gösterdi. 
Bu söylem İsmet Paşa ile onu tekrar yakınlaştırdı."İade-i itibar" etti. Yeniden yükselişe geçti. 

Ya Derviş 
Bir süredir, Kemal Derviş de "AB için başmüzakereci olabilir mi " tartışmalarıyla gündemde. Erim gibi Derviş de CHP'li... Bilim adamı. Hükümette yer aldı. 
Derviş'in de CHP içinde "etrafının dolu olduğu" söylenemez. 
Derviş başmüzekereci olabilir mi Türkiye için iyi olur ama ya kendisi için 



</TEXT>
</DOC>
