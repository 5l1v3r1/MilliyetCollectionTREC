<DOC>
<DOCNO> 317283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/21/son/sonspo13.html </URL>
<DATE> 2005/02/21/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
TBL'de Efes Pilsen averajla liderliğini sürdürdü... 
</HEADLINE>
<TEXT>

     Türkiye Basketbol Ligi'nde TBL 17. hafta maçları sonunda Efes Pilsen, averajla liderliğini sürdürdü. 
     Efes Pilsen, deplasmanda İTÜ'yü 83-78 yenerek puanını 32'ye çıkardı ve averajla bu haftayı da lider olarak tamamladı. 
     Lideri aynı puan ve averajla izleyen Ülkerspor, sahasında Bandırma Banvitspor ile karşılaştı. Turuncu-yeşilli takım, bu karşılaşmadan 72-67'lik skorla galip ayrılarak puanını 32'ye çıkardı ve zirve yarışını bırakmadı. 
     Haftaya 2. sırada giren Beşiktaş ise Ankara deplasmanında beklemediği bir yenilgi aldı. Siyah-beyazlılar, daha önce de lig lideri Efes Pilsen'i İstanbul'da yenmeyi başaran Büyük Kolej'e 70-62 yenilerek 3. yenilgisini aldı ve sıralamada üçüncülüğe geriledi. Büyük Kolej ise bu galibiyetle Tekelspor'un üstüne çıkarak son sıradan kurtulmayı başardı. 
     Türkiye Bayanlar Basketbol Ligi'nde TBBL ise bu hafta liderlik el değiştirdi. Beşiktaş, ligin ilk haftasından beri liderliğini sürdüren Fenerbahçe'yi 63-61 yenerek 32 puanla ilk kez liderliğe yükseldi. 
     
</TEXT>
</DOC>
