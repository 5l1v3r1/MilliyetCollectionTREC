<DOC>
<DOCNO> 321081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/05/son/sontur20.html </URL>
<DATE> 2005/03/05/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Eminönü'nde gözaltına alınan 2 yabancı hayat kadını hastalıklı çıktı .. 
</HEADLINE>
<TEXT>

     Eminönü'nde, para karşılığı erkeklerle birlikte oldukları gerekçesiyle gözaltına alınan yabancı uyruklu 9 kadından 2'sinin bulaşıcı hastalık taşıdığı anlaşıldı. 
     A.A muhabirinin edindiği bilgiye göre, Yabancılar Şube Müdürlüğü ekipleri, Laleli'deki bir otelde bazı yabancı uyruklu kadınların para karşılığı erkeklerle birlikte olduğu ihbarını aldı. 
     Mahkemeden alınan arama kararıyla otelde uygulama yapan polis, 7'si Azerbaycan ve 2'si Moldova uyruklu 9 kadını gözaltına aldı. 
     Cankurtaran'daki Deri ve Tenasül Hastalıkları Hastanesi'nde sağlık muayeneleri yapılan kadınlardan 2'sinin, bulaşıcı hastalık taşıdığı belirlendi. 
     Olayla ilgili bir Türk'ün arandığını kaydeden emniyet yetkilileri, yabancı uyruklu kadınların sınırdışı edileceğini bildirdiler. 
     
</TEXT>
</DOC>
