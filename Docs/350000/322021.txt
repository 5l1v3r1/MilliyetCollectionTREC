<DOC>
<DOCNO> 322021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/09/ekonomi/eko09.html </URL>
<DATE> 2005/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Yazılımcılar 'Platform'da buluştu 
</HEADLINE>
<TEXT>


EVRİM ERGİN 

Sekiz yazılım şirketi bir araya gelerek Platform 360 adında bir organizasyon kurdu. Bu organizasyonla piyasadaki rekabeti kendi lehlerine çevirmeyi amaçlayan kurucu firmalar özellikle ihracatta atak yapmaya hazırlanıyorlar. 
Yüzde 100 Türk sermayeli GVZ, Infotech, KoçSistem, Mobilera, Netsis, Obase, Prizma ve Soft firmalarının kurduğu Platform 360'ın amacı yazılım sektörünün şu anda 25 milyon dolar olan ihracatını üç yıl içinde 100 milyon dolara çıkarmak. KoçSistem Genel Müdürü Gökhan Akça konuyla ilgili şunları söyledi 
"Biz entegre olarak hareket edebilecek, farklı uzmanlık alanları olan yazılım firmalarını bir araya getirdik. Toplam 1000 kişilik istihdam sağlıyoruz. Dünyada bilgi teknolojilerinin 2004 yılı cirosu 2.2 trilyon euroydu, bu yıl ise 2.3 trilyon euro olması bekleniyor. Türkiye'de ise 2004'te 2.2 milyar dolardı. Bu yıl yüzde 7'lik bir büyüme ile 2.7 milyar dolara çıkması hedefleniyor." 
Akça, "Hindistan, Kostarika gibi ülkeler bu konuda büyük mesafeler kat ettiler. Türkiye de bunu yapabilir" dedi. 


</TEXT>
</DOC>
