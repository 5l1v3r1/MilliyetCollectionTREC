<DOC>
<DOCNO> 304737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/08/son/sontur34.html </URL>
<DATE> 2005/01/08/ </DATE>
<TIME> 19.19 </TIME>
<AUTHOR>  </AUTHOR>
<HEADLINE>
Ereğli'de sahte YTL ele geçirildi... 
</HEADLINE>
<TEXT>

     Zonguldak'ın Ereğli İlçesi'nde, 3 adet sahte 20 YTL banknotu ele geçirildi. Olayla ilgili 2 kişi gözaltına alındı. 
     İlçe Emniyet Müdürü Ünal Şahin, düzenlediği basın toplantısında, ilçe merkezindeki bir kırtasiyeden alış-veriş yapan Yıldız G'nin 39 verdiği 3 adet 20 YTL banknotunun sahte olduğundan şüphelenen işyeri çalışanının, durumu kendilerine bildirdiğini söyledi. 
     İşyerine giden ekiplerin yaptığı incelemede, YTL banknotlarının sahte olduğunun belirlendiğini ifade eden Şahin, Yıldız G. ve olayla ilgili olarak Serkan A'nın 18 gözaltına alındığını belirtti. 
     Şahin, ''Ele geçirilen paralarla gerçek YTL arasında bariz farklar bulunuyor. Sahte banknotun boyutu, gerçeğininkinden 2 milimetre küçük. Banknotlar fotokopi değil, ama emniyet şeridine kadar gerçeğine benziyor'' diye konuştu. 
     Ünal Şahin, olayla ilgili soruşturmanın geniş kapsamlı sürdürüldüğünü kaydetti. 
     
</TEXT>
</DOC>
