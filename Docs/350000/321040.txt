<DOC>
<DOCNO> 321040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/05/son/sonspo05.html </URL>
<DATE> 2005/03/05/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Hidayet 11 sayı attı, Mehmet Okur 4 sayıyla oynadı... 
</HEADLINE>
<TEXT>

     ABD Profesyonel Basketbol Ligi'ne NBA , bu sabaha karşı yapılan 12 maçla devam edildi. 
     Hidayet Türkoğlu'nun takımı Orlando Magic, sahasında New York Knicks'i 111-89 gibi farklı bir skorla yendi. Türkoğlu, 25 dakika forma giydiği maçta 11 sayı attı, 7 ribaunt 3 hücum-4 savunma aldı ve 5 asist yaptı. Pota altındaki çabalarıyla da galibiyete katkıda bulunan Türkoğlu, 2 sayılık atışlarda 9'da 2, 3 sayılık atışlarda 2'de 1 ve serbest atışlarda 4'de 4 isabet buldu. 
     Grant Hill'in 29 sayısı, ''double-double'' yapan ve Dwight Howard'ın 20 sayı ve 15 ribauntluk göz dolduran performansı Magic'e galibiyeti getirdi ve Knicks'in 3 maçlık galibiyet serisi son buldu. 
     Knicks'de ise Stephon Marbury'nin 22 sayı ve 5 asist, Kelvin Cato'nun 14 sayı, Steve Francis'in 13 sayı ve 9 asist, Jameer Nelson'ın da 11 sayı ve 7 asisti, yenilgiyi engelleyemedi. 
     NBA'deki diğer Türk oyuncu Mehmet Okur, takımı Utah Jazz'ın deplasmanda New Orleans Hornets'a 92-85 yenildiği maçta, sahada 18 dakika kalarak, 4 sayı ve 7 ribauntluk 1 hücum-6 savunma performans sergiledi. Okur, 8 kez denediği 2 sayılık atışlardan 2'sini sayıya çevirirken, 1 kez denediği 3 sayılık atışta başarılı olamadı. 
     Jazz'da Rus forvet Andrei Kirilenko'nun 21, Matt Harpring'in 18 ve Raja Bell'in 19 sayısı galibiyet için yeterli olmazken, J.R. Smith ve P.J. Brown'ın 14'er sayı, Jackson Vroman, Lee Nailon ve Chris Andersen'in de 12'şer sayısı, New Orleans'ı galibiyete taşıdı. 
     Böylece Jazz'ın 3 maçlık galibiyet serisi son bulmuş oldu. 
     
     ZAZA, 2 SAYI ATTI BUCKS YENİLDİ 
     Gürcü asıllı Türk vatandaşı Zaza Pachulia, takımı Milwaukee Bucks'ın deplasmanda Minnesota Timberwolves'a 103-97 yenildiği maçta 14 dakika forma giyerken, 2 sayı attı, 2 de savunma ribaundu aldı. 
     Bucks'da Michael Redd'in 24 sayı ve 7 ribaundu yenilgiyi engelleyemedi. Minnesota'da ise Wally Szczerbiak 28, Kevin Garnett 25 ve sezonun en yüksek asistine ulaşan Anthony Carter'ın 13 asisti, takımlarına galibiyeti getirdi. 
     
     Ligde alınan diğer sonuçlar şöyle 
     Philadelphia 76'ers-Cleveland Cavaliers 98-89. 
     Washington Wizards-Golden State Warriors 103-90. 
     Boston Celtics-Charlotte Bobcats 104-84. 
     Miami Heat-Sacramento Kings 104-83. 
     Memphis Grizzlies-Toronto Raptors 86-75. 
     San Antonio Spurs-Chicago Bulls 102-99. 
     Portland Trail Blazers-Indiana Pacers 97-106. 
     Seattle Supersonics-Detroit Pistons 95-87. 
     Los Angeles Lakers-Dallas Mavericks 108-103. 
     Lige, TSİ yarın sabaha karşı yapılacak 6 maçla devam edilecek. 
     
</TEXT>
</DOC>
