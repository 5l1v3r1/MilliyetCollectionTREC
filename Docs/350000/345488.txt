<DOC>
<DOCNO> 345488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/24/son/sonyas12.html </URL>
<DATE> 2005/05/24/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Elena'dan fuhuş’ iddiasına isyan 
</HEADLINE>
<TEXT>

     SAFFET YENİGÜN Antalya DHA 

KANAL D’nin düzenlediği Pop Star yarışması ile ün yapan Rus asıllı şarkıcı Elena Kryuchkova, hakkında fuhuşa aracılık yaptığı ve polis tarafından arandığı yönünde çıkan haberleri, avukatı ile düzenlediği basın toplantısıyla yalanladı. Elena konuşurken gözyaşlarını tutamadı. 
     Elena’nın avukatı Yusuf Demir, haberlerin yayımlandığı gazetelere tekzip yazısı gönderdiklerini ve adli makamlara başvurduklarını belirterek, şunları söyledi 
     Çeşitli gazetelerin birinci sayfasında Popstar, kadınsatar çıktı’ başlığı altında, müvekkilemin de resmi bulunan, gerçek dışı, onur kırıcı ve aşağılayıcı nitelikte bir haber çıkmıştır. Söz konusu haberde Antalya'da fuhuşa aracılık yapmak suçundan yargılanan popstar Rus Elena hakkında duruşmalara katılmadığı için tutuklama kararı çıkarıldı’ denilmektedir. Özellikle Rus olması nedeniyle böyle bir yakıştırma yapılması bir ulusa da hakaret niteliğini taşımaktadır." Elena'nın mazbut bir aile yaşamı olduğunu, hakkında en ufak bir soruşturma, gözaltına alınma, tutuklama kararı bulunmadığını kaydeden avukatı Demir, haberlerin ekonomik mağduriyete sebebiyet verdiğini, ileriye dönük 200 bin euro tutarındaki ön projeleri askıya alındığını söyledi. 
     Avukat Demir, Müvekkilim öncelikle manevi, daha sonra maddi olarak aşırı derecede zarara uğratılmıştır. Manevi zararının giderilmesi mümkün dahi değildir" dedi. 
     Açıklama sırasında zaman zaman gözyaşlarını tutamayan Elena ise Bu haber beni çok ama çok üzdü. Gazetede 1998 yılında fuhuş yapmak suçundan gözaltına alındığım yazılıyor. Ben Türkiye’ye ilk kez 2001 yılında geldim. Bu haberden sonra aile düzenimiz tamamen bozuldu" dedi. 
     Elena’nın eşi Metin Şensoy ise yaptığı açıklamada, Benim ailem ve akrabalarım telefon açıp Elena hakkında yapılan haberleri sordular. Elena’ya göstermedim önce, ama o internette görmüş. Çok üzüldü. Şok oldu ve o hafta düzenlenen konsere de gidemedi. Bu haberden sonra aile düzenimiz tamamen bozuldu. Elena artık evden dışarı bile çıkamıyor. Tamamen eve kapandı. Kısacası yıkıldık" diye konuştu. 
     
</TEXT>
</DOC>
