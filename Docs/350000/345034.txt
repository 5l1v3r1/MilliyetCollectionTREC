<DOC>
<DOCNO> 345034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/23/son/soneko41.html </URL>
<DATE> 2005/05/23/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Borsada sert düşüş... Kayıp 1.135 puan 
</HEADLINE>
<TEXT>

     Geçtiğimiz haftanın son işlem gününü 259 puanlık yükselişle 25 bin 464 puan seviyesinden tamamlayan borsa bileşik endeksi haftanın ilk seansına satıcılı bir seyir izleyerek başladı. Seansın başlamasıyla birlikte 25 bin puan seviyesinin üzerinde kalmaya çalışan borsa bileşik endeksi, bunda başarımlı olamadı ve 24 bin 800 destek noktasına kadar geriledi. Bu noktada bir miktar tepki alımı gelse de alımlarda katılımın yetersiz olması endeksin 25 bin seviyesini aşmasını engelledi. Ve borsa 24 bin 500’lü rakamlara doğru geriledi. günün ilk seansı da 24 bin 500 seviyesinin üzerinde tamamlandı. İlk seansta 24 bin 492 25 bin 464 puan arasında hareket eden borsa, günün ilk yarısını 872 puanlık düşüşle 24 bin 592 puan seviyesinden tamamladı. Bu kapanışla birlikte hisse senetleri ortalama yüzde 3,43 oranında değer kaybetti. Günün ilk seansında 373,1 milyon YTL işlem hacmi gerçekleşirken, İş Bankası C , Doğan Holding, Fenerbahçe Sportif A.Ş., Koç Holding ve Akbank ilk seansta en fazla işlem gören hisseleri oldu. 
     Borsada günün ikinci seansı da ilk seansta olduğu gibi satışlarla başladı. Bir süre 24 bin 400 24 bin 500 destek aralığında tutunmaya çalışan endeks, bunda başarılı olamadı ve 24 bin 223 puan seviyesine kadar geriledi. Bu seviyede tutunmayı başaran endeks günü 24 bin 300 seviyesinin üzerinde tamamladı. 
     
     ALMANYA’DAKİ SEÇİMLER, TELİASONERA VE FRANSA İMKB'Yİ VURDU 

     Gün içerisinde şüphesiz Çukurova ile TeliaSonera arasında Turkcellhisselerinin satışı konusunda yaşanan pürüz ve TeliaSonerea'nın konuyu yargıya götüreceğini açıklaması da borsadaki tedirginliği artıran en temel etken oldu. Bunun yanında Almanya’da erken seçim tartışmalarının da gelmesi borsadaki tedirginliği körükleyen bir başka etmen. Zira Almanya’da SPD Başkanlık Divanı, bugün başkent Berlin de yaptığı toplantıda, oybirliğiyle bu yıl içinde erken genel seçimlere gidilmesi yönünde karar aldı. Ve 29 Mayıs’ta Fransa’da yapılacak olan referandum. Son yapılan anketlerde hayır’ oylarındaki artış piyasalar üzerinde bu konudaki baskının artarak devam etmesine neden oldu. 
     Bu gelişmeler ışığında gün boyu 24 bin 223 25 bin 464 bandında hareket eden endeks, günü 1.135 puanlık düşüşle 24 bin 329 puan seviyesinden tamamladı. Bu kapanışla hisse senetleri ortalama olarak yüzde 4,46 oranında değer kaybetti. Günsonunda toplam 764,3 milyon YTL işlem hacmi gerçekleşirken, İş Bankası C , Doğan Holding, Garanti Bankası, Koç Holding ve Sabancı en çok işlem gören hisseler oldu. 
     Tek-Art Turizm - 10,24 , Fenerbahçe Sportif A.Ş - 9,03 , Trabzonspor Sportif AŞ. - 8,74 , TSKYO - 8,64 ve Ege Gübre - 8,52 günün ilk yarısında en çok değer yitiren hisseler olurken, en çok yükselen hisseler BSH Profilo 19,70 , Bosh Fren Sistemleri 15,48 , Koza Davetiye 11,23 ve Logo Yazılım 11,00 ve Kelebek Mobilya 4,92 olarak sıralandı. 

D-FİNANS AR-GE 

     
</TEXT>
</DOC>
