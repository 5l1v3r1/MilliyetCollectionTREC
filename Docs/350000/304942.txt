<DOC>
<DOCNO> 304942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/09/son/sontur25.html </URL>
<DATE> 2005/01/09/ </DATE>
<TIME> 20.39 </TIME>
<AUTHOR>  </AUTHOR>
<HEADLINE>
Aksaray'da kalorifer kazanı patrladı 6 yaralı 
</HEADLINE>
<TEXT>

     Aksaray'da bir binada kalorifer kazanının patlaması sonucu 6 kişi yaralandı. 
     Edinilen bilgiye göre, Yunuskent Mahallesi Orkide Apartmanı'nın kalorifer kazanı, ilk belirlemelere göre, devir-daim sisteminde meydana gelen arıza nedeniyle buharın kazanın içinde sıkışması sonucu patladı. 
     Patlamanın etkisiyle kazan dairesini kapıcı dairesinden ayıran duvarla diğer 3 cephede bulunan duvarların büyük bölümü yıkıldı. 
     Patlamada, kapıcı dairesinde bulunan apartman görevlisi Tuna Sarı 28 , eşi Filiz 22 , çocukları İsmail 1 ve Nursema Sarı 8 aylık , aynı evde misafir olarak bulunan Turgut İnal 29 ve Edanur İnal 9 aylık yaralandı. 
     Aksaray Devlet Hastanesi'nde ilk müdahaleleri yapılan yaralılardan Edanur İnal dışındaki yaralılar, durumlarının ağır olması nedeniyle Konya Numune Hastanesi'ne sevk edildi. 
     Olay yerine gelen itfaiye ekipleri ise kazan dairesinde patlamayla birlikte çıkan yangını söndürme ve soğutma çalışmalarını sürdürüyor. 
     
</TEXT>
</DOC>
