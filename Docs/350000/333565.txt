<DOC>
<DOCNO> 333565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/15/spor/ydilmen.html </URL>
<DATE> 2005/04/15/ </DATE>
<TIME>  </TIME>
<AUTHOR> Rıdvan DİLMEN  </AUTHOR>
<HEADLINE>
Sürprizler olabilir 
</HEADLINE>
<TEXT>



Süper Lig'de bu hafta birbirinden zorlu karşılaşmalar var. Herkesin sonucunu merakla beklediği Fenerbahçe - Beşiktaş maçı her ne kadar ev sahibi ekip ağır basıyorsa da üç ihtimale de açık. 
Trabzonspor yenilgisi ile ağır bir yara alan Galatasaray'ın, Sebat deplasmanından üç puanla döneceğini tahmin ediyorum. Bence banko bir maç. 

Trabzon kazanır 
Diyarbakırspor - Trabzonspor randevusunda konuk takım galibiyete daha yakın. Ancak gelecek haftalarda korkulu rüya görmek istemeyen Diyarbakırspor'un da şiddetle puana ihtiyacı olduğu unutulmamalı. 
Samsunspor - Denizlispor ve Konyaspor - Sakaryaspor maçlarında beraberlik öncelikle düşünülmeli. 
İkinci Lig A Kategorisi'nde ise Vestel Manisa'nın evinde Erciyesspor'u ağırlayacak. Beraberlik ilk planda tutulmalı. 

Banko Bursaspor 
Mardin - Yozgatspor karşılaşmasında da ev sahibi takımın kazanacağını düşünüyorum. Banko 1. 
Bursa - Karşıyaka ve Elazığ - Dardanel maçlarında da kuponlara banko 1 oynanabilir. 
Avrupa'ya baktığımızda Arsenal kupada Blackburn engelini geçecektir. İspanya'da Barcelona, İtalya'da da Milan haftayı kayıpsız tamamlarlar. 
Alman Ligi'nde geçtiğimiz hafta ağır bir yenilgi alan Schalke'nin, Hamburg önünde üç puanı alarak iddiasını sürdüreceğini düşünüyorum. Bayern Münih de Hannover deplasmanında galibiyete daha yakın taraf. 



</TEXT>
</DOC>
