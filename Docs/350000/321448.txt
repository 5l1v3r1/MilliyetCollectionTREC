<DOC>
<DOCNO> 321448 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/07/son/sondun33.html </URL>
<DATE> 2005/03/07/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Zerkavi'nin durumu iyi ve Irak'ta direnişi yönetiyor 
</HEADLINE>
<TEXT>

     Irak'ta Amerikan karşı saldırılar düzenleyen Ebu Musab Zerkavi'nin grubu, liderlerinin ''sağlık durumunun çok iyi olduğunu'' ve ''Irak'taki savaşı yönettiğini'' bildirdi. 
     ''Mezopotamya'daki El Kaide Cihad Örgütü'' tarafından yayımlanan, ancak gerçek olup olmadığı doğrulanamayan bildiride, ''Şeyhimiz Ebu Musab'ın sağlığı, Allah korusun, çok iyi. Irak'taki savaşı yönetiyor ve yeni planlar yapıyor. Yakın zamanda Şeyhimizin konuşmasını dinleyeceksiniz'' denildi. 
     Bildiride, Zerkavi'nin dün Amerikan CNN televizyonunda yayınlanan fotoğraflarının, çatışmalarda öldürülen El Kaide örgütünün istihbarat birimi üyesinin üzerinde bulunduğu belirtilerek, ''Bu kardeşimiz şehit düşmüş ve bu fotoğraflar imansızların eline geçmiştir'' denildi. 
     ABD'nin başına 25 milyon dolar ödül koyduğu Zerkavi'nin, yeni olduğu tahmin edilen fotoğrafları dün CNN'de yayınlamıştı. 
     Irak İçişleri Bakanlığı'ndan bir yetkili, dün yaptığı açıklamada, Irak ve Amerikan güçlerinin Zerkavi'nin bulunduğu sanılan kuzeydeki Samarra bölgesinde direnişçilere karşı geniş çaplı bir operasyon düzenlediklerini söylemişti. 
     
</TEXT>
</DOC>
