<DOC>
<DOCNO> 316563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/18/son/sonyas06.html </URL>
<DATE> 2005/02/18/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Bu fuarı görmeden evlenmeyin 
</HEADLINE>
<TEXT>

     Evlilik hazırlığı yapan çiftlere ihtiyaçları konusunda farklı bakış açıları kazandıracak bir etkinlik bugün başlıyor. Evlilik Dünyası 2005 Evlilik Hazırlıkları Fuarı", 18- 20 Şubat 2005 tarihleri arasında, Lütfi Kırdar Uluslararası Kongre ve Sergi Sarayı Rumeli Salonu’nda kapılarını ziyaretçilerine açıyor. 

Patika Fuarcılık tarafından bu yıl üçüncüsü düzenlenen organizasyonda, nikah şekerinden, ev eşyasına, gelinlikten, balayı seçeneklerine kadar ihtiyaç duyulan her şeyi bulmak mümkün. 
     Fuarın ilk gününe, saat 15.00’de düzenlenecek AKAY Gelinlik defilesi damgasını vuracak. Hatice Gökçe imzasını taşıyan Hatice Gökçe By Akay" kreasyonu ve yepyeni gelinlik modelleri yerli ve yabancı ünlü mankenler tarafından sergilenecek. 
     Fuarın ikinci günü saat 15.00’te sanatçı Server Demirtaşöın sahneye koyduğu Gelin Performansıö, Bihter Kahraman’ın dansı eşliğinde konuklarla buluşacak. Fuar kapsamında ayrıca Mimar Sinan Üniversitesi’nden tasarımcı öğretmen ve öğrencilerin hazırladığı kuru çiçek, deniz kabuğu ve kağıttan oluşan gelinliklerin yer aldığı bir performans sergisiö ile Özlem Üner’in gelin portrelerinden oluşan yağlı boya tablo sergisi de düzenlenecek. 
     Bu yıl 100’e yakın firmanın katıldığı fuarı, 20 bin ziyaretçinin izlemesi bekleniyor. Saç ve makyaj şovlarıyla hayli renkli geçecek fuar, 2005 trendini yakından görmek isteyenler için kaçırılmayacak bir fırsat. 
     Her gün saat 10 00- 19 00 saatleri arasında açık olan fuar için www.evlilikfuari.com adresinden de online davetiye alabilirsiniz. 
     
</TEXT>
</DOC>
