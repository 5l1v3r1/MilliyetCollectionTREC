<DOC>
<DOCNO> 310653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/30/siyaset/siy03.html </URL>
<DATE> 2005/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
'Sahte manyetik kart' gerilimi çıktı 
</HEADLINE>
<TEXT>



KURULTAY salonuna girişler, sadece delegelere dağıtılan manyetik kartlarla yapıldı. Sarıgül'ü destekleyen İstanbul Milletvekili Hasan Aydın ile Rize İl Başkanı Turgut Karafazlı, delege adı yazılı olmayan kartları göstererek, sahte kart basıldığını öne sürdü. Genel Sekreter Yardımcısı Algan Hacaloğlu, gerçek ve sahte olduğunu iddia ettiği 2 kartla objektiflere poz veren Aydın'a, "Şov yapma" dedi. Baykal taraftarları da, Sarıgül yanlılarına salona giriş için sahte kart dağıtıldığını iddia ettiler. Sahte kartların sayısı belirlenemedi. Turnikelerdeki bazı görevlilerin, zaman zaman kendi kartlarını okutarak salona konuk aldıkları da öne sürüldü. 



</TEXT>
</DOC>
