<DOC>
<DOCNO> 346303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/27/son/sondun21.html </URL>
<DATE> 2005/05/27/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Fransız basını Chirac, Raffarin'i görevden alacak 
</HEADLINE>
<TEXT>

     Fransa’da yayımlanan siyasi gazeteler, "Cumhurbaşkanı Jacques Chirac’ın, pazar günü AB Anayasası ile ilgili düzenlenecek referandumdan sonra Başbakan Jean-Pierre Raffarin’i görevden alacağını" yazdı. 
     Referandum sonucu ne olursa olsun Raffarin’in görevden alınmasına kesin közüyle bakan gazeteler, Chirac’ın bu göreve İçişleri Bakanı Dominique de Villepin’ı getirmek için hazırlandığını belirtiyorlar. 
     Gazeteler, Chirac’ın referandumla ilgili televizyonda dün akşam yaptığı son konuşmada, "Hükümetin yeni bir canlılığa ihtiyacı var" yolundaki sözlerini, görev değişikliğinin en somut mesajı olarak gösteriyorlar. 
     Bu arada yine gazetelerde çıkan yazı ve yorumlarda, Başbakanlık görevine getirilmesi beklenen İçişleri Bakanı Dominique de Villepin ile iktidardaki Halk Hareketi Birliği UMP lideri Nicolas Sarkozy’nin arasının giderek bozulduğu ve iki politikacının kamuoyunda birbirlerini açık bir biçimde suçlamaktan çekinmedikleri bildirildi. 
     Fransa’da son kamuoyu yoklamaları, AB Anayasası için "Hayır" oylarının yüzde 55’e çıktığını gösteriyor. 
     
</TEXT>
</DOC>
