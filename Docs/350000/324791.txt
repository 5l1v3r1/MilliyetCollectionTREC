<DOC>
<DOCNO> 324791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/18/son/sonsiy15.html </URL>
<DATE> 2005/03/18/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
AİHM, Türkiye'ye ceza yağdırdı 
</HEADLINE>
<TEXT>

     Türkiye, Avrupa İnsan Hakları Mahkemesi'nde AİHM 
     görülen üç davada haksız bulunarak toplam 35 bin 710 euro 62 bin 982 YTL ödemeye mahkum oldu. Strazburg'da görev yapan AİMH, PKK üyesi olduğu sanılan bir kişinin evinde polis tarafından düzenlenen operasyon sırasında öldürülen Şemsettin Gezici ile ilgili davayı sonuçlandırdı. Mahkeme, Avrupa İnsan Hakları Sözleşmesi'nin çeşitli maddelerinin ihlal edildiği kanısına vararak Şemsettin Gezici'nin kardeşi Besir Gezici'ye toplam 18 bin euro ödenmesini kararlaştırdı. 
     
     YENİ POLİTA DAVASI 
     1990 yıllarında İstanbul'da yayınlanan Yeni Politika gazetesi 
     sahibi Necati Tanıyan'ın, 126 gün yayınlanan gazetenin 117 defa toplantılması ile ilgili olarak AİHM'de açtığı davada "dostane çözüm"e varıldı. Bu çerçevede, Türkiye, ifade özgürlüğü gibi Sözleşmenin çeşitli maddelerinin ihlal edildiğini savunan Tanıyan'a uğradığı zararlar ve yaptığı harcamalar için toplam 7 bin 710 euro ödemeyi kabul etti. 
     
     KAYBOLMA OLAYI 
     AİHM ayrıca, 1996 yılında kaybolduğu öne sürülen Talat Türkoğlu'nun eşi Hasene Türkoğlu'nun başvurusu üzerine açılan davayı da karara bağladı. Talat Turkoğlu'nun güvenlik güçlerinin kaçırıldığına ilşkin sağlam kanıt bulunmadığını ancak devletin kaybolma olayını etkin bir biçimde araştırmadığını belirten Mahkeme, Türkiye'yi 10 bin euro manevi tazminat ödemeye mahkum ettİ. 
     
</TEXT>
</DOC>
