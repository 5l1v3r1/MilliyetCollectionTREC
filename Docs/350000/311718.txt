<DOC>
<DOCNO> 311718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/son/sonspo02.html </URL>
<DATE> 2005/02/02/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Emre Aşık'tan kötü haber 
</HEADLINE>
<TEXT>

     Sağ arka adalesinde çekme olan tecrübeli futbolcu Emre Aşık, en az üç hafta sahalardan uzak kalacak. 
     
     Keyifleri kaçırdı 

     Vicente del Bosque ile yollarını ayırdıktan sonra takımı efsanevi isimlerinden Rıza Çalımbay’a teslim eden Beşiktaş’ta Emre Aşık’ın sakatlığının ciddi olduğu haberi keyifleri biraz da olsun kaçırdı. Arka adalesindeki sakatlığı nükseden tecrübeli savunmacının, en az üç hafta sahalardan uzak kalacağı açıklandı. Kulüp doktoru Yalçın Yavuzer, Emre’nin sakatlığının ciddi olduğunu ve ağrılar hissettiğini belirterek, Tedavisini yoğun biçimde sürdüreceğizö dedi. 
     
     Hassan düzeliyor 

     Mircea Lucescu’nun takımı Shaktar Donetsk ile iki hafta önce oynanan hazırlık maçında sakatlanan Ahmed Hassan’ın durumu ise her geçen gün iyiye gidiyor. Doktor Yavuzer, Mısırlı futbolcunun bugünden itibaren düz koşulara başlayacağını belirterek, bu futbolcunun 20. haftadaki Denizlispor maçında forma giyebilecek duruma geleceğini açıkladı. Bu arada ishal olan Carew’in hafta sonunda takımdaki yerini almasına bir engel bulunmadığı belirtildi. 

     
</TEXT>
</DOC>
