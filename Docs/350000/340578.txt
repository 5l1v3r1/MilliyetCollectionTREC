<DOC>
<DOCNO> 340578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/08/ekonomi/eko04.html </URL>
<DATE> 2005/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Endeks sıkışarak yataya girebilir 
</HEADLINE>
<TEXT>


25.500'lerden geçen alçalan kanal direnci nedeniyle bu seviyelere doğru k r realizasyonlarının güçlenmesi beklenebilir 

Zeynep Candan Aktaş 

Hafta başından beri çıkış eğiliminde olan İMKB 100 endeksinde en düşük 23.591, en yüksek 25.181 görülürken, kapanış 24.950 seviyesinden gerçekleşti. Çıkışta uzun süreden beri piyasalar üzerinde baskı oluşturan FED'in, faiz artışında ölçülü tutumunu sürdürmesi ve 0,25 puanlık artışa gitmesi etkili oldu. Nisan ayı enflasyon verileri de petroldeki fiyat artışından etkilenerek biraz yükselme göstermesine rağmen piyasanın beklentileri doğrultusunda bir gerçekleşme izlendiği için tüketicide yüzde 0.71, üfe yüzde 1.2 olumsuz algılanmadı. Ayrıca Gima'nın Koç Grubu'na satışını beklerken, CarrefourSA'nın devreye girmesiyle alıcının değişmesi şirket evlilikleri ve satınalmalarının hızla devam ettiğini gösteriyor. Dışbank'tan sonra Gima da borsadaki işlem gördüğü fiyatın üstünde bir fiyatla satıldı. Bu da borsada oluşan fiyatların pahalı olmadığını gösteriyor. Önümüzdeki hafta Merkez Banka'sının Para Kurulu toplantısından çıkacak sonuç, piyasalarda faiz artışı bekleyenlerin oranı oldukça düşük AİHM kararı ve İMF İcra kurulu toplantısı İMF'den yeni Stand-by'ın onayı konusunda bir sıkıntı görünmüyor. piyasalar tarafından takip edilecek. Piyasalar açısından olumsuz etki yaratabilecek gelişmeler büyük bir olasılıkla AB tarafında oluşacak. Ortalamalara ulaşan İMKB 100 endeksinde 25.500'lerden geçen alçalan kanal direnci nedeniyle 25.000-25.500 aralığı halihazırda geçilmesi zor bir bölge. Bu nedenle önümüzdeki hafta 25.500 direncinin geçilme olasılığının oldukça zayıf olduğu söylenebilir. Endekste ortalamalarda sıkışma ve oyalanma görünümlerinin izlenme olasılığı daha güçlü görünüyor. İlk destekler 24.500 ve 24.000'de iken dirençler 25.000 ve 25.500 seviyelerinde bulunuyor. 
Bol kazançlı haftalar dileğiyle. 


</TEXT>
</DOC>
