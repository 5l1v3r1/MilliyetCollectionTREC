<DOC>
<DOCNO> 315206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/14/son/sontur42.html </URL>
<DATE> 2005/02/14/ </DATE>
<TIME> 20.08 </TIME>
<AUTHOR>  </AUTHOR>
<HEADLINE>
Görme engelliye kapkaç... 
</HEADLINE>
<TEXT>

     Konya'da, görme engelli bir vatandaşın çantası, kapkaç yöntemiyle çalındı. 
     Edinilen bilgiye göre, Konya Kültür Park'ta yürüyen görme engelli Ali Aslan'ın 32 omzundaki çanta, kimliği henüz belirlenemeyen bir kişi tarafından çalındı. 
     Böbrek hastası olduğu belirtilen ve yaşadığı kapkaç olayının da etkisiyle fenalık geçiren Aslan, çevredeki vatandaşlar tarafından Konya Numune Hastanesi'ne kaldırıldı. 
     Yapılan ihbar üzerine polis ekipleri, kapkaççının, içi boş olduğu için bir kenara attığı çantayı, olayın yerinin yakınında buldu. 
     Zanlının yakalanması için çalışma başlatıldığı, Aslan'ın sağlık durumunun ise iyi olduğu öğrenildi. 
     
</TEXT>
</DOC>
