<DOC>
<DOCNO> 306317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/14/guncel/gun90.html </URL>
<DATE> 2005/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Komplo teorisi... 

1999 İzmit depreminden bir süre sonra, müthiş bir komplo teorisi gündeme düşmüştü. Buna göre, Amerikalılar, San Antonio Fay Hattıyla büyük bir benzerlik gösteren Kuzey Anadolu Fay Hattı'nda araştırmalar yapıyorlar ve bu fayı çok güçlü nükleer patlayıcılarla küçük küçük kırarak, şiddetli depremlerin olmasını engellemeye çalışıyorlardı... 
Ancak hesaplar tutmamış, çok büyük bir depreme yol açılmış ve yapılan hatanın verdiği vicdan azabı ile ABD Başkanı Clinton apar topar İzmit'e gelmiş, geçeceği yerler günler öncesinden trafiğe kapatılırken, yüzlerce metre yakınına hiç kimse yaklaştırılmazken, İzmit'te halkın içinde dolaşarak her türlü kural, çekilen vicdan azabı karşısında yıkılmıştı. Bu, tam bir komplo teorisi idi ve öylece havada asılı kaldı... 
Şimdi de Tsunami ile ilgili sayısız komplo teorileri üretiliyor. Amerikalıların, Müslüman ülkeleri bilerek uyarmadığı, Tsunami'nin hemen öncesinde bölgede ABD savaş gemilerinin görülmesi gibi... 
Ve işte son teori... ABD'nin, deniz dibinde büyük patlamalarla dev dalgalar yaratmak üzere çalıştığı ve böylece Körfez'e kıyısı olan Irak'taki nüfusun büyük bir kısmından kurtulmayı planladığı ileri sürüldü... Fakat yine patlama miktarının ayarlanamadığı, beklenenin çok üzerinde bir hasara ve can kaybına yol açıldığı, daha önceden hazırlanan çok ama çok az miktardaki yardım miktarının 35 milyon dolar , yapılan hatanın verdiği vicdan azabıyla derhal 350 milyon dolara çıkarıldığı da teorinin diğer uzantıları... Öyle ya da böyle, teoride ya da pratikte, dünya iyice çekilmez bir yer mi oldu ne... 

Bi Nevi Oha 
Oya Aydoğan Bayramda programın ne 
Kıbrıslı Şarkıcı Ziynet Kıbrıs'la flörtleşiyorum .. 

Dozunda Bırak 
"Ay çok konuştum, sözü biraz da Aydın'a bırakıyorum..." b b 
</TEXT>
</DOC>
