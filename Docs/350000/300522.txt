<DOC>
<DOCNO> 300522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/24/son/sondun56.html </URL>
<DATE> 2004/12/24/ </DATE>
<TIME> 18.25 </TIME>
<AUTHOR>  </AUTHOR>
<HEADLINE>
Ajanlar Moskova'ya döndü 
</HEADLINE>
<TEXT>

     Katar'da 13 şubat 2004 tarihinde Çeçenistan eski Devlet Başkanı Selimhan Yandarbiyev'in suikast sonucu öldürülmesi nedeniyle ömür boyu hapis cezasına çarptırılan Rus ajanlar Moskova'ya getirildi. 
     Novi İzvestiya gazetesi, dün sürpriz bir şekilde Rus tarafına teslim edilen 13 Şubat 2004'te Yandarbiyev'in suikast sonucu öldürülmesinden dolayı Katar mahkemesi tarafından ömür boyu hapis cezasına çarptırılan Rus vatandaşları Anatoliy Belaşkov ile Vasiliy Pokşev'in Moskova'ya getirildiğini duyurdu. 
     Haberde, ajanların sadece Rusya Devlet Başkanı'na hizmet eden Rossiya Havayolu Şirketi'ne ait özel bir uçakla Moskova'ya döndükleri, ajan oldukları söylenen 2 kişinin Rusya ile Katar arasında devletlerarası bir anlaşma uyarınca Moskova'ya teslim edildiği vurgulandı. 
     Katar'da ömür boyu hapis cezası 25 yıl olduğu için iki Rus vatandaşının aynı süreyi Rusya cezaevinde geçirmeleri gerekiyor. 
     
</TEXT>
</DOC>
