<DOC>
<DOCNO> 313534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/08/son/sonspo24.html </URL>
<DATE> 2005/02/08/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Ç. Rizespor Galatasaray maçında taraftarlarımıza ihtiyacımız var 
</HEADLINE>
<TEXT>

     Çaykur Rizespor, hafta sonunda sahasında oynayacağı Galatasaray maçının hazırlıklarını bugün yaptığı antrenmanla sürdürdü. 
     Yeşil mavililerde, Teknik Direktör Erdoğan Arıca yönetiminde, Mehmet Cengiz Tesisleri'nde yapılan ve yaklaşık 1,5 saat süren antrenmana, milli takım kampında bulunan Fahri, ülkelerinin milli takım kamplarında bulunan Zıdravkov ve Bashır ile sakatlıkları süren Kürşat, Gürol ve Evren katılmadı. 
     Futbolcular, antrenmanda düz koşu ve fizik kondisyon çalışmasının ardından yarı sahada çift kale maç yaptı. Hafif sakatlıkları bulunan Zafer ve Eser ise takımdan ayrı düz koşu gerçekleştirdi. 
     Teknik Direktör Arıca, Konyaspor maçında kaybedilen puanları Galatasaray maçında telafi etmek istediklerini belirterek, ''Konyaspor maçında iyi bir oyun ortaya koyduk. Ancak ikinci golü bulamadık. Maçın sonlarında yediğimiz şanssız bir golle sahadan bir puan ile ayrıldık'' dedi. 
     Kaybedilen puanların geri getirmenin mümkün ve bu nedenle üzerinde fazla konuşmaya gerek olmadığını kaydeden Arıca, ''Artık önümüzdeki maçlara bakacağız. Bu hafta Galatasaray'la zorlu bir maçımız var. Taraftarımıza her zamankinden fazla ihtiyaç duyacağız. Taraftarımıza bu maçta galibiyet hediye etmek istiyoruz'' diye konuştu. 
     
</TEXT>
</DOC>
