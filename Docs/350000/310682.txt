<DOC>
<DOCNO> 310682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/30/yasam/yas02.html </URL>
<DATE> 2005/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ozoncuk' tabakası 
</HEADLINE>
<TEXT>


Bilim adamları, Kuzey Kutbu üzerindeki ozon tabakasının rekor seviyede inceldiği uyarısında bulundu 

DIŞ HABERLER 

İngiltere'deki Cambridge Üniversitesi'ne bağlı Avrupa Ozon Araştırmaları Koordinasyon Birimi, önemli bir uyarıda bulundu. 
Yapılan açıklamada, Kuzey Kutbu üzerindeki ozon tabakasının yer aldığı stratosfer tabakasının son 50 yılın en soğuk döneminde bulunduğu, ayrıca hava katmanında aşırı ölçüde bulut toplandığı belirtildi. Bu durumun, insan üretimi kimyasalların ozona zarar verme hızını artırdığını vurgulayan Dr. Neil Harris, "Önümüzdeki haftalarda koşullar kötüleşerek, gelmiş geçmiş en büyük ozon kaybına yol açacacak" dedi. Kuzey Kutbu'nda ince ozon tabakasının yayılmasını önleyen rüzg rların etkisini yitirmesiyle, riskin geniş bir alana yayılacağını belirten uzmanlar, şu uyarıyı yaptı "Birçok ülkeyi etkileyecek ince ozon tabakası, Güneş'ten gelen mor ötesi ışınları filtre etmeye yetmeyeceği için cilt kanseri riski artacak " 


</TEXT>
</DOC>
