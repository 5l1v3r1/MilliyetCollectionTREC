<DOC>
<DOCNO> 344522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/21/yazar/pulur.html </URL>
<DATE> 2005/05/21/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Orgeneralin sorusu 
</HEADLINE>
<TEXT>


1.Ordu Komutanı Orgeneral Hurşit Tolon, PKK'nın şehit ettiği, komando er Selim Karabul'un cenaze töreninde soruyor 
"Burada insan hakları savunucularından kimse var mı " 
Herhalde orgeneralin sorduğu, ırk, dil, din, renk ayırmadan insan haklarını savunanlar değildir. 
Ya kimdir 
Kendilerinin "insan saydıklarının" haklarını savunanlardır. 
Elbette, bunlar olmayacaklar 
Neredeler mi 
Ya Güneydoğu'da başka bir cenazenin başındadırlar, ya da Avrupa'da devlet terörünü anlatmak için kapı kapı dolaşmaktadırlar. 

ORGENERALİN imalı soruşu, bize bir anıyı hatırlattı. 
Atatürk, zaferden sonra Mersin'e gidiyor, bir tarafta görkemli konaklar, bir tarafta yoksul halkın evleri... 
Atatürk, bu konakların sahiplerinin kim olduğunu soruyor, çoğu yabancıların, azınlıkların ve yabancılarla ortak olanların. 

ATATÜRK, bu gerçek karşında belki de biraz kızarak sorar 
"Onlar bu konakları yaparken siz nerelerdeydiniz " 
Biri atılır 
"Paşam, biz cephede vatanı kurtarmak için savaşıyorduk " 
Sayın Orgeneral Tolon, "İnsan hakları savunucuları nerede " diye soruyor. 
Bir mucize olsa da, şehit er, tabuttan başını uzatıp Orhan Veli'nin bir şiirini okusa 
"Neler yapmadık biz bu vatan için 
Kimimiz öldük, kimimiz nutuk söyledik " 
Orgeneralin sorduklarının, ne işleri var şehit cenazesinde 
Onlar nutuk atarken, vatan için ölenler tabuta giriyorlar. 

ORGENERAL Sayın Tolon insan hakları savunucularının nerede olduğunu sorarken, "Hürriyet"in haberine göre İstanbul Valisi Muammer Güler'e de sitem etmiş 
"Vali Bey'i getirdik de, protokolü çoğalttık sonunda " x 
Ne demek bu 
Acaba Sayın Vali cenaze törenine gelmeyecekmiş de uyarılınca mı gelmiş 
Oysa, Vali Bey, her çeşit töreni kaçırmaz, her törende, ne olursa olsun, hazır ve nazırdır. 
Demek şehidin cenaze törenini kaçırmak üzereymiş ki uyarılınca koşup gelmiş... 
Neyse, bunlar bizim Orgeneral Tolon'un bir cümlesinden çıkardığımız yorumlar, yanlış da olabilir. 
Doğrusunu açıklamaya da hazırız. 

SAYIN Orgeneral'in bir değerlendirmesi daha var "Terörist başının Abdullah Öcalan cezaevinden verdiği talimatla, vatanı savunanlar, eşkıya pususuna düşürülüp şehit ediliyor" diyor. 
Paşam kusura bakmayın ama, kabahat Abdullah Öcalan da mı 
Abdullah Öcalan'ın İmralı'dan verdiği talimatlar dışarıya nasıl çıkıyor Kimin çıkardığı malum da, ona göz yumanlar kimler 
Adalet Bakanı'ndan başlayıp aşağı doğru gelin... 
- 
x Hürriyet, 19 Mayıs 2005. 



</TEXT>
</DOC>
