<DOC>
<DOCNO> 315166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/14/son/sontur02.html </URL>
<DATE> 2005/02/14/ </DATE>
<TIME> 07.00 </TIME>
<AUTHOR>  </AUTHOR>
<HEADLINE>
Şofbenden sızan gazdan 3 kişi öldü 
</HEADLINE>
<TEXT>

     Çankırı'nın Eldivan İlçesi'nde şofbenden sızan gazdan zehirlenen 3 kişi yaşamını yitirdi. 
     Alınan bilgiye göre, Cami Mahallesi'nde yaşayan Kayacı ailesinin gün boyunca görünmemesinden şüphelenen komşuları, durumu ailenin akrabalarına bildirdiler. Eve gelen akrabaları, kapıyı açarak içeri girdiklerinde Kayacı ailesinin 3 ferdinin cesedi ile karşılaştı. 
     Olayın polise bildirilmesinin ardından ekiplerin yaptıkları kontrolde ölenlerin Kayacı ailesinden baba Ali 47 , anne Emine 42 ve oğulları Fatih 13 olduğu belirlendi. 
     Olaya Cumhuriyet Savcılığı'nca el konulmasının ardından evde yapılan incelemelerde, ailenin şofbenden sızan gaz sonucu hayatını kaybettiği anlaşıldı. 
     Ali Kayacı'nın evin mutfak olarak kullanılan odasındaki bölünmüş yerde banyo yaparken, Emine Kayacı'nın aynı odadaki mutfak bölümünde, Fatih Kayacı'nın da diğer odada televizyon seyrederken öldüğü tespit edildi. 
     Ali Kayacı'nın Eldivan İlçe Tapu Sicil Müdürlüğü'nde memur olarak çalıştığı belirtilirken, ailenin iki kızından bir tanesinin Özbekistan'da diğerinin ise İstanbul'da öğrenim gördüğü öğrenildi. 
     
</TEXT>
</DOC>
