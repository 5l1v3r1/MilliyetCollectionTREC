<DOC>
<DOCNO> 339267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/03/son/sonspo08.html </URL>
<DATE> 2005/05/03/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Potada 20. Erkekler Türkiye Kupası sahibini arıyor... 
</HEADLINE>
<TEXT>

     Basketbolda 20. Erkekler Türkiye Kupası yarın sahibini buluyor. 
     Bursa’da yarın yapılacak final maçının ardından kupa şampiyonu belli olacak. Kupada bugün yapılacak Tuborg Pilsener-Ülkerspor, Pınar Karşıyaka-Beşiktaş yarı final maçlarıyla final oynayacak takımlar belirlenecek. 
     
     EFES PİLSEN’İN REKORU 
     Efes Pilsen, 6 kezle bu kupayı en fazla kazanan takım oldu. 
     Kupada 7 kez final oynayan lacivert-beyazlılar, 1995-96, 96-97 ve 97-98 sezonlarında üst üste 3 kez Türkiye Kupası’nı müzesine götüren ilk ve tek takım oldu. 
     Türkiye Kupası’nı ilk kez 1993-94 sezonunda finalde Fenerbahçe’yi yenerek kazanan Efes Pilsen, 2000-01 sezonunda finalde Türk Telekomspor’u, 2001-02 sezonunda da Darüşşafaka’yı yenerek 6. kupasını aldı. 
     
     TOFAŞ’IN 3 KUPASI VAR 
     Efes Pilsen’in ardından 3 kezle kupayı en çok kazanan 2. takım TOFAŞ oldu. 
     Türkiye Kupası’nı 1992-93, 1998-99 ve 1999-2000 sezonlarında müzesine götüren Bursa ekibini, 2’şer kupayla Ülkerspor, Galatasaray ve İTÜ izliyor. 
     
     İLK KUPA FENERBAHÇE’NİN 
     Fenerbahçe, ilk kupayı kazanan takım olma unvanına sahip bulunuyor. 
     Sarı-lacivertliler, 1966-67 sezonunda ilk kez düzenlenen Türkiye Kupası’nı finalde Muhafızgücü’ne üstünlük sağlayarak kazandı. 
     
     BEŞİKTAŞ’IN DA KUPADA "SİFTAHI" YOK 
     Futbolun 3 büyüklerinden yalnızca Beşiktaş’ın Türkiye Kupası’nda şampiyonluğu bulunmuyor. 
     Kupada 1970-71 sezonunda İTÜ ve 1971-72 sezonunda da TED Kolejliler ile finalde karşılaşan siyah-beyazlılar, rakiplerine üstünlük kuramadı. 
     
     KUPANIN STATÜSÜ DEĞİŞTİ 
     İlki 1966-67 yılında düzenlenen Türkiye Kupası’na 1971-72 sezonundan sonra 1991-92 sezonuna kadar 20 yıl ara verildi. 
     Kupa 1992-93 sezonundan itibaren "Dörtlü Final" statüsünde organize ediliyordu. "Dörtlü Final", daha önce İstanbul, Ankara ve Mersin’de 2’şer kez, Trabzon, İzmir, Kütahya, Adana, Konya, Samsun ve Bursa’da da birer kez yapıldı. 
     "Dörtlü Final" statüsü bu sezon değişirken, çeyrek, yarı ve final maçları Bursa’da yapılıyor. 
     
     TÜRKİYE KUPASI ŞAMPİYONLARI 
     Erkekler Türkiye Kupası’nda bugüne dek şampiyonluğa ulaşan takımlar ve final maçlarının skorları şöyle 
     
     
Sezon Yer Final Sonuç 1966-67 - FENERBAHÇE-Muhafızgücü 84-67, 65-76 1967-68 - ALTINORDU-Muhafızgücü 71-56, 63-67 1968-69 - İTÜ-Galatasaray 64-56 1969-70 - GALATASARAY-İTÜ 86-83 1970-71 - İTÜ-Beşiktaş 74-69 1971-72 - TED KOLEJLİLER-Beşiktaş 64-68, 68-56 1991-92 İstanbul ŞİŞECAM PAŞABAHÇE-NASAŞ Spor 79-71 1992-93 Trabzon TOFAŞ-NASAŞ Spor 90-64 1993-94 Mersin EFES PİLSEN-Fenerbahçe 81-76 1994-95 İzmir GALATASARAY-Ortaköy 66-54 1995-96 Ankara EFES PİLSEN-PTT Türk Telekom 89-63 1996-97 Kütahya EFES PİLSEN-Fenerbahçe 84-71 1997-98 Adana EFES PİLSEN-Türk Telekomspor 71-67 1998-99 Samsun TOFAŞ-Fenerbahçe 77-75 1999-00 Mersin TOFAŞ-Ülkerspor 72-54 2000-01 Bursa EFES PİLSEN-Türk Telekomspor 85-78 2001-02 İstanbul EfES PİLSEN-Darüşşafaka 78-74 2002-03 Ankara ÜLKERSPOR-Türk Telekomspor 79-63 2003-04 Konya ÜLKERSPOR-Efes Pilsen 84-74 
     
</TEXT>
</DOC>
