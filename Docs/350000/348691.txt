<DOC>
<DOCNO> 348691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/03/son/sontur04.html </URL>
<DATE> 2005/06/03/ </DATE>
<TIME> 08.50 </TIME>
<AUTHOR>  </AUTHOR>
<HEADLINE>
Korsan pornoda İstanbul ve Mersin önde 
</HEADLINE>
<TEXT>

     Türkiye genelinde 2005 yılı itibarıyla yaklaşık 898 bin CD VCD, 87 bin DVD, 47 bin kitap, 24 bin teyp kaseti ve 22 bin porno yayın korsan olarak ele geçirildi. Korsan pornolar en çok İstanbul ve Mersin’de yakalandı. 
     Kültür ve Turizm Bakanlığı Sinema ve Telif Hakları Genel Müdürlüğü’nden edinilen bilgiye göre, 2005 yılı itibarıyla Türkiye genelinde 1 milyon 76 bin 362 adet korsan kitap, CD VCD, DVD, video ve teyp kaseti, porno yayın yakalanadı. Yakalanan korsan CD VCD sayısının 897 bin 149, DVD sayısının 86 bin 907, kitap sayısının 46 bin 335, video kasetin 118, teyp kasetinin ise 24 bin 66 olduğu belirlendi. 
     Öte yandan Türkiye genelinde 21 bin 787 korsan porno yayın yakalanırken, bu yayınların 7 bin 870’i İstanbul, 4 bin 475’i Mersin, 1300’ü Bursa ve 999’u da Diyarbakır’da ele 
     geçirildi. 
     
     ANKARA’DA 315 BİN KORSAN YAYIN YAKALANDI 
     Ankara’da ise korsan kitap CD ya da VCD’lerin yaklaşık 154 bini Organize Sanayi Bölgesinde, 37 bini 
     Bahçelievler’de, 29 bini Maltepe Pazarı’nda, 23 bini Keçiören’de ve 2 bin 500’ü Kızılay’daki üretim ve satış bölgelerinde yakalandı. Böylece sadece Ankara’da 1200 müzik CD’si, 62 bin film CD’si 4 bin 500 oyun CD’si, 4 bin 700 DVD, 3 bine yakın program CD’si, 810 kaset, 10 bin kitap yakalanmış oldu. Korsan olarak yakalanan bandrollü CD VCD, kitap ve teyp kaseti de ele alındığında Ankara’da yakalanan korsan yayınların sayısının 315 bini aştığı olduğu ortaya çıktı. 
     
</TEXT>
</DOC>
