<DOC>
<DOCNO> 332289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/11/son/sontur09.html </URL>
<DATE> 2005/04/11/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
NASA'nın tasarladığı kar üstü araç, ilk denemesinde kara saplandı 
</HEADLINE>
<TEXT>

     Onur SAĞSÖZ ERZURUM, DHA 

      DOĞU ve Güneydoğu Anadolu Bölgesi kırsalında kışın yolları kardan kapanan köylere ulaşmak ve hasta naklini sağlamak amacıyla Amerikan Havacılık ve Uzay Dairesi'nin NASA tasarladığı kar üstü aracı Matrak , ilk denemesinde Palandöken Dağı eteklerinde kara saplandı. Sağlık Bakanı Recep Akdağ'ın da izlediği ilk deneme sürüşünde, görevliler kara saplanan Matrak'ı kurtarmak için küreklere sarıldı. 
     Sağlık Bakanlığı'nın almayı planladığı kar üstü aracı için Palandöken Dağı eteklerinde deneme sürüşü yapıldı. Amerikan Havacılık ve Uzay Dairesi NASA tarafından tasarlanan ve Erzurum Özel İdare Müdürlüğü tarafından 150 bin YTL'ye 150 milyar lira alınan Matrak', yaklaşık 1.5 metrelik kara saplandı. Tekerlek yerine paletlerin takıldığı kar üstü aracının deneme sürüşünü izleyen Sağlık Bakanı Recep Akdağ, "Zor bir coğrafyada yaşıyoruz. Amacımız kardan yolları kapanan köylerdeki hastalara bu araçlarla ulaşmak. Ama ilk deneme başarısız oldu. Daha gelişmişini alıp, bu projeyi hayata geçireceğiz'' dedi. 
     Kara saplanan Matrak'ı kurtarmak için küreklere sarılan görevliler, uzun süren uğraşlar sonucu kar üstü aracını bulunduğu yerden çıkardı. Matrak'ın sürücüsü, bu kez aracı karın daha az olduğu bölgede sürerek tanıtımını yaptı. 
     
</TEXT>
</DOC>
