<DOC>
<DOCNO> 331744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/09/son/soneko13.html </URL>
<DATE> 2005/04/09/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Koç Holding 508 milyon 496 bin YTL kar açıkladı... 
</HEADLINE>
<TEXT>

     Koç Holding, 2004 yılında 508 milyon 496 bin YTL, Petrol Ofisi de 248 milyon 595 bin YTL kar açıkladı. 
     Şirketlerin 1 Ocak-31 Aralık 2004 dönemine ilişkin kesinleşen ve İMKB'ye gönderilen mali tablolarına göre, Koç Holding'in 2003 yılında 435 milyon 8 bin YTL olan net karı 2004 yılında 508 milyon 496 bin YTL'ye çıktı. 
     Petrol Ofisi'nin 2003 yılında 346 milyon 43 bin 869 YTL olan net karı ise 2004 yılında 248 milyon 595 bin YTL'ye geriledi. 
     İMKB'ye bilanço gönderen şirketlerden Hacı Ömer Sabancı Holding'nin 2004 yılı karı 724 milyon 132 bin YTL, Doğan Gazetecilik'in 7 milyon 459 bin 133 YTL, Doğan Şirketler Grubu Holding'in 239 milyon 285 bin 805 YTL, Doğan Yayın Holding'in 59 milyon 358 bin YTL, GSD Holding'in 9 milyon 179 bin YTL, İstanbul Döşeme Sanayii'nin İDAŞ 2 milyon 213 bin 779 YTL, Pınar Su Sanayi ve Ticaret'in 715 bin 698 YTL, Pınar Entegre Et ve Un Sanayi'nin 8 milyon 329 bin YTL, Pınar Süt Mamulleri'nin 5 milyon 73 bin 191 YTL ve Yazıcılar Holding'in 134 milyon 881 bin 546 YTL olarak gerçekleşti. 
     Bilanço açıklayan şirketlerden Banvit 2004 yılında 18 milyon 233 bin 979 YTL, DYO Boya Fabrikaları 17 milyon 578 bin 866 YTL ve EGS Gayrimenkul Yatırım Ortaklığı da 20 milyon 666 bin 214 YTL zarar etti. 
     
</TEXT>
</DOC>
