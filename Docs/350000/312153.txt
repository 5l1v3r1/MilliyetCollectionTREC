<DOC>
<DOCNO> 312153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/03/son/sontur48.html </URL>
<DATE> 2005/02/03/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
ÖİB'nin SEKA'nın kapanmasını durduran karara yaptığı itiraz reddedildi 
</HEADLINE>
<TEXT>

     Ankara Bölge İdare Mahkemesi, Özelleştirme İdaresi Başkanlığı'nın Ankara 9. İdare Mahkemesi'nin verdiği karara yaptığı itirazı reddetti. 
     Selüloz-İş Sendikası'nın Özelleştirme Yüksek Kurulu'nun ÖYK İzmit SEKA fabrikasının kapatılmasına ilişkin kararının iptali ve yürütmenin durdurulması istemiyle dava açmıştı. 
     Ankara 9. İdare Mahkemesi, ÖYK'nın bu kararının yürütmesini davalı idareden savunma alınıp yeniden bir karar verinceye kadar durdurmuştu ve davalı idareye savunmasını vermesi içinde 5 gün süre tanımıştı. Özelleştirme İdaresi Başkanlığı, bu karara itiraz ederek, kaldırılmasını istemişti. 
     A.A muhabirinin aldığı bilgiye göre, Ankara Bölge İdare Mahkemesi itirazı reddetti. 
     Bu aşamadan sonra Özelleştirme İdaresi Başkanlığı Ankara 9. İdare Mahkemesi'nin tanıdığı sürede savunmasını verdiği için önümüzdeki günlerde yürütmenin durdurulması istemine ilişkin yeniden bir karar verecek. 
     
</TEXT>
</DOC>
