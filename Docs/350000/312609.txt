<DOC>
<DOCNO> 312609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/05/yazar/asik.html </URL>
<DATE> 2005/02/05/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Mülakat dedikleri... 
</HEADLINE>
<TEXT>


Bu iktidar döneminde sınavlarda ne ölçüde torpil, kayırmacılık, partizanlık döndüğünü anlatacak pırıl pırıl bir örnek sunacağız aşağıda... 
Geçtiğimiz ekim ayında 16 Ekim 2004 kaymakamlık yazılı sınavları yapılıyor. Kazananlar 3 - 7 Ocak tarihleri arasında mülakata alınıyor. 
Yazılı sınavda birinci olan Ünal Koç , ikinci Ali Sakar , üçüncü Baran Kuşoğlu mülakatta eleniyor. 
Dördüncü, beşinci, altıncı ve yedinci sıradakiler mülakatı kazanıyor. 8'inci ile 20'nci arasındakiler yine eleniyor... Yani... 
Yazılı sınavı kazanan ilk 20 kişiden 4'ü mülakatı kazanıyor, 16'sı eleniyor. 
Yazılı sınavda orta ve son sıralardakiler, mülakatta ilk 20'ye yerleştiriliyor. 
Hemen tüm kamu sınavlarında aynı manzara yaşanıyor. 
Mesleğe alımda zek ve yetenekle ilgisiz bambaşka kriterler uygulanıyor. O kriterlerin ne olduğu da çok iyi biliniyor. 
"Laik cumhuriyet", giderek "ılımlı İslam" modeline dönüştürülürken, devlet kadroları da buna göre şekillendiriliyor. 
Demokrat, laik, cumhuriyetçi, sosyal demokrat, solcu olduğundan kuşkulanılan gençler eleniyor, yeni modele uygun olanlar ile torpil sahipleri işe alınıyor. 
Gençlerin hakkı yendiği gibi rejimin kimyası değiştiriyor. 
Gençler bu haksızlığı sineye çekmemeli, namuslu gazeteciler, muhalefet partileri ve sivil toplum kuruluşları aracılığıyla haklarını aramalıdır. 

Amerika, Irak'ta sivil vatandaşları "Hatalı bombaladım" diyor. 
Oldu olacak kullandıkları araçların arkasına yazsınlar, "Hatalı bombalarsam ara " 
Akif Kökçe 

Ne bu durum Selo Sevgili Selo, Gülse Birsel, Haluk Bilginer... Dün de Yozgat Boğazlıyan, Uzunlu, Ardahan Ortakent, Yalova Çınarcık'ın sokakları, Şişli Ayazağa ve İzmir Adliyesi'nden şik yet geldi. Turkcell oralara da ulaşmıyor. Bizde bir kuşku uyandı. Acaba kurumunuz, yurt içinden gelen "çekmiyor, bizi kapsamıyor" şik yetleri üzerine, "Uruguay dahil 174 ülkeye ulaşıyoruz" reklamıyla, gerçek durumu kamufle etme yoluna mı gidiyor. Nedir bu şik yetler 

Ankara'nın suyu... Su bedeli olarak 20 YTL ödeyen Ankaralı okurumuz Sinan Altınok, ASKİ faturasının dökümünü yollamış... Buna göre... Su Bedeli 4.59 YTL... Şb. Yolu Bakım Bedeli 10.00 YTL, KDV 2.17 YTL, Atıksu Bedeli 2.31 YTL, Atıksu KDV 0.18 YTL... Sonuç 4.59 liralık suya 20 YTL... 
Öte yandan ANKARAM Platformu bugün 12.00'de İnşaat Mühendisleri Odası'nda bir açıklama yaparak taşıt zamlarının en başta kadınları vurduğunu anlatacak. Ankara'da kadınların sadece yüzde 13'ü arabalı, diğerleri zam mağduru. 

Fransa'ya not Fransa Meclis Başkanı Jean Louis Debre, dün Ankara'da TBMM AB Komisyonu üyeleriyle görüşürken Ermeni soykırımını gündeme getirdi. Tarafların ellerindeki belgeleri bir uluslararası kuruluşa vermelerini, Birleşmiş Milletler gibi bir kuruluşun bu belgeleri inceleyerek, Ermeni soykırımını gün ışığına çıkarmasını önerdi. 
CHP Milletvekili Onur Öymen, bu noktada sordu 
- Anladığım kadarıyla siz bu konunun aslını öğrenmek istiyorsunuz değil mi 
Debre "Evet" deyince, Onur Öymen sözü yapıştırdı 
- Peki, aslını bilmeden soykırım yasasını meclisinizden nasıl çıkardınız 
Jean Louis Debre ne diyeceğini şaşırdı... 
Onur Öymen daha sonra, AB üyeliğimiz konusunda Fransa'da referandum düzenlenmesiyle ilgili anayasa değişikliğini gündeme getirdi. 
Bilindiği üzre... AB üyeliğimiz konusunda, Fransa'da referandum yapılmasını öngören anayasa değişikliği kararı, Temsilciler Meclisi'nden geçti. Yakında Senato'da oylanacak. Daha sonra da "Versailles" adı verilen komitede oylanacak. 
Anayasa değişikliğinin bu komiteden beşte üç çoğunlukla geçmesi gerekiyor. 
Türkiye yoğun kulis yaparsa, Versailles komitesinin referandum konusundaki kararını olumsuza dönüştürebilir... Ne var ki, konuyla ne basınımız ilgili, ne hükümet oralı... 

Fenerli Anelka, şarkıcı Gülşen'in fotoğrafına bakıp "oh" çekmiş. 
Gece antrenmanları için ideal bir ülkeye geldiğini anladı demek... 
Haldun Ertem 



</TEXT>
</DOC>
