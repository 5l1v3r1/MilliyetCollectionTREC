<DOC>
<DOCNO> 307810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/19/son/sonsiy01.html </URL>
<DATE> 2005/01/19/ </DATE>
<TIME> 02.15 </TIME>
<AUTHOR>  </AUTHOR>
<HEADLINE>
Suriye'nin harita inadı bitmedi 
</HEADLINE>
<TEXT>

     İhsan DÖRTKARDEŞ DHA 

BAŞBAKAN Recep Tayyip Erdoğan'ın geçen ayki Şam gezisinde imzalanan anlaşmaya eklenen maddeyle Suriye'nin, Hatay'ın Türkiye'ye ait olduğunu resmen kabul etmesine rağmen, devlet televizyonu hava durumunu verirken ekrana getirdiği haritada Hatay'ı kendi topraklarında gösteriyor. 
     Türkiye, geçen ay Şam ile imzaladığı serbest ticaret anlaşmasındaki ek maddeyle birbirinin sınırlarını tanıdı, dolayısıyla Şam, Hatay'ın Türkiye sınırları içinde yer aldığını kabul etti. Başbakan Erdoğan'ın geçen ay Şam'a yaptığı ziyaret sırasında imzalanan bu anlaşmaya ek madde, iki ülkenin birbirinin sınırlarını tanıdığını' teyit ediyor. Bu resmi anlaşmaya göre Suriye, yıllardır ısrarından vazgeçip, Hatay'ın Türkiye sınırları içinde olduğunu tanımış oluyor. 
     
     İNAT BİTMEDİ 

     Suriye ile Türkiye'nin birbirlerinin sınırlarını tanıdıklarını teyid eden anlaşmayı imzalamasına karşılık, devlet televizyonu, her gün ekranlara getirdiği haritada hiçbir değişiklik yapmadı. 
     Hatay'ı hala Suriye sınırında gösteren harita, her hava durumu haberinde ekrana geliyor. Şam yönetimi devlet dairelerindeki haritada ve okul kitaplarında henüz bir değişiklik yapmıyor. 
     Hatay 1939'dan bu yana Türkiye Cumhuriyeti sınırlarına dahil edilmişti. 
     
</TEXT>
</DOC>
