<DOC>
<DOCNO> 339447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/04/yazar/akyol.html </URL>
<DATE> 2005/05/04/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Anayasa ve Meclis 
</HEADLINE>
<TEXT>


TBMM Başkanı Sayın Bülent Arınç, bazen üslubunu iyi ayarlayamıyor. "Meclis'in yapabileceği bir Anayasa değişikliğiyle Anayasa Mahkemesi'ni kaldırabileceğini" söylerken de kötü bir üslup kullandı. 
Böyle diyeceğine, Anayasa Mahkemesi'nin de varlığının temelinde Meclis'in çıkardığı anayasa ve kanunlar olduğunu söyleseydi, gerçeği doğru bir üslupla ifade etmiş olurdu. 
Üslubu yüzünden, bu sözlerini "totaliterlik arzusu"nun ifşası gibi değerlendirenler bile çıktı 
Prof. Necmi Yüzbaşıoğlu da Arınç'ı cahillikle suçladı 
"Arınç'ın 'Diğer ülkelerde Anayasa Mahkemesi yoktur' demesi, inanılmaz cehalet olur..." 
Halbuki Arınç'ın sözleri aynen şöyledir 
"Mahkemeden şik yetçi değilim ama bugün AB ülkelerinin çoğunda bizdeki Anayasa Mahkemesi'ne benzer bir kurum yok " 
İşte asıl tartışılması gereken budur Anayasa Mahkemesi olmadan demokrasi düşünülemez ama bizdeki Anayasa Mahkemesi'nin yapısı demokrasiye uygun mu 

ANAYASA Mahkemesi'ni, adına bakarak 'adli mahkeme' gibi düşünmek yanlıştır. Prof. Erdoğan Teziç'in de belirttiği gibi, "Anayasa Mahkemesi anayasal bir kuruluştur ama mahkeme değildir." Bu sebeple mesela Fransa'da bu kurulun adı "Anayasa Konseyi"dir ve "siyasi bir organdır." 
Anayasa yargısının bu siyasi özelliği sebebiyledir ki, istisnasız bütün demokrasilerde üyelerinin ya tamamını veya büyük bir kısmını parlamentolar seçiyor 
Bizde ise, seçilmişlerin yetkilerini budayarak 'oligarşik bir devlet yapısı' oluşturan 12 Eylül, Anayasa Mahkemesi'ne üye seçme yetkisini TBMM'nin elinden almış, cumhurbaşkanına vermiştir. 12 Eylül'ün cumhurbaşkanını "cumhurun başkanı" gibi değil, "devlet başkanı" gibi düşündüğünü de biliyoruz. 
Böylece bizde, Meclis'te temsil edilen siyasi ve hukuki felsefeler Anayasa Mahkememize yansımıyor, mahkeme oligarşik bir karakter taşıyor 
Yüce mahkemenin kendisi de bundan rahatsız olarak, reform taslağında üyelerin dörtte birini TBMM'nin seçmesini önermiştir. 

MESELE ile yakından ilgili bir soru Neden bizde hemen daima "seçilmişler"le "kurumlar" çatışıyor 
Yassıada faciasını hukukçularımız alkışlamadı mı Ecevit 1970'lerde yargı organlarının "devrimcilerin elinde" olduğunu söylemedi mi Sonra Özal dönemi... 
Yeni dönemi de Kemalist Özdemir İnce dün yazdı Cumhurbaşkanı, Genelkurmay Başkanı ve yargı organları "AKP'yi iyi okumakta" imişler, ya bir de Allah korusun bunlar AKP'yi liberal bir gözlükle okusalar felaket olurmuş 
Abdullah Gül'ün "Özgürlük anlayışı ülkeden ülkeye değişmez" diye konuşmasını İnce, "Cumhuriyet'in temel ilkeleriyle çelişkili" buluyor "iyi okuma" bu işte 
Halbuki, "seçilmişler"le "kurumlar"ın genel bir demokrasi anlayışında uzlaşması, 'iyi yönetim' ilkesinin zaruri şartıdır. 
Bu da, "seçilmişler"in yargıya saygılı olmasını zorunlu kıldığı gibi, yargının da "uyanık bekçi" değil, hukuk felsefesindeki anlamda "tarafsız" olmasını, Anayasa Mahkemesi üyelerinin önemli bir bölümünü parlamentonun seçmesini gerektirir. 
Biz bu dengeleri h l oturtamadık. Oturtabilseydik, özelleştirme de, askerin statüsü de, mahalli idarelerin yetkisi de, kıyafet özgürlüğü de gelişmiş demokrasilerde nasılsa bizde de öyle olur, bu tartışmalar biterdi. 
Ama gidişimiz oraya doğrudur. 



</TEXT>
</DOC>
