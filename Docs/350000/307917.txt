<DOC>
<DOCNO> 307917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/19/son/sonyas11.html </URL>
<DATE> 2005/01/19/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Pamela Anderson kafasını taşlara vuruyor .. 
</HEADLINE>
<TEXT>

     ''Sahil Güvenlik-Baywatch'' ile üne kavuşan Pamela Anderson'ın ''Desperate Housewives'' dizisinde Teri Hatcher'a ''Altın Küre'' ödülünü getiren rolü reddettiğini açıkladı. 
     Internetteki ''imdb'' sitesinin haberine göre, geçtiğimiz günlerde düzenlenen törenle sahiplerini bulan ''Altın Küre'' ödülleri pek çok sanatçıyı sevindirirken bir ismi çok üzdü. 
     ''Desperate Housewives'' adlı dizide Teri Hatcher'ın üstlendiği ve oyuncuya ''Altın Küre'' ödülünü kazandıran rolün önce kendisine teklif edildiğini, ancak geri çevirdiğini belirten Anderson, bundan büyük pişmanlık duyduğunu söyledi. 
     ABC televizyonunun sevilen dizisindeki boşanmış anne Susan Mayer rolünü kabul etmeyişinin hayatındaki en büyük hatalardan olduğunu dile getiren Anderson, ''Bu rol önerildiğinde 'hayır' dedim. Şimdi dizinin başarısını görünce saçımı başımı yoluyorum'' dedi. 
     Dizinin en büyük hayranlarından olduğunu da anlatan Pamela Anderson, ''Şimdi en büyük hayalim, yapımcıların en azından misafir oyuncu olarak beni birkaç bölüme dahil etmeleri'' sözleriyle bir zamanlar geri çevirdiği dizi yapımcılarına yeşil ışık yaktı. 
     
</TEXT>
</DOC>
