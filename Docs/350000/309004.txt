<DOC>
<DOCNO> 309004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/24/son/sonyas10.html </URL>
<DATE> 2005/01/24/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
İşte Brad Pitt ile Angelina Jolie'nin ''aldatma'' fotoğrafı 
</HEADLINE>
<TEXT>

     Yeni yılın hemen başında ayrıldıklarını açıklayan Hollywood'un ünlü çifti Brad Pitt ve Jennifer Aniston'un ayrılığında sis perdesi aralanıyor. Brad Pitt ve bir başka ünlü yıldız Angelina Jolie'nin samimi fotoğrafları yayınlandı... 
     Amerikan magazin gazetesi Star, Mr. Mrs. Smith filmi için İtalya'da bulunan ünlü sanatçıların fotoğrafları yayınlarken, ikilinin çekimler dışındada samimi olduklarını yazdı. Fotoğraflarda oldukça samimi görülen ikiliden "Bu evliliğin bitmesinde benim hiçbir ilgim yok" diye açıklama apan Angelina Jolie'nin de yalan söylediği ortaya çıktı. 
     "Star"gazetesi, yayınlanan resmin, film sahnesi değil, çekim sonrası görüntü olduğunda ısrarlı. Eğer gazetenin haberi doğruysa Brad Pitt-Angelina Jolie ilişkisi belgelenmiş olacak. 
     Haberde yer alan bir başka ayrıntı ise, Pitt ve Jolie'nin 30 Ekim'de çekimler sonrası İtalya'nın Amalfi kentinde "Santa Catarina" adlı lüks bir otelde kaldığı. Gecesi 1200 dolar olan otelde, filmde kullandıkları isimlerle oda ayıran çiftin o gece çok yakın oldukları söyleniyor. Ünlü aktör çekimler esnasında henüz eşinden ayrılmamıştı. 
     
</TEXT>
</DOC>
