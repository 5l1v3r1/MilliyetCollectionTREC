<DOC>
<DOCNO> 343040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/16/son/sonspo39.html </URL>
<DATE> 2005/05/16/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Sakaryaspor pes etmedi... 
</HEADLINE>
<TEXT>

     Sakaryaspor Teknik Sorumlusu Şaban Yıldırım, henüz pes etmediklerini ve ümitsizliğe kapılmayacaklarını söyledi. 
     Şaban Yıldırım, AA muhabirine yaptığı açıklamada, Kayserispor maçını kazanmak istediklerini, ancak bunu başaramadıklarını kaydetti. 
     Her iki tarafın da kontrollü bir futbol sergilediğini ifade eden Yıldırım, kontrataklarla gol bulmaya çalıştıklarını söyledi. 
     Ligde kalabilmek için ihtiyaç duydukları üç puanı elde edemediklerini belirten Yıldırım, şunları kaydetti 
     "Henüz pes etmedik ve ümitsizliğe kapılmayacağız. Karamsarlığa düşmemeliyiz. Futbolcuların üzerinde geçen hafta bir baskı vardı. 
     Bunun Kayserispor maçında atıldığını gördüm. Bu beni sevindiriyor. 
     Önümüzde hala 6 puanlık iki maç var. Bunları kazanırsak çok şey değişebilir" diye konuştu. 
     Sakaryaspor, hafta sonunda Adapazarı’nda yapacağı Akçaabat Sebatspor maçının hazırlıklarına yarın başlayacak. 
     
</TEXT>
</DOC>
