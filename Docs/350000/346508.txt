<DOC>
<DOCNO> 346508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/27/son/sontur43.html </URL>
<DATE> 2005/05/27/ </DATE>
<TIME> 20.15 </TIME>
<AUTHOR>  </AUTHOR>
<HEADLINE>
Serseri kurşunla hayatını kaybeden gencin olayında 1 kişi tutuklandı 
</HEADLINE>
<TEXT>

     Adana’da, bir sabıkalının hasmına ateş ettiği sırada yakında bulunan gencin vurularak öldüğü olayla ilgili olarak 1 kişi tutuklandı. 
     Yetkililerden alınan bilgiye göre, merkez Yüreğir İlçesi Sinanpaşa Mahallesi’nde, İncirlik Lisesi 2. sınıf öğrencisi Ramazan Çıngıllar’ın 16 vurularak öldürülmesi olayıyla ilgili olarak gözaltına alınan Necati Urtraner, Ersoy A, Bahadır S. ve Rahim E, adliyeye sevk edildi. 
     Nöbetçi mahkemeye çıkarılan zanlılardan Necati Urtraner tutuklanırken, diğer 3 zanlı tutuksuz yargılanmak üzere serbest bırakıldı. 
     Bu arada, Ramazan Ç’yi vurduğu iddia edilen ve daha önce çeşitli suçlardan sabıkası bulunduğu belirlenen Yüksel K’nin 37 ise arandığı bildirildi. 
     Okul çıkışı çalıştığı dönerciden kardeşi Latif Çıngıllar 12 ile ayrılarak Sinanpaşa Mahallesi’ndeki evine giden Ramazan Çıngıllar, evinin yakınındaki bir marketin önünde kardeşinin alışveriş yapmasını beklerken, Yüksel K’nin 37 01 PT 060 plakalı otomobilin içinden hasmı olduğu belirtilen E.K’nin evine tabancayla rastgele ateş ettiği sırada vurularak ölmüştü. 
     
</TEXT>
</DOC>
