<DOC>
<DOCNO> 319876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/02/yasam/yas15.html </URL>
<DATE> 2005/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>



VAN 

Kardeşine saldıran kurdu boğdu 
DHA 
Van Muradiye'nin Ulaşır köyünde su almak için önceki akşam çeşmeye giden Gülizar Akkuş 15 , dağdan inen bir kurdun saldırısına uğradı. Kardeşinin çığlıklarını duyunca evden fırlayan abi Lütfü Akkuş 17 , önce kurdu tekmeledi. Ardından da kardeşini bırakarak kendisine saldıran kurdu boğarak öldürdü. Kalçasından ısırılan Gülizar ile kolundan ısırılan abisi, Muradiye Devlet Hastanesi'ne kaldırıldı. Kardeşlerde kuduz belirtisine rastlanmadı. 

HATAY 

Haber uğruna rehin alındı 
UFUK AKTUĞ Hatay DHA 
İskenderun'da, kız kaçırma ve kızlık bozma suçlarından aranan Mehmet Güzel 20 , polis kıstırınca dehşet saçtı. Dumlupınar Mahallesi'ndeki evinde kendini bıçaklamaya başlayan Güzel, Akdeniz TV kameramanı Cuma Keseroğlu'nu 24 da rehin aldı. Yarım saat sonra eve giren polis, Güzel'i hastaneye kaldırıp Keseroğlu'nu kurtardı. 

KONYA 

Postacı isim yüzünden bıçaklandı 
DHA 
Selçuklu'da postacı Gültekin Arı, 'mektupları isme göre posta kutusuna atmadığı' gerekçesiyle bıçaklandı. Dün dağıtıma çıkan Arı, Yelda Sitesi'ne geldiğinde burada ikamet eden Mustafa Güç 19 , "Mektupları isimlerine göre atmıyorsunuz. Komşularla birbirimize giriyoruz" diyerek postacıya küfür etti. Güç, Arı'yı iki yerinden bıçakladı. Arı tedavi altına alınırken, Güç kaçtı. 

SAMSUN 

Hızlı yankesici 46. kez yakalandı 
İSMAİL AKDUMAN Samsun DHA 
Emekli Hatice Arslan 44 , bankadan çektiği parayı çalan yankesici E.G.'yi suçüstü yakaladı. Poliste 45 kaydı bulunan E.G. ailesine teslim edildi. 12 yaşında olduğunu söyleyen E.G.'nin yanında olduğu belirtilen yengesi Penbe Günder 40 ise kaçmayı başardı. Yaşı küçük olduğu için savcılıkça ifadesi alındıktan sonra bırakılan E.G.'nin, 10 yaşından bu yana yankesicilik ve hırsızlık yaptığı belirtildi. 

İNGİLTERE 

Bill Gates'e 'şövalye' unvanı 
İngiltere Kraliçesi II. Elizabeth, Microsoft'un kurucusu, başkanı ve "dünyanın en zengin adamı" Bill Gates'e şövalye unvanını veriyor. Gates, 'Britanya İmparatorluğu Komutan Şövalyesi' unvanını, bugün Buckingham Sarayı'nda düzenlenecek törenle alacak. Unvanı alan ABD vatandaşları, 'Sir' olarak adlandırılma hakkına sahip olmuyor. 

ABD 

Oscar'ın reytingi düştü 
ABD'li televizyon izleyicileri, Golden Globe ve Grammy ödüllerinde olduğu gibi, 77'ncisi düzenlenen Oscar ödüllerine de ilgi göstermedi. Törenin canlı yayımlandığı ABC televizyonunu izleyenlerin oranı, 2004'e göre yüzde 5'lik bir düşüş kaydetti. Bu yılki Oscar törenini sadece 41.5 milyon kişi izledi. 

İSPANYA 

Evlatlık embriyonlar kapış kapış 
DIŞ HABERLER SERVİSİ 
Barcelona'daki bir klinik, kök hücre araştırmaları için geliştirdiği insan embriyonlarından bir kısmını evlatlık veriyor. "Institut Marques" yetkilileri, dondurulmuş embriyonlar için yoğun talep olduğunu, bugüne kadar 14 kadının bu embriyonlarla hamile kaldığını açıkladı. 

ABD 

'Kanserli demedi, taciz etti ' 
Michael Jackson, bir çocuğa cinsel tacizde bulunduğu iddiasıyla yargılandığı davanın dünkü duruşmasında, hakkındaki suçlamaları dinledi. Savcı, Jackson'ın Neverland'e davet ettiği 13 yaşındaki kanser hastası bir çocukla bile, 'Peter Pan yerine, mastürbasyon konuştuğunu' iddia etti. 

ABD 

Hipnozu kötü emelleri için kullandı 
Connecticut'ta faaliyet gösteren İngiliz hipnozcu Michael Johnstone, hipnoz ettiği kadınlarla cinsel ilişkiye girmek ve ilişkiyi videoya çekmek suçundan 90 gün hapis cezasına çarptırıldı. Johnstone'un 'tecavüz suçuyla yargılanmaması' dikkat çekti. 40-50 yaşlarında, yarım düzine kadınla ilişkiye giren Johnstone, 3 yıl ABD'de işini yapamayacak. 

FİLİPİNLER 

H l 'leylek getiriyor' sanıyorlar 
Filipinler'de, her 3 çiftten birinin bebeklerin nasıl doğduğundan haberi olmadığı ortaya çıktı. Sağlık Bakanı Manuel Dayrit, ülke genelindeki bir araştırmaya göre, çiftlerin yüzde 30'unun cinsel ilişkinin doğuma yol açabileceğini bilmediğini açıkladı. 



</TEXT>
</DOC>
