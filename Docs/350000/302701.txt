<DOC>
<DOCNO> 302701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/02/magazin/amag.html </URL>
<DATE> 2005/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul dev bir sahne oldu 
</HEADLINE>
<TEXT>


2004'ün son, 2005'in ilk saatlerine İstanbul dev bir sahne gibi girdi. Kentin hemen her noktasında, insanlar doyasıya eğlendi 

DENİZ ALTUNTAŞ - BAYRAM KAYGUSUZ ABDULLAH MALKOÇ 

İstanbul, yılbaşında birbirinden renkli eğlencelerin yaşandığı dev bir sahneye dönüştü. Kentin meydanları, caddeleri, sokaklarında adım atacak yer kalmazken, hemen hemen bütün ünlü şarkıcıların sahne aldığı eğlence mek nları da insanlarla dolup taşatı. İşte, kısa kısa İstanbul'dan eğlence manzaraları 

Pop müziğin yıldızı Tarkan, yılbaşı gecesinde sevgilisi Bilge Öztürk ile Maslak Venue'de eğlendi. Gece boyu VIP salonundan sevenlerine öpücükler gönderip el sallayan Tarkan, sevgilisiyle sabahın ilk ışıklarına kadar dans edip eğlendi. Tarkan, yeni albüm çıkaracağının müjdesini de verdi.'Of Of' şarkısıyla çıkış yapan Gülşen, yılbaşı gecesi Keops'ta sahneye çıktı. 50 milyar lira aldığı iddia edilen Gülşen, "Aldığım parayı açıklamak istemiyorum. Ancak o kadar değil" demekle yetindi. Serdar Ortaç da cuma geceleri sahneye çıktığı Levent La Scala'da yılbaşı gecesi de sahne aldı.Kimi de 2005'i çocuklarıyla karşıladı. Nişantaşı'nda Arzum Onan - Mehmet Aslantuğ çiftinin yanında oğulları Can, Günay Restaurant'ın sahibi Günay Tuncel ve eşi Ahu'nun kutlamasında 1 yaşındaki kızları Ahu Can da vardı. Harun Tan-Ebru Şallı ve Can Ateş- Ebru Akel çiftleri de yeni yıla People'da girdi. Her yılbaşı İbrahim Kutluay ve Demer Şener'le eğlenmeye çıkan Şallı ve Tan çifti, şöyle konuştu "Bu yıl onlarsız çıktık. İbrahim ve Demet Amerika'da. Burada olsalardı daha kalabalık bir grup olacaktık." Park Orman'daki yılbaşı kutlamalarında rock rüzg rı esti. 'Rock the Park 2005' isimli yeni yıl partisinde etkinlikler 2 çadırda sabahın ilk saatlerine kadar sürdü. Igloo Çadırı'nda Aslı, Mor ve Ötesi ile Athena sahne alırken, Beck's Dome Çadırı'nda Duman ve MFÖ gibi gruplar sahne aldı.Nükhet Duru ile Cenk Eren, yılbaşı gecesi Silivri Klasis Otel'deydi. Kleopatra'yı andıran özel makyaj ve siyah dekolte kıyafetle sahneye çıkan Duru, hareketli şarkılar seslendirdi. Duru, kıyafetinin kendi tasarımı olduğunu söyledi.'Aşk Kadın Ruhundan Anlamıyor' albümüyle başarısını sürdüren Hande Yener, yılbaşı gecesi Beyoğlu Buz Eventhol'deydi. Gece yarısından sonra sahneye çıkan Yener, 2 saat kaldığı sahnede romantik şarkıların ağırlıklı olduğu bir repertuvar seslendirdi. 


</TEXT>
</DOC>
