<DOC>
<DOCNO> 303929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/06/yazar/akyol.html </URL>
<DATE> 2005/01/06/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
'Türkiye başardı, ya biz ' 
</HEADLINE>
<TEXT>


TÜRKİYE nereye gidiyor İniş çıkışlar olsa da, genel gidiş istikameti nereye Bu soruya cevap vermemizi sağlayacak iki haberden bahsetmek istiyorum. 

Londra'da çıkan Arapça "Şark'ul Evsat" gazetesinde Haşim Salih'in "Türkiye başardı, ya biz " başlıklı makalesi... Yazar, modernleşme için gerekli reform ve değişimi Türkiye'nin başardığını, AB yolunda mesafeler aldığını, Arapların ise h l geri kalmışlık "k buslarından" kurtulamadığını anlatıyor. "Türkiye'nin tecrübesinden yararlanalım" diyor. 
Peki Türkiye neyi başardı Bu çok uzun bahis, şu haberde simgeleniyor 

Yıllık geliri 20 milyar dolar olan Merrill Lynch adlı dünyanın en büyük yatırım bankası tarafından Türkiye hakkında düzenlenen konferansa 150 kadar dev yatırım fonu başvurdu, sayının 200'e çıkması bekleniyor Öte yandan Türk tahvilleri dünya borsalarında rekor kırıyor. Belli ki Türkiye'de yatırımlar hızla artacak. 
Bütün bunlar ne demek 

ARAPLAR Abbasilerden sonra güçlü devletler kuramadılar, bu yüzden aşiret gelenekleri yeterince kırılamadı. Hukuku uygulayacak, reformları yapacak devlet kurumları oluşmadı. 
Türkiye ise Selçuklu ve Osmanlı sayesinde bu imk na sahip oldu. Osmanlı, aşiretleri dağıttı, göçebeliği çok büyük ölçüde ortadan kaldırdı. Güçlü devlet kurumları kurdu. 19. yüzyılda bu kurumları modernleştirmeye başladı. Cumhuriyet, Osmanlı'dan devraldığı ordu, yargı, sivil bürokrasi ve maarif gibi kurumları kullanarak inkılapları yaptı. 
Modernleşen bu hukuki ve kurumsal çerçevede, ekonomiyi ve sosyal görgüyü geliştirecek "girişimci orta sınıf" 19. yüzyıl sonlarından itibaren gelişmeye başladı, Cumhuriyet bunu destekledi, 1950'lerde hızlandı, 1980'lerde "dışa açık, rekabetçi orta sınıf" dönemine girdik. Bugün 60 milyar dolardan fazla sanayi ihracatı yapıyoruz. 
Gelişen girişimci orta sınıfıyla ve başardığı reformlarla Türkiye yabancı sermaye için de yatırım alanı haline geliyor. Araplarda ise petrol zenginliği "girişimci orta sınıf" yaratmıyor, Fareed Zakaria'nın gösterdiği gibi "petrol feodalizmi" yaratıyor. 

SİYASETE de yansıyor bu tabii... Türkiye'de artık "devletçi modernleşme" dönemi işlevini tamamlıyor, sivil "orta sınıf öncülüğünde modernleşme" gelişiyor Piyasa ekonomisiyle beraber, demokrasi, devletin küçültülmesi, bireyleşme, rekabet, verimlilik gibi dinamikler gelişiyor. "Reformlar" için büyük bir itici güçtür bu. 
Araplarda böyle toplumsal dinamikler olmadığı için "reform" sözleri hayata geçemiyor. 
Arap dünyasının sorunu henüz "reform ve yenileşme"yi üstlenecek kurumsal yapının ve girişimci orta sınıfın yeterince gelişmemiş olması değil mi Onun için Arap yazarı Haşim Salih "Türkiye başardı, ya biz " diye soruyor, AKP'nin reformizmine dikkat çekiyor. 
1950'den beri halka dayanan merkez sağ, bu toplumsal dinamizmi hem ateşliyor hem ayak uyduruyor. CHP ise geleneksel olarak "devlet" değerlerine dayandığı için, halkla bütünleşme konusunda da değişim konusunda da zorlanıyor, ama er geç CHP de yenilenmek zorunda kalacaktır. 
Türkiye doğru yoldadır Toplumsal dinamiklerle modernleşme... 



</TEXT>
</DOC>
