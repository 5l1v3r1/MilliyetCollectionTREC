<DOC>
<DOCNO> 311466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/01/son/sontur42.html </URL>
<DATE> 2005/02/01/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Antalya'da fuhuş operasyonu .. 
</HEADLINE>
<TEXT>

     Antalya'da düzenlenen fuhuş operasyonunda yabancı uyruklu 9 kadın yakalandı. Kadınlardan biri Türkiye'ye sahte pasaportla giriş yaptığı gerekçesiyle tutuklandı. 
     Alınan bilgiye göre, Ahlak Büro Amirliği ekiplerince kent merkezindeki 5 ayrı ev ve otele yapılan baskında, yabancı uyruklu 9 kadın gözaltına alındı. 
     Savcılık tarafından serbest bırakılan kadınlardan Ukraynalı Tetyana İlcehelko'nun 21 pasaportunun sahte olduğu tespit edildi. Yetkililer, geçen yıl yine fuhuş yaptığı gerekçesiyle Antalya'da yakalanan ve sınır dışı edilen kadının kısa süre önce Svetlana Synokip adına düzenlenmiş sahte pasaportla Türkiye'ye giriş yaptığının belirlendiğini bildirdiler. Polis yetkilileri, İlcehelko'nun ifadesinde sahte pasaportu ülkesinde 100 Dolar ödeyerek hazırlattığını söylediğini açıkladılar. 
     Ukraynalı kadın, ''Sahte pasaport kullanmak'' suçundan sevk edildiği Nöbetçi Mahkemece tutuklandı. 
     
</TEXT>
</DOC>
