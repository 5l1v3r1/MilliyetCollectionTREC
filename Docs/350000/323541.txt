<DOC>
<DOCNO> 323541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/14/magazin/yazdud.html </URL>
<DATE> 2005/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
People New York'a taşınıyor 
</HEADLINE>
<TEXT>


'Eğreti Gelin'i kaçırmayın, Ahu artık patroniçe, Komşu tıklım tıklım, Cahide On5'de sürpriz bir gece, Divan Pub'larda 'Quiche Günleri', İzmirli İsmail, son CD'ler, dedikodular ve ... 


Dolu dolu bir hafta, eğlencesi, haberi, sanatı, müziği ile yine birlikteyiz efendim. Hafta başı çok sevdiğim dostlarım Babacan Ailesi ile eğlencenin bana göre zirvedeki adresi Cahide On5'deydik. İnanır mısınız, bir hafta öncesinden yer ayırttık. Sevgili Zafer, güzel kızları Didem ve Sinem, biricik anneleri Derya'ya şık bir doğum günü partisi düzenlediler burada. Yakın dostlarımız arasında olan Ülkü ve Meral kardeşler ve Prof. Dr. Ahmet Özdoğan da gecenin konuklarıydı. Tabii Derya bu sürprize yine salya sümük ağladı. Balık burcu bilmem bu kadar hassas mı oluyor Bu arada Derya, Arnavutköy Living Emlak'ın patroniçesi, Zafer ise iç mimar. Derya o gün Kanlıca'da bir yalı dairesinin satışına aracılık yapmış, fakat komisyonunu alamamış. O nedenle de morali biraz bozuktu. Ama bu sürpriz parti ona iyi geldi. Can dostum İzzet Çapa, buranın işletmesini yapan Gügü Gülsüm Sami , Burak, o kalabalık arasında kaybolmuşlardı. Kimler vardı kimler Monik-Ceri Benardete, Yelda-Haluk Erbel, Deniz Akkaya, Kemal Fildişi, Cengiz Abazoğlu, Sinan Hotiç, Ala Oğuz Satıcı o kalabalıkta görebildiklerim oldu. Tabii İsmet, Cengizhan ve Metin'den kurulu 'Drag Queen Show' acayip tuttu. E, yemekler de harika. Ben bile diyet filan dinlemeyip etli yaprak dolması, patlıcan mantısı, közlenmiş patlıcanlı anneloni bir çeşit makarna ve Thai usulü tatlı ekşi tavuktan bir güzel götürdüm. Üstüne de levrek ızgara yedim. Şef Vural Akarsu ve garsonlar Hakan Aytan ile Alen Kaçır sağolsunlar, derin ilgilerini esirgemediler. Cahide On5 eğlencede zirveye gerçekten oturdu bence. Telefon 0212 292 24 25. Efendim Divan Pub'larda 31 Mart 2005'e kadar 'Quiche Günleri' devam ediyor. Yumuşak hamurdan yapılan ve içinde peynir, kabak, tavuk, domates, jambon, gravyer peynir bulunan kahvaltı, öğle ve akşam yemeklerinde yenilen bir nevi tartlar. İlgilenenlere duyrulur. 

Ahu'dan renkli geceler, 
Nişantaşı Komşu 'Ünlüler Çiftliği' ile yeniden gündeme oturan Ahu Tuğba, bir zamanlar eğlenmekten büyük keyif aldığı Harbiye Astoria Gece Kulübü'ne ortak olarak patroniçeliğe adım attı. Ortağı Erdem Kılıç ile birlikte yaklaşık 100 milyara yakın bir masraf yaparak, baştan aşağıya yeniledikleri gece kulübüne Ahu'nun isteğiyle 'Guantanamera' adı verildi. Perşembe, cuma geceleri Arda, çarşamba, cumartesi geceleri ise Popstar Doğanay'ın canlı müzik yaptığı gece kulübünde diğer geceler dans yarışmaları var. Ayrıca her gece Apaçi Dans Grubu'nun şovu yer alıyor. Geçtiğimiz gece şöyle bir on dakikalığına uğradım. Ahu bir yandan da dizi çeviriyor. Aksaray Niğde'de. Levent İnanır, Nuri Alço, Bora Gencer, Mahmut Hekimoğlu rol arkadaşları. Polisiye bir dizi. Biraz anlattı, bence tutar ama kanalı da çok önemli tabii. Bu arada Ahu eski dostlarını Guantanamera'da bekliyor, benden duyurması. Telefon 0212 233 51 85. Efendim bir akşam da benim takım, gerçekten ailem kadar kendimi yakın hissettiğim modanın duayeni Yıldırım Mayruk, onun ortağı, çocukluk arkadaşım Barbaros Şansal ve son günlerin en popüler modacısı Nur Yerlitaş ile birlikte Komşu'da buluştuk. Komşu Nişantaşı'nda, soyadı gibi Koç olan Kemal Koç ve iş adamı Cihan Aydoğdu'nun açtıkları çok şık bir yer. Öyle buram buram kebap kokmuyor. İki katlı, maşallah ne zaman gitsem iki katı da tıklım tıklım. O akşam da öyleydi. Bir ara Akşam Gazetesi yazarlarından yakışıklı arkadaşım Ahmet Tulgar uğradı. İşin başında Kemal'in aslan oğlu Serkan var. Ben gerçekten kebabı pek sevmiyorum. Ama önemli olan sohbet. Nur yine bizi kırdı geçirdi. Şef Gürsel Koç ve garson Seçkin masaya baktılar. Mutfak şefi Gazi Çoğul tavuk budundan şiş ve beyti göndermiş. Yıldırım buranın dönerini, Nur Adana'sını, Barbi Barbaros Şansal çöp şişini beğeniyor. Arka masamızda sevgili Celal Çapa, güzel eşi Şebo Şebnem , oğlu Emre ve dünya güzeli kızı Ceylan oturuyorlardı. Celo'nun bir ayağı Moskova'da. Alt katta Pınar Altuğ ve sevgilisi, bir grup arkadaşıyla Baran Süzer, Gülşen Işık, Zeynep Tokuş ile jinekolog sevgilisi Dr. Alp Nuhoğlu vardı. Bu arada duyumlarıma göre mayıs başı Zeynep Tokuş ile Alp Nuhoğlu bir kır düğünü ile evleneceklermiş. Komşu telefon 0212 224 96 66. 

People dünyaya açılıyor 
Efendim, çarşamba geceleri artık People'da Betül Bülent ikilisi çıkıyor. Ben kendilerini pek çok yerde izledim. Müthiş bir ikili. Acayip de fanatikleri var. Özellikle Türkbükü Bodrum Güverte'de yazın yer bulmanız mümkün değil. Çarşamba geceleri People'da da öyle. Ne kadar medyatik isim varsa hemen herkes People'da. Geçtiğimiz çarşamba buranın ortaklarından kavalyem Ali Sayar'a bir "Merhaba" demek için uğradım. Yıkılıyordu. Sırdaşım İsmail Akkaya'nın güzel kız kardeşi Tansel'in masasında oturdum. Bülent'in söz yazarı ve besteci olarak da şöhreti büyük. Sibel Can'ın yeni albümü 'Özledim'de de Bülent'in imzası var. Neyse o gece Ali ile biraz kaynattık. Ardından buranın patronu can dostum İzzet Çapa geldi. Bana New York'ta 30 yıldır yaşayan Burak adlı bir okuyucumdan gelen teklifi kendisine ilettim. Son senelerde New York'ta çok Türk'ün yaşaması, özellikle de cemiyet yaşamının ünlü isimlerinin burada mülk sahibi olması, Burak adlı okuyucumu harekete geçirmiş. People'ın bir şubesini açmak istiyor. Bu arada Ali İzmir, Ankara ve Antalya'dan da teklifler aldıklarını söyleyince hiç şaşırmadım. People gerçekten bir marka, yakında zincir haline gelebilir. Tabii yine de hayırlısı. People telefon 0212 269 10 84. 

Müzik, sinema, konser 
Türk Pop Müziği'nin tarihçesini bir kez daha gözler önüne serdi sevgili arkadaşım Odeon'un dünya beyefendisi patronu Dani Grünberg. Serinin üçüncü albümü 'Bak Bir Varmış Bir Yokmuş' beni yine eskilere götürdü. Keyifle dinledim ve dinliyorum. Hümeyra'dan '35 Yaş', Nesrin Sipahi'den 'Hasret', Yeliz'den 'Bu Ne Dünya', Alpay, Füsun Önal, Atilla Atasoy daha kimler var kimler. Mutlaka alın ve dinleyin. İzmirli bir hemşerim İsmail Özkan, tam beş yıllık bir çalışmanın ürünü olarak 'Gitme' adlı bir albüm çıkardı. Çok para harcamış. Henüz dinlemedim. Dilerim yolu açık olur. Söz müzikten açılmışken sahnelerin güzel solistlerinden Banu Zorlu, annesi Yasemen'in senaryosunu yazdığı 'Kamelya' adlı 13 bölümlük bir dizide Oya Aydoğan ile birlikte oynayacak. Sit-com tarzındaki dizinin yapımcısı ise Oya'nın iki yıllık hayat arkadaşı İbrahim Mertoğlu. Efendim bu pazar gününüzü değerlendireceğiniz muhteşem bir filmden söz ediyorum sizlere, gitmediyseniz mutlaka gidin 'Eğreti Gelin'. Ben Oscar nedeniyle açıkçası vakit bulamamıştım. Kavalyem Ali Sayar ve müşterek arkadaşımız turizm dünyasının güzel iş kadınlarından Yeşim Demir ile CineMALL'da izledik. Atıf Hocam Yılmaz gençlere taş çıkartmış. Nurgül Yeşilçay, Onur Ünsal'a hayran olmamak olanaksız. Müjde Ar, Füsun Demirel'in sanatı zaten ortada. Ayla Erduran keman resitali 14 Mart Pazartesi, Rumeli Türküleri ve Zeybekler 15 Mart Salı, İdil Biret Piyano Resitali 16 Mart Çarşamba Cemal Reşit Rey Konser Salonu'nda. Biletler Biletix 0216 454 15 55'den temin edilebilir. Evet bu pazar da bu kadar. Seviçleriniz okyanuslar, üzüntüleriniz ise kum tanesi kadar olsun. Hoş kalın. 




</TEXT>
</DOC>
