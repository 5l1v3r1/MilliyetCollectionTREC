<DOC>
<DOCNO> 338139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/son/soneko71.html </URL>
<DATE> 2005/04/29/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Geçen hafta hisse senetleri ortalama yüzde 4.61 oranında değer yitirdi 
</HEADLINE>
<TEXT>

     İMKB'de işlem gören hisse senetleri haftalık bazda ortalama yüzde 4.61 oranında değer yitirdi. 
     İstanbul Menkul Kıymetler Borsası İMKB Bileşik Endeksi, haftalık bazda 1,139.11 puan düşerek 24,730.75 puandan 23,591.64 puana geriledi. 
     Geçen hafta, altın ve döviz türlerinin fiyatları yükseldi. 
     24 ayar külçe altının gram satış fiyatı haftalık bazda yüzde 2.37, Cumhuriyet altınının satış fiyatı da yüzde 2.73 oranında artış gösterdi. 
     Önceki hafta sonu 19.00 YTL olan 24 ayar külçe altının gram satış fiyatı yüzde 2.37 artışla 19.45 YTL'ye, Cumhuriyet altınının satış fiyatı da yüzde 2.73 artışla 131.50 YTL'ye yükseldi. 
     Geçen hafta YTL karşısında dolar ve avro artış gösterdi. 
     Bugün kapanışta Amerikan Doları'nın satış fiyatı haftalık bazda yüzde 1.91 oranında artarak 1.3850 YTL'ye, Avro'nunki de yüzde 1.13 oranında artarak 1.7950 YTL'ye çıktı. 
     Yatırım fonlarına katılma belgeleri geçen hafta ortalama yüzde 0.05 oranında düşüş kaydetti. A tipi endeks haftalık bazda yüzde 1.12 oranında gerilerken, B tipi endeks yüzde 0.21 arttı. 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki bono ve tahvillerin haftalık net getirileri ise yüzde 0.27 ile yüzde 0.36 arasında gerçekleşti. 
     Önde gelen ve değerlendirmeye alınan 10 kamu ve özel bankanın faiz oranlarına bakıldığında, mevduat faizinin haftalık net getirisi, bir yıllık mevduatta yüzde 0.28 ve 1 aylık mevduatta yüzde 0.26 oldu. 
     Önceki hafta sonunda ortalama faizleri yüzde 15.2 dolayında olan haftalık reponun net getirisi de yüzde 0.22 olarak gerçekleşti. 
     
</TEXT>
</DOC>
