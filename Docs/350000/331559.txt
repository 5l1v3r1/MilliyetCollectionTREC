<DOC>
<DOCNO> 331559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/08/son/sonyas07.html </URL>
<DATE> 2005/04/08/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Kemer sahilleri cıvıl cıvıl 
</HEADLINE>
<TEXT>

     Ahmet YENİGÜN KEMER Antalya , DHA 

HAVALARIN yeniden ısınmaya başlamasıyla birlikte Antalya'nın Kemer İlçesi'nde turistler sahilleri doldurdu, denize girip güneşlendi. 
     Kemer'deki turistler, güneşli günlerin tadını çıkartıyor. Paskalya Bayramı ile birlikte Kemer'e akın eden çok sayıda yabancı turist, güneşle beraber plajları doldurdu. Fame Residance Otel'de konaklayan Belçika, Hollanda, Alman ve Ukraynalı turistler, mayolarını giyip sahile indi. Farklı ülkelerden olmalarına rağmen iyi anlaşan Victorie, Caren, Klaar, Ans, Shari, Doven, Lilia ve Sucta, şezlonglarda saatlerce güneşlenip denize girdi. Hava sıcaklığının 22, deniz suyu sıcaklığının da 17 derece olduğu Kemer'deki güzeller, denizde birbirlerine su atıp şaka yaptılar. Bazı turistler de üstsüz güneşlenmeyi tercih etti. 
     Kemer'e hayran kaldıklarını söyleyen 8 kız, yazın sıcak günlerinde Kemer'e tekrar geleceklerini söyledi. 
     
</TEXT>
</DOC>
