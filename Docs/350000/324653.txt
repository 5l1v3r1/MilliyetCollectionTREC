<DOC>
<DOCNO> 324653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/18/yasam/yas06.html </URL>
<DATE> 2005/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölümünü 'şik yet' etti 
</HEADLINE>
<TEXT>


Öğretmen Sultan Salkım, eşi tarafından öğrencilerinin gözleri önünde öldürüldü. Sultan Salkım'ın, 'Can güvenliğim yok' diyerek polise başvurduğu öğrenildi 

Afyonkarahİsar DHA 

Afyonkarahisar'ın Dinar ilçesinde öğretmen Sultan Salkım, okul çıkışı, eşi Şenol Salkım tarafından pompalı tüfekle öğrencilerinin gözleri önünde öldürüldü. Salkım'ın, psikolojik sorunları nedeniyle astsubaylıktan malulen emekli olan eşinin kendisini ölümle tehdit ettiği, can güvenliği olmadığı gerekçesiyle polise başvurduğu öğrenildi. 
Fatih İlköğretim Okulu sınıf öğretmenlerinden Sultan Salkım 39 , ders bitimi okuldan çıktı. Salkım, eşi Şenol Salkım'ın elinde pompalı tüfekle okul önünde kendisini beklediğini görünce, "Öldürecek misin Peki, hadi vur o zaman" diyerek, eşine bağırdı. Şenol Salkım'ın peş peşe ateşlediği tüfekten çıkan 6 kurşunla yere yığılan Salkım, olay yerinde öldü. Hemen olay yerine gelen polis, eşini öğrencilerin gözü önünde öldüren Şenol Salkım'ı gözaltına aldı. 
Görgü tanıkları, Şenol Salkım'ın eşini öldürmeye gelirken yanında kızı M.S. 6 ve oğlu Ş.S.'yi 4 de getirdiğini, cinayeti işledikten sonra da çocuklarını kucağına alıp okulun basamaklarında oturarak bir sigara içip polisi beklediğini belirtti. 
Bir süre çiftin ayrı yaşamaya başladığı, ancak Salkım'ın, çocuklarının zor durumda kalmaması için yeniden bir araya geldiği öğrenildi. Önceki akşam eşiyle yine kavga yaşayan Salkım'ın, polis merkezine giderek, eşinin kendisini öldürmekle tehdit ettiğini bildirdiği ve şik yetçi olduğu kaydedildi. Şenol Salkım'ın, ifadesinin ardından serbest bırakıldığı bildirildi. 




</TEXT>
</DOC>
