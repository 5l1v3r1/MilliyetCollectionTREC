<DOC>
<DOCNO> 341417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/spor/bbas.html </URL>
<DATE> 2005/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener'in affı yok 77-67 
</HEADLINE>
<TEXT>


Sarı-Lacivertliler, Play-Off çeyrek finalinde Pınar Karşıyaka'yı Mrsic ve Edwards'ın skorer oyunuyla bir kez daha dize getirdi, seride 2-0 öne geçerek yarı final yolunda büyük bir avantaj elde etti 


Fenerbahçe, Play - Off çeyrek final ikinci maçında Pınar Karşıyaka'yı "sıkıntılı" bir maç sonunda zorlanmasına karşın 77 - 67 yenerek seride 2 - 0 öne geçti. 
Maçın ilk çeyreğinde pota altında hiçbir varlık gösteremeyen, rakibinin Onur, Muratcan ve Holman ile ürettiği sayılara "seyirci kalan" Sarı - Lacivertliler, dış atışlarla ayakta durdu. İkinci periyotta Mrsic ve Ömer'in hızlı hücumlardan ürettiği sayılarla devreyi 44 - 38 önde kapayan Fenerbahçe, üçüncü çeyrekte de aynı sıkıntıyı yaşadı. Maçı bir türlü koparamayan, Karşıyaka önünde ribaundlarda geride kalan Sarı - Lacivertliler, son periyotta toparlandı. Beş kişi oynayan rakibinin faul problemine de girmesinden yararlanan Fenerbahçe, Mrsic'in dışarıdan, Edwards'ın da pota altından ürettiği sayılarla zor da olsa galibiyete ulaştı 77 - 67. Serinin üçüncü maçı yarın İzmir Atatürk Salonu'nda saat 19.00'da oynanacak. 

İstatistik 

FENERBAHÇE OYUNCU TS 2S 3S SA R 7 Ömer 15 6 6 1 4 0 1 4 5 Erdal 6 - 2 4 - 4 8 Edwards 20 8 12 1 1 1 5 13 8 Mrsic 25 5 7 4 9 3 4 3 5 Salyers 9 2 3 1 3 2 6 2 3 Harvey 1 0 1 - 1 2 3 6 Emre - 0 1 - - 5 4 Rasim 1 0 2 0 1 1 2 1 3 Barış - - - - - 3 Zeki - - - - - TOPLAM 77 21 32 9 22 8 20 35 
PINAR KARŞIYAKA OYUNCU TS 2S 3S SA R 7 Muratcan 14 5 10 1 5 1 5 9 8 Onur 20 7 12 - 6 8 14 6 İnanç 8 3 7 0 4 2 3 5 7 Holman 13 6 15 - 1 3 9 6 Braswell 12 3 9 1 7 3 4 3 4 Ümit - - - - 1 3 Mehmet - - - - - TOPLAM 67 24 53 2 17 13 23 41 
1.PERİYOT 24 - 22 F.Bahçe , 2.PERİYOT 20 - 16 F.Bahçe , DEVRE 44 - 38 F.Bahçe , 3.PERİYOT 15 - 19 P.Karşıyaka , 4.PERİYOT 18 - 10 F.Bahçe , MAÇ SKORU 77 - 67 F.Bahçe BEŞ FAUL Salyers 35.30 , Braswell 39.20 

Efes yarı finalde 99-72 

Lacivert-Beyazlılar, çeyrek finalin ikinci randevusunda da Tekelspor'a şans tanımadı, rakibini bu kez on yedi sayı farkla devirerek ilk dört takım arasına kalmayı başardı 


Basketbol Ligi Play - Off çeyrek final ikinci maçında Efes Pilsen, 1-0 önde başladığı seride Tekelspor'u 99-72'le geçerek durumu 3-0'a getirdi ve yarı finale yükseldi. 
Karşılaşmaya hızlı başlayan Efes, ilk dakikalardan itibaren oyunda üstünlüğü ele aldı ve zorlanmadan farklı galibiyeti yakaladı. Yüzüne darbe alan Tekelsporlu Ufuk'un burnu kırıldı. 

Maçın karnesi 
HAKEMLER Ersan Ergüler, Erşan Kartal, Çetin Artan 
TEKELSPOR Phillips 8 26, Serhat 4 2, Ufuk 4 , Williams 7 17, Dixon 5 6, Fatih 7 13, Mehmet 4 , Atıl 4 , Cihan 5 8 
EFES PİLSEN Solomon 6 6, Domercant 8 29, Mustafa 5 , Ermal 7 21, Nikoliç 7 14, Ender 5 3, Prkacin 5 4, Cenk 6 11, Kaya 6 8, Pastal 4 3 1. PERİYOT 16-27, İLK YARI 30-54, 3. PERİYOT 53-72, MAÇ SKORU 99-72 BEŞ FAUL Fatih 39.03 , Ender 39.28 

Rövanş günü 

Basketbolda Play - Off çeyrek finalinde bu akşam iki maç oynanacak. Beşiktaş, 1 - 0 önde olduğu seride Akatlar Salonu'nda saat 19.30'da Tuborg Pilsener'i misafir edecek. Maç Kanal-1'den naklen yayınlanacak. Ülkerspor ise 2 - 0 öne geçtiği seride Türk Telekom ile Ankara Atatürk Salonu'nda saat 18.00'de mücadele edecek. 

Kaf Kaf'ta deprem 

Basketbol Ligi Play-Off çeyrek finalinde dün akşam Fenerbahçe ile oynadığı ikinci maç öncesinde Pınar Karşıyaka'da "yaprak dökümü" yaşadı. 
İlk maçtaki farklı yenilginin ardından Yeşil-Kırmızılı takımın Panamalı yıldızı Jaime Lloreda ve forvet oyuncusu Faruk Beşok'u disiplinsiz hareketleri nedeniyle kadro dışı bıraktı. Pınar Karşıyaka yönetimi, kamp yaptıkları otelde antrenör Ahmet Kandemir ile tartışan Faruk Beşok ile, Jerry Holman ile kısa süreli bir tartışma yaşayan Jaime Lloreda kadrodan çıkarıldılar. Bu arada, Kandemir'in yardımcılarından Cenk Duraklar'ın da kulüple ilişkisinin kesildiği öğrenildi. 


</TEXT>
</DOC>
