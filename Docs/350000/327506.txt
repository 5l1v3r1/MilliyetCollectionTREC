<DOC>
<DOCNO> 327506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/27/yasam/yas03.html </URL>
<DATE> 2005/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Melissa P. Hitler'i geçti 
</HEADLINE>
<TEXT>


Genç İtalyan yazarın 'erotik' romanı, Hitler'in 'ideolojik' kitabı 'Kavgam'ı geride bırakarak Türkiye'de en çok satanların zirvesine yerleşti 


MELİSSA P.'nin 'Yatmadan Önce 100 Fırça Darbesi' adlı kitabı, Türkiye'de en çok satan kitap oldu. Türkiye'de geçen hafta okurlarla buluşan P.'nin cinsel deneyimlerini anlattığı Okyanus Yayınları'ndan çıkan kitabı, haftayı zirvede kapattı. 'Çok satanlar' listesinin 2. sırasında ise, Orkun Uçar ve Burak Turna'nın yazdığı, ABD ve Türkiye arasında geçen bir savaşı konu alan 'Metal Fırtına' var. 

'Eşeğin Fikri' 3. oldu 
FERHAN Şensoy'un 'Eşeğin Fikri' adlı kitabının 3. olduğu Türkiye sıralamasında, Adolf Hitler'in politika, hatıra ve ideallerini anlattığı 'Kavgam' adlı kitabı ise 4. sıraya yerleşti. Son zamanlarda kamoyunda tartışmalara neden olan 'Kavgam'ı, İsmet Bozdağ'ın 'Latife ve Fikriye-İki Aşk Arasında Atatürk' adlı kitabı izledi. 

İŞTE İLK 10 KİTAP 

1-Yatmadan Önce 100 Fırça Darbesi Melissa P. 
2-Metal Fırtına Orkun Uçar-Burak Turna 
3-Eşeğin Fikri Ferhan Şensoy 
4- Kavgam Adolf Hitler 
5-Latife ve Fikriye-İki Aşk Arasında Atatürk İsmet Bozdağ 
6-Küçük Şeyler Üstün Dökmen 
7-Bir Zamanlar Ankara Cüneyt Arcayürek 
8-Kapıyı Anahtarla Açmak Hıncal Uluç 
9-Bir Millet Uyanıyor Attila İlhan 
10-Şu Benim Gazetecilik "Yaşadıklarım" Emin Çölaşan 


</TEXT>
</DOC>
