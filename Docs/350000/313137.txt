<DOC>
<DOCNO> 313137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/07/son/soneko26.html </URL>
<DATE> 2005/02/07/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Petkim işçileri, Unakıtan'ın ziyareti sırasında eylem yaptı... 
</HEADLINE>
<TEXT>

     Maliye Bakanı Kemal Unakıtan'ın incelemelerde bulunmak üzere geldiği PETKİM Aliağa Tesisleri'nde, işçiler eylem yaptı. 
     Bakan Unakıtan PETKİM'e gelerek, Genel Müdür Kenan Yavuz'dan yatırım projeleriyle ilgili brifing aldı. Brifing sırasında genel müdürlük binası yanındaki yemekhanenin önünde toplanan işçiler, özelleştirme aleyhine slogan attı. 
     Petrol-İş Aliağa Şubesi Başkanı İbrahim Doğangül, ''Unakıtan ismini duyunca akıllarına iyi şeyler gelmediğini'' iddia etti. 
     Unakıtan'ın PETKİM, TÜPRAŞ, TELEKOM gibi ne kadar kamu kuruluşu ve şirketi varsa, satacağını söylediğini öne süren Doğangül, '' Gece gündüz çalışıp buraları babalar gibi satacağım diyen Unakıtan hakkında iyi şeyler düşünmüyoruz. Burada olmasını tedirginlik ve huzursuzlukla karşıladık'' dedi. 

     
</TEXT>
</DOC>
