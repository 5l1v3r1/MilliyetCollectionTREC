<DOC>
<DOCNO> 313922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/09/son/sontur38.html </URL>
<DATE> 2005/02/09/ </DATE>
<TIME> 17.35 </TIME>
<AUTHOR>  </AUTHOR>
<HEADLINE>
Kızının kaçırıldığını iddia ediyor... 
</HEADLINE>
<TEXT>

     Tekirdağ'ın Çorlu İlçesi'nde bir kişi, 17 yaşındaki kızının iş arkadaşı tarafından kaçırıldığını iddia ederek, Cumhuriyet Savcılığı'na başvurdu. 
     Baba Ramazan E, AA muhabirine, 17 yaşındaki kızı H.E'nin, çalıştığı konfeksiyon atölyesindeki iş arkadaşı B.Ç. tarafından kaçırıldığını öne sürerek, Cumhuriyet Savcılığı'na başvurduğunu söyledi. 
     Kızının 1 Şubat 2005 tarihinde işten eve dönmediğini belirten Ramazan E, şöyle dedi 
     ''Kızımı işyerinde bulamadım. Yaptığım araştırmada, aynı yerde çalışan B.Ç tarafından kaçırıldığını öğrendim. Bunu üzerine jandarma ve savcılığa bilgi vererek, şikayetçi oldum. Daha sonra görüştüğüm B.Ç'nin ailesi ise bana, kızımı geri vermeyeceklerini ve göstermeyeceklerini belirtti. Ayrıca kızımın 28 Mart'ta 18 yaşını doldurmasıyla birlikte oğullarıyla evlendirmek istediklerini ve Cumhuriyet Savcılığı'ndan şikayetimi geri almam halinde kızımı bana göstereceklerini söylediler.'' Ramazan E, kızının B.Ç. ile evlenmesini istemediğini ve eve dönmesini beklediğini söyledi. 
     Anne Hediye E. ise gözyaşları içinde kızının resmine baktığını belirterek, ''Yavrumun bir an önce yuvasına dönmesini istiyorum. Kendisine dargınlığımız yok. Bir an evvel kendisini görmek ve özlemimizi dindirmek istiyoruz'' dedi. 
     
</TEXT>
</DOC>
