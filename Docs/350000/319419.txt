<DOC>
<DOCNO> 319419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/28/son/sonyas13.html </URL>
<DATE> 2005/02/28/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Dünyanın en pahalı açık hava sergisini 1 milyon kişi gezdi... 
</HEADLINE>
<TEXT>

     New York'un ünlü Central Park'ına 2 hafta önce kurulan dünyanın en pahalı geçici sanat çalışmasını 1 milyon kişi gezdi. 
     Christo ve Jean-Claude isimli sanatçıların 21 milyon dolar değerindeki ''Kapılar'' isimli ilginç açık hava sergisi, yüzlerce işçinin çalışmasıyla bugün kaldırılmaya başlanıyor. 
     Manhattan'ın ortasındaki ünlü parkın patikaları üzerinde 37 km boyunca yerleştirilen 7503 kapının kaldırılmasının iki hafta süreceği belirtiliyor. 
     Sergide kullanılan yaklaşık 5 metre yükseklikte ve 1.5 ila 5.4 metre genişlikteki metal kapılar, safran renkli naylon perdelerle kaplanmıştı. 
     Sanatçılar, sergilerinde kullandıkları, Paris'teki Eyfel Kulesi'nde kullanılan miktarın 3'te 2'sini oluşturan 5290 ton çelik ile diğer malzemelerin çevre amaçlı olarak yeniden kullanımını planlıyor. 
     ''Kapılar, Central Park, New York, 1979-2005'' isimli açık hava sergisinin aslında 1979 yılında yapılmasının düşünüldüğü, ancak dönemin New York yönetiminin bu fikre sıcak bakmadığı belirtilmişti. 
     
</TEXT>
</DOC>
