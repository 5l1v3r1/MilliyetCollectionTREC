<DOC>
<DOCNO> 339557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/04/son/soneko50.html </URL>
<DATE> 2005/05/04/ </DATE>
<TIME> 18.40 </TIME>
<AUTHOR>  </AUTHOR>
<HEADLINE>
TMSF, Kemer'de 3 yata el koydu... 
</HEADLINE>
<TEXT>

     Tasarruf Mevduat Sigorta Fonu’nun TMSF , borçlarına karşılık Ayşe Arda Ulaç, emlakçı Nevzat Ak, Türk Express Hava ve Turizm A.Ş,ve Antalyalı işadamı Bülent Eyilik’in lüks yatlarına el koyduğu öğrenildi. 
     Edinilen bilgiye göre TMSF, liman başkanlıklarına gönderdiği yazıda, borçlarına karşılık Ayşe Arda Ulaç, Türk Expres Hava ve Turizm A.Ş, emlakçı Nevzat Ak ile Antalyalı turizmci ve medya sahibi Bülent Eyilik’in borçlarına karşılık mal varlıklarına el konulmasını istedi. 
     Yazı üzerine Kemer Liman Başkanlığı, Kemer Park Marina’da bağlı bulunan Ayşe Arda Ulaç’a ait 13.70 metre boyunda "Mirabir" adlı, Türk Ekspres Hava ve Turizm Anonim Şirketi’ne ait 13.70 boyundaki "Keyif 1" adlı, Emlakçı Nevzat Ak’ın 14.40 metre uzunluğundaki "Vanessa" adlı yatı ile Antalyalı işadamı turizmci ve medya sahibi Bülent Eyilik’in "Fubu" isimli lüks yatına el koyarak, yurt içi ve yurt dışı seferlerden alıkoydu. 
     
     MİRABİR’İN SORUNU ÇÖZÜLDÜ 
     Kemer Liman Başkanlığı yetkilileri, Ayşe Arda Ulaç’ın daha sonra TMSF ile olan borç sorununu çözdüğünü ifade ederken, "Mirabir"in üzerindeki kısıtlamanın kaldırıldığının bildirildiğini kaydettiler. 
     
</TEXT>
</DOC>
