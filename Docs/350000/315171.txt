<DOC>
<DOCNO> 315171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/14/son/sontur07.html </URL>
<DATE> 2005/02/14/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Doğum günü 00.00.1937 
</HEADLINE>
<TEXT>

     Muhammet KAÇAR DHA 

      RİZE'nin Çamlıhemşin İlçesi'nde yaşayan Ahmet Ali Eskiçırak'ın nüfus cüzdanındaki doğum tarihi hanesinde, 00.00.1937 yazıyor. Doğum gününü bilmeyen ve nüfus kayıtlarındaki bu komik tarih nedeniyle sorunlar yaşadığını söyleyen Eskiçırak, "Hiç doğum günü kutlamadım'' dedi. 
     Çamlıhemşin'de yaşayan 68 yaşındaki Ahmet Yeniçırak, doğum gününü bilmediğini belirterek, "Eskiden kayıtlara çok önem verilmiyordu. Ailem beni nüfusa kaydettirdiğinde doğum günü yazdırmamış, sadece doğduğum yıl yazılmış. Bugüne kadar nüfus cüzdanımı defalarca değiştirdim ama doğum günü ben de bilmediğim için tarih hanesine hep 00.00.1937 yazıldı'' dedi. 
     Yeniçırak, hayatı boyunca hiç doğum günü kutlamadığını da söyledi. Çamlıhemşin Nüfus Müdürlüğü yetkilileri de, doğum tarihi kayıtlarda sadece yıl olarak yer alan Ahmet Yeniçırak'ın, doğduğu ay ve günü bilmediğinden nüfus kağıdındaki doğum tarihi hanesine 00.00.1937 yazıldığını söyledi. 
     
</TEXT>
</DOC>
