<DOC>
<DOCNO> 346655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/28/son/sondun10.html </URL>
<DATE> 2005/05/28/ </DATE>
<TIME> 07.15 </TIME>
<AUTHOR>  </AUTHOR>
<HEADLINE>
ABD'de Iraklı mahkumu döven asker suçsuz bulundu... 
</HEADLINE>
<TEXT>

     ABD’de bir Iraklı mahkumu döven Amerikan askeri suçsuz bulundu. 
     Jüri, üç saatlik tartışmanın ardından, Teğmen Andrew Ledford’u hakkındaki tüm suçlamalardan beraat ettirdi. 
     Ledford’un dövdükten sonra Amerikan Merkezi Haberalma Teşkilatı’na CIA teslim ettiği Iraklı mahkum Manadel El Cemadi gözaltındayken hayatını kaybetmişti. El Cemadi, Irak’ın başkenti Bağdat’ta Kızılhaç bürolarına düzenlenen ve 12 kişinin öldüğü bombalama eylemlerinden sorumlu tutuluyordu. 
     Kararın okunmasını dikkatle dinledikten sonra kahkaha atan 32 yaşındaki Ledford, avukatını da kucakladı. Davayı izleyen Ledford’un ailesi, hamile eşi ve asker arkadaşları gözyaşlarını tutamadı. 
     Ledford hakkında 11 yıla kadar hapis isteniyordu. 
     Deniz Kuvvetleri savcıları ise karar hakkında yorumda bulunmadan mahkemeyi terk etti. 
     
</TEXT>
</DOC>
