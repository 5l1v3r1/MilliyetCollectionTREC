<DOC>
<DOCNO> 349735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/07/son/sonspo13.html </URL>
<DATE> 2005/06/07/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Ümit Milliler, Kazakistan'a boyun eğdi 2-1 
</HEADLINE>
<TEXT>

     Ümit Milli Takımımız, 15. Avrupa Ümitler Futbol Şampiyonası 2. Eleme Grubu maçında Kazakistan'a 2-1 yenilerek gruptan çıkma şansını zora soktu. 
     12. dakikada ceza alanı dışından serbest vuruş kullanan Aliyev Piraly'in penaltı noktasına gönderdiği topu kontrol eden Shakin, dönerek yaptığı vuruşta, meşin yuvarlağı direğin dibinden filelere gönderdi 1-0 
     23. dakikada Gökhan'ın pasıyla ceza alanının sağ çaprazında topla buluşan İbrahim Akın'ın plase vuruşunda, meşin yuvarlak yan direkten döndü. 
     27. dakikada İbrahim Akın'ın ceza alanı dışından sert vuruşunda top yandan auta çıktı. 
     30. dakikada Bilal'ın pasıyla sol çaprazda kaleciyle karşı kalan İbrahim Akın, kaleci Grigorenko'yu da geçerken kalecinin müdahalesiyle yerde kaldı ve hakem Alexander Gravdis penaltı noktasını gösterdi. 
     31. dakikada penaltı atışını kullanan Fahri, topu filelere göndererek, eşitliği sağladı 1-1 
     43. dakikada Feridun'un sağdan ortasında ceza alanı içinde Muhammet Hanifi'nin kafa vuruşunda, top yandan auta çıktı. 
     Karşılaşmanın ilk yarısı 1-1 berabere tamamlandı. 
     
     
     İKİNCİ YARI 

     47. dakikada sağ kanattan ceza alanına giren İbrahim Akın, uygun durumdaki Gökhan’a topu çıkardı. Bu futbolcunun vuruşunda, meşin yuvarlak üstten auta gitti. 
     61. dakikada Zhumabayev’in sağdan ortasında ceza alanı içinde arka direkte Aliyev Kanat’ın kafa vuruşunda, kaleciyi aşan topu kale çizgisi üzerinde Muhammet Hanefi uzaklaştırdı. 
     75. dakikada sağdan ceza alanına giren Feridun’un sağ çarprazdan vuruşunda, top kaleci Grigorenko’da kaldı. 
     82. dakikada ceza yayı üzerinde topla buluşan Sergiyenko’nun sert şutunda, top kaleci Fevzi’de kaldı. 
     86. dakikada sağdan Yakovlev’in ortasında ceza alanı içinde uygun durumda Argımbayev’in kafa vuruşunda, meşin yuvarlak kaleci Fevzi’de kaldı. 
     89. dakikada ceza alanı içinde Muhammet Hanefi, topu uzaklaştırmak isterken meşin yuvarlağa iyi vuramayınca, ceza alanı içinde topu kontrol eden Yakovlev, sert bir vuruşla meşin yuvarlağı filelere gönderdi ve takımını 2-1 öne geçirdi. 
     Karşılaşmayı 2-1 kazanan Kazakistan, grupta ilk kez puanla tanıştı. 
     
     KÜNYE 

     

Stat Central. Hakemler Alexander Gravdis xx, Lev Antonov xx, Igor Kotkovski xx Rusya . Kazakistan Grigorenko xx, Aliyev Kanat xx Dk. 72 Sergiyenko x , Moldagaliyev xxx, Vorotnıkov xx, Aliyev Piraly xx, Khokhlov xxx, Zhumabayev xxx, Yakovlev xxx, Zarechnyy x Dk. 46 Meshikov xx , Kenzhekhanov xx Dk. 83 Argımbayev , Shakin xxx. Türkiye Fevzi x, Emre x, Ali x, Muhammet Hanefi x, Feridun x, Bilal x Dk. 46 Umut x , Fahri x, Adem x, Mehmet Topuz x Dk. 79 Can , Gökhan x Dk. 59 Semih x , İbrahim Akın x. Goller Dk. 12 Shakin, Dk. 31 Fahri penaltıdan , Dk. 89 Yakovlev. Sarı Kartlar Dk. 11 Emre, Dk. 14 Ali Türkiye , Dk. 18 Moldagaliyev, Dk. 47 Aliyev Piraly, Dk. 63 Aliyev Kanat, Dk. 85 Zhumabayev Kazakistan .      

     
</TEXT>
</DOC>
