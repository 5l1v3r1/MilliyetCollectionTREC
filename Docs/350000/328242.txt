<DOC>
<DOCNO> 328242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/29/son/sontur13.html </URL>
<DATE> 2005/03/29/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Sarkıntılıktan açığa alınan müdüre meydan dayağı 
</HEADLINE>
<TEXT>

     Osman DUMAN- MUSTAFAKEMALPAŞA Bursa , DHA 

      BURSA'nın Mustafakemalpaşa İlçesi'nde okuldaki bir kız öğrencisine sarkıntılık ettiği iddiasıyla gözaltına alınıp tutuklandıktan sonra 5 bin YTL 5 milyar lira kefaletle serbest bırakılan lise müdürü Burhan Esen, iki kişinin saldırısı sonucu dövüldü. Gözaltına alınan saldırganlar, tutuksuz yargılanmak üzere serbest bırakıldı. 
     Mustafakemalpaşa Süper Lisesi Müdürü 49 yaşındaki Burhan Esen, 10'uncu sınıfta öğrenim gören ve ismi açıklanmayan bir kız öğrenciye sarkıntılıkta bulunduğu iddiasıyla 10 gün önce Merkez Polis Karakolu görevlileri tarafından gözaltına alındı. İlçede 24 yıldır görev yapan evli ve 2 çocuk babası Esen, öğrenci velisinin şikayeti üzerine sarkıntılık' suçundan çıkarıldığı nöbetçi mahkemece tutuklandı. Ancak 5 bin YTL 5 milyar lira kefaletle serbest kalan Esen, Kaymakamlık tarafından açığa alındı. 
     Akşam saatlerinde Atariye Mahallesi Sırmalar Caddesi üzerinde yürüyen Burhan Esen, sarkıntılıkta bulunduğu kız öğrencinin yakınları 46 yaşındaki Ahmet Erdoğan ile oğlu 23 yaşındaki Engin Erdoğan'ın saldırısına uğradı. Baba oğul tarafından dövülen Esen'i, ihbar üzerine olay yerine gelen polis kurtardı. Esen, Devlet Hastanesi'nde tedavisi yapıldıktan sonra taburcu edilirken, gözaltına alınan Ahmet ve Engin Erdoğan nöbetçi mahkemece tutuksuz yargılanmak üzere serbest bıkarıldı. 
     
</TEXT>
</DOC>
