<DOC>
<DOCNO> 337716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/son/sondun40.html </URL>
<DATE> 2005/04/28/ </DATE>
<TIME> 19.00 </TIME>
<AUTHOR>  </AUTHOR>
<HEADLINE>
ABD'liler yabancı dil cahili çıktı 
</HEADLINE>
<TEXT>

     Avrupalıların yüzde 52,7'sinin bir yabancı dil konuşabildiği, bu oranın ABD'de sadece yüzde 9,3 olduğu bildirildi. 
     ABD nüfus sayım bürosu verileri, yabancı dil öğrenen öğrenci sayısının 1,4 milyon olduğunu, bunun 1998'e göre yüzde 17 oranında artışı temsil ettiğini gösterdi. 
     Yetkililer, Avrupalıların yüzde 52,7'sinin kendi anadillerinin yanı sıra bir yabancı dil konuşurken, bu oranın Amerikalılar arasında yüzde 9,3 olduğuna dikkati çekti. 
     Amerikalıların son yıllarda en fazla rağbet gösterdiği yabancı dilin ise Çince olduğu belirlendi. 
     Çin'in yükselen ekonomik gücü ve dünya piyasalarındaki etkisi, Amerikalıların Çinceyi öğrenme isteklerinde temel etken olarak görülüyor. 
     2005 yılının ''yabancı diller yılı'' olarak ilan edildiği ABD'de yapılan araştırma, bu ülkedeki 640 yüksek öğrenim kurumunda Çince programlar bulunduğunu ve ana sınıfından 12. sınıfa kadar Çince öğreten okul sayısının 102 olduğunu ortaya koydu. 
     Amerikan Modern Dil Derneği'nin 2002 yılında yaptığı bir araştırma, sadece 1998-2002 yılları arasında Çince öğrenen Amerikalıların sayısının yüzde 20 oranında arttığını göstermişti. 
     
</TEXT>
</DOC>
