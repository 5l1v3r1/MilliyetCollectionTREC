<DOC>
<DOCNO> 312682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/05/son/sonspo07.html </URL>
<DATE> 2005/02/05/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Hido, 22 sayıyla takımın en skorer 2. ismi oldu... 
</HEADLINE>
<TEXT>

     ABD Profesyonel Basketbol Ligi'ne, TSİ bu sabaha karşı yapılan 9 maçla devam edildi. 
     Hidayet Türkoğlu'nun takımı Orlando Magic, deplasmanda Boston Celtics'e 112-100 yenildi. 
     Maçta 30 dakika forma giyen Türkoğlu, rakip potaya 22 sayı göndererek takımında en çok sayı üreten 2. isim oldu. Biri hücum üçü savunma olmak üzere 4 ribaunt alan, 3 asist yapan, 3 top çalan ve bir de blok yapan Türkoğlu'nun başarılı performansı, yenilgiyi engellemeye yetmedi. Hidayet Türkoğlu, 2 sayılık atışlarda 11'de 3, 3 sayılık atışlarda ve serbest atışlarda ise 4'de 4 isabet buldu. 
     Magic'de Steve Francis, 26 sayı, 4 ribaunt ve 4 asistle maçın en skorer ismi oldu. 
     Boston'da ise Raef LaFrentz'in 19, Paul Pierce'in 18, Gary Payton'ın 17 ve Ricky Davis'in 16 sayısı, galibiyeti getiren sayılar oldu. 
     Gürcü asıllı Türk vatandaşı Zaza Pachulia ise takımının, sahasında Los Angeles Clippers'ı 92-90 yendiği maçta 22 dakika forma giydi ve 9 sayı attı, 5'i hücum, 4'ü savunma 9 ribaunt aldı, 1 asist ve 1 de blok yaptı. Pachulia, 2 sayılık atışlarda 8'de 4, serbest atışlarda ise 2'de 1 isabet buldu. 
     Bucks'da Michael Redd, 32 sayı, 5 ribaunt ve 3 asistle maçın en skorer ismi olurken, Desmond Mason da 15 sayıyla takımının galibiyetine katkıda bulundu. Sezonun en yüksek rakamına ulaşan Elton Brand'in 31 sayı ve 9 ribaundu ile Bobby Simmons'un 21 sayı, 6 ribaunt ve 5 asisti, Clippers'ı yenilgiden kurtaramadı. 
     
     Ligde alınan diğer sonuçlar şöyle 

     Toronto Raptors-Washington Wizards 103-100. 
     Philadelphia Sixers-Atlanta Hawks 103-85. 
     Indiana Pacers-Dallas Mavericks 95-94. 
     Minnesota Timberwolves-Houston Rockets 113-119 uzatma . 
     Sacramento Kings-New York Knicks 116-115. 
     Portland Trail Blazers-Charlotte Bobcats 101-89. 
     Golden State Warriors-New Orleans Hornets 90-82. 
     Lige TSİ yarın sabaha karşı yapılacak 10 maçla devam edilecek. 
     
</TEXT>
</DOC>
