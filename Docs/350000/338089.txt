<DOC>
<DOCNO> 338089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/son/soneko20.html </URL>
<DATE> 2005/04/29/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Mitsui Genel Müdürü Aoki Türkiye'de istikrarın süreceğine inanıyorum 
</HEADLINE>
<TEXT>

     Mitsui Dış Ticaret Genel Müdürü Yuichi Aoki, Türkiye’deki en önemli gelişmenin siyasi istikrar olduğunu belirterek, bu istikrarın süreceğine inandığını bildirdi. 
     Aoki, Türkiye Yatırım Danışma Konseyi toplantısı öncesinde gazetecilerin sorularını yanıtladı. Geçen bir yıl içerisinde Türkiye ekonomisinde pek çok önemli gelişmeler yaşandığına dikkat çeken Aoki en önemli gelişmenin siyasi istikrar olduğunu belirtti. Hükümetin yatırımcılar için de önemli adımlar attığını vurgulayan Yuichi Aoki, hükümetten beklentilerine ilişkin olarak da "Bu iyi gidişin sürdürülmesini istiyor, bunu bekliyoruz. Şeffaflık ve öngörülebilirlik önemli unsurlardır" dedi. 
     Aoki, "İstikrarın süreceğine inanıyor musunuz" sorusuna "İnanıyoruz" yanıtını verirken, Türkiye’de yatırımcıların önünde bazı küçük problemler bulunduğunu belirtti. Japon Sanayici, özel sektör olarak bürokrasi ile mücadele edilmesi gerektiğine inandıklarını söyledi. 
     
</TEXT>
</DOC>
