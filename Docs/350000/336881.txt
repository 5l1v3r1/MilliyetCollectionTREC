<DOC>
<DOCNO> 336881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/spor/spo14.html </URL>
<DATE> 2005/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
CSKA Moskova'ya dikkat 
</HEADLINE>
<TEXT>


Ligde kümede kalma mücadelesi veren Parma, Perşembe akşamı muhtemelen sahaya genç ve tecrübesiz oyuncularla çıkacak. CSKA ise rahat, zira hafta sonu oynayacakları lig maçı ertelendi 


Parma'nın Milan mağlubiyetiyle ligin dibindeki Atalanta'nın sadece 3 puan üstünde, 19'uncu sıraya gerilemesi CSKA maçının atmosferine girmesine müsaade etmiyor. Evinde Livorno ve Roma ile peş peşe iki kritik müsabaka yapacak Parma için UEFA Kupası'nı düşünmek sadece kahramanlık olacak. O yüzden de teknik direktör Carmigniani sahaya Alberto Gilardino ve Dominico Morfeo'suz çıkacak. Damiano Ferronetti, Marco Marchionni, Vincenzo Grella ve Stefano Bettarini de sakatlar. 
UEFA Kupası'na daha iyi konsantre olabilmesi için hafta sonu lig maçı ertelenen CSKA'da eksik yok. Hafif sakatlıkları olan Loeve ve Ferreyra'nın maça yetişeceği tahmin ediliyor. Parma'nın CSKA'yı yenmesi sürpriz olur. 


</TEXT>
</DOC>
