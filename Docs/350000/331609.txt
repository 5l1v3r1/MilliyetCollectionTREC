<DOC>
<DOCNO> 331609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/09/guncel/axgun02.html </URL>
<DATE> 2005/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bay 'Pardon' devlete sığındı 
</HEADLINE>
<TEXT>


Suçsuz yere 4 yıl hapis yattıktan sonra 'Pardon' denilerek bırakılan Hasan Ersoylu'nun, AİHM'de açtığı 4 milyon dolarlık dava sürüyor. Ama o, Ankara'ya, arkadaşının yanına gidebilmek için yardım istedi 

GÜRKAN AKGÜNEŞ İstanbul 

Suçsuz yere 4 yıl hapis yattıktan sonra serbest bırakılan ve Sinan Çetin'in "Pardon" filminin fragmanlarında oynayan Hasan Ersoylu 59 , maddi sıkıntılar nedeniyle devletten yardım istedi. Huzurevine yerleştirilen Ersoylu, valiliğin halk gününde "Yapacak hiçbir şeyim yok" dedi. 

20 yıla mahk m oldu 
Samsun'da tanıştığı Dursun Aldemir'i öldürdüğünü işkenceyle kabul eden Ersoylu, 20 yıl 10 ay hapis cezasına çarptırılarak Ordu Efilli Cezaevi'ne konulur. Mahk miyetinin 4. yılında Düzce Savcısı Bilal Gündüz'ün önüne kimliği belirsiz bir faili meçhul cinayet dosyası gelir. Cesedin üzerinden D.A. yazılı bir yüzükle SA ve bazı numaraların bulunduğu bir k ğıt çıkar. Savcı Gündüz, yaptığı araştırmalar sonucu, kimliği belirsiz cesedin Aldemir'e ait olduğunu belirler. Ordu'da Aldemir'e ait olduğu sanılan ceset yüzünden cezaevine giren Ersoylu da savcı Gündüz'ün çabası sonucu "Pardon" denilerek özgürlüğüne kavuşur. 
İstanbul'da ortağı olduğu mobilya atölyesi cezaevindeyken kapanan Ersoylu, önceki gün İstanbul Valiliği'nde düzenlenen halk gününe katıldı. Yaklaşık 2 hafta önce vakıf tarafından barınacak yeri olmadığı için Kayışdağı Huzurevi'ne yerleştirilen Ersoylu, orada rahat edemediğini belirterek, Ankara'ya gitmek için para istedi. 

Ankara'ya gidecek 
Ankara'da bir arkadaşının yanında kalacağını söyleyen Ersoylu'ya sosyal yardımlaşma fonundan 75 YTL yardım yapıldı. 
Sinan Çetin'den aldığı bin YTL ile pasaport çıkardığını ve Türkiye aleyhine AİHM'de açtığı 2 milyon dolarlık tazminat davasını takip etmek için Fransa'ya gitmek istediğini anlatan Ersoylu, şunları söyledi 
"Bütün paramı pasaport işlemleri ve vizeye harcadım. Evraklarımı tamamladım ve konsolosluğa başvurdum. Pasaportum çıktı ama vize vermediler. 61 YTL'lik vize ücretimi de geri alamıyorum. Ankara'da davamı yürüten avukatların yanına gideceğim. Milletvekili ve bakanlardan da iş ve barınacak yer konusunda yardım isteyeceğim." 


</TEXT>
</DOC>
