<DOC>
<DOCNO> 342072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/13/siyaset/siy05.html </URL>
<DATE> 2005/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Öcalan, artık 46 Avrupa ülkesinin ortak sorunu 
</HEADLINE>
<TEXT>



Avrupa İnsan Hakları Mahkemesi'nin dünkü kararıyla birlikte terörist Abdullah Öcalan'ın yeniden yargılanıp yargılanmaması gerektiği bütün Avrupa'nın ortak bir meselesi haline geldi. 
AİHM'nin özellikle davada "özel koşullar" bulunduğuna dikkat çekerek topu Bakanlar Komitesi'ne atmasıyla birlikte, komitede temsil edilen Avrupa Konseyi'ne üye 41 ülkenin her birinin hükümetinin Öcalan'ın yargılanması konusunda bir tutum alması gerekecek. Bu ülkeler, Moldova'dan Azerbaycan'a, Arnavutluk'tan İngiltere'ye kadar oldukça dağınık bir coğrafyaya yayılıyorlar. 
Komitede kararlar çoğunlukla alınıyor. Bu durumda Öcalan'ın yeniden yargılanması için en az 24 üyenin oyunun gerekli olacağı varsayılabilir. Bu haliyle kararın siyasi, hukuki ve vicdani boyutları, ayrıca Türkiye'yi Avrupa doğrultusundan uzaklaştırma potansiyeli de dikkate alındığında Avrupa Konseyi'nin zor bir dosyaya el atacağı şimdiden söylenebilir. 
İşte terörist Öcalan'ın yargılanması konusunda söz sahibi olan 46 ülke Almanya, Arnavutluk, Andorra, Ermenistan, Avusturya, Azerbaycan, Belçika, Bosna - Hersek, Bulgaristan, Hırvatistan, Kıbrıs, Çek Cumhuriyeti, Danimarka, Estonya, Finlandiya, Fransa, Gürcistan, Yunanistan, Macaristan, İzlanda, İrlanda, İtalya, Letonya, Liechtenstein, Litvanya, Lüksemburg, Malta, Moldova, Monako, Hollanda, Norveç, Polonya, Portekiz, Romanya, Rusya, San Marino, Sırbistan - Karadağ, Slovakya, Slovenya, İspanya, İsveç, İsviçre, Makedonya, Türkiye, Ukrayna ve İngiltere. 


</TEXT>
</DOC>
