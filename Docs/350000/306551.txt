<DOC>
<DOCNO> 306551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/14/son/sontur28.html </URL>
<DATE> 2005/01/14/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Uzanlar'ın çiftliğindeki arama çalışmaları yarın tamamlanacak 
</HEADLINE>
<TEXT>

     Tasarruf Mevduatı Sigorta Fonu'nca el konulan Uzan, ailesine ait Pamukova'daki eski çiftlikte sürdürülen arama çalışmalarının yarın tamamlanacağı belirtildi. 
     Türkiye Jeofizik Kurumu Başkanı Prof. Dr. Ahmet Ercan, AA muhabirine yaptığı açıklamada, kendisine ait Yeraltı Aramacılık Bilimsel Araştırmalar Merkezi'nce yürütülen çalışmaların yarın tamamlanacağını bildirdi. 
     Çiftlikte TMSF'nin isteği doğrultusunda 14 Aralık 2004 tarihinde arama çalışmalarına başladıklarını anımsatan Ercan, ''Çiftlikteki arama çalışmaları yarın tamamlanacak'' dedi. 
     Arama çalışmaların 5 bin metrekarelik alanda gerçekleştiğini ifade eden Ercan, şunları söyledi 
     ''Çalışmaları açık alan ve villalar olmak üzere 2 ayrı şekilde yaptık. Arama çalışmalarını tamamlayarak ekiplerimiz İstanbul'a dönecek. Çalışmalarda açık alan ve villalarda kuşkulu yerler tespit edilmişti. Bunları rapor halinde TMSF'ye sunacağız. Bayram sonrası da kuşkulu yerlerde kazı çalışması yapmayı planlıyoruz.'' Çiftlikte bir aydır ultrason, MR, röntgen cihazlarıyla 7 kişilik ekip arama çalışması yapıyor. 
     
</TEXT>
</DOC>
