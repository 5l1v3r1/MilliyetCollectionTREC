<DOC>
<DOCNO> 303934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/06/yazar/civaoglu.html </URL>
<DATE> 2005/01/06/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
CHP'de referandum 
</HEADLINE>
<TEXT>


Bir CHP bilgesine göre, "CHP olağanüstü kurultayının, Deniz Baykal'ın mı, yoksa Mustafa Sarıgül'ün mü ekseni etrafında toplanacağını sananlar yanılıyorlar." Ona göre, "Bu kurultay, giderek Deniz Baykal için referanduma" dönüşmekte. 
Yani, "Deniz Baykal'la tamam mı, devam mı " sorusunun cevabını oylayacak delegeler. Mustafa Sarıgül, gerçi popüler bir isim oldu ama o değil de bir başkası da olsaydı durum değişmeyecekti. 
Daha açık bir ifadeyle... 
Mustafa Sarıgül'e verilecek oyların azımsanmayacak bir bölümü, "Deniz Baykal karşıtlarının tepki oyları" olacak... "Baykal değil de kim seçilirse seçilsin" gibi düşünenlerin oyları... 
Baykal bir olasılıkla, kurultayda kaybederse... Bu sağlıklı mı "Adressiz mektup atmak" gibi bir şey... 
....... 
Ancak, sağlıklı olan şey şudur 
"Baykal, bu oylamayı önemli bir farkla önde sonuçlandırırsa, genel başkan tartışmaları noktalanacaktır. Baykal'ın dışa dönük faaliyetlerde eli rahat olacaktır. Demokrasi daha etkin bir muhalefetle dengelerine kavuşacaktır." 
Tutun ki - bir olasılıkla - Baykal düşürüldü... Gene aynı şey. 
....... 
Fakat hangisi olursa olsun CHP iç kavga girdabına, daha da sürüklenirse, hatta, geçmişteki Ecevit - Feyzioğlu çatışmasında olduğu gibi bölünürse, demokrasi dengeleri daha da çığırından çıkar. 

Profil 
CHP'de Genel Başkan Baykal'a karşı tepki, sığ değil. "Derin" bile denebilir. Olağanüstü kurultay, bir deprem gibi partiyi şimdiden sarsmaya başladı. 
......... 
Kurultayda kabaracak dalgalar, tsunamiye dönüşebilir mi 
Baykal'ı yıkabilir mi 
Genel başkanlıktan söküp alabilir mi 
Bunu tahmin çok zor. 
Fakat... Dalganın boyunun yüksek olacağı ve şiddetli çarpacağı görünüyor. 
Mustafa Sarıgül'den çok, "kendisinin neden olduğu bir tepki kabarması" bu. 
Sarıgül, daha önce açıkladığı gibi eski genel başkanlarla bir yüksek danışma grubu kurarak "kolektif" yönetim uygulamak söylemini hayata geçirebilirse... Yani diğer eski başkanları da yanına alırsa, gücünü artırır. Konuştuğum eski başkanlar da "İlk aşamada önce Baykal gitsin... Sonrasını düşünürüz" havasındalar ama Sarıgül'ün yanında açıkça saf tutmaları olasılığı çok uzak... 
Kendilerini angaje etmezler. 
Hele Sarıgül için ortaya atılan iddialarla - kanıtlanmamış olduğu halde - örtüşen bir coğrafyada görünmek istemezler. 
Baykal'a karşı tavır koyarlar. 
Baykal'a karşı olanlara "dolaylı" destek verirler. 
O kadar... 
Beklerler. 
Daha oynanacak kartları var. 

Hukuk sorunu 
Tüzük gereği, - yanılmıyorsak - Yüksek Disiplin Kurulları, sadece olağan kurultaylarda değişir... Ama, bir olağanüstü kurultayda partinin genel başkanlık dahil tüm kurumları için seçim yapılırken sadece Yüksek Disiplin Kurulu aynı üyelerle süremez. 
Bu bakımdan, "Anayasa Mahkemesi üyeleri, süreleri dolmadan seçiliyorlar mı " benzetmesi zorlama oluyor. 
Peki, sırf Yüksek Disiplin Kurulu'nu yenilemek için seçimli kurultay toplanır mı 
Salt hukuk açısından bakılırsa, "tabii h kim" temel kuralına aykırı... Davaya göre mahkeme oluşturulmaz. 
Buna karşın... 
Ortada böylesine vahim ve ciddi bir iddia varsa, mahkeme heyeti değişir. 
Sarıgül için de, kararın üzerinde "poşet gölgesi" olmamasında fayda var. 
...... 
Buna karşılık, Baykal, kurultayda, "haklarında dava açılmış bulunan diğer belediye başkanları için Yüksek Disiplin Kurulu'nu neden harekete geçirmediğini" izah etmelidir. Kurultayı aldıktan sonra oluşacak Yüksek Disiplin Kurulu'na sadece Sarıgül dosyasını değil, bütün o dosyaları göndermelidir. 
....... 
Baykal'ın tepkileri, "kişisel ve genel başkan koltuğu merkezli" diye yorumlansa ve eleştirilse bile, özünde, "Atatürk'ün koltuğu..." diye başlayan söylemi kabul edilmelidir ki "olması gereken erdemi" vurguluyor. 



</TEXT>
</DOC>
