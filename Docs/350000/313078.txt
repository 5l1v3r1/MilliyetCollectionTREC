<DOC>
<DOCNO> 313078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/07/son/sondun17.html </URL>
<DATE> 2005/02/07/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Konuşma özgürlüğü sınırlanıyor mu 
</HEADLINE>
<TEXT>

     BBC 

      İngiliz Times gazetesi, İşçi Partisi hükümetinin dine dayalı nefreti körükleyen beyanları cezalandırmaya hazırlandığını belirtiyor. 
     Örgütlü Suçlar ve Polis Yasası'nda yapılacak değişiklikle, dinsel nefreti körükleyecek açıklamaların sahipleri 7 yıla kadar hapis cezasına çarptırılabilecek. 
     Gazeteye göre, bazı gruplar, bu yasanın İngiltere'deki geleneksel konuşma özgürlüğünü zedeleyeceğini söylüyor. İçişleri Bakanlığı Müsteşarı Fiona Mactaggart ise "Devletin konuşma özgürlüğüne belli aşamalarda sınırlama getirme hakkı vardır. Amacımız fikirleri değil, insanları hedef alan nefreti durdurmak" diyor. 
     İngiltere'de ırka dayalı nefreti cezalandıran yasalar Yahudilere ve Sihlere koruma sağlıyor. Müslüman, Hıristiyan ve diğer dini grupları hedef alan açıklamalara karşı şimdiye kadar bir yaptırım yoktu. 
     Times'a göre, hükümet, bu yasayla 11 Eylül saldırılarından sonra kendilerini saldırılara açık hisseden Müslümanların kalplerini kazanmaya çalışıyor. 
     
</TEXT>
</DOC>
