<DOC>
<DOCNO> 319741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/01/son/sontur34.html </URL>
<DATE> 2005/03/01/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
"Hayati tehlikesi yok" diye taburcu edildi, öldü .. 
</HEADLINE>
<TEXT>

     Sivas'ta ''hayati tehlikesi yok'' diye hastaneden taburcu edilen yaralı bir kişinin öldüğü bildirildi. 
     AA muhabirinin emniyet yetkililerinden aldığı bilgiye göre, Kardeşler Mahallesi 35. sokakta daha önce aralarında kız isteme yüzünden husumet bulunan Mustafa Şahin 46 ile Ferhat, Ali 56 ve Ahmet Erdin 20 , tartışmaya başladılar. Mustafa Şahin, çıkan kavga sırasında elindeki bıçakla Ferhat Erdin'i sol göğsünden yaraladı. 
     Erdin, kaldırıldığı Sivas 1. İzzettin Keykavus Devlet Hastanesi'nde yapılan müdahalenin ardından hayati tehlikesi bulunmadığı gerekçesiyle taburcu edildi. 
     Taburcu edildikten birkaç saat sonra evinde fenalaşan Ferhat Erdin, hastaneye kaldırılırken ambulansta can verdi. 
     Bu gelişme üzerine gözaltına alındıktan sonra serbest bırakılan Mustafa Şahin'in, emniyet görevlileri tarafından yeniden gözaltına alındığı kaydedildi. 
     Olayla ilgili soruşturmanın sürdürüldüğü bildirildi. 
     Konuyla ilgili AA muhabirinin görüştüğü Sivas Sultan 1. İzzettin Keykavus Devlet Hastanesi Başhekimi Uzman Dr. Aydın Kelkit de konuyla ilgili idari soruşturma başlattıklarını belirterek, ''İhmal olduğunu tespit ettiğimiz anda gerekeni yaparız'' dedi. 
     
</TEXT>
</DOC>
