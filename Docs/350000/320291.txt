<DOC>
<DOCNO> 320291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/son/sondun28.html </URL>
<DATE> 2005/03/03/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Çek Cumhurbaşkanı İstifa etmeye hazırım 
</HEADLINE>
<TEXT>

     Rüşvet vermek ve vergi kaçırmakla suçlanan Çek Cumhuriyeti Başbakanı Stanislav Gross, ''istifa etmeye hazır olduğunu'' açıkladı. 
     Gross, Sosyal Demokrat Parti'nin CSSD yarın yapılacak toplantısında alınacak karara göre hareket edeceğini, partisinin başbakanlığını istememesi halinde istifa edeceğini söyledi. 
     Başbakanlık koltuğunda ısrar etmeyeceğini belirten Gross, parti toplantısında az sayıda üyenin kendisine destek vermesi halinde de görevden ayrılacağını kaydetti. 
     Stanislav Gross ve eşi Sarka Grossova ile amcası Frantisek Vik'in ''vergi kaçırdıkları ve satın aldıkları villa için ödediklerini beyan ettikleri 200 bin avronun kaynağını belgeleyemedikleri'' iddia ediliyor. 
     Çek basınında yer alan haberlerde, Gross, Grossova ve Vik hakkında savcılığa suç duyurusunda bulunulduğu ve soruşturma başlatıldığı belirtilmişti. 
     
</TEXT>
</DOC>
