<DOC>
<DOCNO> 301782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/29/yasam/yas01.html </URL>
<DATE> 2004/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Küçük adalar yer değiştirdi 
</HEADLINE>
<TEXT>


Hint Okyanusu'ndaki deprem, Dünya'yı 'ekseni üzerinde' sallayıp coğrafyayı değiştirdi. Küçük adalar 20 metre 'kaydı' 

DIŞ HABERLER SERVİSİ 

9.0 büyüklüğündeki deprem, bölgedeki küçük adaları yerinden oynatarak Asya haritasında değişikliğe neden oldu. ABD'deki Jeolojik Araştırmalar Merkezi uzmanı Ken Hudnut, bölgenin haritasının kalıcı şekilde değiştiğini söyledi. 
Plakalar kaydı Hudnut, "Sumatra'nın güneybatısındaki adalar 20 metre güneybatıya kaymış olabilir" dedi. Amerikalı uzman, Sumatra'nın kuzeybatı ucunun da 36 metre güneybatıya kaymış olabileceğini ifade etti. Colorado'nun Goulden kentinde kurulu merkezden Stuart Sipkin de, Hint plakasının Birman plakasının altına girdiğini kaydetti. 

Mercan kayalıkları yok olacak 

Hindistan üstte gibi vurduğu yerlerde kilometrekarelerce 'toprağı' sular altında bırakan tsunaminin bölgedeki mercan kayalıklarını da yok edeceği iddia edildi. Deniz bilimciler, dalgalarla sürüklenen kumların mercanları kaplayarak güneş ışığı almasını engellediğini, fotosentez yapamamasının da mercan kayalıklarının ölmesi anlamına geleceğini söyledi. Deniz bilimcilere göre, bu mercan kayalıklarının normal şartlarda tekrar canlanması en az 11 yıl sürecek. 


</TEXT>
</DOC>
