<DOC>
<DOCNO> 331471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/08/son/sonsiy06.html </URL>
<DATE> 2005/04/08/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Diyanet'ten türban yerine peruğa vize 
</HEADLINE>
<TEXT>

     Diyanet İşleri Başkanlığı üniversitelerde yaşanan türban sorununa karşı geliştirilen peruk takma çözümüne onay verdi. 
     Diyanet İşleri Başkanlığı ANKA'ya yaptığı açıklamada, ergenlik çağına erişmiş Müslüman hanımların el, yüz ve ayakları dışında kalan kısımlarını aralarında dinen evlilik caiz olan erkekler yanında örtmelerinin dinin ana kaynaklarında yer alan ve bugüne kadar da Müslümanlarca dini bir gereklilik olarak görülen bir konu olduğunu belirtti. 
     İslam dininin örtünmenin şekli konusunda bir hüküm getirmediği iifade edilen açıklamada, bunu örfe bıraktığı vurgulandı. 
     
     "PERUK BAŞKASINI KANDIRMA AMAÇLI TAKILMAZ" 
     Özellikle üniversitelerde yaşanan türban krizi nedeniyle peruk takarak eğitime devam eden kişilerin davranışlarının caiz olup olmadığı yönündeki açıklama şöyle devam etti 
     "Peruk takılmasıyla ilgil olarak Hz. Ebu Bekir'in kızı Esma'dan nakledilen bir hadis-i şerifte Resulullah Efendimiz başkasının saçını takan ve taktıranı kınamış ise de burada örtünme amaçlı değil, başkalarını kandırma amaçlı olarak peruk takma kınanmıştır." 
     
</TEXT>
</DOC>
