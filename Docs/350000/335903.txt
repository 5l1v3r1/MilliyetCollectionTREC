<DOC>
<DOCNO> 335903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/22/son/soneko52.html </URL>
<DATE> 2005/04/22/ </DATE>
<TIME> 18.40 </TIME>
<AUTHOR>  </AUTHOR>
<HEADLINE>
Geçen hafta hisse senetleri ortalama yüzde 3.68 oranında değer kazandı 
</HEADLINE>
<TEXT>

     İMKB'de işlem gören hisse senetleri haftalık bazda ortalama yüzde 3.68 oranında değer kazandı. 
     İstanbul Menkul Kıymetler Borsası İMKB Bileşik Endeksi, haftalık bazda 877.41 puan artarak 23,8.34 puandan 24,730.75 puana yükseldi. 
     Geçen hafta, altın ile dolar dışında kalan döviz türlerinin fiyatları yükseldi. 
     24 ayar külçe altının gram satış fiyatı haftalık bazda yüzde 1.06, Cumhuriyet altınının satış fiyatı da yüzde 0.39 oranında artış gösterdi. 
     Önceki hafta sonu 18.80 YTL olan 24 ayar külçe altının gram satış fiyatı yüzde 1.06 artışla 19.00 YTL'ye, Cumhuriyet altınının satış fiyatı da yüzde 0.39 artışla 128.00 YTL'ye yükseldi. 
     Geçen hafta YTL karşısında dolar değer gerilerken, avro artış gösterdi. 
     Bugün kapanışta Amerikan Doları'nın satış fiyatı haftalık bazda yüzde 0.95 oranında düşerek 1.3590 YTL'ye, Avro'nunki ise yüzde 0.45 oranında artarak 1.7750 YTL'ye çıktı. 
     Yatırım fonlarına katılma belgeleri geçen hafta ortalama yüzde 0.19 oranında düşüş kaydetti. A tipi endeks haftalık bazda yüzde 1.39 oranında gerilerken, B tipi endeks yüzde 0.10 arttı. 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki bono ve tahvillerin haftalık net getirileri ise yüzde 0.26 ile yüzde 0.34 arasında gerçekleşti. 
     Önde gelen ve değerlendirmeye alınan 10 kamu ve özel bankanın faiz oranlarına bakıldığında, mevduat faizinin haftalık net getirisi, bir yıllık mevduatta yüzde 0.29 ve 1 aylık mevduatta yüzde 0.26 oldu. 
     Önceki hafta sonunda ortalama faizleri yüzde 15.3 dolayında olan haftalık reponun net getirisi de yüzde 0.22 olarak gerçekleşti. 
     
</TEXT>
</DOC>
