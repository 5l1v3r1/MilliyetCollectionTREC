<DOC>
<DOCNO> 333847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/16/ekonomi/eko03.html </URL>
<DATE> 2005/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
'KDV indirimi yük olmaz' IMF Hayır yük getirir... 
</HEADLINE>
<TEXT>


Maliye Bakanı Unatıkan, tekstilde KDV indirimini bütçeye yük olmadan halledeceklerini belirtirken IMF Türkiye Temsilcisi Bredenkamp 'Yük olmadan indirim yapılamaz' dedi 

ANKARA Milliyet 

Maliye Bakanı Kemal Unakıtan, bakanlık olarak tekstil ve konfeksiyon sektöründe, 'KDV konusunda' çeşitli çalışmalar yaptıklarını açıkladı. Unakıtan'ın açıklamasına IMF'den yanıt gecikmedi "İndirim bütçeye yük getirir." 
Türkiye Odalar ve Borsalar Birliği'ndeki TOBB , 'Tekstil ve Konfeksiyon Sorunları' toplantısından sonra soruları yanıtlayan Unakıtan, tekstilde KDV indirimi olup olmayacağının sorulması üzerine "Bütçeye bir yük olmaksızın, bunu tekstilde KDV konusu halledebiliriz gibi geliyor. Geniş çaplı uzlaşma sağlanmalı. Bu çalışmayı mümkün olduğu kadar erken bitirmek istiyoruz" yanıtını verdi. 
Bütçenin h l açık verdiğini hatırlatan Unakıtan, "Bütçe disiplini el verdiği ölçüde, indirimleri sürdüreceğiz. Vergiler indirildiğinde daha fazla vergi toplanacağı düşüncesindeyiz" dedi. En çok vergi indirimi yapılan ülkelerin başında İrlanda'nın geldiğini belirten Unakıtan, bakanlığından bir ekiple bu ülkeyi ziyaret edeceğini söyledi. Unakıtan, başka bir soru üzerine de şöyle konuştu "Sektör, sektör, bütün mükelleflerin vergi performanslarını ölçüyoruz. Tekstil sektörünün problemleri var. Beyanlar gerçeği yansıtmıyor. Yanında çalıştırdığı işçi kadar vergi vermeyenler var. En büyük sorun bu." 

'Yanıt gecikmedi' 
Öte yandan Unakıtan'ın tekstilde KDV indirimine ilişkin sözlerine IMF Türkiye Temsilcisi Hugh Bredenkamp'tan yanıt geldi. İndirimin bütçede yük getirmeden yapılamayacağını belirten Bredenkamp, "Hükümet vergi indirimi yapmayacağını söyledi" dedi. 


</TEXT>
</DOC>
