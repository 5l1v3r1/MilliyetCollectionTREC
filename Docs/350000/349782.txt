<DOC>
<DOCNO> 349782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/07/son/sonyas01.html </URL>
<DATE> 2005/06/07/ </DATE>
<TIME> 08.20 </TIME>
<AUTHOR>  </AUTHOR>
<HEADLINE>
Paris Hilton kendi parasını kendi kazanıyor 
</HEADLINE>
<TEXT>

     Hilton oteller zincirinin varisi Paris Hilton, tüm parasını kendisinin kazandığını söyledi. 
     Alman 'Elle Girl' Dergisi'nde, 'Ailemin parasına ihtiyacım yok' başlığıyla yayımlanan röportajında Paris Hilton, ''yıllardan beri ailemden hiç para almıyorum" diye konuştu. 
     Hilton, "babam Rick bize bağımsız olmayı öğretti. Hepimiz hırslıyız ve sahip olduklarımızın değerini biliyoruz. Ben şimdi ailemin zaten tanınmış olan adını daha da tanınır hale getirmek istiyorum'' dedi. 
     Haberde, yıllık gelirinin 10 milyon dolar olduğu belirtilen ve 'Club Paris' ile 'Hotel Paris' adı altında kendi diskotek ve oteller zincirini kurmaya başlayan Hilton'un, girişimcilik ruhunu büyükbabası Conrad'dan aldığını söylediği de yer aldı. 
     Eğitimini tamamlamadığı için üzüldüğünü belirten Hilton, ''okula gitmekten zevk almazdım. Akademik bir tip değildim. Her zaman arkadaşlarımla birlikte olmak isterdim. Ancak o zamanlar daha çok şey öğrenmiş olmak isterdim'' dedi. 
     Kendine güvenmekle herşeyin elde edebileceğini de belirten Hilton, ''ben bunun yaşayan örneğiyim. Kendime güveniyorum. Bu nedenle de istediğim tüm hedeflere ulaşıyorum'' yorumunu yaptı. 
     
</TEXT>
</DOC>
