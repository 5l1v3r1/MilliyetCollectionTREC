<DOC>
<DOCNO> 315068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/14/son/sondun44.html </URL>
<DATE> 2005/02/14/ </DATE>
<TIME> 21.58 </TIME>
<AUTHOR>  </AUTHOR>
<HEADLINE>
İsrail, Eriha'nın Filistin'e devrini erteledi 
</HEADLINE>
<TEXT>

     İsrail'in, Eriha'nın kontrolünün Filistin yönetimine devrini ertelediği bildirildi. 
     Adını açıklamak istemeyen İsrailli bir askeri yetkili, devir işlemiyle ilgili başgösteren görüş ayrılıkları nedeniyle yarın yapılması gereken devir işleminin ertelendiğini belirtti. 
     Yetkili, ''Eriha'nın kontrolünün devir teslimi yarın olmayacak. Taraflar arasında bugün yapılan görüşmelerde ortaya çıkan sorunları aşmak için başka toplantılar düzenlenmesi gerekiyor'' dedi. 
     İsrail 2. kanalına göre, görüşmelerde İsrail ordusunun Eriha'nın kuzeyindeki bir tarım arazisinden çekilmeyi ve kent çevresindeki birçok kontrol noktasını kaldırmayı reddetmesi nedeniyle ''mini bir kriz'' meydana geldi. 
     İsrail ordu radyosu, Eriha'nın kontrolünün yaklaşık 48 saat içinde Filistin yönetimine devredileceğini duyurmuştu. 
     
</TEXT>
</DOC>
