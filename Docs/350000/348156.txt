<DOC>
<DOCNO> 348156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/02/son/sondun13.html </URL>
<DATE> 2005/06/02/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
ABD'de 4. Bush dönemi mi 
</HEADLINE>
<TEXT>

     ABD Başkanı George W. Bush'un kardeşi olan Florida Valisi Jeb Bush, 1991 yılı Körfez Savaşı sırasında ABD başkanlığı yapmış babası George Bush'un ''Florida Valisini Beyaz Saray yarışında görmek isterim'' açıklamasını reddetti. 
     Jeb Bush, babasının açıklamalarıyla ilgili bir soru üzerine, gülerek ve başını sallayarak ''Aman tanrım. Babamı seviyorum'' dedi. Genç Bush, ''Başkanlık yarışına katılacak mısınız '' sorusuna ''Hayır'' anlamında başını salladı. 
     Jeb Bush, 2008 yılında yapılacak başkanlık yarışına katılmayacağını daha önce defalarca dile getirmişti. 
     81 yaşındaki baba Bush, televizyon programında bir gün oğlunun Beyaz Saray yarışına evet diyeceğini belirterek, Jeb Bush'un ''müthiş iyi'' bir başkan olacağını söylemişti. 
     Jeb Bush'un Florida valiliğindeki ikinci dönemi 2007 yılının Ocak ayında sona eriyor. Ağabeyi George W. Bush'un ikinci başkanlık dönemi ise 2009 yılının Ocak ayında bitiyor. ABD'de iki kez başkanlık yapan, üçüncü kez başkanlık için aday olamıyor. 
     
</TEXT>
</DOC>
