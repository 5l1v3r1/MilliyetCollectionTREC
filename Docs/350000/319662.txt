<DOC>
<DOCNO> 319662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/01/son/sonspo03.html </URL>
<DATE> 2005/03/01/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Tuncay’a terapi... 
</HEADLINE>
<TEXT>

     Real Zaragoza maçından sonraki eleştiriler yüzünden morali bir hayli bozulan oyuncusuyla birebir görüşecek olan Daum, onu hayata döndürmeye çalışacak. 
     
     İlk kez tepki aldı 

     Son haftalarda belirli bir düşüş içinde görünen, özellikle Real Zaragoza maçında ortaya koyduğu futbolla eleştiriye uğrayan Tuncay Şanlı’nın morali, Akçaabat Sebatspor karşılaşmasında iyice bozuldu. Çünkü taraftarlar, Fenerbahçe’ye geldiği günden bu yana ilk kez genç oyuncuya tepki koyup, bazı hareketlerinden sonra mırıldanmaya başladı. Oyundan alınınca yedek kulübesinde sinirli bir şekilde oturan Tuncay’ın bu durumu karşısında harekete geçen Daum, onu terapiye almayı kararlaştırdı. 
     
     Asla kafana takma’ 

     Morali bir hayli bozuk olan futbolcusuyla özel bir görüşme yapıp, sahada daha sakin davranmasını, kulaklarını tıkayıp, oyuna konsantre olmasını isteyen Alman hocanın, Hiçbir şeye kafanı takma. Sen, benim dediklerimi yap yeter. Bir an önce toparlanmanı bekliyorumö dediği, belirlendi. Daum, futbolcusunun bir an önce eski formunu yakalaması için telkinlerini zaman zaman sürdürecek. Son zamanlarda çok ağır eleştiriye uğradığını kaydeden Tuncay ise bunu haketmediğini dile getirdi. 
     
</TEXT>
</DOC>
