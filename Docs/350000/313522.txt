<DOC>
<DOCNO> 313522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/08/son/sonspo12.html </URL>
<DATE> 2005/02/08/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Yattara, ilk 11'e ısınıyor... 
</HEADLINE>
<TEXT>

     Trabzonspor'un Gineli futbolcusu İbrahima Yattara, son haftalarda aralıksız olarak kendine ilk 11'de forma giyme şansı buldu. 
     Samet Aybaba ve Ziya Doğan döneminde ilk 11'de fazla forma giyme şansı bulamayan Yattara, son 5 lig maçında ilk 11'de görev yaparken, oynadığı futbolla da beğeni kazandı. 
     
     BU SEZONKİ GRAFİGİ 

     Gineli oyuncu Yattara, bu sezon Ziya Doğan'ın görev aldığı 14 lig maçının sadece 4'ünde kendisine ilk 11'de görev buldu. 
     Yattara, 5 maçta hiç forma giyme şansı bulamazken 5 maçta oyuna sonradan dahil oldu. 
     Gineli oyuncu 14 hafta boyunca, 459 dakika görev yaparak ortalama bir maçta 33 dakika sahada kaldı. 
     
     DERELİOĞLU VE GÜNEŞ FAKTÖRÜ 

     Teknik Direktör Şenol Güneş ve yardımcısı İhsan Derelioğlu döneminde ise Gineli oyuncu tüm maçlarda ilk 11'de sahaya çıktı. 
     Derelioğlu dönemindeki 3, Şenol Güneş dönemindeki 2 maç olmak üzere son 5 lig maçında 413 dakika boyunca sahada kalan Yattara, ortalama bir maçta 83 dakika görev yaptı. 

     
</TEXT>
</DOC>
