<DOC>
<DOCNO> 301780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/29/yasam/axyas02.html </URL>
<DATE> 2004/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Sinyal var ama... 
</HEADLINE>
<TEXT>


3 bin 244 aboneden sinyal geliyor ama 41 Türk'ten h l haber yok. Hepsinin deprem bölgesinde olmayabileceği belirtiliyor 


Deprem bölgesinde bulunan ve haber alınamayan Türk vatandaşlarının sayısı en son 41 olarak bildirildi. Dışişleri Bakanlığı, Tayland'da 18, Sri Lanka'da 3, Singapur'da 2, Myanmar'da 3, Malezya'da 6, Maldivler'de 2, Endonezya'da 1 ve Hindistan'da 6 Türk vatandaşından haber alınamadığını açıkladı. Tayland'ın Phuket adasında 2 Türk vatandaşının hastanede tedavi gördüğü ve durumlarının iyi olduğu da belirtildi. 
Bu arada cep telefonu operatörleri Turkcell, Telsim ve Avea, deprem bölgesinde ulaşılabilen aboneleri için özel ekipler kurarak, durumları hakkında bilgi alma çalışmalarını sürdürüyor. 
Toplam 3 bin 244 aboneden sinyal alındı. Ancak, sinyal alınan yerler depremden etkilenmeyen bölgeleri de kapsadığından, bu kişilerin tamamının deprem bölgesinde mahsur olarak algılanmaması gerekiyor. Her şeye rağmen abonelerden çoğuyla iletişime geçildi, sağlık durumla rının iyi olduğu öğrenildi. 

MİLLİYET MALDİVLER'DE Çiçeklerle karşılandılar 

Ercan Arslan 
Felakete Maldiv Adaları'nda yakalanan futbolcular Emre Aşık, Ümit Davala, Suat Kaya, eşi Selen Kaya ve manken Aysun Kayacı'yla birlikte 13 yolcuyu THY uçağıyla Maldiv Adaları'nın Male Havaalanı'ndan alarak, dün akşam Türkiye'ye döndük. 
THY'nin 271 koltuk kapasiteli Airbus A-340 tipi uçağındaki dönüş yolu 8 saati aşsa da, h l felaketin şokunu yaşayanlarla fazla sohbet edemedik. Çünkü hepsi stres, korku ve aşırı yorgunluğun etkisiyle neredeyse yolculuğun tamamını uyuyarak geçirdi. 
16 kişilik THY ekibi, 6 sivil savunma görevlisiyle birlikte 6 kişilik gazeteci grubu olarak biz de önceki gece felaket bölgesine uçtuk. Üstelik gazeteciler, dönüş yolculuğunda uçağın dolması halinde, bölgede kalmayı taahhüt etmişlerdi. Öğle saatlerinde havaalanına gelen Türkler, yorgunluktan ve şaşkınlıktan ayakta durmakta zorlanıyorlardı. Hemen uçağa alındılar, yiyecek servisi yapıldı ve biraz olsun kendilerine geldiler. Uçak havalandığında, felaketzedeler belki de bir daha gelmeyi hiç istemeyecekleri Maldiv Adaları'na son kez bakıyorlardı. Uçakta bir de Maldiv'e tekrar geri dönecek olan bir Türk ve bebeği vardı. Fransız eşi bir otelde yiyecek içecek müdürü olarak çalışan Buket Valla, 8 aylık bebeği Ocean'a sarılarak, "Eşimin çalıştığı otel tamir olur olmaz tekrar geri döneceğim" dedi. İstanbul'a indiğimizde Emre Aşık ve Ümit Davala kendilerini bekleyen yakınlarına sarıldı. Arkadaşlarının çiçeklerle karşıladığı Suat, "Gelmemizi sağlayan Başbakanımıza sonsuz teşekkür ederim" dedi. 


</TEXT>
</DOC>
