<DOC>
<DOCNO> 341574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/son/sonspo03.html </URL>
<DATE> 2005/05/11/ </DATE>
<TIME> 01.30 </TIME>
<AUTHOR>  </AUTHOR>
<HEADLINE>
Guiness'e giren amatör golcü Beni geçene 10 bin dolar vereceğim 
</HEADLINE>
<TEXT>

     Hasan KIRMIZITAŞ DHA 

      AMATÖR takımda oynarken bir sezonda attığı 130 golle Guinness Rekorlar Kitabı'na giren Gaziantep Büyükşehir Belediyespor'un golcüsü Şadi Çolak, kendisini geçecek futbolcuya 10 bin dolar ödül vereceğini açıkladı. 
     1997-1998 sezonunda formasını giydiği amatör kümedeki Rize Çayspor'da 30 maçta tam 130 kez fileleri havalandıran Şadi Çolak, bu nedenle Guinness Rekorlar Kitabı’na girmişti. Şimdi oynadığı Gaziantep Büyükşehir Belediyespor'un, Yükselme Grubu'na çıkmak mücadelesi verdiğini, 2’nci Lig C Grubu'nda liderliklerini puan farkıyla sürdürdüklerini hatırlatan Şadi, şöyle konuştu 
     Rize Çayspor'da oynarken 130 gol attım. 3 hafta üst üste 9'ar, 4 hafta üst üste ise 8'er gol attım. 130 golün 90'ını kafayla attım. Sezon bittikten sonra Guinness Rekorlar Kitabı yetkilileri, gelip araştırma yaptı. Maç kayıtlarını aldı, notere onaylattılar. Sonra da bana 5000 dolar ödül verdiler. Bir sezon önce ise aynı takımda 68 gol atmıştım.ö Kırılması çok zor bir rekorun sahibi olan Şadi, o kadar çok golü nasıl attığına şimdi kendisinin de hayret ettiğini belirtirken de şöyle dedi 
     Sezon boyunca Çayspor'da bir maç oynamamıştım, takımım da 0-0 berabere kalmıştı. Bir başlayınca arkası geldi gollerimin. Ama şimdi bu kadar golü nasıl attığıma ben bile şaşırıyorum. Bu zor rekorumu eğer kıran olursa Guinness’in bana verdiği 5000 dolarlık ödülü ikiye katlayacak ve 131 gol atana ben 10 bin dolar vereceğim. Ayrıca kimsenin de bu rekorumu kıracağına inanmıyorum.ö 
     
</TEXT>
</DOC>
