<DOC>
<DOCNO> 342143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/13/son/sondun12.html </URL>
<DATE> 2005/05/13/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Özbekistan'ı kısaca tanıyalım... 
</HEADLINE>
<TEXT>

     Andican vilayetinde dün gece başlayan olaylarla tansiyonun yükseldiği Özbekistan, Batı ülkeleri tarafından insan hakları ihlalleriyle suçlanıyor. 
     -Orta Asya’daki 5 eski Sovyet cumhuriyeti içinde 26 milyonluk nüfusuyla en kalabalık ülke olan Özbekistan’da, etnik Özbekler nüfusun yüzde 80’ini oluşturuyor. Ruslar ve Tacikler, nüfusun yüzde 10’unu, Kazaklar ise yüzde 3’ünü oluşturuyor. 
     -Sovyetler’den 1991 bağımszılığını kazanmasından beri ülke, geniş yetkileri bulunan Devlet Başkanı İslam Kerimov tarafından yönetiliyor. 
     -Özbekistan, Batı tarafından sık sık insan hakları ihlalleriyle suçlanıyor. İnsan hakları kuruluşları, ülkede en az 6 bin dini ve siyasi tutuklu bulunduğunu belirtiyorlar. 
     -Köktendici militanlar, geçen sene mart ayında 50 kişinin öldüğü saldırı dahil, ülkedeki bir dizi bombalı saldırıdan sorumlu tutulmuştu. Geçen yıl, ABD ve İsrail büyükelçiliklerine düzenlenen saldırılarda da 3 kişi ölmüştü. 
     -ABD’nin "teröre karşı savaş"ında Washington’ın yanında yer alan Özbekistan’da önemli bir Amerikan üssü bulunuyor. 
     -Büyük doğal gaz ve petrol rezervlerine sahip Özbekistan, dünyanın 10 büyük altın üreticisi arasında yer alıyor. Özbekistan, dünyadaki 5. 
     büyük pamuk üreticisi durumunda. 
     -Ülkede serbest pazar reformlarının yapılmaması ve sıkı devlet kontrolünün yaşam standartlarında büyük düşüşe yol açtığı belirtiliyor. Ülkedeki aylık ortalama ücret 30 dolar civarında. 
     
</TEXT>
</DOC>
