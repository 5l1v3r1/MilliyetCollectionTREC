<DOC>
<DOCNO> 334010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/16/son/sonspo03.html </URL>
<DATE> 2005/04/16/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Galatasaray'a 100. yıl tesellisi... 
</HEADLINE>
<TEXT>

     Bayan basketçiler küme düşmüş, erkekler son sıralardan kurtulmaya çalışıyor, futbol takımı liderden 7 puan geride... 100. yılını kutlayan Galatasaray’ın yüzakı şampiyon sutopçular oldu. 
     
     100. yılda ilk şampiyon 
     100. yılında tüm branşlarda şampiyonluk parolasıyla giren Galatasaray’da basketbolda yaşanan hüsranın ve futbol takımının kötü gidişinin ardından tek mutlu haber sutopu takımından geldi. Kısıtlı bütçe ve sıkıntılı geçen bir sezona rağmen ligde zirveye çıkmayı başaran Galatasaraylı sporcular 100. yılda şampiyon olmanın mutluluğunu yaşayıp, zaferlerini kutlarken bir yandan da küme düşen bayan basketbolcuların hüznünü paylaşıyor. 
     
     Kızlar canımızı acıttı’ 
     Futbolun dışındaki 7 branşta tek mutlu haber getiren Sutopu takımında şube sorumlusu Levent Ciner de sezonu şampiyon kapamalarına rağmen üzüntülü olduklarını belirtti. Herşeyden önce Galatasaraylı’yızö diyerek söze başlayan Ciner şöyle devam etti Diğer şubelerin durumu bizi üzüyor. Küme düşen kızların ağlayan resimlerini görmek canımızı acıttı. Onların üzüntüsü bizim üzüntümüz. Çünkü biz bir aileyiz.ö 
     
     İlk 8 takım arasına gireriz’ 
     Kulübün çok eleştirildiği dönemde kupa kazandıklarının altını çizen şube sorumlusu, Bu kupa bazı insanlara cevap olduö dedi. Tesis ve ekonomik sorunlar yaşadıklarını da ifade eden Ciner, Sıkıntılar var ama bu işe yüreğimizi verdik. Başarımızın sırrı sevgi. 200 bin dolar bütçe ile sezonu şampiyon tamamladık. 400-500 bin dolar ile Avrupa’da ilk 8 takım arasına gireriz. Fakat Sutopu Türkiye’de birkaç takım sırtında ilerlemezö diye konuştu. 
     
</TEXT>
</DOC>
