<DOC>
<DOCNO> 337516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/son/sontur43.html </URL>
<DATE> 2005/04/27/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Anayasa Mahkemesi'nin karşısında "türban" eylemi... 
</HEADLINE>
<TEXT>

     Bir grup türbanlı, Anayasa Mahkemesi Başkanı Mustafa Bumin'in ''türbanla'' ilgili sözlerini Anayasa Mahkemesi'nin karşısında protesto etti. 
     Ağızlarını ve ellerini bantlayan grup, Anayasa Mahkemesi'nin karşısındaki Anayasa Parkı'nda oturma eylemi yaptı. 
     Burada grup adına okunan açıklamada, ''Bumin ve Teziç savunma hakkımızı elimizden almak için ellerimize ve ağızlarımıza pranga vurdu. Bumin demokrasiye kurşun sıkmıştır. Parlamentoyu göreve çağırıyoruz'' denildi. 
     Grup, yaklaşık 1 saatlik oturma eyleminin ardından Simon Bolivar Caddesi ve Atatürk Bulvarı'ndan yürüyerek, Kızılay'a geldi. 
     Adalet Bakanlığı'na gitmek isteyen gruba polisin izin vermemesi üzerine Abdi İpekçi Parkı'na yürüyen grup, olaysız dağıldı. 
     
</TEXT>
</DOC>
