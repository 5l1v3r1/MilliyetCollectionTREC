<DOC>
<DOCNO> 303379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/04/son/soneko45.html </URL>
<DATE> 2005/01/04/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Pınar Süt'ten çocuklara oyuncak hediye çeki... 
</HEADLINE>
<TEXT>

     Pınar Süt, Türkiye'de ilk defa kullanılan ''inside printing'' teknolojisiyle, 320 milyar lira değerinde 42 bin 600 oyuncak hediye çeki dağıtacak. 
     Pınar Süt'ten yapılan açıklamaya göre, kampanya kapsamında bir ve yarım litrelik Pınar Süt kutularının içine Tekra Pak tarafından ''iunside printing'' teknolojisiyle 42 bin 600 hediye çeki yazılacak. 
     Kampanya 1 Mayıs 2005 tarihine kadar sürecek ve bir oyuncak mağazasının bulunduğu 10 ili kapsayacak. Kampanya süresince hediyelerin yazılı olduğu kutuyu bularak mağazaya ibraz eden tüketiciler, yazılı olan tutar kadar bedava aışveriş hakkı kazanacaklar. 
     Pınar Süt kutularının içlerinden bin adet 20 milyon lira, üç bin adet 10 milyon lira ve 33 bin 600 adetlik 5 milyon liralık oyuncak hediye çeki çıkacak. Kampanyada, kutularda ''Gerçek Yaşam Gerçek Lezzet Bu Kutuda'' cümlesinin her kelimesi de ayrı ayrı basılacak. Bu cümleyi tamamlayarak PK 59 Teşvikiye-İstanbul adresine gönderen ilk 5 bin kişiye 20 milyon lira değerinde oyuncak hediye çeki gönderilecek. 
     Pınar Süt, kampanya kapsamında Anne Çocuk Eğitim Vakfı'na AÇEV da 5 milyar lira değerinde hediye çeki bağışında bulunacak. AÇEV, oyuncakları okul öncesi eğitim programlarında kullanacak. 
     
</TEXT>
</DOC>
