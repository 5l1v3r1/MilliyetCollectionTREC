<DOC>
<DOCNO> 309677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/26/son/sontur51.html </URL>
<DATE> 2005/01/26/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Bakırköy'deki trafik kazasında Sarıyer'in Asbaşkanı Atay'ın kızı öldü 
</HEADLINE>
<TEXT>

     Bakırköy'deki trafik kazasında, İkinci Lig A Kategorisi takımlarından Sarıyer'in Asbaşkanı ve Futbol Şube Sorumlusu Osman Atay'ın kızı hayatını kaybetti. 
     A.A muhabirinin aldığı bilgiye göre, Atatürk Havalimanı C Terminali önünde meydana gelen kazada, Çağla Yavuz'un kullandığı 34 ZM 3419 plakalı otomobil, orta refüje çarptıktan sonra karşı yönden gelen 34 TCL 82 plakalı taksiyle çarpıştı. 
     Kazada Çağla Yavuz, aynı araçta bulunan Müzeyyen Ceren Atay ile taksi sürücüsü ve takside bulunan 1 kişi yaralandı. 
     Özel Ataköy Hastanesi'ne kaldırılan Atay, hayatını kaybetti. Atay'ın, İkinci Lig A Kategorisi takımlarından Sarıyer'in Asbaşkanı ve Futbol Şube Sorumlusu Osman Atay'ın kızı olduğu öğrenildi. 
     Diğer yaralıların da İstanbul Üniversitesi Tıp Fakültesi Hastanesi ile Dr. Sadi Konuk Bakırköy Eğitim ve Araştırma Hastanesi'nde tedavi altına alındıkları belirtildi. 
     
</TEXT>
</DOC>
