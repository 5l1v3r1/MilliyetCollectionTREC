<DOC>
<DOCNO> 301608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/28/son/sonsiy05.html </URL>
<DATE> 2004/12/28/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Doğru rakamı bakan mı milletvekili mi söylüyor 
</HEADLINE>
<TEXT>

     CHP Sinop Milletvekili Engin Altay, çağ nüfusunun okullaşma oranlarına ilişkin yanlış rakamlar verildiğini ifade ederken, 2002 yılında yüzde 99.9 olan ilköğretimdeki okullaşma oranının yüzde 96.1'lere gerilediğini kaydetti. Milli Eğitim Bakanı Hüseyin Çelik ise ilköğretimdeki okullaşma oranının yüzde 97.4 olduğunu ifade etti. 
     TBMM Genel Kurulu'nda görüşmeleri devam eden 2005 yılı genel bütçe görüşmelerinin Milli Eğitim Bakanlığı'nın bütçesine ilişkin bölümünde okul öncesi ve ilköğretimdeki okullaşma oranlarına ilişkin istatistiklerde çelişkiler yaşandığı ortaya çıktı. Görüşmeler sırasında söz alan CHP Sinop Milletvekili Engin Altay, Devlet Planlama Teşkilatı'nın 2005 yılı programına dayanarak açıkladığı rakamlar, özellikle ilköğretimde çağındaki okullaşma oranında gerileme yaşandığını ortaya koydu. Altay, Türkiye'de 2002 yılında yüzde 99.9 olan ilköğretimdeki okullaşma oranının AKP iktidarıyla birlikte düşüşe geçtiğini belirtirken, 2003-2004 eğitim öğretim yılında oranının 96.1'e gerilediğini ifade etti. Altay, okulöncesi eğitimdeki 
     oranında iddia edildiği gibi yüzde 16.1 olmadığını savundu. 
     Bakan Çelik ise Altay'ın verdiği bilgilerin yanlış olduğunu söylemesine karşın ilköğretimdeki okullaşma oranını yüzde 97.4 olarak açıklayarak, 2002 yılına göre düştüğünü doğruladı. Çelik, okulöncesindeki okullaşma oranının iktidarlarıyla birlikte yüzde 11'den, yüzde 16.1'ya çıktığını söyledi. 
     Engin Altay, Bakan'ın sözleri üzerine şöyle dedi 
     "İlköğretimde okullaşma oranı gerilerken, ortaöğretimde, büyük kısmı genel ortaöğretimden kaynaklanmak üzere bir artış sağlanmıştır. Bu, Resm Gazete ve Bakanlar Kurulu kararı. Bakın, 2004'teki okulöncesi eğitim 12'dir. 
     Ama, ilköğretimde 2001-2002'de 99.9 iken, 2003-2004 yıllarında 96.1'e düşmüştür. Bundan daha resmi bir kaynak da ben bilmiyorum varsa, Sayın Bakan, göstersin." 
     
</TEXT>
</DOC>
