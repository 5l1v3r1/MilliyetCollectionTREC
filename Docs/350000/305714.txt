<DOC>
<DOCNO> 305714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/12/son/sondun16.html </URL>
<DATE> 2005/01/12/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
'Git bir sosyalist saç traşı ol ..' 
</HEADLINE>
<TEXT>

     BBC 

      İngiltere'nin prestijli gazetelerinden The Guardian, bugün sayfalarında Kuzey Kore mahreçli ilginç bir haber yayınladı "Git bir sosyalist saç tıraşı ol". 
     Haber şöyle 
     "Kuzey Kore devlet televizyonu, erkek vatandaşlarını, bir sosyaliste yakışır saç kesimi konusunda eğitmek üzere beş bölümlük bir dizi yayınlıyor. 'Gelin saçlarımızı sosyalist yaşam biçimiyle uyumlaştıralım' adlı televizyon programında vatandaşlara resmi onay almış bir kaç saç kesimi alternatifi sunuluyor. 
     Uzun saçın sağlıksız olduğu ve zihni gelişmeyi engellediği anlatılan programda, saçın bir ila beş santim uzunluğunda tutulması ve on beş günde bir kestirilmesi öneriliyor. Ama dünyanın en kuralcı devletinde bile özel durumlarda bazı istisnalara izin var. Elli yaşındaki erkekler, kelliklerini gizleyebilmek için yedi santime kadar uzatabilecekler saçlarını." Saçlarını bir sosyaliste yakışacak şekilde kestirmeyenler ise bir başka televizyon programında gizli kamerayla tespit edilip isimleri ve adresleri teşhir ediliyormuş Guardian'ın haberine göre. 
     
</TEXT>
</DOC>
