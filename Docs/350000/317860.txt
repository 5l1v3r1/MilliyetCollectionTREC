<DOC>
<DOCNO> 317860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/23/son/sondun59.html </URL>
<DATE> 2005/02/23/ </DATE>
<TIME> 19.20 </TIME>
<AUTHOR>  </AUTHOR>
<HEADLINE>
Hollanda'nın sınırdışı etmeye karar aldığı 3 imam karara itiraz ediyor 
</HEADLINE>
<TEXT>

     Hollanda hükümetinin radikal görüşleri savundukları gerekçesiyle sınır dışı edeceğini açıkladığı 3 imam, karara karşı mahkemeye gideceklerini bildirdi. 
     İmamların görev yaptığı Eindhoven kentindeki El Furkan Camii'nden yapılan açıklamada, imamların, sınır dışı kararına karşı hukuki mücadele yoluna başvuracakları belirtildi. 
     Açıklamada, sınır dışı kararına gerekçe oluşturan görüşlerin, yalnızca Hollanda Genel İstihbarat ve Güvenlik Birimine AİVD ait olduğu, imamların başka hiçbir yerde ve kurumda bu tür suçlamaya maruz kalmadıkları ifade edildi. 
     İmamların Müslümanlara, İslam için cihad çağrısında bulunduğu yolundaki görüşlerin gerçek dışı olduğu öne sürülen açıklamada, imamların militan yetiştirilmesi amacıyla girişimlerde bulundukları iddialarının da doğru olmadığı, böyle bir gelişme olduğu takdirde, önce cami yönetiminin buna izin vermeyeceği kaydedildi. 
     
</TEXT>
</DOC>
