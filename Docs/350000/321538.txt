<DOC>
<DOCNO> 321538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/07/son/sonspo09.html </URL>
<DATE> 2005/03/07/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Inter son nefeste galip... 
</HEADLINE>
<TEXT>

     İtalya Ligi’nde geçen hafta ezeli rakibi Milan’a kaybettikten sonra şampiyonluk şansını yitiren Inter evinde Lecce’yi zor da olsa 2-1 yenmeyi başardı Pinardi’nin golüyle yenik duruma düşen Mavi - Siyahlılar, Cordoba’nın kafasıyla eşitliği yakaladı. Bitime 1 dakika kala Cruz’un düşürülmesiyle kazanılan penaltıyı Adriano ağlara gönderip, Serie A’da yaklaşık 3 aylık gol hasretine son verdi. Hafif sakatlığı bulunan Emre kadroda yer almazken, Inter bu sonuçla Devler Ligi iddiasını sürdürüp, Porto maçı öncesi moral buldu. Sezonun flaş ekibi Sampdoria da Chievo’yu Gambrosini’nin golüyle geçip, 3. sıradaki yerini korudu. 
     
     Diğer sonuçlar 

     Fiorentina - Reggina 2-1. 
     Messina - Lazio 0-1. 
     Parma - Cagliari 3-2. 
     Siena - Brescia 2-3. 
     Udinese - Bologna 0-1. 
     
</TEXT>
</DOC>
