<DOC>
<DOCNO> 311003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/31/son/soneko37.html </URL>
<DATE> 2005/01/31/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Emlak Bankası'ndan, Medya Holding'e dava... 
</HEADLINE>
<TEXT>

     Tasfiye halindeki Türkiye Emlak Bankası, Medya Holding ve bazı grup şirketleri aleyhine dava açtı. 
     Medya Holding'ten Borsa'ya gönderilen açıklamada tasfiye halindeki Türkiye Emlak Bankası A.Ş. tarafından, şirket ve bazı grup şirketleri aleyhine, banka kredi sözleşmelerinden kaynaklanan itirazın iptali davası açıldığı bildirildi. 
     Açıklamada, söz konusu davanın 20 trilyon 28 milyar 926 milyon 526 bin 724 TL bedelli olup, grup şirketine kefaletten kaynaklandığı kaydedildi. 
     Sabah Yayıncılık'tan yapılan açıklamada da, aynı konuda benzer görüşler dile getirildi. 
     
     BOSSA 
     Bossa Ticaret ve Sanayi İşletmeleri T.A.Ş.'nin pazarlama faaliyetlerinin yürütüldüğü İzmir irtibat bürosu bugün itibariyle kapatıldı. 
     
     GÜBRE FABRİKALARI 
     Gübre Fabrikalari T.A.Ş.'nin Yönetim Kurulu Üyesi Cengiz Uyanık'ın istifası nedeniyle boşalan göreve, şirketin ana ortağı Türkiye Tarım Kredi Kooperatifleri Merkez Birliği Tedarik ve Pazarlama Daire Başkanı Önder Kulular seçildi. 
     
</TEXT>
</DOC>
