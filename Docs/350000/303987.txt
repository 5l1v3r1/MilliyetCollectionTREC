<DOC>
<DOCNO> 303987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/06/son/sondun43.html </URL>
<DATE> 2005/01/06/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Filistin seçimleri bu pazar yapılıyor, 7 aday yarışacak 
</HEADLINE>
<TEXT>

     Filistinliler, Yaser Arafat'ın halefini seçmek üzere Pazar günü devlet başkanlığı seçimi için sandık başına gidiyor. 
     İsrail ile varılan geçici anlaşmalar uyarınca kurulan Filistin Özerk Yönetimi'nde ikinci kez yapılacak devlet başkanlığı seçimine ilişkin bazı bilgiler şöyle 
     - Yaser Arafat, Filistin Özerk Yönetimi'nin kurulmasından sonra 1996'da devlet başkanı seçildi. 
     - El Fetih hareketi içinde ılımlı isim olarak bilinen ve Arafat'ın ölümünün ardından Filistin Kurtuluş Örgütü FKÖ lideri seçilen Mahmud Abbas, devlet başanlığı seçiminin en favori adayı. Son kamoyu yoklamaları, Abbas'ı destekleyenlerin oranının yüzde 65'e çıktığını gösteriyor. 
     - Kamuoyu yoklamalarına göre, Abbas'ın ardından gelen isim olan, insan hakları eylemcisi Mustafa Barguti'nin oy oranı ise yüzde 22. Diğer adayların alacağı oy oranlarının yüzde 1-2'yi geçmesi beklenmiyor. 
     - Filistin topraklarında etkinliği artan aşırı dinci Hamas örgütü ise seçimleri boykot ediyor. 
     - Tahmini nüfusun 3 milyon 600 bin olduğu Batı Şeria, Gazze Şeridi ve Doğu Kudüs'te yaklaşık 1 milyon 800 bin seçmen bulunuyor. 
     - İsrail'in 1967'de işgal ettikten sonra uluslararası toplumun tepkilerine rağmen ilhak ettiği Doğu Kudüs'te, Filistinli seçmenler oylarını İsrail postanelerinde kullanacak. 
     - Filistinli seçmenler, Pazar günü, oylarını saat 07 00 ile 19 00 arasında yaklaşık 3 bin seçim merkezinde kullanabilecek. 
     - Oylar, sandıkların kapanmasından sonra seçim merkezlerinde sayılacak, daha sonra Merkez Seçim Komisyonu'a gönderilecek. Sonuçların 10 Ocak'ta belli olması bekleniyor. 
     - Seçimlerde, 20 bin yerel gözlemcinin yanı sıra aralarında eski ABD Başkanı Jimmy Carter ve eski Fransa Başbakanı Michel Rocard'ın da bulunduğu yaklaşık 800 yabancı gözlemci görev yapacak. 
     ADAYLAR 
     
     MAHMUD ABBAS EL FETİH'İN ADAYI 
     Kamuoyu yoklamalarında alacağı oy oranı yüzde 65 olarak gözüken Abbas 69 , ABD'nin desteklediği bir aday. Silahlı mücadeleye karşı olan Abbas, İsrail ile barış görüşmelerinin canlandırılmasını istiyor. 
     Abbas'ın ana konularda Arafat'ın tavrından sapması beklenmiyor. 
     
     MUSTAFA BARGUTİ BAĞIMSIZ 
     Kamuoyu yoklamalarında oy oranı yüzde 22 çıkan şiddet karşıtı, insan hakları eylemcisi Mustafa Barguti 50 , komünist Filistin Halk Partisi'nden 2002 yılında ihraç edildi. 
     Sivil toplumun önde gelen isimlerinden biri olan doktor Barguti, 1990'lardaki barış görüşmelerinde yer aldı, ancak 1993'te İsrail ile varılan geçici anlaşmalar öncesinde görüşmeleri protesto ederek ayrıldı. 
     
     ABDÜLHALİM EL AŞKAR BAĞIMSIZ 
     ABD'de bulunan profesor El Aşkar 46 , geçen yıl kuzey Virginia'da Hamas örgütüne para aktarmak, adaleti engellemek ve mahkemeye saygısız davranmak suçlamalarıyla tutuklandı. 
     Kamuoyu yoklamalarında oy oranı yüzde 2 gözüken Aşkar, ABD'de ev hapsinde, davasının bir sonuca bağlanmasını bekliyor. 
     
     TEYSİR HALİD FDKC 
     Marksist temelli Filistin Demokratik Kurtuluş Cephesi'nin FDKC kurucularından Teysir Halid 69 , aynı zamanda FKÖ yürütme komitesi üyesi. 
     Kamuoyu yoklamalarında oy oranı yüzde 1.5 çıkan Halid, 2003 yılında İsrail tarafından birkaç ay gözaltında tutuldu. 
     
     SEYİD HÜSEYİN BARAKE BAĞIMSIZ 
     İslami Cihad liderlerinden biri olmakla suçlanarak İsrail tarafından 1989 yılında Lübnan'a sürülen İslamcı akademisyen Seyid Hüseyin Barake 48 , 1998 yılında sürgünden döndü. 
     Seçimlere katılabilmek için Gençlik ve Spor Bakanlığı'ndaki görevinden istifa eden Barake'nin son kamuoyu yoklamalarında oy oranı yüzde 1'in altına gözüküyor. 
     
     BESSAM EL SALHİ FHP 
     FKÖ içinde İsrail'in yanında bağımsız bir Filistin devleti düşüncesini destekleyen ilk grup olan komünist Filistin Halk Partisi'nin adayı Bessam El Salhi 44 , silahlı mücadeleden ziyade sivil direnişi destekliyor. 
     Kamuoyu yoklamalarında El Salhi'nin oy oranı yüzde 1'in altında çıkıyor. 
     
     ABDÜLKERİM ŞİBER BAĞIMSIZ 
     Gazze Şeridi'nden, avukat ve akademisyen olan Abdülkerim Şiber 54 , yoğun olarak Filistinli mültecilerin evlerine dönme hakkı üzerine çalışıyor. 
     İsrail'in 1967'de Gazze'yi işgalinden bu yana bütün askeri düzenlemelerini 23 ciltlik bir arşivle derleyen Şiber'in, kamouyo yoklamalarına göre oy oranı yüzde 1'in altında bulunuyor. 
     
</TEXT>
</DOC>
