<DOC>
<DOCNO> 307600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/18/son/sontur37.html </URL>
<DATE> 2005/01/18/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Doğu'da bayramın üçüncü günü kar yağışı bekleniyor 
</HEADLINE>
<TEXT>

     Doğu Anadolu Bölgesi'nde havanın biraz ısınacağı fakat, bayramın 3. günü kar yağışının beklendiği bildirildi. 
     Meteoroloji Bölge Müdürlüğü yetkilileri, yaptıkları açıklamada, bölgede gece en düşük hava sıcaklığının sıfırın altında 26 dereceyle Ağrı'da yaşandığını belirttiler. Bu bölgeyi, sıfırın altında olmak üzere Ardahan 23, Erzurum 22, Kars 21, Erzincan 16 ve Iğdır 13 derece olarak izledi. 
     Bayramın 2. gününden itibaren bölgede hava sıcaklıklarının artacağını belirten yetkililer, bayramın 3. gününde ise bölgede kar yağışı beklendiğini ifade ettiler. 
     
     KAPALI KÖY YOLLARI 
     Köy Hizmetleri'nden edilen bilgiye göre ise bölgenin 6 ilinde 48 köy yolu ulaşıma kapalı bulunuyor. 
     Bingöl'de 17, Muş'ta 7, Erzurum'da 5, Ağrı'da 7, Ardahan'da 10, Erzincan'da da 2 olmak üzere toplam 48 köy yolunda ulaşım sağlanamıyor. 
     Yetkililer, kapalı köy yollarının bayrama kadar ulaşıma açılması için çalışmaların aralıksız sürdürüldüğünü kaydettiler. 
     
</TEXT>
</DOC>
