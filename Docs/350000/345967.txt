<DOC>
<DOCNO> 345967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/26/son/sondun04.html </URL>
<DATE> 2005/05/26/ </DATE>
<TIME> 07.50 </TIME>
<AUTHOR>  </AUTHOR>
<HEADLINE>
ABD yönetimi, Uluslararası Af Örgütü'nün işkence suçlamasını reddetti 
</HEADLINE>
<TEXT>

     Amerikan yönetimi, Uluslararası Af Örgütü’nün yıllık raporunda kendisine yönelik işkence suçlamalarını reddetti. 
     Beyaz Saray sözcüsü Scott McClellan, raporda ABD’nin işkence yasağını çeşitli yollardan aşmaya çalışmakla suçlandığını hatırlatarak, "Bu suçlamalar hem asılsız, hem de gülünç" dedi. 
     Sözcü, "ABD, insan haklarını ve haysiyetini korumanın yolunu göstermiştir. Irak ve Afganistan’da 50 milyondan fazla insanı kurtardık. İnsanların hukuk devleti kuralları içinde yaşaması için dünyada demokrasi ve özgürlükleri geliştiriyoruz..." diye konuştu. 
     Uluslararası Af Örgütü’nün dün yayınlanan raporunda, ABD’nin, Irak ve Guantanamo’da işkence yaptığı belirtilmişti. 
     
</TEXT>
</DOC>
