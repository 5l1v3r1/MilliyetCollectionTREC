<DOC>
<DOCNO> 308541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/23/dunya/dun02.html </URL>
<DATE> 2005/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat Havaalanı seçimlerde kapalı 
</HEADLINE>
<TEXT>



Irak'ta 30 Ocak'ta yapılması planlanan seçimlere ilişkin güvenlik tedbirleri çerçevesinde, Bağdat Havaalanı 29 - 30 Ocak tarihlerinde kapatılacak. Irak geçici hükümetinin İçişleri Bakanı Felah El Nakıb, düzenlediği basın toplantısında, genişletilmiş gece sokağa çıkma yasağının da seçim sürecince uygulanmaya devam edeceğini kaydetti. Geçici hükümet, daha önce, seçimler nedeniyle kara sınırlarını kapatacağını da açıklamıştı. Alınacak önlemler arasında sivil araçların trafiğe çıkmasının yasaklanması da var. Seçimlerde yurtdışında oy kullanacaklar için kayıt süresi 2 gün uzatıldı. Irak Yurtdışı Oylama Programı yetkililerinden edinilen bilgiye göre, normalde bu akşam sona ermesi gereken kayıt süresi 2 gün uzatılarak, isteyenlerin 25 Ocak Salı akşamına kadar kayıt yaptırabilmelerine imk n sağlandı. 


</TEXT>
</DOC>
