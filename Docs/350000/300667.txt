<DOC>
<DOCNO> 300667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/24/son/sontur20.html </URL>
<DATE> 2004/12/24/ </DATE>
<TIME> 07.20 </TIME>
<AUTHOR>  </AUTHOR>
<HEADLINE>
Tartıştığı kaynanasını bıçaklayarak öldürdü, eşini ise yaraladı... 
</HEADLINE>
<TEXT>

     İzmir'in Bornova İlçesi'nde, bir kişi tartıştığı kaynanasını bıçaklayarak öldürüldü, eşini ise yaralandı. 
     AA muhabirinin aldığı bilgiye göre, Atatürk Mahallesi 735. sokaktaki evde, Fikret Ö. 47 isimli kişi ile kaynanası Zümbül Gök 46 ve eşi Leman Ö. 22 , arasında tartışma çıktı. 
     Kavgaya dönüşen olayda, Fikret Ö., kaynanası Zümbül Gök'ü çeşitli yerinden bıçaklayarak öldürdü. Kavga sırasında korkan Leman Ö, evden çıkarak kaçtı. Eşinin peşinden koşan Fikret Ö., eşini 736. sokakta yakaladı. Elindeki bıçakla eşini çeşitli yerlerinden yaralayan Fikret Ö., daha sonra 35 T 5710 plakalı taksiyle olay yerinden kaçtı. 
     Olaydan sonra harekete geçen güvenlik güçleri, kaynanası Zümbül Gök'ü öldüren ve eşi Leman Ö'yü yaralayan Fikret Ö.'yü, Bornova Özkanlar Semti'nde yakalayarak gözaltına aldı. 
     Eşi tarafından vücudunun çeşitli yerlerinden bıçaklanan Leman Ö, Ege Üniversitesi Tıp Fakültesi Hastanesi'ne kaldırıldı. Leman Ö'nün sağlık durumunun ciddiyetini koruduğu bildirildi. 
     Olayla ilgili soruşturmanın sürdürüldüğü kaydedildi. 
     
</TEXT>
</DOC>
