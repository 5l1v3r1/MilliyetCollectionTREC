<DOC>
<DOCNO> 322027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/09/guncel/axgun01.html </URL>
<DATE> 2005/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Dışişleri'nde ilk kutlama 
</HEADLINE>
<TEXT>


Dışişleri Bakanı Abdullah Gül, kadın personele "Uluslararası örgütler için aday olun, sizi destekleyelim" diye seslendi 

ANKARA Milliyet 

Polisin İstanbul'daki Kadınlar Günü etkinliğine coplu müdahalesi nedeniyle, AB Dönem Başkanı ve AB Komisyonu yetkililerinin tepkilerini ilettiği Dışişleri Bakanı Abdullah Gül, dün bakanlıkta ilk kez "Kadınlar Günü" kutlaması düzenledi. 8 Mart Dünya Kadınlar Günü dolayısıyla Dışişleri Bakanlığı'nda düzenlenen etkinliğe eşi Hayrünnisa Gül ile katılan Gül, bir konuşma yaptı. 

Bakanlıkta ilk toplantı 
Türkiye'nin kadın hakları konusunda attığı ileri adımlara dikkat çeken Gül, TBMM'deki kadın milletvekili sayısının bu dönem en yüksek sayıda olduğunu söyledi. Dışişleri bünyesinde 18 kadın büyükelçi, 3 genel müdür ve 18 daire başkanı olduğuna işaret eden Gül, kadın personele "Uluslararası örgütlerde çeşitli görevler için aday olun, bakanlığımız sizleri desteklesin" dedi. 
Bakanlıkta ilk kez yapılan kutlamanın, AB'nin İstanbul'daki olaylara sert tepkisinin hemen sonrasına denk gelmesi ve gazetecilere duyurunun AB açıklaması sonrasında yapılması, akıllara "Etkinlik son anda mı organize edildi " sorusunu getirdi. Ancak bakanlık kaynakları, "Önceden planlandı" dedi. 

8 Mart'ın tek erkeği 

ADANA Barosu Kadın Hukuku Komisyonu Başkanı Şefika Ekizoğlu ve üyeleri, "8 Mart Dünya Kadınlar Günü" etkinlikleri kapsamında adliyede basın toplantısı düzenledi. Ağırlıklı olarak kadınların iştirak etmesi beklenen toplantıya, dinleyici olarak sadece 1 erkek avukat katıldı. 

Kadınlar Anıtkabir'de 

DEVLET Bakanı Güldal Akşit, kadın örgütleri temsilcileriyle birlikte Anıtkabir'i ziyaret etti. Anıtkabir Özel Defteri'ne düşüncelerini yazan Akşit, Türk kadınlarının hem Atatürk'ü hakkıyla temsil etme, hem de kendisine verilen hakları daha ileriye götürme azim ve kararlılığı içinde olduğunu belirtti. 

Sezer Kadınların temsili artmalı 

ANKARA Milliyet 
CUMHURBAŞKANI Sezer'in eşi Semra Sezer, "Kadın Emeği Platformu"nca düzenlenen toplantıda yaptığı konuşmada şunları söyledi "Kadın istismarına karşı savaş verilmeli. Kadınlarımız gelişme sağlamadıkça, çağdaş ülkeler düzeyine yükselemeyiz. Kadınların yönetim, siyaset ve karar verme odaklarında yüksek oranda temsil edilmesi için adım atılması zorunludur" dedi. 

Türk kadınının seyir defteri 

1843 
Tıbbiye Mektebi bünyesinde aldıkları ebelik eğitimiyle sosyal yaşamda yerlerini almaya başladı. 

1847 
Kız ve erkek çocuklaar eşit miras hakkı tanındı. 

1869 
Kadınlar ilk dergileri olan Terakk-i Muhadderat'a kavuştu. 
Kızların eğitimine ilk kez yasal zorunluluk getirildi. 

1871 
Evlilik S"zleşmesi'nin resmi memur "nünde yapılması kararname ile düzenlendi. 

1897 
İş yaşamına ilk kez "ücretli işçi" olarak girdi. 

1913 
Kadınlara "devlet memuru" olma hakkı verildi. 

1923 
Kurulmak istenen ilk kadın partisi "Kadınlar Halk Fırkası"na izin verilmedi. 

1926 
Kadınlara boşanma hakkı, velayet hakkı ve malları üzerinde tasarruf hakkı tanıyan Türk Medeni Kanunu 17 Şubat'ta kabul edildi. 

1934 
Kadınlara seçme ve seçilme hakkı tanındı ve ilk kadın milletvekilleri Meclis'te yerlerini aldı. 

1950 
İlk kadın belediye başkanı Müfide İlhan, Mersin'den seçildi. 

1971 
İlk kadın bakan Türkan Akyol g"reve atandı. 

1990 
Türkiye'de ilk kadın sığınma evi Bakırk"y Belediyesi tarafından açıldı. 

1991 
İlk kadın vali Lale Aytaman Muğla'ya atandı. 

1993 
Türkiye Cumhuriyeti tarihinde Başbakan koltuğuna ilk kez bir kadın oturdu. İlk kadın başbakan Tansu Çiller, 25 Haziran 1993'te hükümeti kurdu. 

1998 
Aile içi şiddete uğrayan kişilerin korunması için gerekli tedbirlerin alınmasını düzenleyen "Ailenin Korunmasına Dair Kanun" yürürlüğe girdi. 


</TEXT>
</DOC>
