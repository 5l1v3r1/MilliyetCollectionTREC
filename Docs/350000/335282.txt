<DOC>
<DOCNO> 335282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/20/son/sontur33.html </URL>
<DATE> 2005/04/20/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Üvey anneannesini bıçakla öldürdü, ağabeyinin evini yaktı 
</HEADLINE>
<TEXT>

     Kütahya'nın Tavşanlı İlçesi'ne bağlı Gürağaç Beldesi'nde, akli dengesinin yerinde olmadığı iddia edilen bir kişi, yaşlı bir adam ile üvey anneannesini bıçakla öldürdü. 
     Üvey anneannesinin cesedi ile daha sonra gittiği ağabeyinin evini ateşe veren zanlı, beldede dolaşan iki eşeği de bıçaklayarak kaçtı. 
     Akli dengesinin bozuk olduğu bildirilen Muharrem D. 36 , Çınar Mahallesi'ndeki evinde yalnız yaşayan Ahmet Argın'ı, boğazından bıçaklayarak öldürdü. 
     Argın'ın cesedini, yaklaşık 30 metre sürükledikten sonra sokak ortasında bıraktığı öğrenilen Muharrem D, aynı sokakta 17 yaşındaki torunuyla yaşayan üvey anneannesi Fatma Gülizar Sağlam'ın 68 evine gitti. 
     Burada da yaşlı kadını bıçaklayarak öldüren zanlı, cesedi ateşe verdi. Gürültüye uyanan torunu, camdan kaçarak durumu komşularına bildirdi. Eve gelen komşular, cesetteki alevleri söndürdü. 
     Her iki olayın ardından Cevizli Mahallesi'nde oturan ağabeyi Fazlı D'nin evine giden ve cinayetleri anlattığı öğrenilen Muharrem D, ağabeyinin korkup çocuğunu alarak kaçmasının ardından, evi ateşe verdi. 
     Yangın, itfaiye ekipleri tarafından söndürülürken, Muharrem D'nin, kaçarken beldede dolaşan iki eşeği de bıçakladığı belirlendi. 
     Jandarma ekipleri, zanlıyı yakalamak için geniş çaplı operasyon başlattı. 
     
</TEXT>
</DOC>
