<DOC>
<DOCNO> 336753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/25/son/sontur10.html </URL>
<DATE> 2005/04/25/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Hazine arazisinden kestane topladı, 3 ay hapse çarptırıldı 
</HEADLINE>
<TEXT>

     Mümin ÇOTAK DHA 

      BURSA'da, Uludağ Yolu'nda hazineye ait ormanlık alanda kestane topladığı için hakkında işlem yapılan 28 yaşındaki Selahattin Tüfekçi, 3 ay hapis cezasına çarptırıldı. Mahkeme bu cezayı 668 YTL para cezasına çevirdi. 
     Bursa'da bir fabrikada asgari ücretle çalışan 28 yaşındaki Selahattin Tüfekçi geçen yıl ekim ayında, Uludağ Yolu'nun 5'nci kilometresinde, orman yangınlarının önlenmesi amacıyla girilmesine yasak olan arazide jandarma tarafından kestane toplarken yakalandı. Hakkında, emirlere riayetsizlik' suçundan Bursa 1'inci Sulh Ceza Mahkemesi'nde dava açılan 1 çocuk babası Tüfekçi, iki aylık yargılamanın ardından 3 ay hapis cezasına çarptırıldı. Mahkeme daha sonra hapis cezasını günlüğü 7 YTL 422 YKR'den 667 YTL 980 YKR para cezasına çevirdi. 
     Kararın kendisine tebliğ edilmesinin ardından, 8 gün içerisinde itiraz hakkını kullanmayan ve mal beyanında bulunmayan Selahattin Tüfekçi, para cezasını da ödemeyince hakkında 10 gün hapis cezası çıktı. İşyerinden izin alarak cezaevine gireceğini söyleyen Tüfekçi zaten geçinemediğini belirterek, "Cezamı yatıp çıksam da, parayı nasıl ödeyeceğimi bilmiyorum'' diye yakındı. 
     
</TEXT>
</DOC>
