<DOC>
<DOCNO> 319810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/02/guncel/agun.html </URL>
<DATE> 2005/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Ne yapalım kültürümüz bu 
</HEADLINE>
<TEXT>


Yarım bırakılmış, atıl halde kaderini bekleyen 85 kültür merkezi inşaatının tamamlanması için 2 milyar YTL'ye ihtiyaç var 

Ömer Erbil - İstanbul Fotoğraflar DOĞAN HABER AJANSI 

Yıllardır plansızca, siyasi amaçlarla yapılan 85 kültür merkezi yarım bırakılmış, atıl halde kaderini bekliyor. Bu kültür merkezlerinden bazılarına tek kuruş ödenek ayrılmazken, bazılarına ise gönderilen göstermelik ödeneklerle ancak yıllık bakımlar yapılabiliyor. Kültür ve Turizm Bakanlığı verilerine göre, yarım kalan kültür merkezleri inşaatlarının tamamlanabilmesi için 2 milyar YTL'ye ihtiyaç duyuluyor. 
Yarım kalan 85 kültür merkezi inşaatlarından bazıları şöyle 
Adana Seyhan Kültür Merkezi 1991 yılında törenle temeli atıldı. Bugüne kadar 136 bin YTL harcandı. İnşaatın ancak yüzde 9'u tamamlandı. Son beş yıldır tek kuruş ödenek ayrılmadı. Çok amaçlı salon, kütüphane, tiyatro salonu olarak planlandı ancak inşaat temelde kaldı. Bitlis Ahlat Kültür Merkezi Türkiye'nin en büyük merkezlerinden biri. 1990 yılında inşaatına başlandı. Günümüze kadar 872 bin YTL harcandı. Yüzde 55 - 60'ı tamamlandı. Her yıl göstermelik ödenek ayrılıyor.Çorlu Kültür Merkezi 1993 yılında temeli atıldı. Bugüne kadar 1 milyon YTL harcandı. Yüzde 30 seviyesindeyken inşaat durdu. Üç yıldır inşaatın devamı için ödenek verilmiyor. Bayındırlık Bakanlığı verilerine göre inşaatın tamamlanması için 6 milyon YTL'ye ihtiyaç var.Hakk ri Kültür Merkezi 1992'de temeli atılan 2 bin 500 metrekare alana sahip kültür merkezi inşaatının yüzde 60'ı tamamlandı. İnşaatın bitmesi için 4 milyon YTL gerekiyor. İçinde 230 kişilik salonu, etnografya müzesi, folklor, bale çalışma salonları ve güzel sanatlar galerisi bulunacak merkezin inşaatına bu yıl 350 bin YTL ödenek ayrıldı. Bu parayla inşaatın yıl içinde yıpranan yerleri ancak tamamlanabilecek. 

Yap-İşlet-Devret 

Kültür ve Turizm Bakanlığı Kültür Merkezleri Daire Başkanlığı yetkilileri, "Bundan sonra yüzde 85 inşaatı tamamlanmış kültür merkezlerine ödenek ayrılacak. Geri kalan inşaatlar da, tamamlanması için özel ya da kamu şirketlerine yap - işlet - devret modeliyle verilecek" dedi. 



YÜREĞİR 


Adana Yüreğir Kültür Merkezi Temeli 1991 yılında törenle atıldı. İnşaatın yüzde 80'i tamamlandı. Son iki yıldır ödenek ayrılmadı. Bugüne kadar 507 bin YTL harcandı. Binanın içinde eksikler çok. 




CEYHAN 


Ceyhan Kültür Merkezi 1995 yılında temeli atıldı. Ancak temel öylece bırakıldı. 




HAKK Rİ 


Yüksekova Kültür Merkezi 1993'te başladı. 5 yıldır ödenek yok. 569 bin YTL harcandı. 




TEKİRDAĞ 


Tekirdağ Muratlı Kültür Merkezi İnşaatına 1992'de başlandı. Bugüne kadar 2.5 milyon YTL harcandı. İnşaatın yüzde 25'i tamamlandı. Son dört yıldır tek kuruş ödenek verilmiyor. 



BİTLİS 


Bitlis Hizan Kültür Merkezi 1992'de temeli atıldı. İnşaatın yüzde 65'i tamamlandı. Bugüne kadar 989 bin YTL harcandı. 5 yıldır ödenek ayrılmadı. 



KIRŞEHİR 


Kırşehir Akçakent Kültür Merkezi Temelleri 1991 yılında atıldı. Son 4 yıldır ödenek ayrılmıyor. Çürümeye terk edildi. 


</TEXT>
</DOC>
