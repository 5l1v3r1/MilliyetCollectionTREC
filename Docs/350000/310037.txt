<DOC>
<DOCNO> 310037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/27/son/sontur61.html </URL>
<DATE> 2005/01/27/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Kaçan kardeşinin birlikte yaşadığı kadını 24 kez bıçakladı 
</HEADLINE>
<TEXT>

     Adana'da bir kişi, evden kaçan kardeşinin birlikte yaşadığı genç kadını, 24 yerinden bıçaklayarak öldürdü. 
     Emniyet Müdürlüğü yetkililerinden alınan bilgiye göre, Abdurrahman B. 29 , evden kaçan kardeşi Gani B'nin 20 Karaisali İlçesi'ne bağlı Tosunlar Köyü'nde birlikte yaşadığı Cennet Kaygısız 18 ile Belediye Evleri Mahallesi'nde karşılaştı. Abdurrahman B, tartıştığı genç kadını 24 yerinden bıçaklayarak öldürdü. 
     Olay yerine gelen güvenlik güçleri tarafından yakalanan Abdurrahman B'nin, ifadesinde, kardeşinin köyde bir süredir Cennet Kaygısız ile gayrimeşru ilişki yaşadığı yönünde dedikodular çıktığını belirterek, ''Evden kaçtıktan sonra 15 gün boyunca onu aradım. Ailenin namusunu temizlemek için cinayeti işledim'' dediği öğrenildi. 
     Yetkililer, gözaltına alınan Abdurrahman B. ve Gani B'nin, ifadelerinin alınmasının ardından adliyeye sevk edileceğini bildirdiler. 
     
</TEXT>
</DOC>
