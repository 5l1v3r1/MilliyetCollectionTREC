<DOC>
<DOCNO> 336198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/23/son/soneko12.html </URL>
<DATE> 2005/04/23/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Yatırımcı rehberi... Para piyasalarında geçen haftanın değerlendirmesi... 
</HEADLINE>
<TEXT>

     Hazırlayan Şenol Aydoğan 

İstanbul Menkul Kıymetler Borsası'nda İMKB işlem gören hisse senetleri geçen hafta ortalama yüzde 3.68 oranında değer kazandı. 
     Yurtdışı piyasalara bağlı hareketin sürdüğü İMKB'de, geçen hafta 22,887.85 puana kadar gerileyen Ulusal-100 Endeksi, böylelikle 2005 yılının en düşük seviyesini görmüş oldu. 
     Dış piyasalarda gözlenen rahatlamaların İMKB'ye de yansıdığı ve toparlanma hareketinin yaşandığı borsada, toparlanma çabası endeksi haftanın son işlem gününde 24,9.43 puana taşıdı. 
     FED'in 3 Mayıs'taki faiz toplantısına ve 29 Mayıs'ta Fransa'da yapılacak olan AB Anayasasıyla ilgili referanduma ilişkin gelişmelerin izlendiği İMKB'de, Hazine ihaleleri, petrol fiyatlarının seyri ve alternatif piyasalardaki hareketler de etkili oldu. 
     ABD verilerinin izleneceği İMKB'de gelecek hafta açıklanacak tüketici güven endeksi ile ilk çeyrek GSYİH verisinin önem taşıyacağının tahmin edildiğini belirten borsa uzmanları, IMF ile Avrupa Birliği sürecine yönelik gelişmeler ile yurtdışı ve alternatif piyasalardaki seyirlerin de etkili olmaya devam edeceğini ifade ediyor. 
     Haftayı ilk önemli direnç konumundaki 24,600 puan seviyesinin üzerinde tamamlamayı başaran piyasada, önümüzdeki hafta için 25,000-25,200 bandının önemli direnç olduğunu savunan uzmanlar, geçen haftaki tepki yükselişlerinin 25,000-25,200 puan aralığına doğru devam etmesinin beklendiğini kaydediyor. 
     
     ÖZETLE PİYASALAR 
     Borsa, hafta boyunca artış eğiliminde oldu. İMKB Tahvil ve Bono Piyasası'ndaki ortalama oranlarda yarım puan dolayında iniş-çıkışlar yaşandı. YTL karşısında dolar düşerken, avro değer kazandı. Mevduat faizlerinin ortalamalarında 0.25 puanlık düşüşler oldu. 
     Hisse senetleri haftalık bazda ortalama yüzde 3.68 oranında değer kazandı. 24 ayar külçe altının gram satış fiyatı yüzde 1.06, Cumhuriyet altınının satış fiyatı yüzde 0.39 arttı. Türk Lirası karşısında dolar yüzde 0.95 gerilerken, avro yüzde 0.45 artış gösterdi. 
     Yatırım fonlarının seyrini izleyen A.A Fon Endeksi geçen hafta ortalama yüzde 0.19 oranında geriledi. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.26, haftalık reponun net getirisi yüzde 0.22 olarak gerçekleşti. 
     
     BORSANIN SEYRİ VE ENDEKSLER 
     İstanbul Menkul Kıymetler Borsası İMKB haftaya ortalama yüzde 2.38'lik düşüşle başladı. Diğer günleri yükselişle tamamlayan endeks, Salı günü ortalama yüzde 3.68, Çarşamba günü ortalama yüzde 0.13, Perşembe günü ortalama yüzde 1.01 ve Cuma günü de ortalama yüzde 1.28 oranında artış gösterdi. 
     Endeks, geçen hafta boyunca 877.41 puanlık artışla 23,8.34 puandan 24,730.75 puana yükseldi. Hisse senetlerindeki haftalık ortalama artış yüzde 3.68 oldu. 
     İMKB Ulusal-Mali Endeksi 1,088.58 puan artışla 35,000.07 puandan 36,088.65 puana, İMKB Ulusal-Sanayi Endeksi 519.17 puan artışla 19,410.87 puandan 19,930.04 puana ve İMKB Ulusal-Hizmetler Endeksi 813.14 puan artışla 12,957.43 puandan 13,670.57 puana çıktı. 
     Böylece, mali grup hisseleri ortalama yüzde 3.11 oranında, sanayi grubu hisseleri ortalama yüzde 2.67 oranında ve hizmetler grubu hisseleri de ortalama yüzde 6.32 oranında değer kazandı. 
     
     KAZANANLAR VE KAYBEDENLER 
     Borsada geçen haftada işlem gören 315 hisse senedinden 141'i değer kazanırken, 152 hisse senedi değer yitirdi, 22 hisse senedinin değeri de değişmedi. 
     Geçen hafta en yüksek oranlı artış, yüzde 52.38 ile Favori Dinlenme Yerleri hisselerinde gerçekleşti. Yüzde 45.83'lük artışla Gima hisseleri ikinci ve yüzde 35.96'lık artışla Boyner Mağazacılık hisseleri üçüncü oldu. 
     En yüksek oranlı düşüş ise yüzde 18.67 ile Aksu Enerji hisselerinde oldu. Yüzde 14.43'lük düşüşle Taç Yatırım Ortaklığı hisseleri ikinci ve yüzde 9.01'lik düşüşle de Penguen Gıda hisseleri üçüncü sırada yer aldı. 
     İMKB Ulusal Pazar'da geçen hafta toplam 1 milyar 487 milyon 86 bin adet hisse senedi işlem gördü ve karşılığında 4 milyar 326 milyon YTL'lik işlem hacmi gerçekleşti. 
     
     DÖVİZ 
     Geçen hafta, dolar dışındaki döviz birimleri YTL karşısında değer kazandı. İstanbul serbest döviz piyasasında alınıp satılan ABD Doları Türk Lirası karşısında yüzde 0.95 oranında değer yitirirken, avro yüzde 0.45 oranında değer kazandı. 
     Önceki hafta sonuna göre ABD Doları'nın Türk Lirası satış fiyatı 0.0130 YTL düşerek 1.3590 YTL'ye gerilerken, avronun satış fiyatı 0.0080 YTL artarak 1.7750 YTL'ye yükseldi. 
     Cuma günkü kapanış itibariyle, öteki döviz türlerinden İngiliz Sterlini'nin satış fiyatı haftalık bazda yüzde 0.39 artışla 2.6000 YTL'ye, İsviçre Frangı'nın satış fiyatı da yüzde 0.88 artışla 1.1500 YTL'de çıktı. 
     Bugün öğle saatlerinde ise İstanbul serbest piyasada ABD Doları 1.3590 YTL'den, avro 1.7750 YTL'den, İngiliz Sterlini 2.6100 YTL'den ve İsviçre Frangı da 1.1580 YTL'den satılıyordu. 
     
     ALTIN 
     Kapalıçarşı'da alınıp satılan 24 ayar külçe altının gram satış fiyatı bir önceki hafta sonuna göre yüzde 1.06, Cumhuriyet altınının satış fiyatı da yüzde 0.39 oranında yükseldi. 
     Külçe altının gram satış fiyatı 19.00 YTL'ye, Cumhuriyet altınının satış fiyatı 128.00 YTL'ye çıktı. 
     İstanbul Altın Borsası'nda İAB geçen hafta YTL bazında işlem yapılmadığı için 24 ayar altının gram fiyatı değişmeyerek 18.50 YTL'de kaldı. 
     
     YATIRIM FONLARI 
     Yatırım fonlarına katılma belgeleri geçen hafta ortalama yüzde 0.19 oranında değer yitirdi. 
     Yatırım fonlarının fiyat seyrini izleyen A.A Bileşik Fon Endeksi 1,070 puan düşerek 573,050 puandan 571,980 puana geriledi. 
     Geçen haftanın en çok değer kazanan katılma belgeleri, yüzde 0.67'lik artışla Koçbank B Tipi Tahvil Bono Fon, yüzde 0.41'lik artışla Denizbank A Tipi Değişken Fon ve yüzde 0.34'lük artışla da Oyakbank B Tipi Yabancı Menkul Kıymetler Fon olarak sıralandılar. 
     Haftanın en çok değer yitiren katılma belgeleri ise yüzde 7.75'lik düşüşle İş A Teknoloji Endeks Fon, yüzde 5.02'lik düşüşle Bizim Menkul Değerler A Tipi Hisse Fon ve yüzde 4.87'lik düşüşle Ziraat A Tipi Değişken Başak Fon oldu. 
     
     HAZİNE İHALELERİ 
     Hazine geçen hafta iki ihale düzenledi. Hazine'nin Salı günü düzenlediği 91 gün vadeli referans bono ihalesine, nominal 3 milyar 334.8 milyon YTL'lık teklif geldi. Nominal 2 milyar 265.2 milyon YTL, net 2 milyar 184 milyon YTL satışın yapıldığı ihalede, basit faiz yüzde 14.87, bileşik faiz yüzde 15.72 oldu. Bonoların geri ödemesi 20 Temmuz 2005'te yapılacak. 
     Hazine'nin aynı gün düzenlediği 567 gün vadeli Yeni Türk Lirası YTL cinsinden iskontolu Devlet Tahvili ihalesinde ise 2 milyar 929.3 milyon YTL'lık teklife karşın, nominal 945.1 milyon YTL, net 730.5 milyon YTL'lık satış yapıldı. İhalede basit yıllık faiz yüzde 18.86, bileşik faiz yüzde 17.98 oldu. Söz konusu tahvillerin geri ödemesi 8 Kasım 2006'da gerçekleştirilecek. 
     
     TAHVİL-BONO-FAİZ-REPO 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki kağıtların haftalık net getirileri yüzde 0.26 ile yüzde 0.34 arasında gerçekleşti. 
     Mevduat faizlerinin ortalamalarında geçen hafta 0.25 puan dolayında düşüşler oldu. Önde gelen ve değerlendirmeye alınan 10 kamu ve özel bankanın faiz oranlarının ortalamalarıyla yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.26 olarak gerçekleşti. 
     Önceki hafta sonunda İMKB Repo Ters Repo Pazarı'nda ortalama faizi yüzde 15.3 dolayında bulunan haftalık reponun net getirisi de yüzde 0.22 oldu. 
     
</TEXT>
</DOC>
