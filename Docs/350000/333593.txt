<DOC>
<DOCNO> 333593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/15/yazar/tamer.html </URL>
<DATE> 2005/04/15/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Fortis bizi niye öptü 
</HEADLINE>
<TEXT>


Kendimin bildiğini sizden niye saklayayım 
Bendeniz Fortis adını ilk kez Dışbank'ın dört dörtlük satışı vesilesiyle duydum. 
Fortis'in CEO'su Jean - Paul Votron'un dün İstanbul'da düzenlediği basın toplantısı nedeniyle Belçika, Lüksemburg ve Hollanda'dan gelen üst düzey ekonomi gazetecileriyle öğle yemeğinde biraraya geldik. Yemekte bizim ekonomi basınının kreması arasında küçük bir nabız yoklaması yaptım, Fortis'i tanımayanlar çoğunluktaydı... 
Yemekte Belçikalı gazetecilerle sohbet ederken, finans sektöründen yüzüne aşina olduğum bir bey, Fortis Türkiye Temsilcisi yazılı kartvizitini önüme koydu Burak Erdem. O da 6 ay önce Fortis'li olmuş zaten. Meğer tanışıklığımız, kendisinin 6 ay öncesine kadar sürdürdüğü Finansbank Dış İlişkiler Grup Başkanlığı yaptığı günlerdenmiş. 
Aslında Fortis adını duymamış olsam da Jean - Paul Votron ismi, baştan beri bana çok tanıdık. Neyse dünkü yemekte meseleyi çözdüm 

Citibanklı Votron 
Hani Citibank Türkiye'de yıllardır çok şubeli bir banka satın almak ister de bir türlü sonuç alamaz ya... Citibank'ın yılan hikayesine dönen sonuçsuz banka satın alma girişimleriyle ilgili olarak kim bilir kaç yazı yazmışımdır Türkiye Öğretmenler Bankası Töbank'tan Türk Ticaret Bankası Türkbank'a, Pamukbank'tan İnterbank'a bir aralar hangi banka zor duruma girse, akabinde Citibank tarafından incelemeye alındığı haberleri çıkardı. Bir ara Türkiye Ekonomi Bankası ile ciddi ciddi ilgilendiler, yine olmadı. 
İşte Votron adı o günlerden zihnime çakılı kalmış. Meğer Votron 1991 - 97 arasında Citibank'ın Avrupa ve ABD operasyonlarından sorumlu üst düzey yöneticisi olarak görev yaptıktan sonra 97 - 2001 arası ABN - Amro'nun başkan yardımcılığı görevinde bulunup 2001 sonunda tekrar yuvaya dönmüş ve Citibank'ta aralarında Türkiye'nin de bulunduğu Batı Avrupa, Doğu Avrupa, Rusya ve Ortadoğu bölgesinden sorumlu başkan yardımcılığı görevini 6 ay öncesine kadar sürdürmüş. Anlayacağınız Votron yıllardır Türkiye'ye gözünü dikmiş, fırsat kollayan bir bankacı. 

Fortis'in hik yesi 
Avrupa'nın kötü krediler altında ezilen, atalet içindeki adı çok bilinen büyük bankalarının karşısında Fortis, son yılların parlayan yıldızı. 1990'da Belçika'daki 2 köklü sigorta şirketi birleşmiş ve adına Fortis denmiş. Ardından Belçika ve Hollanda'da 6 banka Fortis bünyesine katılınca, olmuş size Fortis Bank. Bu bankalar arasında benim çocukluğumdan beri adını ezbere bildiğim Societe Generale de Belgique de var. Zaten Fortis Türkiye temsilcisi Erdem, "20 yıldır Türkiye'de temsilciliğimiz var. Türkiye ile çok iş yaptık, ülkeyi iyi tanıyoruz" derken Societe Generale de Belgique'in 5 yıl önce adı Fortis Bank'a dönüştürülen Türkiye Temsilciliğini kastediyor. 

Büyük nakit fazlası 
Jean - Paul Votron, 6 ay önce Citibank'tan Fortis Bank'ın CEO'luğuna transfer olunca, önünde dünyadaki sıralamada 23'üncülüğe yükselmiş, k rı yüksek, nakdi bol, 571 milyar euroluk bir dev buluyor. Ancak bu devin faaliyetlerinin 85'i, toplam nüfusları 26 milyon olan 3 Benelüks ülkesinde 
Başarılı aktiviteler sonucunda önlerinde biriken büyük nakit fazlasıyla ne yapalım diye düşünürlerken Votron yeni hedefi koyuyor "Genişleyen Avrupa'da baş oyuncu olacağız " Genişleyen Avrupa deyince de Çek, Polonya, Macaristan gibi piyasalar, daha önce diğer büyük bankalar tarafından kapılmış. Anlayacağınız Fortis Bank'ın bu pazarlarda gelişme imk nı çok sınırlı. Türkiye ise bakir. Üstelik ekonominin istikrara kavuşması ve Avrupa Birliği üyeliği gibi 2 önemli çapa da var. 

Erken kalkan... 
Dahası Türk bankacılık sistemi, yıllar boyu devleti finanse eden çarpık bir yapıda geliştikten sonra nihayet şimdi, yeni - yeni şirketlere ve halka dönük gerçek bankacılık yapılmaya başlanıyor. Dolayısıyla piyasaya erken giren, buradan önemli bir pay alabilir. 
Türkiye büyük bir ülke, ama bankacılığı güdük. 300 milyar dolarlık GSYİH'mıza karşılık bankacılığımızın hacmi 200 milyar dolar, yani GSYİH'nın 70'i. Bankacılık GSYİH karşılaştırmasında Avrupa Birliği ortalaması 250. Bu oranı Türkiye'ye vursak, 750 milyar dolar hacminde bir bankacılık sektörüne sahip olmamız gerek. Daha gidilecek çok yol var. Fortis, sorunsuz bir banka bulunca, bir an önce start alıp bu yolda hızla ilerleyebilmek için kesenin ağzını açtı. Kaldı ki 1.28 milyar dolar bizim için büyük para, ama Fortis için değil. 



</TEXT>
</DOC>
