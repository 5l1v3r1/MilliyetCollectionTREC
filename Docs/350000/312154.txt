<DOC>
<DOCNO> 312154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/03/son/sontur49.html </URL>
<DATE> 2005/02/03/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
3 liseli yanarak öldü 
</HEADLINE>
<TEXT>

     Bursa'nın Gemlik İlçesi'nde çıkan baraka yangınında 3 lise öğrencisi öldü. Gençlerin, ailelerine "Arkadaşımda kalacağım" diyerek evlerinden ayrıldığı belirlendi. 
     Gemlik - Armutlu karayolundaki bir zeytinlikte bulunan barakada çıkan yangında 3 kişi hayatını kaybetti. Cesetlerin, Gemlik Endüstri Meslek Lisesi 3. sınıf öğrencisi Kenan Sakar 19 , Gemlik Anadolu Lisesi 2. Sınıf öğrencisi Sertaç Demir 17 ve Gemlik Lisesi 1. sınıf öğrencisi Celil Tura'ya 15 ait oldukları tespit edildi. Ailesiyle önceki akşam sigara içme yüzünden tartışan Sakar'ın, "Arkadaşımda kalacağım" diyerek evden ayrılan iki arkadaşıyla buluşarak barakada geceledikleri anlaşıldı. Barakada mum yaktıktan sonra uykuya dalan gençlerin, yangına uykuda yakalandığı tahmin ediliyor. Yangının mumdan kaynaklanma olasılığının yüksek olduğunu, ancak çıkış nedeninin araştırıldığı belirtildi. Gemlik İlçe Emniyet Müdürü Ali Kemal Kurt ve Bursa Emniyet Müdürlüğü Ağır Suçlar Büro Amirliği ekipleri de olay yerinde incelemelerde bulundu. 
     
</TEXT>
</DOC>
