<DOC>
<DOCNO> 340049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/06/spor/spo11.html </URL>
<DATE> 2005/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Beraberlik bozulmaz 
</HEADLINE>
<TEXT>


Avrupa'da haftanın maçında 'Catenaccio' düşüncesinde iki takım önce gol yememeyi hedefler. Averajları da yakın durumdaki Milan ve Juventus ligde son üç haftayı nefes nefese geçirecek 


18 Aralık'ta Delle Alpi'de oynanan ilk maçın tek pozisyonu doksanıncı dakikada Kaka'nın ayağından kaçmıştı. Bu derece defansif oynayan iki ekipten gol beklemek hayalcilik olabilir. 

Atalanta-Messina 
Haftanın bankosu. Son haftalarda yakaladığı büyük çıkışla taraflı tarafsız herkesin beğenisini kazanan Atalanta, iddiasız Messina'yı geçecek güçte. 

Brescia-Inter 
İlk 28 maçta 17 beraberlik aldıktan sonra 6 maçtır berabere kalmayan Inter, bizce 1 puanı hatırlayacak. Brescia kümede kalmak için puan almak zorunda. 

Chievo-Fiorentina 
Kümede kalma mücadelesi veren iki ekip için de hayati maç. Beraberlik iki ekibi de potadan çıkarmaz, ev sahibi bir adım önde. Uzak durulmalı. 

Lazio-Udinese 
Şampiyonlar Ligi için Sampdoria ile amansız bir yarışa giren Udinese için daha önemli bir maç. Lazio'nun şansı az. 

Sampdoria-Lecce 
Şampiyonlar Ligi kovalayan Sampdoria, iddiasız Lecce'yi geçmek zorunda. Banko Sampdoria. 

Parma-AS Roma 
Evinde Livorno'yu ve Roma'yı geçmek için UEFA'ya yedek kadro ile çıkan Parma için hayati bir maç. Ama Roma da 9 maçtır kazanamayarak potaya yaklaştı. 


</TEXT>
</DOC>
