<DOC>
<DOCNO> 314347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/11/yazar/guclu.html </URL>
<DATE> 2005/02/11/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Öğrenci affı çıkar mı 
</HEADLINE>
<TEXT>


AKP, yılan hik yesine dönen öğrenci affını nihayet Meclis'e getirdi. Tasarı, Milli Eğitim Komisyonu tarafından TBMM Başkanlığı'na sunuldu. Bundan sonrası artık AKP grubunun kararlılığına kalıyor. 
AKP, öğrenci affı, ÖSS ve YÖK yasası konusunda hep zikzak çizdi. Seçim öncesinde her üç konu için de kesin çözüm sözü verdi. Bununla da yetinmedi, hükümetin ivedilikle yapacağı işlerin yer aldığı Acil Eylem Planı'na koydu. Ama af, YÖK ve ÖSS ne zaman gündeme gelse topu hep taca attı. 
Türkiye'yi AB'ye taşıyan, TCK'da çok önemli değişiklikler gerçekleştiren, ekonomiyi rayına sokan, KKTC konusunda radikal adımlar atan AKP, neden bu konuda tıkandı Yasal düzenleme yapmaktan neden kaçıyor En önemlisi de bu konuda kamuoyunda sürekli güven erozyonuna uğradığı halde neden çözüm üretemiyor 
İsterseniz gelin nelerin olup, nelerin olamayacağını birlikte arayalım 

Türban affı mı 
Kamuoyunun bir bölümünün olaya türban affı olarak yaklaşması hiç doğru değil. Çünkü aftan yararlanacak öğrenciler içerisinde türbanlıların oranı yüzde 5'i bile bulmaz. Nasıl ki birkaç yüz bin imam hatipli nedeniyle bir milyona yakın meslek lisesi öğrencisi mağdur edildiyse, şimdi de birkaç bin türbanlı nedeniyle 360 bin öğrenciye işkence çektiriliyor. 
ÖSS, YÖK ve öğrenci affı konusundaki gecikmenin tek sorumlusu, ne CHP ne de YÖK. Evet onlar karşı çıkıyorlar. Ama asıl geciktirici, hükümetin ta kendisi. Çözüm için değil de intikam için yola çıktıkları için hazırladıkları tasarılar hep başını ağrıttı. 
AKP ve önceki hükümetler, bugüne kadar tecavüzcüden hortumcuya kadar hemen herkesi affetti. Ederken de ne YÖK'e sordu ne de CHP'ye. Ama gençler söz konusu olunca kıvırdıkça kıvırıyor. 
YÖK ve üniversitelerin affa her defasında karşı çıkmaları da anlamsız. Öğrencileri harcama yerine, kazanmayı ilke edinseler, hiç bu noktalara gelinmezdi. YÖK'e bile gerek kalmadan üniversite senatolarının kararıyla öğrencilere, şimdi TBMM'nin vermek istediği ekstra sınav hakkı, çoktan verilmiş olurdu. Ama taşın altına ellerini koymak istemiyorlar. 
Söz konusu tasarı, öğrencilerin, özellikle de türban nedeniyle ilişiği kesilen öğrencilerin derdine çare olabilecek mi Evet demek zor. Bu öğrenciler de YÖK gibi işi inada bindirip başlarını açmadıkları sürece derslere devamları mümkün değil. Bu konu daha önce defalarca tartışıldı ve yasal olarak kilitlendi. AKP'nin affa uzak durmasının bir nedeni de bu. 
Tabloyu gözünüzün önüne getirin Atılan öğrenci gidip kaydını yeniletecek ve derse devamını isteyecek. YÖK ise dur diyecek. Alın size gerginlik. Hükümet de bunu istemiyor. Peki ne olacak Hükümet, toplumun duyarlı kesimleriyle mücadeleyi göze alırsa yoluna devam edecek, alamazsa daha önce defalarca olduğu gibi yine yan çizip topu taca atacak. Bu da ortamı daha fazla gerginleştirmenin ötesinde bir işe yaramayacak. 

YÖK ve ÜAK'da tarihi gün 
Boş olan YÖK üyeliği için bugün Üniversitelerarası Kurul'da seçim yapılacak. YÖK Başkanı Teziç'in adayı İsa Eşme mi yoksa ÜAK'nın adayı Alparslan Işıklı mı seçilecek 
ÜAK, YÖK'ün baskısından kurtulup ayakları üzerinde duracak mı, duramayacak mı Önümüzdeki günler için bu çok önemli. Bu seçim, bir anlamda üniversitelerin gerçek temsilcisinin kim olduğunu da ortaya koyacak .. 



</TEXT>
</DOC>
