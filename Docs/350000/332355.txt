<DOC>
<DOCNO> 332355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/guncel/axgun02.html </URL>
<DATE> 2005/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Egzersizle, masajla, doğru gıdayla tedavi 
</HEADLINE>
<TEXT>


Kanser hastalarına, geleneksel tedavinin yanı sıra, 'tamamlayıcı' terapiler veren 3 merkezde, özel beslenme programından 'ağrı kontrol yönetimine' kadar çeşitli terapiler uygulanıyor 

Kanser tedavisinde tamamlayıcı yöntemler - Sema Emiroğlu 

ABD'nin 3 ayrı bölgesindeki hastane ve klinikleri ile kanser hastalarına hizmet veren Amerikan Kanser Tedavileri Merkezi CTCA , geleneksel tedavilere, akıl-beden tıbbı, doğal naturopatik tedavi, beslenme gibi "tamamlayıcı" terapileri ekliyor. 
İllionis Eyaleti'ndeki, Zion'da yer alan Ortabatı Bölgesel Tıp Merkezi, Oklahoma'nın Tulsa kentindeki Güneybatı Bölgesel Tıp Merkezi ve Seattle'daki klinikte, şu tamamlayıcı terapiler uygulanıyor 

İsveç masajı, yüz masajı 
BESLENME TERAPİSİ Amerikan Kanser Tedavileri Merkezi, şu aşamalarla her hastaya beslenme planı geliştiriyor Önce kan tahlili ile hastanın bağışıklık sisteminin durumu ve protein stokları belirleniyor. Herkese göre özellikle balık, tavuk, yoğurt, meyve, sebze, tahıl ürünlerini içeren beslenme programları yapılıyor. Vücudu güçlendirmek için hastalara özel vitamin ve mineral planı hazırlanıyor. 
FİZİK TEDAVİ EGZERSİZ İlk terapiden önce hastaların ne yoğunlukta egzersiz programını kaldırabilecekleri ölçülüyor. Buna göre güçlenme eğitimi veriliyor. 
MASAJ TERAPİSİ Bir doktorun sevkiyle, kanser hastalarına İsveç masajı, lenf bezlerinin şişmesine karşı masaj, yüz masajı yapılıyor. 
Hastaların tedavi sonucu oluşabilen hareket kısıtlamalarına karşı rehabilitasyon terapisi de sunuluyor. 

Bu merkeze nasıl ulaşılır 

ABD'nin 3 ayrı bölgesinde bulunan Amerikan Kanser Tedavileri Merkezi ve ekim ayında açılacak 4. merkez hakkında daha fazla bilgi almak için 
Genel Internet adresi http www.cancercenter.com 
CTCA at Midwestern Regional Medical Center 
2520 Elisha Avenue Zion, IL 60099 
Telefon 00.1 847 872-4561 
ABD içinden ücretsiz arama 1.800 322-9183 
http www.cancercenter.com midwestern-hospital.cfm 
CTCA at Southwestern Regional Medical Center 
2408 E. 81st Street Tulsa, OK 74137 
Telefon 00.1 918 496-5000 
ABD içinden ücretsiz arama 800-788-0448 
http www.cancercenter.com southwestern-hospital.cfm 
Seattle Cancer Treatment Wellness Center 
122 16th Avenue East Seattle, WA 98112 
Telefon 00.1. 206 292-2277 
ABD içinden ücretsiz arama 
1.800 321-9272 - 1.888 321-9272 
http www.cancercenter.com seattle-clinic.cfm 
CTCA at Northeastern Regional Medical Center 
Philadelphia Ekim 2005'de açılacak 

İnsanın iyileşme gücünü ortaya çıkaran yöntem 

Amerikan Kanser Tedavisi Merkezleri'nde uygulanan NATUROPATİK doğal tıp, insanın tüm yönlerinin uyumlu biçimde çalışmasını, sağlık için zorunlu kabul ediyor. Naturopatik doktorlar, her insanın kendini iyileştirme gücü bulunduğunu düşünüyor ve doktorun görevinin, bu süreci kolaylaştırmak, sağlıklı bir iç ve dış ortamın kurulmasına yardımcı olmak olduğuna inanılıyor. Naturopatik terapilerin bazıları şöyle 
Klinik beslenme "En iyi ilaç beslenmedir" sözü, naturopatik tıbbın sloganı. Günlük gıda programnın yanı sıra doğal hijyen, perhiz ve vitamin ve mineral takviyesi de kullanılıyor. 
Botanik Bitkisel Tıp Bitkilerden elde edilen maddelerin pek çok soruna aynı anda hitap edebildiği düşünülüyor. Bu yaklaşıma göre, bitkiler, az toksik yan etki yaratarak kullanılabiliyor. 
Fiziksel Tıp Naturopatik tıbbın, kaslar, kemikler ve omuriliği iyileştirmek için kendine özgü yöntemleri var. Bunlar arasında ultrason, diyatermi elektrik akımıyla vücut dokuları, derindeki kaslar ve eklemlere hararet verme , egzersiz, masaj, su, sıcaklık ve soğukluk ve hafif elektrik terapileri yer alıyor. 
Doğu Tıbbı Akupunktur, hem dengesizlikleri gideren hem de bağışıklık sistemini ve iyileşme cevabını uyaran bir tedavi yöntemi sağlıyor. 
Psikolojik Tıp Duygusal stresin, hastalığı etkileyebileceği düşünülerek, stres yönetimi, hipnoterapi, beslenme dengesi, biyolojik geribildirim gibi yöntemlerle "psikolojik iyileşmeye" yardımcı olunuyor. 
Homeopatik Tıp Bu tedavi yönteminin, vücudun bağışıklık yanıtını güçlendirdiği vurgulanıyor. 

Hasta yakınına da terapi yapılıyor 

AKIL - BEDEN TIBBI Kanser tedavisinin çok yönlü ve hasta odaklı olduğuna inanan Amerikan Kanser Tedavileri Merkezi, bireysel ve grup çalışmaları ile fiziksel, ruhsal ve duygusal iyileşme sağlamak için akıl ve ruh gücünü kullanıyor. Hastanın enerjilerinin iyileşmeye yöneltilmesi amaçlanıyor. Hastaya ve aile fertlerine, stres yönetimi, gevşeme eğitimi, manevi meditasyon, destek grupları, bireysel ve ailevi danışmanlık, psikolojik eğitim grupları ve mizah terapisi gibi hizmetler sunuluyor. 

AĞRI YÖNETİMİ Özellikle ileri derecedeki kanserle mücadele edenlere, "ağrı yönetimi" programı veriliyor. Önce ağrının kaynağı inceleniyor. Ağrı kesici ilaçlar ve hastanın "ağrı kavramını" değiştiren ilaçlar kullanılıyor. Radyoterapi ve ameliyatın yanı sıra, nörolojik tedavi uygulanıyor. 

Masrafa dahil 

Amerika Kanser Tedavileri Merkezi'nde tedavilerin masrafı, hastanın ihtiyaç duyduğu tedavi ve testlere göre değişiyor, ancak bütünleyici terapiler, genel tedavi masraflarına dahil ediliyor. 

Her hastaya bireysel bakım 

Amerikan Kanser Tedavileri Merkezi'nden Dr. Timothy Birdsall'la, merkezde uygulanan kanser tedavisini konuştuk 
SEMA EMİROĞLU Kanser konusunda bütünleyici tedavilere nasıl yaklaşıyorsunuz 
TIMOTHY BIRDSALL En gelişmiş geleneksel tedavileri bütünleyici tıp yaklaşımıyla harmanlıyoruz. Bunların tümü, her bir hastanın tedavilerinin ruh-beden-maneviyat boyutlarına karşılık vermek için bireyselleştiriliyor. Bütünleyici program, genel tedavi programının bir parçası ve tüm hastalarımıza uygulanıyor. 

Tamamlayıcı ve alternatif tedavilerle, bütünleyici tıp yöntemleri arasında nasıl bir fark var 
"Tamamlayıcı" ve "alternatif" tedavi, birbirinden farklı. Geleneksel tadavi ile birlikte kullanılıyorsa, "tamamlayıcı", geleneksel terapi yerine kullanılıyorsa, "alternatif"tir. Tamamlayıcı tıp uygulamasında geleneksel tedavi uygulayan doktorla tamamlayıcı tedavi yapan uzman birbirinden bağımsız değerlendirme yapar. "Bütünleyici" yaklaşımda ise, iki tedavi birleştirilir. Tesislerimizde geleneksel olan ve olmayan tedavileri yapan kişiler, hastaların durumunu birlikte değerlendirir. 

O zaman alternatif diye bilinen bazı tedavi yöntemlerini geleneksel tedavileri tamamlamak için kullanıyorsunuz... 
Biz, sadece alternatif terapi yapmıyoruz... Gerçek şu ki, çok az istisna dışında kanser etkinliği güçlü bilimsel deneylerle kanıtlanmış alternatif tedaviler yoktur. Yani kansere çare değiller. 

Amerikan Kanser Tedavileri Merkezi'nde hastaların akupunktur, mesaj terapisi, bitkisel tedaviler, vs. almalarına ilişkin karar nasıl veriliyor Hasta karar sürecinin içinde mi 
Pek çok standart tedavi yöntemini içeren, ama aynı zamanda her hasta için en iyi kararın alınmasına imk n verecek esnek bir sisteme sahibiz. Eğer bir akupunktur uzmanı, akupunkturun hastaya yararlı olacağına inanıyorsa ve hastanın da buna itirazı yoksa, o zaman akupunktur yapılacaktır. 

Ama bir kanser hastası, sadece alternatif tedavi isterse, sadece alternatif tedavi veren yerlere gitmeyi tercih ederlerse, bunu da yapabilirler, değil mi Sizin bu konudaki pozisyonunuz nedir 
Hedefimiz, hastalara çok yönlü seçenekler sunmak, onlara tedavi seçeneklerinin yarar ve zararlarını öğretmektir. Ama sonuçta aldıkları kararlara saygı gösteririz. Alternatif yaklaşımlar kullanmayı seçen hastalarımız var. Onlarla çalışmaya devam ediyoruz... Biz her ay, kendilerine başka yerlerde "Artık kanseriniz hakkında yapılabilecek başka hiç bir şey yok" denilen düzinelerce hastaya bakıyoruz. 
Herkese aynı tür temel yaklaşımların uygulanıp hasta tedaviye cevap vermediği zaman "Kusura bakmayın, yapılacak bir şey yok" denildiği durumlar var. Bu, başka tedavi seçeneklerinin mevcut olmadığı anlamına gelmez. 

Hastalarınızın merkezinize gelmeleri için başka bir yerden sevk edilmeleri gerekiyor mu 
Hayır, aslında hastalarımızın hemen tümü kendi istekleriyle gelmektedir. 

Eğer Türkiye'den geliyorlarsa ve tedavilerine zaten başlamışlarsa, merkezinizdeki doktorlar, hastanın ülkesindeki doktorlarla da temasa geçiyorlar, değil mi 
Doğru tıbbi kayıtlara ihtiyacımız var. Sağlık kayıtları, CAT tarama örnekleri, tümörün patolojik örnekleri gibi bilgileri elde etmeliyiz ki zaman kaybetmeyelim. Hastanın ülkesindeki doktorlarıyla da iletişim kurarız. 

Kalacak yer ve tercüman var 

Uluslararası hastalarınız için kalınacak yerler, tercüme hizmetleri sağlıyor musunuz 
Oklahoma'nın Tulsa kentindeki hastanemizde hem hastane içinde, hem de yakınındaki otellerde kalma imk nı var. Chicago'da merkeze yakın misafirhanelerimiz, yakın otellerle anlaşmalarımız var. Ulaşım ve tercüme hizmetleri sağlıyoruz. Daha az bilinen bir lisan konuşanlar, bize erken haber vermeli. 

Ücret, hastaya göre değişir 

Hastanelerinizde verdiğiniz hizmetlerin fiyatları, ücretleri... 
Ücret, tedavi biçimine ve yapılması gereken testlere bağlı olarak çok değişiyor. Hastanın geçmiş kayıtlarına baktıktan sonra masrafları daha doğru tahmin edebiliriz. ABD dışından gelen hastalardan, tedavi masrafına eşit olacağını düşündüğümüz miktarda depozito yatırmalarını istiyoruz. Eğer masraf daha az olursa, farkı iade ederiz. Bütünleyici tedavilerin çoğuna ayrı fatura kesmiyoruz. 

YARIN 
MD. Andersen Kanser Tedavi Merkezi'nde hangi tedaviler, ne kadara uygulanıyor 
Bu merkeze nasıl ulaşabilirsiniz 


</TEXT>
</DOC>
