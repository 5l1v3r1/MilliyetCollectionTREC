<DOC>
<DOCNO> 303424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/04/son/sonspo20.html </URL>
<DATE> 2005/01/04/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
''Del Bosque, kadronunu yeterli olduğunu, transfer istemediğini söyledi'' 
</HEADLINE>
<TEXT>

     Beşiktaş Kulübü Yönetim Kurulu Üyesi Murat Ürünsak, Teknik Direktör Vicente Del Bosque'nin, ikinci yarı için kendilerinden transfer talebinde bulunmadığını söyledi. 
     Murat Ürünsak, İspanyol teknik adamın, elindeki kadronun yeterli olduğunu belirttiğini ve transfer istemediğini belirterek, ''Eğer teknik direktörümüz transfer isterse, ne pahasına olursa olsun yaparız. Ama bizden böyle bir talebi olmadı'' dedi. 
     Beşiktaş'ın henüz şampiyonluktan uzaklaşmadığını ve ikinci yarıda bunun için mücadele edeceğini kaydeden Ürünsak, ''İlk yarının son 9 haftasında iyi bir çıkış yakaladık. Şimdi devre arası kampını en iyi şekilde değerlendirerek, ikinci yarıya iyi bir başlangıç yapmak istiyoruz'' diye konuştu. 
     Ürünsak, Carew için kendilerine herhangi bir teklif gelmediğini, Denizlispor'dan ayrılan futbolcuları Ümit Aydın için Asbaşkan Kıvanç Oktay'ın çalışmalarını sürdürdüğünü bildirdi. 

     
</TEXT>
</DOC>
