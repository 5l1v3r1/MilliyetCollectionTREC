<DOC>
<DOCNO> 343480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/18/dunya/axdun02.html </URL>
<DATE> 2005/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk hedefi Türkiye'yle müzakere 
</HEADLINE>
<TEXT>


DIŞ HABERLER SERVİSİ 


Önümüzdeki temmuzda AB Dönem Başkanlığı'nı devralacak İngiltere, Türkiye - AB müzakerelerinin başlatılmasını öncelikli dış politika hedefleri arasına aldı. 
Mayıs başındaki seçimleri kazanarak 3. kez iktidar olan Başbakan Tony Blair'in yeni hükümetinin takip edeceği dış politikanın çerçevesi dün Kraliçe Elizabeth tarafından açıklandı. 
Çevre sorunları, Irak, İran, Kuzey Kore, G8'ler, Afganistan, Sudan, Ortadoğu gibi çeşitli başlıklar altında sıralanan dış politika öncelikleri arasında Türkiye'nin 3 Ekim'de AB ile başlayacağı müzakere sürecine de vurgu yapıldı. Bu bağlamda, "AB Dönem Başkanı olarak İngiltere, Türkiye'nin 3 Ekim'de AB üyeliği için müzakerelerin başarıyla başlatılmasını politik öncelikleri arasına alacak" denildi. 
Blair hükümeti, AB başlığı altında açıkladığı öncelikleri içinde, AB Anayasası'nın gelecek sene referanduma götürülmesine imk n verecek yeni bir yasal düzenleme yapılmasına da yer verdi. 


</TEXT>
</DOC>
