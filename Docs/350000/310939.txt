<DOC>
<DOCNO> 310939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/31/son/sondun27.html </URL>
<DATE> 2005/01/31/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Endonezya'da 800 bin kişi gıda yardımına muhtaç... 
</HEADLINE>
<TEXT>

     BM Dünya Gıda Programı, tsunaminin büyük can ve mal kaybına yol açtığı Endonezya'da yaklaşık 800 bin kişinin gıda yardımına ihtiyaç duyduğunu açıkladı. 
     Dünya Gıda Programı'nın Açe'deki sorumlusu Claude Jibidar, Açe'de şu ana kadar 340 bin kişiye gıda yardımında bulunduklarını, medeniyetten uzak köylere ulaşıldıkça yardıma muhtaç insan sayısının arttığını söyledi. 
     ''Gıda yardımına ihtiyaç duyan yaklaşık 790 bin kişi var'' diyen Jibidar, bu sayının, gelecekte kıtlık çekecekleri de içerdiğini belirtti. 
     Açe'deki en büyük yardım organizasyonunu Dünya Gıda Programı yürütüyor. 
     Felaketten önce nüfusu 4.1 milyon olan Açe'de deprem ve tsunami, 108 bin kişinin ölümüne neden oldu. Haber alınamayan 127 bin kişinin de öldüğü varsayılıyor. 
     
</TEXT>
</DOC>
