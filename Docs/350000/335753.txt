<DOC>
<DOCNO> 335753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/22/siyaset/siy02.html </URL>
<DATE> 2005/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
'Afganistan'ın hali içler acısı' 
</HEADLINE>
<TEXT>



Başbakan Recep Tayyip Erdoğan, Afganistan'ın durumunun içler acısı olduğunu belirterek, "Afganistan'da yapmamız gereken çok iş, atmamız gereken çok adım var" dedi. Erdoğan, Türkiye'nin K bil Büyükelçiliği'nde, Afganistan'da uluslararası kuruluşlarda çalışan Türk vatandaşları ve Türk şirketlerinin temsilcileriyle bir araya geldi. 
Erdoğan şunları söyledi "100'e yakın ülkeyi gezdim dolaştım. Dolaştığım ülkeler içinde Afganistan'ın durumunda başka bir ülke görmedim. Güney Asya'da felaket yaşayan ülkeler bile buradan iyi durumda. Aynı kültürün insanlarıyız. Burada 60 şirketimiz Afganistan'ın imarında önemli görevlerde bulunuyor. Daha da artırılmasını arzu ediyoruz." 
Türk birliğinin görev yaptığı Afganistan Türk Görev Kuvveti Komutanlığı'nı Camp Doğan da ziyaret eden Erdoğan, Türk askerleriyle et sote, ezogelin çorba, pilav, salata, meyve ve tatlıdan oluşan öğle yemeği yedi. 

Dostum'la görüştü 
Erdoğan, Afganistan Silahlı Kuvvetleri Başkomutanlığı Kurmay Başkanı General Raşid Dostum'la Cumhurbaşkanlığı Sarayı'nda yaklaşık yarım saat görüştü. Erdoğan, Uluslararası Güvenlik ve Yardım Gücü ISAF kararg hında da NATO Afganistan Kıdemli Sivil Temsilcisi Hikmet Çetin ve ISAF Komutanı Korgeneral Ethem Erdağı'nı ayrı ayrı ziyaret etti. 


</TEXT>
</DOC>
