<DOC>
<DOCNO> 326475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/24/guncel/gun01.html </URL>
<DATE> 2005/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
'Tayyipler lemi'ne 40 bin YTL'lik dava 
</HEADLINE>
<TEXT>


Başbakan, fil, zürafa, maymun, deve, kurbağa, yılan, inek, ördek olarak tasvir edildiği karikatür için de Penguen dergisinden tazminat istiyor 

ANKARA Milliyet 

İmam hatip liselerini simgeleyen yumağa dolanmış kedi olarak tasvir edildiği karikatür nedeniyle açtığı davada 5 bin YTL tazminat kazanan Başbakan Recep Tayyip Erdoğan, yoğun eleştirilere rağmen karikatüre konu olmama kararlılığını sürdürüyor. 
Erdoğan, bu kez de kedi karikatürüne açtığı davayı eleştirmek için, "Tayyipler lemi" başlığı altında kendisini fil, zürafa, maymun, deve, kurbağa, yılan, inek, ördek olarak çizen Penguen dergisi aleyhine 40 bin YTL'lik dava açtı. 

'Hakka saldırı' 
Erdoğan'ın avukatı Fatih Şahin, dün Ankara Adliyesi'ne gelerek mahkemeye başvurdu. Dilekçede, 24 Şubat 2005 tarihli Penguen dergisinin kapağında, "Karikatürist Musa Kart, Tayyip Erdoğan kafalı kedi çizdiği için ceza aldı" üst başlığı ve "Tayyipler lemi" başlığı altında karikatürler çizildiğini belirtti. 
Karikatürlerin, Erdoğan'ın kişilik haklarına saldırı içeri taşıdığının savunulduğu başvuruda, derginin sahibi Erdil Yaşaroğlu ile yayımlayan Pak Yayıncılık'tan 40 bin YTL manevi tazminat talep edildi. 
Dava, Ankara 1. Asliye Hukuk Mahkemesi'nde görülecek. 


</TEXT>
</DOC>
