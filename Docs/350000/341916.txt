<DOC>
<DOCNO> 341916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/son/sonsiy47.html </URL>
<DATE> 2005/05/12/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Avukatlar, Öcalan'ın kararına göre hareket edecek 
</HEADLINE>
<TEXT>

     Avukat Hatice Korkut, AİHM kararına ilişkin izlenecek hukuksal stratejilerinin belli olduğunu kaydetti. 
     Korkut, "Yeniden yargılama yapılacaksa Öcalan’ın görüşlerini almamız gerekiyor. Müvekkilimiz Öcalan’ın dediklerine göre hareket edeceğiz" dedi. 
     Hatice Korkut, ANKA’ya yaptığı açıklamada, AİHM’in verdiği kararı kendi içinde "olumlu" bulduklarını kaydetti. 
     Korkut, izleyecekleri stratejiye ilişkin de öncelikle kararı görmeleri gerektiğini dile söyledi. Avukat Korkut, kararı öncelikle müvekkilleri Öcalan’a götüreceklerini ve müvekkillerinin nasıl yöntem izleneceğine karar vereceğini söyledi. "Yeniden yargılama yapılacaksa Öcalan’ın tavrını almamız gerekiyor" diyen Korkut, "Doğrudan yeniden yargılamanın kararını başvurucu verecektir. Müvekkilimizin ne dediğine bakmamız gerekiyor ve ona göre hareket edeceğiz" dedi. 
     AİHM’in sunulan dava dilekçesinde Avrupa İnsan Hakları Sözleşmesi’nin 5’inci maddesinin "özgürlük ve güvenlik" de ihlal edildiğini belirttiklerini aktaran Korkut, verilen kararda bu maddenin değerlendirilmediğini söyledi. Avukat Korkut, bu açıdan AİHM kararının tartışmalı bir sonuç doğurduğunu ifade etti. 
     
</TEXT>
</DOC>
