<DOC>
<DOCNO> 310370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/28/son/sontur49.html </URL>
<DATE> 2005/01/28/ </DATE>
<TIME> 19.20 </TIME>
<AUTHOR>  </AUTHOR>
<HEADLINE>
Uzan'lara gıyabi tutuklama kararı... 
</HEADLINE>
<TEXT>

     Şişli Cumhuriyet Başsavcılığı'nca sürdürülen bir soruşturma kapsamında, Kemal, Yavuz ve Hakan Uzan'ın da aralarında bulunduğu 9 kişi hakkında gıyabi tutuklama kararı çıkarıldı. 
     Alınan bilgiye göre, ''İmar Bankası''na ilişkin yürütülen soruşturma kapsamında aranmalarına rağmen bulunamayan ve bazılarının yurtdışında olduğu tespit edilen Kemal, Yavuz ve Hakan Uzan'ın da aralarında bulunduğu 9 kişi hakkında Şişli Cumhuriyet Başsavcılığı'nın talebi üzerine gıyabi tutuklama kararı verildi. 
     Bu kişiler hakkındaki suçlamaların ''cürüm işlemek için teşekkül oluşturmak'', ''kamu kurumunu dolandırmak'' ve ''sahte evrak düzenlemek'' olduğu bildirildi. 
     Aynı soruşturma kapsamında gözaltına alınan Cem Uzan, Şişli Nöbetçi 9. Asliye Ceza Mahkemesi'nce serbest bırakılmıştı. 
     Kemal, Yavuz ve Hakan Uzan hakkında İstanbul 8. Ağır Ceza Mahkemesi'nde görülen İmar Bankası ana davası kapsamında da gıyabi tutuklama kararı bulunuyor. 
     
</TEXT>
</DOC>
