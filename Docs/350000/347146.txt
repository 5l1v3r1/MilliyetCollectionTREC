<DOC>
<DOCNO> 347146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/30/son/soneko15.html </URL>
<DATE> 2005/05/30/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
TEMSA'dan Fransa'ya bin araç... 
</HEADLINE>
<TEXT>

     TEMSA, Fransa bayiliğini yürütmekte olan Dietrich Carebus’a 1,000. aracını teslim etti. 
     TEMSA’dan yapılan açıklamada, otobüs ve midibüs segmentindeki ürünlerini Adana’daki tesislerinde üreten ve gerçekleştirdiği üretiminin yüzde 75’ini başta Avrupa ülkelerine olmak üzere ihraç eden şirketin, en fazla ihracatı Fransa’ya yaptığı belirtildi. 
     Açıklamada, 2000 yılından beri Dietrich Carebus firmasıyla çalışmalarına devam eden TEMSA’nın, bugüne kadar yaptığı 1000 adetlik satışın 8 ton ve üzerindeki araçlardan oluştuğu kaydedildi. 
     TEMSA’nın, Fransa pazarındaki yüzde 7.34’lük pazar payıyla ülkedeki en büyük 5 firma arasında yer aldığı belirtilen açıklamada, bu ülkeye ihraç edilen minibüs ve otobüs segmentlerindeki en önemli ürünlerin başında ise TEMSA Diamond, TEMSA Euro Safari, TEMSA Opalin, TEMSA Tourmalin ve TEMSA Safari Intercity’in geldiği bildirildi. 
     Açıklamada, TEMSA’nın bu yıl itibariyle Fransa için yüzde 10 pazar payı hedeflediği kaydedildi. 
     
</TEXT>
</DOC>
