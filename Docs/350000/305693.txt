<DOC>
<DOCNO> 305693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/12/yazar/pulur.html </URL>
<DATE> 2005/01/12/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
CHP de Baykal da bunu hak etmedi... 
</HEADLINE>
<TEXT>


SORUYORLAR 
"CHP için, Sarıgül için, Baykal için niçin yazmıyorsun " 
Cevap verdik 
"Aylar önce yazdık, değişen bir şey yok " 
Önce beş ay önceki, 7 Ağustos 2004 tarihli yazımızı özetle tekrarladık, Sarıgül'ü anlatıyorduk 
"Seçim lafı çıktığından beri Şişli'deki camileri dolaşıp cemaatle sabah namazı kılıyor 
Popülisttir hiç fırsat kaçırmaz, mesela Körfez depremi olur, her belediye gücü yettiği kadar yiyecek, içecek, yardım malzemesini kamyonlarla felaket bölgesine gönderir, ama Sarıgül, bir başka biçimde gönderir. Şişli Belediye binası Esentepe'dedir, yardım malzemesi burada kamyonlara yüklenir, Boğaz Köprüsü'nü geçer İzmit'e, Gölcük'e gider, değil mi Hayır, Sarıgül kamyonları Taksim'e doğru, yani ters yönde yola çıkartır, yol boyunca, 'Şişli Belediyesi'nin yardım konvoyunu görmektesiniz' diye hoparlörle bağıra çağıra duyurtur, sonra konvoy geri döner, İzmit'e gider. 

HİÇ fırsat kaçırmaz, Üzeyir Garih'in öldürüldüğü gün Teşvikiye meydanının adını Üzeyir Garih Meydanı yapmaya kalktı, bereket uyardılar, Teşvikiye'nin tarihini anlattılar da, çekindi, vazgeçti. 

YURT gezilerine başladı, o kürsüde atıp tutarken, yandaşları da silah atıyor, Sarıgül de coştukça sapıtıyordu 
- Silah atmak bizim Anadolu'nun töresidir, Kadıköy sosyetesi silahtan korkar ama biz korkmayız 
Sabah namazlarıyla başlayan dini eylemlerini türbancılara göz kırparak geliştiriyor, bir de meydan okuyordu 
- Her konuşmamda 30 defa Allah dediğim için eleştiriliyorum, bundan sonra 100 defa diyeceğim 
Sanki 'Allah' dediği için onu eleştiren varmış gibi... 
Kime ne İstersen 100 değil, 500 defa de, kime ne 
Adamın planı yok, düşüncelerini anlatan sosyolojik ve siyasal programı yok, 'deli dana' gibi ortalıkta dolaşıp duruyor. 
Buna 'halk hareketi' denecek değil ya " 

PEKİ, Deniz Baykal 
Onu da yazmıştık, geçtiğimiz kasım ayının yirmi birinci günü, 21 Kasım 2004, bakın ne demişiz 
"ÇEŞİT çeşit hastalık vardır, bunlardan biri de 'siyaseten' hastalıktır, CHP oldum olası, hep bu hastalıktan mustariptir, tedavisi gayri mümkündür. 
Son kavgayı izliyorsunuz herhalde, Deniz Baykal-Mustafa Sarıgül kavgası... 
Nasıl biter belli olmaz, ama, Deniz Baykal'ın 'siyasi hayat hik yesi'nin son satırı, belki şöyle yazılır 
'Sonunda, CHP'nin başına Mustafa Sarıgül'ü de getirmeyi başardı '" 

İNŞALLAH, Deniz Baykal'ın siyasi hayatının son cümlesi bizim aylar önce yazdığımız gibi olmaz. 
Çünkü CHP de, Deniz Baykal da her şeye rağmen bunu hak etmemiştir. 



</TEXT>
</DOC>
