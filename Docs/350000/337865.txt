<DOC>
<DOCNO> 337865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/son/sontur26.html </URL>
<DATE> 2005/04/28/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Liselerde 'ÖSS salgını’ 
</HEADLINE>
<TEXT>

     Nesrin COŞKUN DHA 

LİSE son sınıf öğrencilerini geleneksel ÖSS salgını’ vurdu. Üniversite sınavına hazırlanan gençler, raporlarla birlikte 45 günlük devamsızlık hakkını kullanmaya başlayınca liselerin son sınıfları boşaldı. Okul yöneticileri, Çocukların hasta olmadığını biliyoruz ama getirdikleri sağlık raporlarına da inanmak, kabul etmek zorundayız. Sorun çözümsüz, çaresiziz" dedi. 
     19 Haziran'da yapılacak Öğrenci Seçme Sınavı'na ÖSS hazırlanan lise son sınıf öğrencileri erken tatile girdi. ÖSS'de lise son sınıf derslerinden soru çıkmaması yüzünden son sınıf eğitimini angarya’ olarak gören öğrenciler öğretim yılının sona ereceği 10 Haziran'a kadar sınav hazırlığını okul yerine evde, dersanede sürdürmek isteyince salgın’a kapıldı. ÖSS'ye kilitlenen öğrenciler 25 günlük raporlu devamsızlık hakkı için sağlık ocaklarında, hastanelerde rapor peşine düştü. Hastalanmadan sınav nedeniyle sağlık raporu alınmasının bir ÖSS klasiği haline geldiğini belirten eğitimciler, bu durumun her yıl tekrarlandığını söyledi. 
     ÖSS'nin öğrencinin hayatında dönüm noktası olarak kabul edildiğini söyleyen eğitimciler, Hekimler, bu yüzden karşısına gelen turp gibi sağlam öğrenciye istediği raporu veriyor. Okul yöneticisi ya da öğretmen de öğrencisinin geleceğini düşünüyor, devamsızlığını görmezden geliyor. Anne babalar ise çocukları için ne iyiyse, ne gerekirse yapmaya dünden hazır. Raporsa rapor, dersaneyse dersane, yoktan yaratıp çocuğunun önüne koyuyor" tespitinde bulunuyor. 
     
     SALGIN İLKÖĞRETİM'E DE SIÇRAYACAK 

     Milli Eğitim Bakanı dahil tüm yetkililerin bu durumu bildiğini, hedefe kilitlenen öğrenciyi okulda tutmanın mümkün olmadığını belirten eğitimciler, dersleri boş geçen öğretmenlerin, öğrencileri sınava hazırlayacak çalışmalar yapması gerektiğini söyledi. 
     Liselerde öğrencilerin raporlu 25, raporsuz 20 gün devamsızlık yapma hakkı bulunuyor. 12 Haziran'da ise Orta Öğretim Kurumları Sınavı OKS yapılacak. İlköğretim 8'inci sınıf öğrencileri de bu yola başvurabilir. Bir eğitimci. Onlarda devamsızlık sınırı da yok. Yani velisi, öğrencinin okula gitmediğini sözlü olarak okul yönetimine bildirse bile yeterli. Bundan sonra karşımıza 8'inci sınıflardaki yaprak dökümü çıkacak. 8. ve 11. sınıflarda sınava yönelik sorun eğitim- öğretim adına ayıp, çözümü şart" dedi. 
     
     ÖSS'Yİ MİLLİ EĞİTİM BAKANLIĞI HAZIRLAMIYOR 

     İzmir Milli Eğitim Müdürü Kamil Aydoğan, lise son sınıf öğrencilerin salgın hastalığa yakalanmış gibi rapor alarak okula gelmemelerinin, ÖSS'ye hazırlanmalarından kaynaklandığını söyledi. 
     Doktorların verdiği raporların sahte ya da gerçeğe aykırı olup olmadığı konusunda bir değerlendirme yapamayacağını belirten Aydoğan konuyla ilgili şunları söyledi 
     Üniversite sınavında, ilköğretim 2'nci kademe ile lise birinci sınıftan soru çıkıyor. Lise 2 ve 3'üncü sınıftan soru çıkmayınca lise son sınıf öğrenciler için önemsiz hale geliyor. Böyle olunca lise son sınıf öğrencisini okulda tutacak gerekçen kalmıyor. ÖSS'yi Milli Eğitim Bakanlığı hazırlamıyor. Dolayısıyla bu sınavı yapan kurumların lise son sınıf derslerinden soru hazırlamaması halinde bu ikilemi öğrenci her zaman yaşayacak, sorun devam edecek" dedi. 
     
     HEKİM ORTAK AYIBIN İÇİNE ÇEKİLİYOR 

     
İzmir Tabip Odası Başkanı Uz. Dr. Zeki Gül, lise son sınıf öğrencilerinin rapor kullanarak okuluyla devam sorunu yaşamaması çabasının sistemin hastalıklı olmasından kaynaklandığını öne sürdü. Sorunun eğitimde özelleştirmeyle dersanecilikle başlayıp eğitimin içinin boşaltıldığını belirten Gül, çok yoksullar dışında dersaneye giden öğrenci sayısının çok yüksek olduğunu buna karşın her dersaneye gidenin kazanabileceği bir kapasitenin bulunmadığına dikkat çekti. 
     Gül, Yani dersaneye her giden kazanmıyor, sadece bir yarışa hazırlanıyor. Öğrenci okuluna devamsızlık konusunda rapor dahil her yolu deniyor. Öğrenciyi öğretmeni, anne- babası, müdürü bu yola yönlendiriyor. Bu toplumsal tıkanmışlık içinde hekim ortak ayıbın içine çekiliyor. Bu negatiflik içinde tek pozitiflik hekime güveniliyor olması. Gerçek olmayan belgeyi hekim üzerinden alıyorlar. Bu sorunun ortak ayıba dönmemesi için Milli Eğitim Bakanlığı çözüm üretmeli. Eğer Türkiye'nin gerçeği bu öğrenciler son bir ay okula gitmiyorsa, müfredat ona göre düzenlenip son bir ay devam zorunluluğu kaldırılabilir" diye konuştu. 
     
</TEXT>
</DOC>
