<DOC>
<DOCNO> 308530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/22/son/sonyas06.html </URL>
<DATE> 2005/01/22/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
İşte en göz kamaştırıcı 10 sarışın... İlk sırada Pamela Anderson var 
</HEADLINE>
<TEXT>

     Internet sitesi ''netscape''in ''En Güzel 10 Sarışın'' listesinde birbirinden ünlü güzeller yer aldı. 
     Sarışınlığı adeta bir ''marka'' gibi üzerinde taşıyan Pamela Anderson ipi göğüsledi. Şov dünyasına elinde can simidi, üzerinde kırmızı mayosuyla sahillerde koşturduğu ''Sahil Güvenlik-Baywatch'' dizisiyle adım atan, daha sonra fırtınalı beraberlikleri, baterist Tommy Lee ile olaylı evliliği ve boşanması ve sürekli yarattığı skandallarıyla gündemde kalan Anderson, son dönemde duruldu. Kitap yazan ve çocuklarını büyüten Anderson, ''sarışın'' denildiğinde akla gelen ilk isim... 
     Ünlü sunucu ve şarkıcı Jessica Simpson'ın ikinci olduğu listede, MTV'de yayınlanan çöpçatan program ''Singled Out''un sunucusu ve model Jenny McCarthy üçüncü oldu. 
     
     ''SEX AND THE CITY'' GÜZELİ... 

     Ekranlara veda eden ''Sex and the City'' dizisinin meşhur ''Carrie Bradshaw''u Sarah Jessica Parker listede dördüncü oldu. 
     Kıyafetleriyle dizinin fanatikleri arasında adeta moda akımı yaratan, dizi bittikten sonra bu kıyafetleri düzenlenen açık artırmada kapış kapış satılan Parker'ın ''alamet-i farikası'' ise sarı saçları. Birçok ankette ''dünyanın en güzel saçlarına'' sahip yıldız seçilen Parker, en güzel sarışınlar listesinde de bileğinin hakkıyla yer aldı. 
     ''Cani'' filmiyle Oscar ödülünü kazanan yetenekli ve ''akıllı'' sarışın Charlize Theron da beşinciliğe layık görüldü. Zevkli giyim tarzı ve modelleri kıskandıran güzelliğiyle meşhur Theron, dünyanın en güzel sarışınları arasında. 
     Şarkıcı Gwen Stefani'nin altıncı, Hilton otellerinin skandallarıyla ünlü varisi Paris Hilton'un yedinci olduğu listedeki en güzel 10 sarışın şöyle 
     1- Pamela Anderson. 
     2- Jessica Simpson. 
     3- Jenny McCarthy. 
     4- Sarah Jessica Parker. 
     5- Charlize Theron. 
     6- Gwen Stefani. 
     7- Paris Hilton. 
     8- Nicollette Sheridan. 
     9- Gwyneth Paltrow. 
     10- Kelly Ripa. 
     
</TEXT>
</DOC>
