<DOC>
<DOCNO> 302309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/30/son/sonyas06.html </URL>
<DATE> 2004/12/30/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Dikkat Yılbaşı kabusa dönüşmesin... 
</HEADLINE>
<TEXT>

     EGE Üniversitesi Sağlık ve Sosyal Hizmetler Dairesi Diyetisyeni Dr. Sevda Çeğilli, "Yılbaşı gecesi bilinçsiz ve aşırı beslenmek gıda zehirlenmeleri, hatta ölümlere dek varan sonuçlar doğurabilir'' dedi. 
     Ege Üniversitesi Sağlık ve Sosyal Hizmetler Dairesi Diyetisyeni Dr. Sevda Çeğilli, özellikle yılbaşı gecesinde aşırı besin tüketiminin çeşitli rahatsızlıklara yol açabileceğini belirterek, karbonhidrat içeren gıdalardan uzak durulması gerektiğini söyledi. 
     Hazırlanan özel ve bol çeşitli sofraların özellikle yaşlı ve çocuklar için büyük risk taşıdığına dikkati çeken Dr. Sevda Çeğilli, alkolün de dengeli içilmesi gerektiğini belirterek içki içecekleri de uyardı. 
     Akşam yemeği için en uygun saatin 20.00 olduğunun altını çizen Diyetisyen Dr. Çeğilli, alkol tüketimi sonrası işkembe gibi sakatat içeren gıdalar tüketilmesinin, kalp krizleriyle sonuçlanabileceği riskine işaret etti. Dr. Çeğilli'ye göre yılbaşı sofrası ve yılbaşı gecesi besin tüketimi şöyle olmalı 
     Akşam yemeği saat 20.00'de başlanarak ağır bir tempoda iki saat boyunca yenmeli. 
     Çok çeşitli yemekler vücudun dengesini bozup sindirimi güçleştireceği için, aşırı çeşitten kaçınılmalı. 
     Açken alkol tüketilmemeli ve vücudun sıvı dengesini bozmamak amacıyla bol bol su içilmeli. 
     Karbonidrat yüklü hamur işi, tahıl, makarna, hamurlu tatlılar gıdaların aşırı tüketiminden kaçınılmalı. 
     Yılbaşı eğlencesinde fazla hareketten, gece yemek yemekten, karbonhidrat ve protein içeren gıdaların karıştırarak tüketilmesinden uzak durulmalı. 
     Yılbaşı gecesinin sabahında soda-limon karışımı içmek bedeni ve mideyi rahatlatır. İşkembe çorbası yerine soda-limonla ayılmak daha sağlıklıdır. Gece de sabah da soda-limon karşımı içmek mide asitini dengeler. 
     
</TEXT>
</DOC>
