<DOC>
<DOCNO> 332582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/son/sonsiy07.html </URL>
<DATE> 2005/04/12/ </DATE>
<TIME> 08.40 </TIME>
<AUTHOR>  </AUTHOR>
<HEADLINE>
Yunanistan Dışişleri Bakanı bugün Ankara'ya geliyor 
</HEADLINE>
<TEXT>

     Molivyatis, ilk olarak Cumhurbaşkanı Sezer tarafından kabul edilecek Yunanistan Dışişleri Bakanı Petros Molivyatis, bugün Ankara'ya geliyor. Yunan bakan, Ankara ziyaretinin amacının, ikili ilişkilerin geliştirilmesine katkı sağlamayı sürdürmek olduğunu söyledi. 
     Molivyatis, iki günlük Türkiye ziyareti öncesi yaptığı açıklamada, "Avrupa Birliği içindeki gelişmeler ve Türkiye'nin Avrupa Birliği'yle ilişkileri önemli gündem maddelerimiz" dedi. 
     
     Hedef işbirliğinin güçlenmesi 
     Yunan bakan, Kıbrıs'ın tekrar birleşmesi sürecinin başlaması olasılığının da görüşmelerde değerlendirileceğini vurguladı. 
     Molivyatis, ticaret, enerji, turizm ve benzeri ekonomik sektörlerde işbirliğini güçlendirmenin de hedefleri arasında olduğunu belirtti. 
     
</TEXT>
</DOC>
