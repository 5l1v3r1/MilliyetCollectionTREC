<DOC>
<DOCNO> 333775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/15/son/sontur24.html </URL>
<DATE> 2005/04/15/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Ünür son yolculuğuna pazar günü uğurlanacak 
</HEADLINE>
<TEXT>

     Geçirdiği beyin kanaması nedeniyle dün yaşamını yitiren gazeteci Esen Ünür, pazar günü Kocatepe Cami'nde kılınacak cenaze namazının ardından Karşıyaka Mezarlığı'nda defnedilecek. 
     Önceki gün kaldırıldığı Güven Hastanesi'nde hayatını kaybeden gazeteci Ünür'ün cenazesi, Kocatepe Cami'nde pazar günü öğle namazının ardından kılınacak cenaze namazının ardından Karşıyaka Mezarlığı'nda defnedilecek. 
     1942 yılında Bolu'da doğan Ünür, TED Ankara Koleji ve 
     Ankara İktisadi ve Ticari İlimler Akademisi'ne bağlı Gazetecilik ve Halkla İlişkiler Yüksekokulu'nu bitirdi. 
     Gazeteciliğe 1963 yılında TRT Ankara Radyosu'nda başlayan Ünür, bir süre Sakıp Sabancı'nın basın danışmanlığını yaptı. 
     Hürriyet gazetesinin Ankara bürosunda haber servisi yöneticiliği de yapan Ünür, aynı gazetenin Washington temsilciliği görevini de üstlendi. Ünür, daha sonra tekrar TRT'ye dönerek Genel Müdür Danışmanlığı görevinden emekli oldu. 
     Ünür'ün cenaze töreni için ABD'de bulunan oğlunun, Türkiye'ye gelişinin beklendiği öğrenildi. 
     
</TEXT>
</DOC>
