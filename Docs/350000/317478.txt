<DOC>
<DOCNO> 317478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/22/son/sondun10.html </URL>
<DATE> 2005/02/22/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Talabani, Cumhurbaşkanlığı seçiminde rakipsiz gibi 
</HEADLINE>
<TEXT>

     Irak'ta yapılan seçimlerde oluşturulan 275 üyeli Ulusal Meclisin önümüzdeki günlerde toplanacağı belirtiliyor. 
     Meclis'in, Kürdistan Yurtseverler Birliği KYB lideri Celal Talabi'yi cumhurbaşkanı olarak seçmesi olasılığının çok büyük olduğu belirtiliyor. 
     Ulusal Meclis'in, ilk olarak üçte iki çoğunlukla cumhurbaşkanı ve iki cumhurbaşkan yardımcısı seçeceği belirtiliyor. Şii lideri Ayetullah Sistani'nin desteğindeki Şii İttifakı'nın 140 sandalye, Kürt İttifakı'nın ise, 75 saldalyeye sahip olacağı Meclis, daha sonra başbakan ve hükümet üyelerini belirleyecek. 
     Hükümeti görevlendirmenin yanı sıra, 10 ay içerisinde yeni anayasayı hazırlayacak olan Meclis'te Şiilerin, yetki itibariyle en önemli üst düzey görev olan başbakanlığı elde etmek için Kürtlere ihtiyaçları olacak. İki ittifakın, 275 üyeli Meclis'te işbirliğini yaparak atamalar için gerekli çoğunluk elde edeceği kaydediliyor. 
     Şiiler ile Kürtler arasında yapılan temaslarda üst düzey görevlendirmeler konusunda görüş birliğine varıldığı ifade ediliyor. 
     Buna göre, başbakanlığa bir Şii, Cumhurbaşkanlığına ise, bir Kürt'ün getirilmesi planlanıyor. 
     Kürdistan Demokrat Partisi KDP lideri Mesut Barzani'nin Kürdistan bölgesinin başında olmayı tercih ettiği için Talabani'nin, daha çok sembolik bir görev olan cumhurbaşkanlığına aday gösterilmesi kararlaştırıldı. 
     Böylece, 71 yaşındaki Celal Talabani'nin cumhurbaşkanlığı için en güçlü aday olarak görülüyor. 
     Kürtlerin, Talabani'nin, cumhurbaşkanı olarak Kerkük sorununun çözümlenmesi için "anahtar bir rol" oynayabileceğini umdukları belirtiliyor. 
     Ancak, Kerkük'ü Iraklı Kürdistan'ın başkenti haline getirmek isteyen Kürtlerin Kerkük ile ilgili talepleri konusunda Şiilerden destek alamayacağı kaydediliyor. Bu nedenle Şiiler ile Kürtler arasındaki "ittifak"ın fazla ömürlü olamayacağı savunuluyor. 

     
</TEXT>
</DOC>
