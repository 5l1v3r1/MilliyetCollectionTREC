<DOC>
<DOCNO> 316194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/17/son/sontur28.html </URL>
<DATE> 2005/02/17/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Hafta sonu yağmur var, havalar yeniden soğuyor 
</HEADLINE>
<TEXT>

     Hafta başında Ege'den yurda giriş yapan yağışlı hava tüm Türkiye'yi kaplıyor. Hafta sonu bütün bölgeler yağış alırken, yüksek kesimlerde yağışlar karla karışık yağmur ve kar şeklinde düşecek. İstanbul, İzmir, Antalya, Samsun, Ankara, Adana önümüzdeki üç gün yağış alıyor. Ankara pazar günü karla karla karışık yağmurlu, Erzurum hafta sonu kar yağışı altında. 
     Hava sıcaklığı yarın Marmara'da, hafta sonu kuzey bölgelerimizde azalacak. İstanbul'da gündüz sıcaklığı 7 dereceye iniyor. En düşük gündüz sıcaklıkları Samsun'da 14, Ankara'da 7, Erzurum'da -5, İzmir'de 13, Adana'da 17 ve Antalya'da 14 derece tahmin ediliyor. 
     YARIN Trakya'da kar yağışı, Bolu-Eskişehir çevresinde karla karışık yağmur bekleniyor. Doğu Anadolu, Artvin ve Mardin çevreleri dışında tüm Türkiye yağmur alacak. Yağışlar özellikle İzmir, Aydın, Muğla ve Antalya'de şiddetli yağacak. 
     CUMARTESİ günü Erzurum-Kars çevresi kar yağışlı Bolu-Ankara-Eskişehir hattında sabah saatlerinde hafif karla karışık yağmur görülebilir. Trakya dışında tüm bölgeler yağış alıyor, Kıyı Ege ve Akdeniz'de yağışlar sağanak şeklinde düşüyor. 
     PAZAR günü ise Trakya parçalı bulutlu, Bolu-Kastamonu hattı karla karışık yağmurlu, Erzurum-Kars çevresinde kar yağışı sürüyor. Diğer yerlerin tamamında yağmur var... Yağmur Ege'de özellikle sabah saatlerinde etkili. 
     

     
</TEXT>
</DOC>
