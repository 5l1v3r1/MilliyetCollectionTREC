<DOC>
<DOCNO> 325959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/22/son/sonspo03.html </URL>
<DATE> 2005/03/22/ </DATE>
<TIME> 08.50 </TIME>
<AUTHOR>  </AUTHOR>
<HEADLINE>
Mourinho depremi... Neler olacak 
</HEADLINE>
<TEXT>

     Chelsea’nin Portekizli çalıştırıcısı Jose Mourinho’ya UEFA’dan ceza geliyor. The Times tartışma nedeniyle en iyi ihtimalle Mourinho'nun bir veya iki maç sahaya sokulmayacağını, en kötü ihtimalle Chelsea'nin Avrupa Şampiyonası'ndan çıkarılabileceğini belirtiyor. 
     The Guardian Mourinho'nun sert tavırları ile bu duruma kendisinin davetiye çıkardığını ve daha öncesinden de kabarık bir sicili olan teknik direktörün önce kendi sinirine karşı zafer kazanması gerektiğini belirtirken, Daily Telegraph UEFA'yı çifte standart ile suçluyor. 
     Gazete "Mourinho'ya ceza vermek yerden göğe kadar haklı olabilir ama futbolu temizlemek istiyorsa UEFA önce Avrupa maçlarında ırkçı hakarete uğrayan siyah oyuncular konusunda adım atmalı Deco, Collina ve Rijkaard gibi yetkililere yönelik iddiaları araştırmalı" diyor. 
     
     Mourinho neler yapmıştı 

     Londra temsilcisinin Barcelona’ya 2-1 mağlup olduğu karşılaşma sonrasında hakem Frisk’in maçı sattığını öne süren Mourinho, İsveçli hakemin görevi bırakmasında başrolü oynamıştı. UEFA’dan yapılan açıklamada, başarılı teknik adamın Bayern Münih ile oynanacak Şampiyonlar Ligi Çeyrek Final karşılaşmasında sahaya çıkamayabileceği ifade edildi. Kesin ceza 31 Mart’ta belli olacak. 

     
</TEXT>
</DOC>
