<DOC>
<DOCNO> 328028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/29/yasam/yas03.html </URL>
<DATE> 2005/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölen bebeğinin ikizini arıyor 
</HEADLINE>
<TEXT>


Şanlıurfalı Zencirci, 1992'de doğan ikizlerinden birini evlatlık verdi. Yanında kalan kızı ölen Zencirci, televizyonda gördüğü diğer kızını bulmak için İstanbul'a geldi, ancak bulamadı 

ESRA ÖRGEN Adana DHA 

Şanlıurfa'nın Viranşehir ilçesinde yaşayan Mustafa Zencirci, 13 yıl önce pamuk tarlasında evlatlık verdiği kızını arıyor. 1992'de pamuk tarlasında çalışmak için Adana'ya gelen Zenciri'nin hamile eşi Zine, Ceyhan Devlet Hastanesi'nde ikiz kız bebek dünyaya getirdi. 
Hastanede yanına gelen iki kadının bebeklerden birini evlatlık istediğini, ancak kabul etmediklerini kaydeden Zencirci, şunları söyledi 
"Daha sonra evimize gelen genç bir çift, 'Allah rızası için bizi evlat sahibi yapın. Size yalvarıyoruz' diye ağladı. Pamuk toplayan tüm işçiler de onunla birlikte ağlamaya başlayınca ikizlerden birini evlatlık verdik. Ama bu insanlara bir daha ulaşamadık. Biz de kalan bebeğimizde bir süre sonra hayatını kaybetti." 
Evlatlık verdiği kızının 2004'te bir televizyon kanalına çıkarak, gerçek ailesini aradığını anlattığını ifade eden Zencirci, "Kızımı bulabilmek için borç alarak İstanbul'a gittim. Ancak kimse bana yardımcı olmadı. Bulamadım. Kızımı bulmak için yardım bekliyorum" dedi. 


</TEXT>
</DOC>
