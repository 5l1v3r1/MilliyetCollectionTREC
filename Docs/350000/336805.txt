<DOC>
<DOCNO> 336805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/25/son/sonyas15.html </URL>
<DATE> 2005/04/25/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Dünyanın en büyük yolcu uçağı Çarşamba günü havalanacak... 
</HEADLINE>
<TEXT>

     Dünyanın en büyük yolcu uçağı Airbus A380'in ilk uçuşunu Çarşamba günü yapacağı bildirildi. 
     Airbus'tan yapılan açıklamada, ''Son dakika problemleriyle karşılaşılmaması ve hava şartlarının uygun olması halinde çift katlı yolcu uçağı ilk uçuşunu 27 Nisan'da gerçekleştirecek'' denildi. 
     Fransa'nın Toulouse kentindeki Airbus merkezinde mühendislerin, A380'in test uçuşu için son hazırlıkları yürüttüğü kaydediliyor. 
     Test uçuşları 1 yıl sürecek olan Airbus A380 modelini ilk olarak Singapore Airlines'ın kullanmaya başlaması planlanıyor. 
     Etiket fiyatı 285 milyon dolar olan A380 modeli için bugüne kadar 13 havayolu yaklaşık 139 sipariş verdi. 
     840 yolcu taşıma kapasitesine sahip A380 uçaklarında kokteyl ve spor salonu da bulunuyor. 
     Geliştirilmesi için yaklaşık 12 milyar dolar yatırım yapılan A380, geniş ve ağır olması nedeniyle ek yatırım yapılmaması halinde birçok havalimanına inemeyecek. 
     Boeing'in 747 modeliyle rekabet eden A380 modeli, 840 yolcu taşıyabiliyor. Uçağın uçuş menzili ise 15 bin kilometre. 
     Boeing 747'ler ise 416 yolcu taşıma kapasitesine sahipken uçuş mesafeleri 13 bin 450 kilometreyi buluyor. 
     
</TEXT>
</DOC>
