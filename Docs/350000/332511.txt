<DOC>
<DOCNO> 332511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/son/soneko07.html </URL>
<DATE> 2005/04/12/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
IMF, Türk Cumhuriyetleri'nden memnun 
</HEADLINE>
<TEXT>

     IMF Enstitüsü Başkanı, IMF Araştırma Bölümü Başkan Yardımcısı Muhsin S. Khan, Türk Cumhuriyetleri'nin çok etkileyici büyüme oranları yakaladıklarını, bunu sürdürülebilir bulduklarını belirtti. 
     IMF'nin 30 yıl sonra ekonomik araştırmalara ağırlık vermeye başlamasında önemli rolü olan isimlerden eski Orta Doğu ve Orta Asya Bölümü Başkanı Pakistanlı iktisatçı Khan, IMF'nin yayımladığı Survey dergisinin sorularını yanıtladı. 
     "Görece yoksul olan Orta Asya'nın geçiş ekonomileri hakkında iyi haberler var mı " sorusuna Khan, "Kesinlikle var. 
     Bazıları petrol üreticisi olan bu üyeleri değişken ülkeler grubunun tümünde geniş bir makroekonomik istikrar, düşük enflasyon, oldukça istikrarlı döviz kuru, yönetilebilir borç stoku ve bölgenin kalanına göre çok etkileyici büyüme oranları var" dedi. 
     Muhsin Khan, Türk Cumhuriyetleri'nin ekonomik yarışa düşük bir düzeyden başladıklarını, ekonomilerinin Berlin Duvarı'nın çöküşüyle birlikte çöktüğünü hatırlattı. Ancak Türk Cumhuriyetleri'nde büyüme oranlarının ortalama yüzde 6- 10 ya da daha yüksek olduğunu belirten Muhsin S.Khan, 
     " Bölgede yıllar boyu bu tür bir büyümeden söz ediyoruz. Bu çabanın sonunda, belki de yüzde 6-8 arasında bir sürdürülebilir büyüme oranına ulaşacak" dedi. 
     Khan, bu büyümenin, Türk Cumhuriyetleri'nde halen yüksek olmakla birlikte düşme eğilimi gösteren işsizliğin ve yoksulluğun azaltılmasına yardımcı olması gerektiğini anlattı. 
     
</TEXT>
</DOC>
