<DOC>
<DOCNO> 307519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/18/son/sonsiy10.html </URL>
<DATE> 2005/01/18/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Anayasa Mahkemesi Belediye Kanunu'nu şekil yönünden iptal etti 
</HEADLINE>
<TEXT>

     Anayasa Mahkemesi, 5272 Sayılı Belediye Kanunu'nu şekil yönünden iptal etti ve yasal boşluğun doldurulması için yasama organına 6 ay süre verdi. 
     Anayasa Mahkemesi Başkan Vekili Haşim Kılıç, gazetecilere yaptığı açıklamada, toplantıda anamuhalefet partisi CHP'nin 5272 Sayılı Belediye Kanunu'nun şekil yönünden iptali ve yürürlüğünün durdurulması istemiyle açtığı davanın görüşüldüğünü söyledi. 
     Anayasa Mahkemesi, 5272 Sayılı Belediye Kanunu'nu şekil yönünden iptal etti ve yasal boşluğun doldurulması için yasama organına 6 ay süre verdi. 
     Anayasa Mahkemesi Başkan Vekili Haşim Kılıç, gazetecilere yaptığı açıklamada, toplantıda anamuhalefet partisi CHP'nin 5272 Sayılı Belediye Kanunu'nun şekil yönünden iptali ve yürürlüğünün durdurulması istemiyle açtığı davanın görüşüldüğünü söyledi. 
     Belediye Kanunu'nu şekil yönünden iptal ettiklerini bildiren Kılıç, yürürlüğün durdurulması isteminin ise reddedildiğini söyledi. İptal kararının yasal boşluk doğuracağını ifade eden Kılıç, bu boşluğun doldurulması için yasama organına 6 ay süre tanıdıklarını kaydetti. 
     Anayasa Mahkemesi'nin şekil bakımından denetimde kanunlarda son oylamanın öngörülen çoğunlukla yapılıp yapılmadığını incelediğini anlatan Kılıç, yasanın geçici 4. maddesinin af niteliği taşıdığını ve bu maddenin nitelikli çoğunlukla kabul edilmesi gerektiğini anımsattı. Kılıç, yasanın tümü üzerindeki son oylamanın, geçici 4. madde olmaksızın yapılması gerektiğine işaret etti. 
     CHP'nin iptal dilekçesinde, söz konusu yasanın son oylamasının yapılmadığı ifade edilerek Anayasa'nın öngördüğü ''son oylamada gerekli çoğunlukla kabul'' koşulunun gerçekleşmediği kaydedilmişti. 
     
</TEXT>
</DOC>
