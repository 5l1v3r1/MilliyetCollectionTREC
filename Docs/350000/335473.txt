<DOC>
<DOCNO> 335473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/21/son/sondun24.html </URL>
<DATE> 2005/04/21/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Irak'ta helikopter vuruldu, 9 kişiden kurtulan yok 
</HEADLINE>
<TEXT>

     Irak'ın başkenti Bağdat'ın kuzeyinde füzeyle vurulan MI-8 tipi bir ticari helikopter düştü. Helikopterde bulunan 9 kişi hayatını kaybetti. 
     Bir Amerikalı askeri kaynak, helikopterin, başkent Bağdat'ın kuzeyinde uçtuğu sırada vurulduğunu kaydetti. 
     Bulgaristan Savunma Bakanlığı'ndan yapılan açıklamada, helikopterin füze ateşi nedeniyle düştüğü belirtildi. 
     Açıklamada, helikopterde bulunan 3'ü Bulgar vatandaşı, 9 kişinin de öldüğü kaydedildi. 
     
     BULGARİSTAN 3 BULGAR ÖLDÜ 

     Bağdat'ın kuzeyinde düşen helikopterde 3 Bulgar vatandaşının öldüğü bildirildi. 
     Bulgaristan Savunma Bakanlığı sözcüsü Vladimir Prelezov, helikopterin mürettebatının Bulgar olduğunu belirtti. 
     Sözcü, helikopterdeki diğer kişilerin milliyetlerinin ne olduğu konusunda bilgi vermedi. 
     
</TEXT>
</DOC>
