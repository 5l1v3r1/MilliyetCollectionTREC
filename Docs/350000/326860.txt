<DOC>
<DOCNO> 326860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/25/magazin/mag05.html </URL>
<DATE> 2005/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>



Kliniğe yatırıldı 
DIŞ HABERLER 
ABD'li şarkıcı Whitney Houston, uyuşturucu sorunu nedeniyle rehabilitasyon merkezine yattı. Daha önce kokain, marihuana ve hap kullandığını itiraf eden 41 yaşındaki Houston, geçen mart ayında da tedavi görmüştü. 

Efsane döndü 
Sandra Bullock, son filmi 'Miss Congeniality 2 Armed and Fabulous'un, Hollywood'daki galasına katıldı. Bullock'a filmde, 'Uzay Yolu'ndaki Kaptan Kirk rolüyle tanınan aktör William Shatner eşlik ediyor. 

Beckham 'sıkıldı' 
DIŞ HABERLER SERVİSİ 
İspanya'nın Real Madrid takımında oynayan İngiliz futbolcu David Beckham, Madrid'e yerleşmelerinden bu yana paparazzilerin özellikle çocuklarını çok rahatsız ettiğini, bu nedenle ülkesine dönmek zorunda kalabileceğini ima etti. 

Kovalamaca bitti 
"Milyon Dolarlık Bebek"le ikinci kez Oscar alan Clint Eastwood, Der Spiegel'e konuştu. Artık macera filmlerinde rol almama nedenlerine değinen Eastwood, iyi bir senaryoyu kabul edebileceğini belirterek, "Ama bu yaştaki birini kim suçluların peşinden gönderir, bilemem" dedi. 


</TEXT>
</DOC>
