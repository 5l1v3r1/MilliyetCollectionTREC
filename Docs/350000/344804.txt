<DOC>
<DOCNO> 344804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/22/son/sondun10.html </URL>
<DATE> 2005/05/22/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Irak ve İsrail arasında samimi görüşme 
</HEADLINE>
<TEXT>

     Irak Dışişleri Bakanı Hoşyar Zebari ve İsrail Altyapı Bakanı Binyamin Ben Eliezer, Ürdün’deki Dünya Ekonomik Forumu toplantısı sırasında kısa ama samimi bir sohbet yaptı. 
     Irak doğumlu olan Eliezer ile Zebari, birbirlerini görünce yüzleri gülerek birbirlerine yaklaştılar. Eliezer, Zebari’ye Arapça "Nasılsınız " diye sordu, Zebari ise İngilizce "İyiyim" dedikten sonra Arapça "Allah’a Şükür" elhamdülillah diye yanıt verdi. 
     İki politikacı, fotoğrafçılar bu seyrek rastlanan karşılaşmayı görüntülerken, sıcak bir şekilde tokalaşarak poz verdiler. 
     Daha sonra iki politikacı kısa bir sohbet yaptı ve ayrıldı. 
     Sadece Ürdün, Mısır ve Moritanya ile barış anlaşması imzalayan İsrail, Arap dünyasının diğer ülkeleriyle teknik olarak savaş halinde bulunuyor. 
     Bu nedenle Mısırlı ve Ürdünlü politikacılar dışında, İsrailli ve Arap politikacılar arasında görüşmeler çok seyrek rastlanıyor ve dikkat çekici oluyor. 
     
</TEXT>
</DOC>
