<DOC>
<DOCNO> 300511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/24/son/sondun45.html </URL>
<DATE> 2004/12/24/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Katolik kilisesi Yoksulluğa harcanacak para Irak'ta çarçur ediliyor 
</HEADLINE>
<TEXT>

     İngiltere'deki Katolik kilisesinin bir numaralı ismi Kardinal Cormac Murphy-O'Connor, Irak savaşını bir kez daha sert bir dille eleştirdi ve ''insanları yokluk ve yoksulluktan kurtarabilecek milyarlarca liranın savaşta heba edilmesini'' kınadı. 
     Press Association ajansı, kardinalin bu gece Londra'daki Westminster katedralinde Noel dolayısıyla bir araya gelecek topluluğa hitaben yapacağı konuşmanın özetini yayınladı. Ajansa göre, Kardinal O'Connor, ''Milyarlarca sterlinin Irak savaşında çarçur edilmesi korkunç bir şey Oysa bu paralar, insanları yokluk, yoksulluk ve açlıktan kurtarmak, korkunç hastalıkları tedavi etmekte kullanılabilir'' diyecek. 
     Kardinal O'Connor, 2003 martında Irak'a saldıran ABD ve İngiltere'yi sık sık eleştiriyor. Savaştan önce de Anglikan kilisesi lideri Başpiskopos Rowan Williams'la ortaklaşa barış çağrısında bulunan kardinal, savaşın ''başarısızlığa mahkum'' olduğunu belirtmişti. 
     
</TEXT>
</DOC>
