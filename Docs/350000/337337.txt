<DOC>
<DOCNO> 337337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/son/sondun49.html </URL>
<DATE> 2005/04/27/ </DATE>
<TIME> 21.55 </TIME>
<AUTHOR>  </AUTHOR>
<HEADLINE>
Gazze Şeridi nden geri çekilme gösterisi... 
</HEADLINE>
<TEXT>

     Gazze Şeridi'nde, Guş Katif Yahudi yerleşiminde toplanan binlerce geri çekilme karşıtı, bu yaz başlaması beklenen yerleşimlerin boşaltılmasını protesto etti. 
     Sabahtan itibaren Gazze Şeridi'ne otobüslerle gelmeye başlayan protestocuların sayısı 40-50 bin dolayında kalırken, gösteriyi düzenleyenler 80 bine yakın katılım olduğunu öne sürdü. 
     Geri çekilme karşıtı milletvekillerinden, İsrail Parlamentosu'nun Ulusal Birlik Partisi milletvekillerinden Arieh Eldad, protestoculara ''sivil itaatsizlik'' çağrısında bulundu ve karşılığında hapse girmeye de hazır olmalarını istedi. 
     Bu arada Yeşa Judea, Samarya ve Gazze Konseyi Başkanı Bentzi Lieberman da göstericileri, boşaltma uygulaması sırasında polise ve askere karşı koymaya çağırdı. 
     ''Guş Katif ve kuzey Samarya'da Batı Şeria abluka uygulamaya kalkarlarsa, biz bunu, kuvvet kullanma hariç, her yolla kıracağız'' diye konuşan Lieberman, güvenlik güçlerinin kitleleri durdurmaya kalkıştığı her yerde mücadele verileceğini belirtti. 
     
</TEXT>
</DOC>
