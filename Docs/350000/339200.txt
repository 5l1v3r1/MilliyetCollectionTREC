<DOC>
<DOCNO> 339200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/03/son/soneko25.html </URL>
<DATE> 2005/05/03/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Sabancı Holding Gima'nın bugün yüzde 10 hissesi devralınacak 
</HEADLINE>
<TEXT>

     Sabancı Holding, Gima’nın bugün yüzde 10 hissesinin devir alınacağını, kalan yüzde 50.178 hissenin devrinin, çeşitli önkoşulların tamamlanması ve gerekli izinlerin alınmasına bağlı olduğunu bildirdi. 
     Sabancı Holding A.Ş’den, bugünkü özel durum açıklamasına ek olarak İMKB’ye gönderilen yazıda, şirketin yüzde 40 iştiraki olan CarrefourSA Carrefour Sabancı Ticaret Merkezi A.Ş’nin, Gima Gıda ve İhtiyaç Maddeleri T.A.Ş’nin hisse senetlerinin çoğunluğunu satın almak üzere bugun hisse alım ve satım sözleşmesi imzaladığı hatırlatılarak, şöyle denildi 
     "Bu anlaşma gereğince 03 Mayıs 2005 tarihinde yüzde 10 hisse devir alınacaktır. Kalan yüzde 50.178 hissenin devri, çeşitli önkoşulların tamamlanması ve gerekli izinlerin alınmasına bağlıdır. Bu nedenle şu an için şirketimizin ve CarrefourSA Carrefour Sabancı Ticaret Merkezi A.Ş’nin çağrıda bulunup bulunmayacağı konusunda alınmış bir kararı yoktur" denildi. 
     
     FİBA HOLDİNG'İN AÇIKLAMASI 

     Fiba Holding A.Ş., Gima Gıda ve İhtiyaç Maddeleri T.A.Ş.’deki yüzde 60, Endi Tüketim Malları Sanayi ve Ticaret A.Ş.’deki yüzde 55 hissesini CarrefourSA Carrefour Sabancı Ticaret Merkezi A.Ş.’ye satmak üzere "Hisse Satış Sözleşmesi" imzaladı. 
     Fiba Holding’den yapılan yazılı açıklamada, Fiba Holding A.Ş.’nin, "stratejik olarak Türkiye’de gıda perakendeciliği sektöründen çıkma kararı aldığı ve satışın bu karara istinaden gerçekleştirildiği" bildirildi. 
     
</TEXT>
</DOC>
