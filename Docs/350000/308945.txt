<DOC>
<DOCNO> 308945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/24/son/sontur12.html </URL>
<DATE> 2005/01/24/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Karda bisiklete binince bu hale geldi 
</HEADLINE>
<TEXT>

     Taner BAYAR DHA 

BOLU'da, karda bisikletle gezinti yapmak isteyen 11 yaşındaki Akif Yılmaz dengesini kaybederek düştü. Yüzü gözü moraran, dişleri kırılan ve vücudunda ezikler olan Akif Yılmaz, hastanede tedavi altına alındı. 
     Bolu'nun Ovadüzü Köyü'nde oturan ilköğretim okulu 5'inci sınıf öğrencisi Akif Yılmaz, kar yağışına rağmen arkadaşlarıyla birlikte bisikletle gezintiye çıktı. Kar üzerinde hızla bisiklet kullanan Akif Yılmaz dengesini kaybederek yere düştü ve bir süre sürüklendi. Yaralanan Akif Yılmaz tesadüfen olay yerinden geçmekte olan akrabaları tarafından İzzet Baysal Devlet Hastanesi'ne kaldırıldı. Yüzü gözü moraran, dişleri kırılan ve vücudunda ezilmeler olan Akif Yılmaz tedavi altına alındı. Acı içerisinde kıvranan Akif Yılmaz, bir daha karlı havalarda bisikletle gezintiye çıkmayacağını söyledi. 
     
</TEXT>
</DOC>
