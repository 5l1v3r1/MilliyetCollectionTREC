<DOC>
<DOCNO> 324283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/yasam/yas05.html </URL>
<DATE> 2005/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz yamyama 2 ömür boyu hapis 
</HEADLINE>
<TEXT>


Mahkeme, arkadaşını parçalayan, pişirerek yediğini itiraf eden Peter Bryan'a tek bir ömür boyu hapsi az buldu 

DIŞ HABERLER 

İngiltere'de önce arkadaşı Brian Cherry'yi öldürüp beynini yiyen, kaldırıldığı akıl hastanesinde de oda arkadaşı Richard Loudwell'i döverek öldüren Peter Bryan adlı katil, önceki gün çıkarıldığı mahkemede 2 kez müebbet hapis cezasına çarptırıldı. 

Voodoo inancına göre... 
"Voodoo inancına göre yediği insanların enerjisinin kendisine geçtiğini" iddia eden Bryan'ın avukatı da, müvekkilinin psikolojik rahatsızlığının kurbanı olduğunu belirtti. 1993'te Nisha Sheth adlı kadını çekiçle öldürdüğü gerekçesiyle akıl hastanesine konan Bryan, 2001'de serbest bırakılmıştı. Serbest kaldıktan sonra cinayetlerine devam eden Bryan, arkadaşı Cherry'yi Londra'daki evinde öldürmüş, daha sonra da kurbanının vücudunu parçalara ayırarak pişirdiği anlaşılmıştı. 


</TEXT>
</DOC>
