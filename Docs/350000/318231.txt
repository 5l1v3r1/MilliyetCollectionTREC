<DOC>
<DOCNO> 318231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/24/son/soneko37.html </URL>
<DATE> 2005/02/24/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Babacan Zigzaglardan Türkiye çok çekti, buna izin vermeyeceğiz 
</HEADLINE>
<TEXT>

     Devlet Bakanı Ali Babacan, ''üç yıllık program ne ise tavizsiz uygulayacağız'' dedi. 
     Bakan Babacan, Ankara Ticaret Borsası ATB Şubat Ayı Meclis toplantısında yaptığı konuşmada, bugüne kadar Hükümet olarak ne söz verdilerse yaptıklarını, iki yıldır, ortaya koydukları hedeflerden daha iyi noktalara geldiklerini söyledi. 
     Babacan, yeni üç yıllık programdan taviz vermeyeceklerini vurgularken, bundan kimsenin endişe etmemesi gerektiğini söyledi. 
     Programı, tavizsiz uygulayacaklarını tekrarlayan Babacan, Türkiye'nin zigzaglardan çok çektiğini ve buna artık izin vermeyeceklerini belirtti. 
     Türkiye ekonomisinde köklü değişiklikler yaşanacağını anlatan Babacan, artık ''oyun sahası ve oyunun kurallarının'' değiştiğini söyledi. 
     Babacan ayrıca, ''kendi yaptığımızı kendi elimizle bozmayacağız'' dedi. 
     
</TEXT>
</DOC>
