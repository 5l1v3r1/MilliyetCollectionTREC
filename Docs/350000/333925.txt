<DOC>
<DOCNO> 333925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/16/yazar/asik.html </URL>
<DATE> 2005/04/16/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Yaşayan Türkçe 
</HEADLINE>
<TEXT>


İlkokullarda ders kitabı olarak okutulan İlköğretim Türkçe 8 adlı ders kitabındaki Ömer Asım Aksoy, Bedri Rahmi Eyüboğlu, Zeynep Oral, Feyza Hepçilingirler, Muhsin Ertuğrul, Ulaş Özdemir, İpek Ongun gibi çağdaş yazarlara ait metinler, söz konusu kitapların 2004 yılı baskısından niçin çıkarıldı 
Soruyu CHP Milletvekili Mustafa Gazalcı, Milli Eğitim Bakanı Hüseyin Çelik'e soruyor. Başka soruları da var. Örneğin 
2. Aynı kitapta komisyona ait "Atatürk'ün Bilime Verdiği Önem" başlıklı yazı, söz konusu kitapların 2004 yılı baskısından niçin çıkarılmıştır 
3. İlköğretim Türkçe 6, 7 ve 8 adlı ders kitaplarında geçen "ulus, tümce, sözcük, ilgeç, betimleme" gibi Türkçe sözcüklerin çıkarılarak yerine Arapça kökenli sözcüklerin kullanılması, bu kitapların yazarlarının bilgisi içinde mi olmuştur 
4. Ders kitaplarındaki bu değişikliklerin, 16.04.2003 tarihinde yayımladığınız "Yaşayan Türkçemiz" adlı genelgenizden sonra gerçekleşmiş olmasını nasıl açıklıyorsunuz 
Bu soruları soran Mustafa Gazalcı, görüşünü ekliyor 
- Milli Eğitim Bakanlığı, dili eskiye çevirmek için sinsi operasyonlar yapmaktadır... 

İstanbul Belediye Başkanı Topbaş, "İstanbul'u geleceğe taşıyacağız" demiş. 
Onu başarması için, İstanbul'a göç edenleri tekrar kendi memleketine taşıması lazım... 
Haldun Ertem 

Oğlum Bir babanın doğum gününde oğluna mektubudur... 

Sevgili oğlum 
Bugün tam on yedi 
yaşındasın 
Görüyorum ki artık 
Her şeyin farkındasın 
Ama ne zaman 
ararsam seni 
Ya diskoda 
Ya barda 
Ya ekran karşısındasın. 

Haklısın oğlum 
Devir artık bu devir 
Sen de çemberini 
çağına göre çevir 
Senin neyine 
Resim roman şiir 
Senin neyine 
Sanat vesair 
Ne diyor meşhur 
televizyon büyükleri 
Vur patlasın çal oynasın 
Devir artık bu devir 

Nasılsa 
Son düğmesi de koptu insanlığın 
Vefa can çekişiyor arka sokaklarda 
Umut mendil sallıyor giden trenlerin 
ardından 
Onur, adres arıyor 
mezarlıklarda 

Ama sen de haklısın 
Sana mı kaldı 
Kurtarmak vatanı 
Sana mı kaldı 
Uyandırmak yatanı 
Sana mı kaldı 
Duvara yapıştırmak 
Bu memleketi satanı 

Gel gör ki oğlum 
Senin de kurtuluşun yok bu gidişten 
Ne etsen ne yapsan 
Bir düğün 
Bir bayram 
Bir lale devri 
Hangi ekrana baksan 

Kim kiminle evleniyor 
Kim kiminle çıldırıyor 
Kim kime daldan dala 
Gelinim olur musun 
diyor 

Kimin umurunda 
yarınlar 
Kimin umurunda 
çocuklar 
Kimin umurunda bu 
isyank r çığlıklar 
Bir kavgadır 
Bir yarıştır 
Bir rezalettir gidiyor. 
Kime sorsan 
Cevaplar dünden hazır 
Halk böyle istiyor 
oğlum 
Halk böyle istiyor 
Gel gör ki 
Bir reyting uğruna 
Ne 'güneşler batıyor' oğlum 
Ne güneşler batıyor.... 

Ahmet Selçuk İLKAN 


Özgür olabilmek için yasalara sadık olmalıyız. 
Çiçero 

Komedi, üzerinden zaman geçmiş trajedidir. 
Carol Burnett 

Roman yazarı, kelimelerle ifade edilemeyecek olanı kelimelerle ifade eden kişidir... 
Ursula K. Le Guın 

Tezatname adlı kitaptan... Aykırı Yayınları 

Olmaz ilaç sine-i sad pareme İlaç soygununa ilişkin yazılar yazıyoruz. Yabancı tekellerin adı geçiyor. Sağlık Bakanlığı'nın adı geçiyor. Tek bir açıklama gelmiyor. Devam edelim o zaman... SSK bu yıla kadar, Türkiye'de satılmayan ya da eşdeğeri bulunmayan ilaçları dışarıdan kendisi getirtiyor, içeride üretilen ilaçları ise toplu ihaleye çıkarak alıyor... Alımlar büyük miktarlarda olduğundan fiyatları pazarlık yoluyla büyük ölçüde düşürebiliyordu. "SSK artık sadece sağlık hizmeti verecek, eczacılık hizmeti vermeyecek" denilerek bu uygulamadan vazgeçildi. Kurumun ilaç alım işi, Sağlık Bakanlığı ve Türk Eczacılar Birliği TEB arasında yapılan bir protokolle TEB'e devredildi. Peki sonuç mu Tıp Kurumu Başkanı Dr. Ali Rıza Göçer'e kulak veriyoruz 
"Özellikle dışarıdan getirilen ilaç fiyatları bir anda 8 - 10 kata kadar arttı. SSK'nın birkaç ay içindeki zararı 400 trilyon lirayı buldu." 
Göçer, ilaç fiyatlarındaki patlamaya ilişkin inanılması güç örnekler veriyor. 
"Örneğin, Resonium Powder adlı ilacı SSK 31.90 euroya alıyordu, şimdi TEB 70.73 euroya... Natulan'ı SSK 9.10 euroya alıyordu, şimdi TEB 49.25 euroya... Esidrex'i SSK 8.50 euroya alıyordu, TEB 26.58 euroya... Efudix Pomat'ı SSK 6.90 euroya alıyordu,ğ TEB on katı daha yüksek fiyatla 67.63 euroya alıyor. İşin en ilginç tarafı, eskiden SSK'nın, şimdi ise TEB'in bu saydığım ilaçları yurtdışındaki aynı yerden, Walter adlı depodan almaları... 

Açık açık deve edilen yüz milyonlarca doların hesabını Sağlık Bakanı Recep Akdağ'a kimse sormuyor. Zaman zaman Prof. Mehmet Neşşar gibi milletvekilleri soracak oluyor. Onlara da Sağlık Bakanı yanıt vermiyor. 



</TEXT>
</DOC>
