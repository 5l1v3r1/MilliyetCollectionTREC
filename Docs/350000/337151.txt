<DOC>
<DOCNO> 337151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/son/sontur43.html </URL>
<DATE> 2005/04/26/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Zinciri kopan salıncak çocukların üzerine devrildi .. 
</HEADLINE>
<TEXT>

     İzmir'in Çiğli İlçesi'nde, 2 çocuk zinciri kopan demir salıncağın üzerlerine devrilmesi sonucu yaralandı. 
     AA muhabirinin aldığı bilgiye göre, Egekent Konutları Birlik Sitesi'nin çocuk parkında oynayan Yaren Sözer 5 ile Bilal Makas 4 , ''beşik salıncak'' olarak adlandırılan salıncağa binerken zincir koptu. Bunun üzerine yere düşen çocukların üzerine demir salıncak devrildi. 
     Sağ elinin serçe parmağından yaralanan Yaren Sözer, Egekent Devlet Hastanesi'ne kaldırılırken, sağ elinin 3 parmağında ezilme olan Bilal Makas, Hatay Askeri Hastanesi'nde tedavi altına alındı. Makas'ın burada yapılan ilk müdahalenin ardından sevk edildiği Dokuz Eylül Üniversitesi Tıp Fakültesi Hastanesi'nde ameliyata alındığı öğrenildi. 
     Bu arada yaralanan çocukların aileleri, sitenin içinde bulunan çocuk parkındaki oyun aletlerinin çok eskidiğini, onarılması için birçok kez Çiğli Belediyesi'ne başvurmalarına rağmen olumlu yanıt alamadıklarını öne sürdüler. 
     
</TEXT>
</DOC>
