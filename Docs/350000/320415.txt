<DOC>
<DOCNO> 320415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/son/sonspo31.html </URL>
<DATE> 2005/03/03/ </DATE>
<TIME> 15.29 </TIME>
<AUTHOR>  </AUTHOR>
<HEADLINE>
Hollanda futbolunun "general"i Michels, 77 yaşında öldü 
</HEADLINE>
<TEXT>

     Eski Hollanda Milli Futbol Takımı Teknik Direktörü ve ''General'' lakaplı Rinus Michels, 77 yaşında hayata gözlerini yumdu. 
     Hollanda futbolunun babası olarak bilinen ve yaklaşık 2 hafta önce kalp rahatsızlığı nedeniyle hastaneye kaldırılan Michels'in, bu sabah saatlerinde Belçika Aalst'taki hastane odasında öldüğü bildirildi. 
     Michels, 1988 yılında Avrupa Şampiyonu olduğunda ve 1974 Dünya Kupası final maçında kupayı Batı Almanya'ya kaptırdığında Hollanda Milli Takımı'nın başındaydı. 
     Rinus Michels, 1940 yılında Ajax'ın başarılı futbolcuları arasında yer almış ve bu kulüpteki başarısını, 1970'te takımın başına geçip birçok lig şampiyonluğu ve 1971'de Avrupa kupasını kazanarak sürdürmüştü. 
     Ajax'tan ayrıldıktan sonra 1974'te FC Barcelona ile İspanya Ligi şampiyonluğunu elde eden, kariyeri boyunca ABD ve Batı Almanya takımlarını da çalıştıran Michels, Johan Cruyff, Johan Neeskens, Ruud Krol ve Rob Rensenbrink gibi 60 ve 70'li yılların futbol ilahları arasında yer alıyordu. 
     
</TEXT>
</DOC>
