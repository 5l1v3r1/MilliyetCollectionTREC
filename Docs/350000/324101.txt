<DOC>
<DOCNO> 324101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/16/son/sonspo27.html </URL>
<DATE> 2005/03/16/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Orgeneral Tolon, Fenerbahçe'yi ziyaret etti... 
</HEADLINE>
<TEXT>

     1. Ordu Komutanı Orgeneral Hurşit Tolon, Fenerbahçe Kulübü'nü ziyaret etti. 
     Tolon, Fenerbahçe Burnu'ndaki kulüp binasında Başkan Aziz Yıldırım, Genel Sekreter Vedat Olcay, yönetici Ünal Uzun ve Genel Müdür Serkan Acar tarafından karşılandı. 
     Karşılama sırasında kulübe pasaportunu almak üzere gelen Brezilyalı futbolcu Alex De Souza ile tanışan 1. Ordu Komutanı Tolon, müzeyi ve daha önce görev yapmış başkanların fotoğraflarının bulunduğu panoyu da inceledi. Tolon, ayrıca kulüp defterine ziyareti ile ilgili yazı yazdı. 
     Başkan Yıldırım ile Orgeneral Tolon bir süre görüştükten sonra birbirlerine şilt verdi. 
     
     YILDIRIM'IN BASIN TOPLANTISI 
     Fenerbahçe Kulübü Başkanı Aziz Yıldırım'ın 23 Mart Çarşamba günü basın toplantısı düzenleyeceği bildirildi. 
     Sarı-lacivertlilerin resmi internet sitesinde yapılan açıklamada, Yıldırım'ın basın toplantısının saat 11.00'de kulüp binasında gerçekleştirileceği ifade edildi. 
     
</TEXT>
</DOC>
