<DOC>
<DOCNO> 324336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/son/sondun29.html </URL>
<DATE> 2005/03/17/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Irak'ta 2 yılda kaç sivil öldü 
</HEADLINE>
<TEXT>

     Irak'ın 20 Mart 2003'te ABD tarafından işgal edilmesinden bu yana 17 ila 19 bin Iraklı sivilin hayatını kaybettiği sanılıyor. 
     Akademisyenlerin ve barış savunucularının, en az iki medya kuruluşuna dayanarak ''www.iraqbodycount.net'' adresinden duyurduğu son rakamlara göre, Irak'ta işgalin başlamasından bu yana 17 bin ila 19 bin 422 sivil hayatını kaybetti. 
     Düşünce kuruluşlarının 2003 yılı tahminlerine göre, savaşta ölen Iraklı asker sayısı da 4895 ile 6370 arasında. Bu konuda resmi veri yok. 
     ABD Savunma Bakanlığı'nın bildirdiği son rakamlara göre, Irak'ta 1512 Amerikalı, 82 İngiliz asker öldü. Savaşa diğer ülkelerden gönderilen ve hayatını kaybeden askerlerin sayısı ise 85. 
     Irak'ın 80 bin mevcutlu istihkam ağırlıklı birliklerinin 2 Ağustos 1990'da Kuveyt'in ''Irak'ın 18. Vilayeti'' ilan edilerek ülkeyi işgal ve ilhak etmesi üzerine ABD'nin giriştiği Körfez Savaşı'nda 16 Ocak - 28 Şubat 1991 , 60 bin Iraklı sivilin öldüğü bildirilmişti. 
     Irak'ın verdiği bu sivil kayıp açıklamasını yapan dönemin ABD nüfus dairesi başkanı, hemen görevden alınmıştı. 
     ABD, Irak'ın Kuveyt'i işgali üzerine 5,5 ay süren ''Körfez Krizi'' boyunca savaş hazırlığı yaptı. Irak'a uygulanan BM ambargoları, 2003 ilkbaharına kadar sürdürüldü. 
     
</TEXT>
</DOC>
