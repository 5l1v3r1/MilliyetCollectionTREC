<DOC>
<DOCNO> 348754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/03/son/sonyas22.html </URL>
<DATE> 2005/06/03/ </DATE>
<TIME> 21.15 </TIME>
<AUTHOR>  </AUTHOR>
<HEADLINE>
Mezuniyet törenine 3 aylık bebekleri ile katıldılar... 
</HEADLINE>
<TEXT>

     Zonguldak Karaelmas Üniversitesi ZKÜ Ereğli Eğitim Fakültesi’nden 2004-2005 eğitim-öğretim yılında mezun olan öğrenciler, törenle diplomalarını aldı. 
     ZKÜ Rektörü Prof. Dr. Bektaş Açıkgöz, törende yaptığı konuşmada, fakültelerinin kampusa ihtiyacı olduğunu, öğretmen lojmanı ve öğrencilerin yurt ihtiyaçlarının karşılanması konusunda da destek beklediklerini söyledi. 
     Ereğli Kaymakamı Aziz İnci de fakültenin karşısında bulunan ormanlık alanın kampusa dönüştürülmesi için gerekli girişimlere başladıklarını kaydetti. 
     Tören, bölüm birincilerine ve yeni mezunlara mezuniyet belgelerinin dağıtılmasıyla sona erdi. 
     Bu arada, Türkçe Öğretmenliği Bölümü’nden mezun olan Merve Emine Efe ile Aygül Özmelek törene, üçer aylık bebekleriyle katıldı. 
     
</TEXT>
</DOC>
