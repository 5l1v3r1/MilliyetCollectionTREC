<DOC>
<DOCNO> 333576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/15/yasam/yas06.html </URL>
<DATE> 2005/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Şaşkın soyguncular 
</HEADLINE>
<TEXT>


Minibüsle mağaza soymaya giden 3 kişi, çıkışta yanlış araca bindi. Hemen inip kendi araçlarına geçseler de plakaları onları ele verdi 

ELVAN EZBER İstanbul 

Gaziosmanpaşa, komedi filmlerindeki sahneleri andıran bir soyguna sahne oldu. Telefon satış mağazasını soyan 3 kişi, kaçarken yanlışlıkla başka bir minibüse bindi. Direksiyonda arkadaşları olmadığını fark eden soyguncular, şaşkınlıkları geçtikten sonra inerek kendi minibüslerine binip kaçtı. 
Sultançiftliği Çakır İletişim adlı mağazaya 10 Nisan'da giren kar maskeli 3 kişi, işyeri sahibi Yakup Çakır'ın ellerini bağladı. Tezg htaki 40 cep telefonu ve 500-1500 YTL değerindeki kontörleri alan soyguncular dışarı çıktı. Volkswagen marka minibüse binen soyguncular, direksiyonda tanımadıkları bir kişiyi görünce şaşırdı. Yanlış araca bindiklerini fark eden 3 arkadaş, inerek öndeki kendi minibüslerine binip kaçtı. Polis, minibüs şoförünün verdiği plakayı araştırdı. Yapılan operasyonla Rıfat Cömert, Enis Karadenizli, Mehmet Aslan, Murat Türkyılmaz, Fatih Güler ve Fuat Aksaç gözaltına alındı. 


</TEXT>
</DOC>
