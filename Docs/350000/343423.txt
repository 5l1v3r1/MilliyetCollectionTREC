<DOC>
<DOCNO> 343423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/17/son/sontur28.html </URL>
<DATE> 2005/05/17/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Tecavüz davasında çocuklarının sayısını unuttular... 
</HEADLINE>
<TEXT>

     Adana’nın merkez Yüreğir İlçesi’ne bağlı Geçitli Beldesi’nde, küçük bir kızı iple boğarak öldürdüğü iddia edilen, öldürmeye ve tecavüze teşebbüs ettiği lise öğrencisi genç kızın kendisine direnmesi sonrasında yakalanarak, tutuklanan sanığın yargılanmasına başlandı. 
     Adana 4. Ağır Ceza Mahkemesi’ndeki duruşmada, tutuklu sanık M.A. 
     17 , saldırıya uğradığı öne sürülen müşteki N.A. 17 , babası Ali A. 
     ve annesi Selvi A. hazır bulundu. 
     Sanık M.A, lise öğrencisi genç kızı öldürmeye ve tecavüze kalkıştığı iddiasını kabul etmeyerek, suçsuz olduğunu öne sürdü. 
     Müşteki N.A’nın babasının, 2 koyununu öldürdüğünü iddia eden M.A, "Bunun için kızla konuşmak için yanına yaklaştım. Bu yüzden korkutup ona ceza vermek istemiştim. Tecavüze ve öldürmeye teşebbüs etmedim. 
     Sadece boynunu sıktım. Benim de namusun ve şerefim var" dedi. 
     Müşteki N.A. ise sanığın ifadesinin doğru olmadığını belirterek, kendisiyle zorla cinsel ilişkiye girmek istediğini söyledi. 
     Okuldan çıktıktan sonra alışveriş yaptığını belirten N.A, şunları söyledi 
     "Eve yaklaştığımda sanık karşıdan geliyordu. Yanımdan geçtikten sonra arkadan saldırıp ağzımı kapattı. Beni bahçenin içine çekip yerde yatırdı ve cinsel ilişkiye girmek istediğini söyledi. Bunu yapmamam halinde, beni öldürüp tecavüz etme tehdidinde bulundu. Yanağımı ve kolumu ısırdı. 
     Bu sırada sanık annemi görmüş olacak ki şikayetçi olmam halinde, para karşılığında kendisiyle olmayı kabul ettiğim yalanını söyleyeceği tehdidinde bulunarak kaçtı. Sanıktan şikayetçiyim." 
     
     CİNAYETİ KABUL ETMEDİ 
     Sanık M.A, 13 Mart tarihindeki, Geçitli Beldesi’nde, tuvalet ihtiyacını gidermek için girdiği inşaat halindeki binada, Ceylan K’nın 9 iple boğularak öldürülmesi olayıyla da ilgisi bulunmadığını öne sürdü. 
     Lise öğrencisiyle ilgili olaydan sonra gözaltına alınınca cinayet suçunun da kendisinin üzerine atıldığını iddia eden M.A, "Jandarma karakolunda bana kağıt imzalamamı ve serbest bırakacaklarını söylediler. İmzaladıktan sonra cezaevine gönderdiler. Suçsuzum" dedi. 
     
     ÇOCUKLARININ SAYISINI UNUTTULAR 
     Bu arada, sanık M.A’nın yaşının belirlenmesi amacıyla tanık olarak mahkemeye çağrılan babası Kahraman A. ve annesi Ayşe A. da çocuklarının sayısı konusunda farklı bilgiler verdiler. 
     Baba Kahraman A’nın, mahkeme başkanının kaç çocuğu olduğunu yönündeki sorusuna cevap verirken, kızlarını hesaba katmadığı anlaşıldı. Anne Ayşe A. da önce 11 dediği çocuklarının sayısını daha sonra 9 olarak düzeltti. 
     Çocuklarının nüfus kayıtlarını yaptırmadıkları ortaya çıkan Kahraman A. ile eşi arasında çocuk sayısıyla ilgili kısa süreli tartışma yaşandı. 
     Mahkeme heyeti, sanık M.A’nın akli dengesinin yerinde olup olmadığının belirlenmesi amacıyla Adana Ruh ve Sinir Hastalıkları Hastanesi’nde müşahede altına alınmasına karar vererek, duruşmayı erteledi. 
     
</TEXT>
</DOC>
