<DOC>
<DOCNO> 343143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/17/ekonomi/eko07.html </URL>
<DATE> 2005/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
DYH, IAA Global'ın kurumsal üyesi oldu 
</HEADLINE>
<TEXT>


EKONOMİ SERVİSİ 

Doğan Yayın Holding DYH , dünyada pazarlama iletişimi kapsamında reklamverenler, reklam ajansları, medya ve reklamla yanyana çalışan araştırma şirketleri, halkla ilişkiler şirketleri gibi kuruluşların yöneticilerini biraraya getiren tek organizasyon olan IAA Global'ın International Advertising Association Global Uluslararası Reklamcılık Derneği kurumsal üyesi oldu. 
IAA'in çalışmalarını sürdürebilmesi amacıyla birçok kuruluş, 'kurumsal üye' olarak destek sağlıyor. Bu kuruluşlar arasında , Forbes Global, The Economist, Turner Broadcasting International, Time Fortune International, McCann Worldgroup, Y R, Dentsu Inc, Boeing, Nestle, Unilever, Mastercard gibi kuruluşlar var. Doğan Yayın Holding, tarafından yapılan açıklamada, şöyle denildi 
"Doğan Yayın Holding, üzerinde taşıdığı büyük sorumlulukla yıllardır Türk medya ve reklam sektörünün sağlıklı gelişimi için sektörel çalışmalara öncülük ediyor. Grup olarak, sektörün etik kurallar çerçevesinde gelişimine büyük önem veriyoruz. Türkiye'de kendi alanında lider olmamızın yanı sıra Avrupa'nın büyük medya grupları arasında yer almamız da bize ayrı bir sorumluluk yüklüyor. Bu üyelikle, sorumluluğumuzu uluslararası platforma taşıyoruz." 


</TEXT>
</DOC>
