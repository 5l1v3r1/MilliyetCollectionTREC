<DOC>
<DOCNO> 338480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/30/son/sontur02.html </URL>
<DATE> 2005/04/30/ </DATE>
<TIME> 03.50 </TIME>
<AUTHOR>  </AUTHOR>
<HEADLINE>
Anket mağduru doktor göreve ikinci kez döndü 
</HEADLINE>
<TEXT>

     Coşkun YAMAN BALIKESİR, DHA 
     BİR derginin anayasayla ilgili anketini doldurduğu gerekçesiyle memuriyetten uzaklaştırılan, Balıkesir Devlet Hastanesi doktorlarından Psikiyatrist 60 yaşındaki Bekir Ceylan, mahkeme kararıyla ikinci kez görevine döndü. Mahkeme oy çokluğuyla aldığı kararında, Dr. Ceylan'ın yanlış da olsa sadece düşüncesini açıkladığını vurgularken, eyleme dönüşmeyen düşüncelerin suç olmaktan çıkarıldığına dikkat çekti. 
     1997'de İnsan Hakları Derneği İHD Balıkesir Şube Başkanı olarak görev yaparken, Kurtuluş Dergisi'nin Halk Anayasası Anketi'ni dolduran Ceylan, Türkiye'de işkence var mı’, Türkiye'de Kürtler ve azınlıklar üzerinde baskı var mı’, Milli Güvenlik Kurulu kalkmalı mı’ şeklindeki sorulara olumlu yanıtlar verdi. Emniyet Müdürlüğü Dernekler Şube Müdürlüğü ekipleri, İHD şubesinde yaptığı aramada doldurulmuş anketi buldu. Polis, Dr. Ceylan hakkında valiliğe ve Cumhuriyet Savcılığı'na suç duyurusunda bulundu. Ancak savcılık Dr. Ceylan için takipsizlik kararı verdi. Valilik ise olayı Sağlık Bakanlığı'na iletti. Sağlık Bakanlığı'nca olayı araştırmakla görevlendirilen müfettiş Dr. Bekir Ceylan'ın yaptığı, devlet memurluğuyla bağdaşmaz’ diye rapor verdi. Bu rapor üzerine Sağlık Bakanlığı Yüksek Disiplin Kurulu, Dr. Ceylan'ı 1999'da memuriyetten attı. 
     
     İKİNCİ KEZ ATILDI 
     Bursa 1. Bölge İdare Mahkemesi'nde dava açan Dr. Ceylan, mahkemeyi kazandı ve yaklaşık 15 ay sonra yeniden işe başladı. Ancak Sağlık Bakanlığı Danıştay'a itiraz edip, kararın düzeltilmesi talebinde bulundu. Danıştay önce Dr. Ceylan'ın lehine, bir süre geçtikten sonra ise aleyhine karar verdi. Dr. Ceylan, mevcut düzeni güç kullanarak değiştirmek gerektiği yönünde görüş bildirdiği’ gerekçesiyle, 26 Kasım 2004'de memuriyetten ikinci kez atıldı. 
     30 yıllık devlet memuru olan Dr. Ceylan, Türkiye'de büyük yankı uyandıran bu karar sonrası yeniden Bursa Bölge İdare Mahkemesi'nde dava açtı. Dr. Ceylan'ı haklı bulan mahkemenin kararında, yasaklanmış bir yayının görev yerinde bulundurulması halinde bile maaş kesme cezası uygulandığı vurgulanarak, görev yeri dışında bulunan bir yayın nedeniyle devlet memurluğundan çıkarma cezasının uygulanmasının kabul edilemeyeceği belirtildi. Mahkeme kararında şu görüşlere yer verildi 
     Bekir Ceylan hakkında yapılan adli soruşturmada takibata yer olmadığı kararı verilmesi, doldurmuş olduğu formun yanlış dahi olsa bir düşünce açıklamasından ibaret olması, Avrupa İnsan Hakları Mahkemesi kararları ve yasal uyum paketleri doğrultusunda eyleme dönüşmeyen düşüncelerin suç olmaktan çıkarılması değerlendirilmeleri de gözönüne alındığında, davacının memuriyetten çıkarılmasını gerektirmeyeceği sonucuna varılmıştır. Açıklanan nedenlerle, hukuka uygun bulunmayan dava konusu işlemin iptaline, açıkta geçen sürede alması gereken özlük haklarının davacıya ödenmesine ilişkin ilk kararda ısrar edilmesine oy çokluğu ile karar verildi.ö Mahkeme Başkanı Nurhan Akkar'n şerh koyarak katılmadığı kararda, üyeler Mehmet Toprak ve Ali Öztürkler işlemin iptali ve Dr. Ceylan'ın memuriyete dönmesi yönünde oy kullandı. 
     
     GÖREVE BAŞLATILDI 
     Karar sonrası, Sağlık Bakanlığı Personel Genel Müdürlüğü, Bakanlığı bilgilendirip mahkeme kararının uygulanması için onay istedi. Sağlık Bakanlığı 23 Mart'ta Balıkesir Valiliği'ne Bekir Ceylan'ın göreve başlatılması talimatını verdi. Balıkesir İl Sağlık Müdürlüğü, 31 Mart'ta Devlet Hastanesi Başhekimliği'nden Dr. Ceylan'ın göreve başlatılmasını istedi. Devlet Hastanesi Baştabipliği de Dr Ceylan'dan, 28 Nisan'da göreve başlamasını istedi. 
     Dün işbaşı yapan Dr. Ceylan, Göreve başlama yazım, nedense geciktirilmiş görünüyor. Ama benim için yeniden göreve başlamam, demokratik haklarımı savunmam önemliydi. Devlet memurluğundan atılacak bir suç işlemediğim bir kez daha kanıtlandığı için mutluyumö dedi. 
     Görevden atıldığı dönemde emekliliğini istediğini ve emekli olduğunu belirten Ceylan, Emekli sandığı ile görüştüm. Durumu bildirdim. Yeniden memuriyete döndüğüm için emekli maaşım kesilecekö diye konuştu. 
     
</TEXT>
</DOC>
