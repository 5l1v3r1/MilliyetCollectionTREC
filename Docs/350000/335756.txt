<DOC>
<DOCNO> 335756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/22/siyaset/siy05.html </URL>
<DATE> 2005/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
'Onbaşı' AKP'lileri uyardı 
</HEADLINE>
<TEXT>


TÜBİTAK tartışmaları sırasında CHP'li Muharrem İnce, AKP'lilere "Eski bir onbaşı olarak daha büyük gerginlikler görüyorum, sizi uyarıyorum" dedi 

ANKARA Milliyet 


TÜBİTAK'ın yapısını değiştiren ve Bilim Kurulu'na atamalarda hükümete geniş yetkiler veren yasa teklifinin TBMM Milli Eğitim Komisyonu görüşmeleri, sert tartışmalara sahne oldu. Örtülü darbe uyarısında bulunan CHP'lilerin terk ettiği komisyonda, üye sayısı 12'den 15'e çıkarılan kurulun 7 üyesinin başbakan tarafından atanmasını, mevcut üyelerin görevlerinin sona ermesini öngören değişiklik kabul edildi. 
Komisyonda CHP'li ve AKP'liler arasında şu tartışmalar yaşandı 

Mustafa Gazalcı CHP AKP, Bilim Kurulu üyelerinin atanması yöntemini değiştirip TÜBİTAK'ı ele geçirmeye çalışıyor. İskender, kendisi yaratmadığı düğümü bir kılıçla kesip çözdü. Siz de düğüm yaratıp sonra kılıç gibi bir yasayla kesip çözmeye çalışıyorsunuz. 
Ömer Özyılmaz AKP Söze komutanla, kalkanla kılıçla başladı. 
Muharrem İnce CHP YÖK Yasası'nda olduğu gibi silahlı kuvvetler muhalefet edince dinliyorsunuz, ondan silahlı örnek verdi. Eski bir onbaşı olarak uyarıyorum ekonomi IMF'de, İncirlik ABD'de, Kültür Bakanı uykuda, Milli Eğitim Hüseyin Çelik'in hemşerilerinde, sırada TÜBİTAK var. Daha büyük gerginlikler görüyorum, ondan uyarıyorum. 


</TEXT>
</DOC>
