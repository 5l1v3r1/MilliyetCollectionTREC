<DOC>
<DOCNO> 304403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/07/son/sonspo30.html </URL>
<DATE> 2005/01/07/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Sakaryaspor Anlaştığımız futbolculara imza attırmakta geciktik... 
</HEADLINE>
<TEXT>

     Sakaryaspor Kulübü Başkanı Selehattin Aydın, prensipte anlaştıkları futbolculara imza attırmakta geciktiklerini söyledi. 
     Selehattin Aydın, AA muhabirine yaptığı açıklamada, transfer çalışmalarının sürdürüldüğünü, transferde hataya düşmek istemediklerini belirtti. Belçika'nın Brüssell takımında forma giyen Ruandalı futbolcu Said Makasi'nin vize işlemlerinin tamamlandığını ve Adapazarı'na gelmesinin beklendiğini anlatan Aydın, şunları söyledi 
     ''Makasi ve Ankara Büyükşehir Belediyespor'dan kaleci Şenol'la prensipte anlaştık. Ancak imza attırmadan kesin bir şey söylemek mümkün olmuyor. Çünkü futbolda yeni gelişmeler yaşanabiliyor. Ayrıca 2 futbolcuyla daha görüşmelerimiz devam ediyor. Transferi 3 Ocak tarihine kadar bitirmeyi hedefliyorduk. Ancak seçici ve titiz davrandığımız için uzadı.'' 
     
</TEXT>
</DOC>
