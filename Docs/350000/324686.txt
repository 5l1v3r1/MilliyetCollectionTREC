<DOC>
<DOCNO> 324686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/18/son/sondun14.html </URL>
<DATE> 2005/03/18/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Christian Science Monitor Türkiye'de Ermeni tabusu yıkılıyor 
</HEADLINE>
<TEXT>

     WASHINGTON DHA 

      AMERİKAN gazetesi Christian Science Monitor, Türkiye'deki 'Ermeni tabusu'nun yıkılmaya başladığını yazdı. 
     Yigal Schleifer tarafından kaleme alınan İstanbul çıkışlı haberde, "Avrupa Birliği sürecine bağlı olarak hızlanan demokratikleşme ve reform çabalarının Türkiye'nin tarihsel tutumunu yavaş yavaş değiştirmeye başladı" denildi. 
     
     ERDOĞAN'IN 'ARAŞTIRALIM' TEKLİFİNİ ERMENİSTAN REDDETTİ 
     Başbakan Recep Tayyip Erdoğan'ın geçen hafta 'alışılmadık bir manevrayla', Türk ve Ermeni tarihçilerin sözde Ermeni soykırımı iddialarını araştırması çağrısında bulunduğunu hatırlatan gazete, Ermeni Dışişleri Bakanlığı'nın bu teklifi reddettiğini vurguladı. 
     
     DİNK NE OLDUĞUNU SÖYLEMENİN EŞİĞİNE GELDİK 
     Ermenistan ve Türkiye arasında resmi ilişki bulunmamasına rağmen, sayıları hızla artan Türk sivil toplum örgütlerinin, Ermeni muadilleriyle görüşmeler yaptığı belirtilen haberde, Türkiye'deki Ermeniler için yayımlanan Agos gazetesinin Genel Yayın Yönetmeni Hrant Dink'in görüşlerine de yer verildi. 
     Dink, bu değişimin kendi gazetesinin sayfalarına da yansıdığını söyleyerek, "10 yıl önce Agos kurulduğunda, tarihten bahsedeceğimiz zaman, geçmişte olan şeylere değil kültüre odaklanırdık. Ancak yavaş yavaş 'Ermenilere ne oldu' diye sormaya başladık. Şimdi ise 'ne olduğunu' söylemenin eşiğine geldik" dedi. 
     Dink, Ermeni konusunun 'tabu' olmaktan çıktığını belirtirken, buna rağmen söz konusu tartışmanın hala iki taraf arasında ayrılığa neden olduğunu söyledi. 
     
</TEXT>
</DOC>
