<DOC>
<DOCNO> 307541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/18/son/sonspo10.html </URL>
<DATE> 2005/01/18/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Beşiktaş yarın Shakhtar Donetsk ile karşılaşıyor... 
</HEADLINE>
<TEXT>

     Türkiye Kupası 3. kademesinde 23 Ocak Pazar günü Konyaspor ile yapacağı maçın hazırlıklarını sürdüren Beşiktaş, özel maçta, yarın İstanbul'da, eski teknik direktörü Mircea Lucescu'nun çalıştırdığı Ukrayna Ligi takımlarından Shakhtar Donetsk ile karşılaşacak. 
     BJK İnönü Stadı'nda saat 20.00'de başlayacak karşılaşmanın biletlerinin satışına Biletix bayilerinden başlandı. 
     Kombine kartların geçerli olduğu maçın stat gişelerindeki bilet fiyatları şöyle 
     VIP tribünler 22,00 YTL . 
     Numaralı tribün 16,50 YTL . 
     Kapalı tribün 11,00 YTL . 
     Yeni ve eski açık tribünler 3,50 YTL . 
     16 takımlı Ukrayna Ligi'nin ilk yarısını 39 puanla, en yakın takipçisi Dinamo Kiev'in 1 puan önünde lider kapatan Shakhtar Donetsk'in bugün akşam saatlerinde İstanbul'a geleceği bildirildi. 
     Lucescu yönetimindeki Ukrayna takımının kadrosunda, geçen sezonlarda Galatasaray'da forma giyen Brezilyalı oyuncu Batista da bulunuyor. 
     Öte yandan Beşiktaş, hazırlıklarını basına kapalı yapacağı idmanla sürdürecek. 
     
</TEXT>
</DOC>
