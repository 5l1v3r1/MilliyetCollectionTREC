<DOC>
<DOCNO> 324225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/guncel/gun03.html </URL>
<DATE> 2005/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu kez polis şik yetçi oldu 
</HEADLINE>
<TEXT>


8 polis, Beyazıt Meydanı'ndaki olaylı Kadınlar Günü gösterisinde kendilerine direndikleri ve saldırdıkları öne sürülen 5 kişi hakkında şik yetçi oldu. Zanlılar hakkında 5 yıl hapis istendi 

ESRA ALUS İstanbul 

8 Mart Dünya Kadınlar Günü nedeniyle, 6 Mart'ta Beyazıt Meydanı'nda yapılan gösteride dağılmamak için polise direndikleri ve saldırıda bulundukları öne sürülen 5 kişi hakkında daha dava açıldı. 
İstanbul Cumhuriyet Başsavcılığı'nca hazırlanan ve 8 polis memurunun müşteki olarak yer aldığı iddianamede, toplanan grubun, yasadışı örgütü destekleyen sloganlar attıkları belirtildi. Polislerce uyarılan grubun çoğunluğunun dağıldığı ancak zanlılar Şahin Kütükçü, Mehmet Can Demir, Barış Gürbey, Mehmet Burak Övür ve Resul Solgun'un Tiyatro Caddesi'ne doğru yürüdükleri anlatıldı. Sloganlar atan zanlıların, şik yetçi polisleri yaralayarak araçlarını tahrip ettikleri öne sürüldü. Zanlıların, "2911 Sayılı Toplantı ve Gösteri Yürüyüşleri Kanunu'na Muhalefet Ettikleri" gerekçesiyle 3 ile 5'er yıl arasında hapis cezasına çarptırılması talep edildi. 

3 polis daha açığa alındı 

Valilik tarafından yapılan yazılı açıklamada, şöyle denildi "Polisin müdahalesi sırasında orantısız güç kullanan ve etkisiz hale getirilen bazı göstericilere yetkisiz, aşırı güç uygulayan 3 polis memuru daha soruşturma kapsamında görevlerinden uzaklaştırılmışlardır." 


</TEXT>
</DOC>
