<DOC>
<DOCNO> 349438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/06/son/sontur06.html </URL>
<DATE> 2005/06/06/ </DATE>
<TIME> 07.20 </TIME>
<AUTHOR>  </AUTHOR>
<HEADLINE>
İzmir'de silahlı benzinci soygunu .. 
</HEADLINE>
<TEXT>

     İzmir’in Güzelyalı semtindeki benzin istasyonu görevlilerini silah tehdidiyle etkisiz hale getiren 2 kişi, yaklaşık 200 YTL’yi alarak kaçtı. 
     Alınan bilgiye göre, Mithatpaşa Caddesi üzerindeki Shell Benzin İstasyonu’na gelen kar maskeli 2 kişi, silah tehdidiyle istasyon görevlileri İzzet Kaygısız, Adem İleri ve Mustafa Bütün’ü etkisiz hale getirdi. Görevlileri yere yatıran gaspçılar, daha sonra istasyonun kasasında ve görevlilerin üzerinde bulunan paraları topladı. 
     Gaspçılar, olay yerinden yaya olarak kaçtı. 
     İstasyon görevlilerinin durumu bildirmesi üzerine, polis olay yerine geldi. 
     Zanlıların eşkalini belirleyen polis çevrede operasyon başlatırken, istasyon görevlileri alınan paranın 200 YTL civarında olduğunu bildirdiler. 
     
</TEXT>
</DOC>
