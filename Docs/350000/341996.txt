<DOC>
<DOCNO> 341996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/son/sontur36.html </URL>
<DATE> 2005/05/12/ </DATE>
<TIME> 18.45 </TIME>
<AUTHOR>  </AUTHOR>
<HEADLINE>
İzmir'de kapkaça bir yenisi daha "Çantasını vermedi yerde sürüklendi" 
</HEADLINE>
<TEXT>

     İzmir’in Buca İlçesi’nde, çantasını alan 2 kapkaççıya karşı koymak isterken, yerde sürüklenen ve başını beton zemine çarpan kadın yaralandı. 
     Alınan bilgiye göre, anestezi teknisyeni olarak çalıştığı Buca Seyfi Demirsoy Eğitim ve Araştırma Hastanesi’nden çıkan Zerrin Yorgancı, 306 2 sokakta karşısına çıkarak çantasını almaya çalışan 2 kapkaççıya engel olmak istedi. 
     Kapkaççılar çantayı alarak olay yerinden uzaklaşırken direnen Yorgancı, bir süre yerde sürüklendi. 
     Bu sırada başını beton zemine çarpan Yorgancı, çevredeki vatandaşlarca çalıştığı hastaneye kaldırıldı. 
     Vücudunun çeşitli yerlerinde sıyrıklar oluşan Yorgancı’nın, müşahede altına alındığı bildirildi. 
     Olayla ilgili soruşturma başlatıldı. 
     
</TEXT>
</DOC>
