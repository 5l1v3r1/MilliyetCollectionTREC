<DOC>
<DOCNO> 335268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/20/son/sontur19.html </URL>
<DATE> 2005/04/20/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Cinayeti anlattı... 'Kaynanam karımı dansöz olması için kandırdı' 
</HEADLINE>
<TEXT>

     Zafer TOKUŞ DHA 

      ADAPAZARI'nda, eşi ve kayınvalidesini tabancayla vurarak öldüren 29 yaşındaki Önder Akkaş getirildiği adliyede, "Kayınvalidem karımı dansözlük yapması için kandırdı'' dedi. 
     Dernekkırı prefabriklerinde dün meydana gelen olayda Önder Akkaş, tartıştığı eşi 24 yaşındaki Zümrüt Akkaş ile kayınvalidesi 44 yaşındaki Macide Cantekin'i tabanca ile vurarak öldürdü. 
     Olaydan sonra jandarmaya teslim olan Önder Akkaş, adliyeye getirilirken kendisini görüntüleyen gazetecilerin, Neden yaptın ' sorusu üzerine, "Karımı bir ay kadar önce annesinin evine gezmeye gönderdim, bir daha geri gelmedi. Kayınvalidem onun aklını çeldi. 6 yıldır dansözlük yapmıyordu. Ancak annesi yeniden dansözlük yapmasını istedi. Sahneye çıkacağını öğrendim. Çağırdım gelmedi. Ben de eve konuşmaya gittiğimde olanlar oldu'' dedi. 
     Önder Akkaş, çıkartıldığı nöbetçi mahkemece tutuklanarak cezaevine gönderildi. 
     
</TEXT>
</DOC>
