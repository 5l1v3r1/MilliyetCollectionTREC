<DOC>
<DOCNO> 310316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/28/son/sonspo28.html </URL>
<DATE> 2005/01/28/ </DATE>
<TIME> 22.04 </TIME>
<AUTHOR>  </AUTHOR>
<HEADLINE>
Galatasaray ikinci yarının açılışını 3 puanla yaptı 
</HEADLINE>
<TEXT>

     Birinci Süper Futbol Ligi'nin ikinci yarısının açılış maçında Galatasaray, Konyaspor'u 2-0 yendi. 
     İkinci yarıya hızlı başlayan Konyaspor, rakibine oranla daha atak bir futbol sergiledi. Son vuruşlarda başarılı olmayan ev sahibi ekip, sahadan yenik ayrılan taraf oldu. İkinci yarıda orta sahayı kalabalık tutan Galatasaray ise zorlu Konyaspor deplasmanından istediğini almayı başardı. 
     
     İLK YARI 

     4. dakikada, orta sahadan aldığı topla Galatasaray yarı alanına geçen Ceyhun'un, kaleye yaklaşık 25 metre uzaktan sert şutunda, Mondragon topu güçlükle çıkardı. 
     14. dakikada, Zafer Biryol ile verkaç yapan Baliç, Mondragon ile karşı karşıya kaldı. Dengesini kaybeden Baliç'in kötü vuruşunda top yandan auta çıktı. 
     18. dakikada, Konyaspor ceza alanına yakın noktada kazanılan serbest vuruşta topun arkasına Ergün geçti. Ergün'ün ortasında defanstan seken topu Hakan Şükür filelere gönderdi 0-1. 
     26. dakikada, Hakan Ünsal'ın ara pasında kaleciyle karşı karşıya kalan Necati'nin vuruşunda, top Petkoviç'ten döndü. 
     30. dakikada, Uğur'un sağ kanattan ceza alanına ortasında, topla buluşan Necati'nin şık vuruşunda meşin yuvarlak ağlarla buluştu 0-2. 
     Karşılaşmanın ilk yarısı, Galatasaray'ın 2-0'lık üstünlüğü ile tamamlandı. 
     

     
</TEXT>
</DOC>
