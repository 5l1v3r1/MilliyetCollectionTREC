<DOC>
<DOCNO> 349774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/07/son/sontur20.html </URL>
<DATE> 2005/06/07/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Köprü, havada kaldı 
</HEADLINE>
<TEXT>

     Fahrettin GÖK - Yaşar OKUR DHA 

BİTLİS Hizan İlçesi Kepirli Köyü’nde oturanların kullanması için yapımına 3 yıl önce başlanan köprünün üst bölümü tamamlanırken korkulukları monte edildi, ancak, köprüye çıkılacak merdivenler yapılamadı. Köylüler yarım kalan köprünü bir ucunu toprakla doldururken diğer tarafında tahta iskele kurup geçici çözüm buldu. Karşı kıyıdaki okula gitmek isteyen öğrenciler, köprüye tırmanarak çıkıp karşıya geçiyor. 
     Köylüler köprüyü dönemin Devlet Bakanı Edip Safder Gaydalı tarafından yapıladığını ancak araya seçimlerin girmesinden sonra yarım bıraktığını söyledi. ANAP Genel Başkan Yardımcısı olan Gaydalı, Köprünün yapımını ben başlattım ama o zaman iktidardaydık, seçim kararı alınınca köprü yarım kaldı. Bu hükümet bu zamana kadar niye tamamlamamış '' dedi. 
     Hizan’a 35 kilometre uzaklıkta bulunan 115 haneli bin 500 nüfuslu Kepirli Köyü’nü bölen çay üzerine yapılan köprü yarım bırakılırken, görenleri şaşırtıyor. Köylüler, 3 Kasım 2002 seçimlerine kısa süre kala Bitlis Bağımsız Milletvekili Edip Safter Gaydalı, köye gidip kendisine oy verilmesi halinde köyü ayıran çay üzerine köprü yapacağı vaadinde bulundu. Gaydalı’nın girişimiyle köprünün yapımı için 27 bin YTL ödenek çıkartılarak köprünün yapımına başlandı. 20 metre uzunluğundaki köprüye 10 bin YTL harcanıp üst bölümü tamamlanıp demir korkulukları da takıldı. Seçimlerin ardından yapımına başlanan köprü tamamlanamadı. Köprünün eksik kalan merdivenleri geçen süre içerisinde tamamlanmayınca köyüler, köprünün bir tarafına toprak dökerken, diğer tarafında ilkel tahta merdiven yaparak karşı tarafa gidip-gelmeye başladı. 
     Köyün karşı kıyısındaki ilköğretim okuluna giden öğrenciler, tırmanarak çıktıkları köprüden karşıya geçebilirken, hayvanlarını geçirmek isteyen köylüler eski tahta köprüyü kullanmak zorunda kalıyor. Köylüler, köprünün tamamlanmamasından ANAP'a dönerek Genel Başkanı Yardımcısı olan Bitlis Milletvekili Edip Safder Gaydalı’yı sorumlu tuttu. 
     Gaydalı ise, Bülent Ecevit’in başbakanlığındaki dönemin koalisyon hükümeti döneminde köprüyü yapmak için çaba harcadığını anlatırken, O dönem hükümettik. Köprü için gerekli ödeneği ayırdık. Bizden sonra AKP iktidara geldi. Niye bu zamana kadar köprüyü yapmamışlar O köprünün fazla yapılacak bir şeyi de kalmadı'' diye konuştu. 
     

     
</TEXT>
</DOC>
