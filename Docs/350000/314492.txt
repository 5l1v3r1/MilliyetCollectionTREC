<DOC>
<DOCNO> 314492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/11/son/sonspo16.html </URL>
<DATE> 2005/02/11/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Malatyaspor iddialı Trabzon ile yarım kalmış bir hesabımız var 
</HEADLINE>
<TEXT>

     Malatyaspor Basın Sözcüsü Suat Kozluklu, ''Trabzon'a yarım kalmış hesabı kapatmaya gidiyoruz'' dedi. 
     Kozluklu, Trabzonspor ile yapacakları maçın ligin zirvesini yakından ilgilendirdiğini ve zorlu geçeceğini söyledi. 
     Az hata yapan tarafın maçı alacağını ve gülen taraf olmak istediklerini ifade eden Kozluklu, ''Türkiye Kupası maçında ve ligde Trabzonspor karşısında talihsiz yenilgiler aldık. O yüzden bu maça çok büyük önem veriyoruz. Deplasmanda da çok iyi top oynayan bir ekibiz. Trabzon'a yarım kalmış hesabı kapatmaya gidiyoruz'' diye konuştu. 
     Öte yandan, Malatya'daki çalışmalarını bugün tamamlayacak olan takımın yarın sabah uçakla İstanbul'a gideceği ve İstanbul'daki son hazırlıktan sonra akşam saatlerinde uçakla Trabzon'a geçeceği bildirildi. 
     
</TEXT>
</DOC>
