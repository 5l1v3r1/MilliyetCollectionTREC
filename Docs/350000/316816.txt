<DOC>
<DOCNO> 316816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/20/dunya/dun03.html </URL>
<DATE> 2005/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
'Karım evde oturacağımı sanıyor' 
</HEADLINE>
<TEXT>


LEFKOŞA Milliyet 


Görev süresi nisanda tamamlanacak olan ve bir daha aday olmayacağını açıklayan KKTC Cumhurbaşkanı Rauf Denktaş, sivil yaşamda boş durmayacağını ve Kıbrıs davasını halka anlatmaya devam edeceğini bildirdi. 
Şimdiye kadar eşine ve çocuklarına yeterince zaman ayıramamaktan şik yet eden Denktaş, eşi Aydın Denktaş'ın ihmal ettiği düşüncesiyle kendisine kızdığını ancak şimdi evde oturacağını sandığı için de mutlu olduğunu söyledi. Denktaş, "Zanneder ki, evde oturacağım. Ama bir günü boş geçiremem" dedi. Denktaş, Cumhurbaşkanlığı görevini devretmesinin ardından bir büroda çalışmalarını yürüteceğini, görüşlerini halkıyla paylaşacağını belirtti. Denktaş, köpeği Boncuk'un gözlerinden ameliyat olması nedeniyle evde olmadığını, arkasından ağladığı için de Boncuk'u ziyarete gidemediğini belirterek, "İçimde büyük sıkıntı var, Boncuk'un boşluğunu hissedi-yorum" diye konuştu. Denktaş, seçimlerle ilgili olarak da, "Millet bıktı, usandı" şeklinde konuştu. 


</TEXT>
</DOC>
