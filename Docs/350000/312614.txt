<DOC>
<DOCNO> 312614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/05/yazar/guclu.html </URL>
<DATE> 2005/02/05/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Hocaların maaşı 67 
</HEADLINE>
<TEXT>


Öğretim üyelerinin maaşları konusunda daha önce 66 yazı yazmış ve sonunda profesörlerle, doçentlerin bir bölümüne, Ecevit hükümetinden zam kopartabilmiştik. 
AKP iktidarından ise bu konuda tık yok. YÖK yasası ile birlikte yükseköğretimi ilgilendiren tüm konuları rafa kaldırdılar. Maaşlara zam konusunda tüm kesimler gibi Genelkurmay da sesini yükseltti. Ama YÖK'ten çıt yok. Umarız öğretim üyelerinin bu sıkıntısını, Üniversitelerarası Kurul dile getirir. 11 Şubat'taki toplantıda bu da gündeme gelir. 
Hatırlanacağı gibi, Ecevit'in başbakan, ANAP ve MHP'nin de koalisyon ortağı olduğu bir önceki hükümet döneminde, kamu personelinin maaşlarındaki adaletsizliği gidermek için bir yasa çıkarılmış ve kademeli olarak üç yıl içerisinde, özellikle mağdur kesimlerdeki çalışanlara zam yapılması öngörülmüştü. Mağdur kesimlerin en başında da üniversiteler geliyordu. Ecevit ile rektörler arasında defalarca yapılan toplantılar sonrasında profesör ve doçentlerin bir bölümüne hatırı sayılır bir zam yapıldı. Diğer akademik kadrolara ise sıranın kısa bir süre sonra geleceği sözü verildi. Ama hiç hesapta olmayan erken seçimle, Ecevit ve ortakları sandığa gömülünce, öğretim üyelerine zam da unutuldu gitti. Oysa hukuk devletinde devamlılık esastır. Ama nerede... 

AKP sorunlardan kaçıyor 
AKP iktidarı, üniversitelerle ilgili konularda müthiş derecede çekingen davranmaya başladı. En acil konularda bile sanki iktidarda değilmişçesine hiç taraf olmuyor. Bu da gençlerin ve anne babaların gözündeki güvenirliğini sürekli erozyona uğratıyor. Ama h l farkında değiller. 
Söz verildiği halde veya yasal bir gereklilik olduğu halde yerine getirilmeyen konuları bir kez daha hatırlayalım 
Üniversiteye giriş sistemi ÖSS'nin değiştirilerek mağduriyetlerin giderilmesiYÖK yasasının değiştirilmesiÖğrenci affıBedelli askerlikÖğretim üyelerinin ücretlerine zamYeni üniversitelerin açılmasıTÜBİTAK yasasının yeniden düzenlenmesi 
Gün geçmiyor ki eğitimde yeni bir projeyle karşılaşmayalım. Bakanlığın son projesi, okul duvarlarına reklam alarak para kazanmakmış. Bir ara karnelere de alacaklardı. Ama çabuk vazgeçtiler. Daha doğrusu eleştiriler nedeniyle hayata geçirilemedi. Madem ilan ve reklam konusunda bu kadar kararlılar, öğrenci formalarına, ders kitaplarına, ders aralarına, merasim törenlerine hemen her yere reklam alsınlar. Böylece ticari zihniyetli öğrenciler yetiştiririz. Onlar da gelecekte ülkeyi zengin ederler. Elbette her şeyin bir sınırı olmalı. Ama Çelik ve arkadaşlarını yaratıcılıkları nedeniyle kutlamak gerekir. Bir de doğru projeleri bulup hayata geçirme konusunda kararlılıklarını ortaya koyarlarsa, kimse onları tutamaz. 
Özetin özeti Milli Eğitim Bakanı Çelik, yeni projeler peşinde koşarken hem zaman kaybediyor hem de yıpranıyor. Oysa çözüm bekleyen sorunlara çare üretse kahraman olacak. Ama hep eskilerin değil, yenilerin peşinde... 



</TEXT>
</DOC>
