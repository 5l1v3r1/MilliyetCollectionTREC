<DOC>
<DOCNO> 316254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/18/dunya/dun02.html </URL>
<DATE> 2005/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuzeydeki yığınak Türkiye için değil 
</HEADLINE>
<TEXT>



ABD'nin Ankara Büyükelçiliği, İngiliz The Guardian gazetesinde geçen günlerde yer alan, "Amerikan ordusunun olası bir Türk müdahalesine karşı Kuzey Irak'taki üslerini takviye ettiği" şeklindeki haber hakkında dün bir açıklama yayımladı. Açıklamada, ABD ordusunun üsleri takviye ettiği zımnen doğrulanırken, bu uygulamanın Türkiye'yi hedeflemediği belirtildi. 

Müdahalenin sonucu 
Açıklamada, "Irak'ın komşularından herhangi biri tarafından yapılacak olan bir askeri harek t istikrarı sarsacak ve daha geniş kapsamlı anlaşmazlıklara yol açacaktır" denilerek, "Türkiye bunun bilincindedir ve bizim Türkiye'den böyle bir eylem beklememiz için herhangi bir neden yoktur" ifadeleri kullanıldı. Amerikan Büyükelçilği, Türk ordusunun müdahale edeceği yolundaki spekülasyonları da, "sorumsuzluk" olarak niteledi. 

Yığınağın hedefi 
Açıklamada şöyle denildi "Kuzey Irak'taki Amerikan askeri faaliyetlerinin Türkiye'ye yönelik olarak yapıldığına dair her iddia gerçekdışıdır. Türkiye'nin Irak'taki koalisyon güçlerine verdiği destek ve işbirliğinden memnunuz. Kuzey Irak'taki ABD güçlerinin misyonu, isyancıların eylemlerini önleyerek, istikrarı sağlama konusunda Irak'a yardımcı olmaktır. Son zamanlarda en büyük isyancı eylemleri Musul civarında tespit edilmiştir." 


</TEXT>
</DOC>
