<DOC>
<DOCNO> 337557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/son/sonyas29.html </URL>
<DATE> 2005/04/27/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Gitarrissima, Akbank Kültür Sanat Merkezi'nde... 
</HEADLINE>
<TEXT>

     Akbank Kültür Sanat Merkezi etkinlikleri çerçevesinde 28 Nisan Perşembe günü 5 genç kadın sanatçıdan oluşan "Gitarrissima" topluluğu bir konser veriyor. Avusturya Kültür Ofisi’nin katkılarıyla gerçekleşen konser saat 20 00’de başlıyor. Topluluk Krisztina Dobo, Judith Bernhart, Maria Benischek, Zsuzusanna Janosi ve Caroline Auer’den oluşuyor. 5 sanatçı Viyana Müzik ve Sanat Üniversitesi Enstrümantal Pedagoji Bölümü’nde eğitim aldı. 
     Budapeşte’de doğan Krisztina Dobo, uluslararası gitar festivallerinde ödül aldı. 2002 yılında ilk konser diplomasını alan Judith Bernhart Almanya’da doğdu. 
     Maria Benischek Yukarı Avusturya doğumlu ve 11 yaşından bu yana gitar çalıyor. 
     Macaristan’da doğan Janosi, ilk gitar derslerine 9 yaşında başladı. 2002 yılında ilk konser diplomasını aldı. 
     Maria Benischek gibi Yukarı Avusturya’da doğan Caroline Auer, 10 yaşında gitar çalmaya başladı. Halen konser ana sanat dalında eğitimine devam ediyor. 
     Etkinlik yetişkinler için 10.00 YTL Öğrenciler için 5.00 - YTL 
     
</TEXT>
</DOC>
