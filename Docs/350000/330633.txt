<DOC>
<DOCNO> 330633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/06/yasam/yas06.html </URL>
<DATE> 2005/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Sunat'ın katiline 5 yıl hapis 
</HEADLINE>
<TEXT>



Tiyatro sanatçısı İsmail Hakkı Sunat'ı tabancayla vurarak öldüren İhsan Fuat Özgen'i 24 yıl ağır hapis cezasına çarptıran mahkeme, suçun işlenmesindeki özellikleri dikkate alarak süreyi 5 yıl 10 aya düşürdü. Duruşmaya, tutuklu sanık İhsan Fuat Özgen ile İsmail Hakkı Sunat'ın eşi Deniz Sunat ve yakınları katıldı. Sunat'ın Bolayır'daki yazlıkta yaşanan olay sırasında kullandığı belirtilen kurusıkı tabanca da duruşmada incelendi. Kurusıkı tabancanın gerçek tabancadan ayırt edilmesinin mümkün olmadığı belirtildi. 
Sunat'ın tahriklerine kapılmadığını savunan Özgen, "Silahı doğrultunca üzerimdeki silahla boşluğa ateş ettim. Öldürme gibi bir niyetim yoktu" dedi. H kim Hayri Demir, suçun işlenmesindeki özellikleri dikkate alındığını belirterek, verilen 24 yıl ağır hapis cezasını 5 yıl 10 aya düşürdü. 



</TEXT>
</DOC>
