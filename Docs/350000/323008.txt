<DOC>
<DOCNO> 323008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/11/son/sontur53.html </URL>
<DATE> 2005/03/11/ </DATE>
<TIME> 19.30 </TIME>
<AUTHOR>  </AUTHOR>
<HEADLINE>
Kar yağışı Düzce - Akçakoca karayolunu ulaşıma kapatı 
</HEADLINE>
<TEXT>

     Düzce'de etkili olan kar yağışı nedeniyle Düzce-Akçakoca Karayolu kısmen ulaşıma kapandı. Kapanan yolda çok sayıda araç mahsur kaldı. 
     Düzce'de sabah saatlerinde başlayan yoğun kar yağışı yaşamı olumsuz yönde etkiliyor. Yoğun kar yağışı nedeniyle Düzce-Akçakoca Karayolu'nun Dadalı Köyü ile Kabalak Köyü mevkisi ulaşıma kapandı. Kapanan yolda, çok sayıda araç mahsur kaldı. 
     Yoldan çıkan araçları kurtarmak için de çevre köylerden gelen vatandaşlar, traktörleriyle müdahalede bulunuyorlar. Traktörlere bağlanarak çekilen araçlar, yol kenarlarında uygun yerlere park ediliyor. 
     Kar kalınlığının yaklaşık 25 santimetreyi bulduğu bölgede, karayolları ekipleri tarafından da karla mücadele çalışmaları başlatıldı. Ekipler, kar temizleme çalışmalarının tamamlanmasının ardından, mahsur kalan araçların yollarına devam edebileceklerini kaydettiler. 
     Jandarma ekipleri de kısmen kapanan Düzce-Akçakoca Karayolu'nda trafik kargaşası yaşanmaması için araçların geçişine izin vermiyor. 
     
</TEXT>
</DOC>
