<DOC>
<DOCNO> 342658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/15/guncel/gun08.html </URL>
<DATE> 2005/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıbrıs'ı birleştiren sergi 
</HEADLINE>
<TEXT>


SEMA ASLAN Lefkoşa 

Rana Zincir'in proje sorumluluğunda ve Erden Kosova ile Katerina Gregos'un küratörlüğünde hazırlanan sergi, Kıbrıs'ı ikiye bölen ve 30 yıldır kapalı olan Yeşil Hat'ta ve Lefkoşa'nın çeşitli yerlerinde dağınık olarak bulunan işlerden oluşuyor. Sergiye uluslararası alanda özellikle politik işleriyle tanınan 18 sanatçı katılıyor. 
Katılan sanatçılar arasında "Kıbrıs'ta böyle bir projenin gerçekleşmesini uzun yıllardır hayal ediyordum," diyen Kıbrıs asıllı ünlü moda tasarımcısı Hüseyin Çağlayan, İngiltere'nin giderek daha fazla tanınan sanatçılarından Phil Collins, politik içerikli işleriyle öne çıkmış Güney Afrikalı sanatçı Kendell Geers ve Meksikalı sanatçı Minerva Cuevasda'nın yanı sıra Serap Kanay, Katerina Attalides, Call 192 ve Panayotis Michael bulunuyor. 
Yeşil Hat, Güney Kıbrıs'tan Rumların eğlence ve alışveriş için Kuzey Kıbrıs'a geçtikleri Kuzey Kıbrıs'tan Türklerin de iş amaçlı olarak Güney Kıbrıs'a geçtiği bağımsız bir alan ve geçişlerin yoğun olduğu, etkileşime açık bir bölge. 


</TEXT>
</DOC>
