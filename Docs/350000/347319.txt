<DOC>
<DOCNO> 347319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/31/guncel/axgun01.html </URL>
<DATE> 2005/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızlar için en güzel gün 
</HEADLINE>
<TEXT>


"Baba Beni Okula Gönder" kampanyası çerçevesinde Osmaniye'de kız yurdunun temeli atıldı. 250 öğrenci kapasiteli yurt, 2005 - 2006 öğretim yılında hizmete girecek 

Pınar Aktaş - Osmaniye 

Gazetemizin kız çocuklarının okula gönderilmesi amacıyla sürdürdüğü, "Baba Beni Okula Gönder" kampanyası çerçevesinde Osmaniye'de kız yurdunun temeli atıldı. 
Osmaniye merkezdeki Fevzi Çakmak Mahallesi'nde yurt alanında düzenlenen temel atma törenine Osmaniye Valisi İsa Küçük, Belediye Başkanı Davut Çuhadar, Milliyet Gazetesi Yayın Danışmanı Nurcan Akad ve İcra Kurulu Üyesi Bilen Böke'nin yanı sıra çok sayıda vatandaş katıldı. 
Törende konuşan Vali Küçük, son birkaç yıldır düzenlenen 'Ulusal Eğitime Destek', 'Haydi Kızlar Okula' ve 'Baba Beni Okula Gönder' kampanyalarının önemine değindi. 

Atatürk'ün hedefi 
Milliyet'e teşekkür eden Küçük, "Kız ve erkeklerin yalnız bırakıldığı, bir kenara itildiği toplumda, bizim eğitim sürecindeki hedeflere ve Büyük Atatürk'ün Türk gençliği için hedef olarak gösterdiği çağdaş uygarlık seviyesine ulaşmamız mümkün olamaz. Bunun için mutlak surette kız çocuklarımızın okullaştırılması gerekiyor" dedi. 

Örnek olsun 
Milliyet Gazetesi Yayın Danışmanı Nurcan Akad şöyle konuştu "Sayın Vali, bu kampanyaya katkınızla bulduğunuz yaratıcı kaynak, umarım tüm mülki amirlerimize örnek teşkil eder. Kamu personeli maaşlarının bankaya yatması karşılığı sağlanan kaynakla, makam otomobili alabilirsiniz, ya da makam odası döşeyebilirsiniz ama Sayın Vali bu kaynağı en kutsal yere, eğitime tahsis etmeyi uygun buldu." 

Gelecek yıl 
Vali Küçük'ün yarattığı 450 bin YTL'lik kaynakla inşa etmeyi planladığı yurt, 2005 - 2006 eğitim yılında hizmete girecek. 
250 öğrenci kapasiteli olacak yurt 2 bin 500 metrekare üzerine iki katlı olarak inşa edilecek. Yurt ayrıca 9 büyüklüğünde depreme dayanıklı olacak. 

Eğitim gönüllülerinin listesi 18 

BURS HESABI Ayşe Ayata, Ayşe Nebile Aça - Ali Aça, Berza Şimşek, Bircan Dilmen, Deniz Kahraman, Derya Oto - Mersin, Evçen Çilingir, Fatma Gülseren Ataçoğlu, Gökşen Bebek, Hasan Çavuş, İntema İnşaat, Makbule Pektaş, Mustafa Alpdoğan, Neşide Özkan, Sedat Karademir, Serhat Midilli, Serhat Zamur, Veysel Diçarslan, Yılmaz Akiz, Zehra Akçay 

KIZ YURDU HESABI Aysel Ceyhun, Çağrı Acar, Deniz Kahraman, Derya Güven, Ferihan Mustafa - Mehmet Göktepe, Leyla Örnek, Makbule Pektaş, Mualla Büğü, Münevver Döker, Neşide Özkan, Özer Ferit, Özlem Sencoğlu, Ramazan Anıl, Serpil Sınal, Süleyman Çilingir, Veysel Dinçarslan, Yılmaz Akiz 
NOT Eğitim destekçilerinin listesi devam edecek. 


</TEXT>
</DOC>
