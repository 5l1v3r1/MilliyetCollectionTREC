<DOC>
<DOCNO> 338376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/30/yazar/pulur.html </URL>
<DATE> 2005/04/30/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Havyar ve jilet... 
</HEADLINE>
<TEXT>


HANİ, zaferden sonra, Gazi Mustafa Kemal Paşa İzmir'e gelirken Belkahve'de oturup biraz dinlenmiş ya Kahveci "Mehmet Efe", Paşa'yı görünce hayal kırıklığına uğramış, yedi düvele kafa tutan, g vuru İzmir'den denize döken Paşa'yı dev gibi bir insan sanırmış, oysa orta boylu, zayıf sarışın biri çıkmış karşısına... 
"Mehmet Efe" hayal ile gerçek arasında bocalarken, Paşa'ya sormuş 
"Kahveniz nasıl olsun " 
Mustafa Kemal ince sesiyle, "Çok şekerli " deyince, "Mehmet Efe" geriye dönüp ocağa giderken, kendi kendisine söylenmiş 
"Bunu bana etmeyecektin Paşam " 
Öyle ya, o ne ummuş, ne bulmuş, orta boylu, üstelik sesi ince, bir de "mektepli işi" çok şekerli kahve isteyince... 

ŞİMDİ, Türk halkının büyük çoğunluğu tıpkı "Mehmet Efe" gibi söyleniyordur 
"Bunu bize etmeyecektin Maliye " 
Ne yapmış Maliye 
Daha ne yapsın, havyarı lüks sayıp vergisine zam yapmış... 
Bu olacak iş mi 
Bu halk, ekmeğine, havyarı katık yapar, idare eder, Allah'a da bin kere şükreder. 
Siz sabah kahvaltısında havyar olmayan bir sofra düşünebilir misiniz Ama işçi, ama memur, ama esnaf 
Öğle yemeğinde, acılı bir buçuk "Adana"dan önce gelen lahmacun, hiç havyarsız gider mi 
Hele akşamları... 
Meyhanede sofrayı kurmuşsunuz, tam mevsimi... Marul göbeği, beyaz peynir, çoban salatası, ezme, söğüş, domates, hıyar... Şişeyi açmışsınız, havyar olmadan bu zıkkım içilir mi 

YA da akşam evdesiniz, hanım sofrayı kurmuş, salatayı yapmış, sürahi ortada, ekmeği dilimlemiş, bir bakıyorsunuz, havyar yok 
O yemek yenir mi 

VARSIN bu memlekette 10 milyon işsiz insan olsun, bir o kadar insan da açlık sınırına dayansın, onları havyardan mahrum edemezsiniz... 
Havyarsız hayat, ne bayat 

BEKİR Coşkun da tıraş malzemelerini diline dolamış 
"Tıraş malzemelerinden alınan vergiye de zam yapılmış " Yeni tıraş bıçağı da, jilet de, sabun da, fırça da, köpük de lüks maddeden sayılıyormuş... 
Yavaş yavaş kafamıza dank ediyor, meğer bize, çok şeyi olduğu gibi, bunu da yanlış öğretmişler. "Sabahları sakal tıraşı olmak, medeni insanın alametidir" demişlerdi. 
Yazık ki yazık, nasıl da yutturmuşlar 
Bekir Coşkun "Devletin tıraşı lüks saymasından yola çıkarak" şöyle diyordu 
"Şimdi kentlerin niye pis koktuğunu, sokakların niye çöplük gibi olduğunu, halıların niye balkonlardan çırpıldığını, hastanede ameliyattan çıkanların niye mikroptan öldüklerini daha iyi anlıyoruz. " 

İKİNCİ Cihan Savaşı'ndan sonra, ilk seçimi İşçi Partisi kazanmış, Churchill'in Muhafazak r Partisi muhalefete düşmüş... 
İşçi Partisi'nin Enerji Bakanı, kömür sıkıntısı olduğunu söyleyerek, daha az kömür tüketmek için, her gün değil, haftada bir kere yıkanmalarını, kendisinin de öyle yaptığını belirtmiş... 
Churchill söz almış 
"Sayın Bakan'a teşekkür ederim, majestelerinin hükümetinin her gün biraz daha neden kokuştuğunu şimdi daha iyi anlıyorum." 



</TEXT>
</DOC>
