<DOC>
<DOCNO> 301192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/27/yazar/akyol.html </URL>
<DATE> 2004/12/27/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Sarıkamış ve sonrası 
</HEADLINE>
<TEXT>


BAŞKUMANDAN Vekili Enver Paşa 14 Aralık 1914'te Doğu Cephesi'nde Ruslara karşı taarruz emri verdi. Harbiye'de Enver'in hocası olan cephe kumandanı Hasan İzzet Paşa ise taarruzun bahara bırakılmasında ısrar ediyordu. 
Enver Paşa sinirlenmişti 
- Hocam olmasaydınız sizi idam ettirirdim 
Enver 33 yaşındaydı. Çeteciydi, İkinci Meşrutiyet'in devrimcisiydi. Edirne'nin kurtarılmasında ve ordunun modernleştirilmesinde çok başarılıydı. 'Megaloman' olmuştu .. Sürgüne gönderdiği tecrübeli Abdülhamid'in "Savaş çıkacak, savaşa girmek felaket olur" şeklindeki uyarılarına aldırmıyordu. Dünya savaşının gerektirdiği "Başkumandanlık vizyonu"na da sahip değildi. 
İzzet Paşa'yı azlederek Doğu Cephesi kumandanlığını da üzerine aldı, 22 Aralık'ta taarruzu başlattı. 
9. ve 10. kolordudan 60 bin asker Allahüekber Dağlarında eksi 22 derecede donarak şehit düştü Dağı aşıp da 5 Ocak'ta Rusların elindeki Sarıkamış'ın önüne geldiğinde ordu mevcudumuz on bine düşmüştü 
Cephedeki toplam şehit sayımız, 90 bindir. 

SARIKAMIŞ harek tı hakkında askeri tarihçiler Rus Paul Muratoff ile İngiliz W. Allen'in yazdığı önemli bir eser vardır 
"1828-1921 Türk-Kafkas Sınırındaki Harplerin Tarihi", Genelkurmay Basımevi, Ankara 1966. 
Enver Paşa'nın amacı, Sarıkamış üzerinden bir kuşatma harek tıyla "Rus ordusunun imha edilmesi ve bütün Transkafkasya'nın ele geçirilmesi"dir. O zaman "Turan ellerinde" isyanlar çıkacaktı Yazarlar bu amacı "Enver'in aldatıcı muhayyilesi" olarak niteliyor. 
Almanlar harek tın sakıncalarını görmüşler ama Avrupa cephesinde kendi yüklerini azaltmak için, Enver'i teşvik etmişlerdi "Pan-Turan ordusu tamamen yenilse bile, Alman menfaatleri bundan zarar görmeyecekti " Sf. 234 
Facia... Ve Enver bir şey olmamış gibi İstanbul'a dönecek, İran'a doğru yeni "taarruzlar"ın hazırlığına başlayacaktı 

SARIKAMIŞ faciasının sonuçları konusunda Allen ve Muratoff Çanakkale'ye dikkat çekiyor 
"Çok geçmeden İngilizlerin Çanakkale Boğazı'na taarruz için hazırlık yaptıkları hakkında haberler gelmeye başladı. Sarıkamış'taki Rus zaferi, Londra'da Türkiye'ye taarruz edilmesini isteyenlerin durumunu kuvvetlendirmişti... 1915'in ocak ayında İngiltere hükümeti Boğazlar bölgesine taarruz etmeye karar verdi." Sf. 266-267 
Çanakkale'den başka, Sarıkamış'tan dört ay sonra Ruslar Van'a girdiler, Ermenileri ayaklandırdılar. 16 Şubat 1916'da Ruslar Erzurum'u, ardından Erzincan, Trabzon ve Gümüşhane'yi işgal etti 
Doğu Cephemiz Sarıkamış harek tında erimeseydi, bu çapta facialar olur muydu 
Muratoff ve Allen Türk askerinin "ruhlarındaki büyük kahramanlığı" övgüyle anlatır. Sf. 265 
1912 Balkan Harbi'nde utanç verici bir hezimete uğrayan ordunun, Birinci Cihan Harbi'nde kahramanlık destanları yazacak hale gelmesinde, Enver'in askeri reformlarının rolü büyüktür. Ama Enver, bir imparatorluğun yok oluşunun ve yüz binlerce şehidin de birinci derece sorumlusudur. 
Sarıkamış'ı doksanıncı yılında hatırlayan ve hepimize hatırlatan Prof. Bingür Sönmez ve arkadaşlarını kutluyorum. 
Şehitlerimizi saygı ve rahmetle anıyorum. 



</TEXT>
</DOC>
