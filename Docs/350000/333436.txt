<DOC>
<DOCNO> 333436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/14/son/sontur29.html </URL>
<DATE> 2005/04/14/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Üsküdar'da soygun girişimi... 
</HEADLINE>
<TEXT>

     Üsküdar'da bir kuyumcuyu silahla ağır şekilde silahla yaraladıktan sonra poşete doldurduğu altınlarla kaçmaya çalışan soyguncu, vatandaşların da yardımıyla polislerce yakalandı. 
     Alınan bilgiye göre, silahlı ve kar maskeli olarak Cumhuriyet Caddesi Fıstıkağacı mevkii Sargın İş Merkezi'ndeki ''Polat Kuyumcu''ya gelen Murat Ş. 45 , işyeri sahibi Şeref Polat'tan 43 altınları bir poşete doldurarak kendisine vermesini istedi. 
     Soyguncunun elindeki silahı görünce otomatik güvenlik sistemini devreye sokan Polat, soyguncuyla boğuşmaya başladı. Bu sırada başına tabanca kabzasıyla vurarak kuyumcuyu etkisiz hale getirmek isteyen Ş, bunda başarılı olamayınca 3 el ateş ederek Şeref Polat'ı kalbinin üstünden yaraladı. 
     Altınları bir poşete dolduran soyguncu, otomatik sistemle kapanan kapıyı açamayınca camı kırarak dışarı çıktı. 
     Kar maskesini çıkarıp cebine koyarak elindeki altın dolu poşet ve silahla Cumhuriyet Caddesi'nde yaya olarak kaçmaya çalışan soyguncu, vatandaşların ihbarı üzerine olay yerine gelen polislerce 100 metre uzaklıkta yakalandı. 
     Olaydan sonra kaldırıldığı Haydarpaşa Numune Hastanesi'nde ameliyata alınan kuyumcu Şeref Polat'ın sağlık durumunun ise ciddi olduğu bildirildi. 
     
</TEXT>
</DOC>
