<DOC>
<DOCNO> 321887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/08/son/sonspo04.html </URL>
<DATE> 2005/03/08/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Necati'nin yerine iki aday talip... 
</HEADLINE>
<TEXT>

     Kırmızı kart cezalısı Necati'nin mevkiine iki aday talip Hasan Şaş ve Hagi'nin yeni gözdesi Hasan Kabze. 
     
     Şaş ve Kabze 
     Beşiktaş derbisinde gördüğü gereksiz kırmızı kart nedeniyle İstanbulspor maçında oynayamayacak olan Necati Ateş’in iki alternatifi bulunuyor. Teknik direktör Gheorghe Hagi’nin, Hakan Şükür’ün yanında Hasan Kabze’ye forma vermeyi düşündüğü bildirildi. Rumen hocanın diğer alternatifi ise Beşiktaş derbisinin son dakikalarında tek forvet oynayan Hasan Şaş. 
     
     Song olmazsa Bülent 
     Hagi’nin iki oyuncu arasındaki tercihini hafta içerisindeki antrenmanlar sonrası yapacağı ifade edildi. Teknik adamın, orta saha ve savunma kurgusunu bozmayı düşünmediği, Song’un cezasının kesinleşmesi halinde Bülent’e formayı teslim edeceği kaydedildi. Bu arada derbide kırmızı kart gören Necati’nin, 12 bin dolarlık galibiyet priminin sadece 2 bin dolarını alacağı öğrenildi. 
     
</TEXT>
</DOC>
