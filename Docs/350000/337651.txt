<DOC>
<DOCNO> 337651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/yasam/axyas02.html </URL>
<DATE> 2005/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu yaz DİKKAT 
</HEADLINE>
<TEXT>


Ozon tabakasının rekor düzeyde inceldiğini saptayan uzmanlar, bu yaz tatile gidecekleri uyardı Cilt kanseri vakaları patlayabilir 

Nevsal Elevli 

DÜNYAYA ulaşan zararlı güneş ışınlarını morötesi filtre eden ozon tabakasının, sanılanın aksine iyileşmediği, küresel ısınma yüzünden bu kış rekor düzeyde inceldiği saptandı. Bilim adamları, ozondaki incelme yüzünden cilt kanseri vakalarında artış bekliyor. 
HABERİ, İngiliz The Guardian gazetesi, Cambridge Üniversitesi bilim adamlarının, Avusturya'nın başkenti Viyana'daki Jeofizik Birliği toplantısında sunduğu verilere dayanarak verdi. Haberde, 40 yıl öncesinden bu yana en ince seviyesinde olan ozon tabakasının, yüksek irtifalardaki kaybının yüzde 50'yi bulduğu belirtildi. 

Morötesinin zararları 

Kemikleri güçlendiren D vitamininin oluşumunu engeller.Özellikle açık tenlilerde cilt kanserine neden olur.Güneş gözlüğü takılsa bile katarakta neden olabilir. 




</TEXT>
</DOC>
