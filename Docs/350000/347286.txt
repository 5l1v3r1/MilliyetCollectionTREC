<DOC>
<DOCNO> 347286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/30/son/sonyas08.html </URL>
<DATE> 2005/05/30/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Uyku için ideal sıcaklık kaç derece 
</HEADLINE>
<TEXT>

     İbrahim ÖZÇEKİÇ DHA 

ERCİYES Üniversitesi Tıp Fakültesi Nöroloji Anabilim Dalı Öğretim Üyesi ve Uyku Labaratuvarı Sorumlusu Doç.Dr. Murat Aksu, hava sıcaklığının artmasıyla birlikte, uyku sorunu yaşayanların da arttığını belirterek, Uyku için ideal sıcaklık, 22 derecedir. Bundan daha sıcak ve soğuk ortamlar, uykunun düşmanıdır" dedi. 
     Uyunulan ortamın sıcak ya da soğuk olmasının uyku sorununun temelini oluşturduğunu söyleyen Doç.Dr. Aksu, Uykunun oluşumunda iklim faktörlerinin önemli rol oynadığı ve uykuyu oluşturan hormonların salınımının mevsimsel olarak değişiklik gösterdiği bilimsel bir gerçektir" dedi. 
     Doç.Dr. Aksu, Bahardan yaza geçişte vücut metabolizması zorluk yaşar. Bir önceki mevsimden kalma alışkanlıklar ile hormonlar birbirleriyle çeliştiği zaman uyku sorunları ortaya çıkar. Bunda en önemli nokta sıcaklıktır. Uyku için en ideal sıcaklık 22 derecedir. Daha sıcak yada soğuk ortamlar, metabolizmanın faaliyetlerini etkilediği için insanların uyanık kalmasını sağlar. Gün ışığına az ya da çok maruz kalma da uykuyu etkileyen bir diğer faktördür" dedi. 
     Doç.Dr. Aksu, uykusuzluğun, gündüz iş veriminin düşmesine, uyku haline, iş ve trafik kazalarına yol açabileceğini vurgulayarak, sorun yaşamamak için, uyunulan ortamda, uygun ısı ve ışığın sağlanmasının faydalı olacağını belirtti. 
     
</TEXT>
</DOC>
