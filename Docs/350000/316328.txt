<DOC>
<DOCNO> 316328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/18/yazar/asik.html </URL>
<DATE> 2005/02/18/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Ticari siyaset 
</HEADLINE>
<TEXT>


Aslen lise fizik öğretmeni olan CHP Yalova Milletvekili Muharrem İnce, boş zamanlarında öğretmenlik yapabilmek için kısa süre önce Meclis Başkanlığı'na başvurdu. Bir ücret talebi yoktu. Amacı eğitime ve gençliğe katkıda bulunmaktı. Ne var ki, isteği Meclis Başkanı Bülent Arınç tarafından reddedildi. Gerekçesi mi 
"Milletvekilleri hükümet karşısında tam bir bağımsızlığa sahip olabilmek için devletle iş yapmamalı"ydı. 
Muharrem İnce, öğretmen değil de müteaahhit olsaydı, böyle bir izin istemesine gerek kalır mıydı 
Hayır... AKP Milletvekili Müteahhit Cemal Kaya'nın gazetelerde çarşaf çarşaf yayımlanan telefon tespitleri gösteriyor ki... Bu zat, milletvekilliği göreviyle birlikte müteahhitlik görevini de yürütmekte, aynı zamanda bürokratları kafakola alarak ihale kapmaktadır. 
Halen milletvekili olup devletle iş yapan tek kişi Cemal Kaya değildir. Daha pek çok milletvekili hem müteahhitlik hem Meclis görevi yapıyor. 
Ve bugüne dek TBMM Başkanlığı'nın bu ikili çalışmaya ilişkin bir itirazı duyulmuş değil... 
Hoş nasıl duyulsun ki... Başbakan Tayyip Erdoğan da siyaset ve ticareti aynı anda yürütmekte, bu konuda kendi milletvekillerine örnek olmaktadır. 
Siyaset ile ticaretin aynı anda yürütülmesi her türlü yolsuzluğa davetiyedir. 

Amerika Suriye'ye saldırı hazırlığı yaparken, eski Lübnan Başbakanı'nın Suriye tarafından öldürülmesi ne tesadüf 
Ve ne inandırıcı komplo 

Hilmi Bey n'apmalı Türkiye, Erkan Mumcu'nun ne yapacağını tartışıyor... Amerika, Suriye ve İran'a saldırmak için bahane arayışını sürdürüyor. Durum gergin. Tayyip Bey gezide... Acaba bu gürültü içinde enerji yolsuzluğu unutulur mu 
Diyelim ki Enerji Bakanı Hilmi Güler yolsuzluklardan tamamen habersiz EÜAŞ Genel Müdürü Önder Piyade'yi, kararnamesi Cumhurbaşkanı'ndan 2 defa döndüğü halde, ısrarla o göreve ataması bile Enerji Bakanı Hilmi Güler'i yeterince kuşku altında bırakmıyor mu İstifası gerekmiyor mu 

Her devrin adamı olmayı başaranlar, her daim mutlu olmayı da hak etmiş demektir... 
Haldun Ertem 

CHP ne lemde İktidar topallıyor... Çiviler oynuyor. İşsizlik başta olmak üzere kimi sorunlar büyüyor. AKP ile Avrupa arasındaki doku uyuşmazlığı giderek daha belirgin hale geliyor. Türkiye yavaş yavaş gelecekteki iktidarını arıyor. 
Peki CHP nerede CHP neden ülkenin güncel ve ağır sorunlarıyla ilgili çözüm programları hazırlamıyor Neden iktidar arayan bir partinin yapması gerekenleri yapmıyor "Bu partinin, Deniz Baykal'ı parti lideri yapmaktan öte misyonu yoktur" diyenler haklı mı Ne dersiniz 

Tıbbi öyküler... Dün sağlık piyasasındaki hayret verici rakamlardan kimi örnekler vermiştik... Prof. Tarık Altınok dostumuz, bu piyasadan bir başka çarpıcı durum nakletti. Prof. Altınok, sapına kadar dürüst bir kadın doğum uzmanıdır. American Life sigorta şirketi Tarık Altınok ile bir anlaşma yapmış. Eğer bir kadın doğum doktoru, hastası için "ameliyat" kararı verirse, bunun için Altınok'un onayını şart koşuyor. Vizite ücretini sigorta ödüyor. Neden mi bu ikili kontrol Pek çok hekim ameliyat gerekmeden ameliyat kararı veriyormuş da ondan. Örneğin üç beş ayda ortadan kaybolabilecek kistler için bile sık sık operasyon kararı veriliyormuş. Neler oluyor neler... 

Sinan sorunu... Bismil ilçesi Sinan köyünde topraksız kalmış köylülerin hik yesini dün aktarmıştık... Kendilerine ait toprakların geçmiş yıllarda gizlice Ağa ve ailesi üzerine geçirildiğini anlatıyor, artık bu toprakları ekip biçmelerine izin verilmediğini ekliyorlardı... 
Dün de "Ağa" olarak adı geçen Sinanlı ailesinin temsilcisi Cengiz Sinanlı telefon açarak, sorunun kendileri açısından görünüşünü aktardı... 
Cengiz Sinanlı, köylülerinin anlattıklarının aksine iki köy ve iki mezrayı kapsayan 55 bin dönüm arazinin, Osmanlı döneminde ataları tarafından satın alındığını... Geçen yıla kadar, yüzde 10 icarla köylüler tarafından ekilip biçilmesine izin verdiklerini söyledi... 
Peki sorun nereden kaynaklanmıştı Şuradan... 
Devlet geçen yıl bütün köylere yazı yazarak, Hazine arazisi sahiplerinin başvurmasını istemişti. Sinan köylüleri, bu başvuru sırasında ekip diktikleri toprakların geçmişte kendilerine ait olduğunu duymuşlardı. Ya da böyle değildi, arazi Sinanlı ailesine aitti de kendilerine yanlış bilgi verilmişti. Tartışma burada düğümleniyor. Köylüler sonuçta başkaldırmış, yürüyüşler yapmış, Sinanlı ailesi de kızarak, toprağı kullandırmaktan vazgeçmişti. 
Bugün 180 haneli köyün sakinleri araziyi ekip biçemiyor. Birilerinin araya girip Sinanlı ailesi ile köylüleri barıştırması gerekiyor... 



</TEXT>
</DOC>
