<DOC>
<DOCNO> 324341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/son/sondun34.html </URL>
<DATE> 2005/03/17/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Avrupa Birliği'nde nüfus krizi 
</HEADLINE>
<TEXT>

     Metin Güneş CNN TÜRK 

      Avrupa'nın demografik yapısı konusunda tartışma başlatacak bir rapora göre, hiçbir AB ülkesi nüfus yapısına korumak için yeterli doğum oranına sahip değil. 
     Bugün yayınlanan Avrupa Komisyonu raporuna göre, yaşlanan nüfusun Avrupa ekonomisi üzerinde ciddi sonuçlar doğuracağına işaret ediyor. 
     İş gücü açısından AB'nin hedeflediği yüzde 70 çalışan nüfus oranının, iş pazarından çekilen insan sayısının yüksekliği nedeniyle yeterli olmadığı belirlendi. Çalışan nüfus sayısının önümüzdeki 30 yıl içersinde 21 milyon azalacağı belirtildi. 
     Raporda, göçün bu duruma katkısı olacağı savunulurken, yine de ekonomik reformlar, emeklilik sisteminin modernelştirilmesi ve daha çok kişinin çalışması için emeklilik yaşının yükseltilmesi gibi önlemlere alternatif olamayacağı belirtildi. 
     
     Avrupalılara çocuk yapmaya davet 
     Avrupalıların istenen sayıdan daha az çocuk sahibi olduğunu savunan rapor, hükümetleri Avrupa vatandaşlarını çocuk yapmaları için teşvik etmeye çağırdı. 
     Rapor agöre beş büyük üye arasında sadece İngiltere ve Fransa'nın nüfusları önümüzdeki yıllarda artacak. Bazı ülkelerde nüfus 2015 yılından itibaren düşmeye başlayacak ve düşüş oranı 2050 yılında yüzde 10-15 olacak. 
     AB içersinde sadece İrlanda, Fransa ve Danimarka gerekli olan doğum oranına yaklaşabiliyor. 
     En düşük doğum oranları ise Kıbrıs, Çek Cumhuriyeti ve Slovakya gibi yeni üye ülkelerde görülüyor. Komisyon nüfus artışının sağlanabilmesi için daha çok AB parasının harcanması gerektiği şeklinde bir öneri getirdi. 
     
</TEXT>
</DOC>
