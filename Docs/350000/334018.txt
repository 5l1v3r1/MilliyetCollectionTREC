<DOC>
<DOCNO> 334018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/16/son/sonspo11.html </URL>
<DATE> 2005/04/16/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Mehmet Okur 10 sayı attı... 
</HEADLINE>
<TEXT>

     ABD Profesyonel Basketbol Ligi'ne NBA TSİ bu sabaha karşı yapılan 12 maçla devam edildi. 
     Utah Jazz'ın, sahasında Minnesota Timberwolves'a 100-84 yenildiği maçta 36 dakika forma giyen Mehmet Okur, bu süre içinde 10 sayı attı, 3'ü hücum 8 ribaunt aldı, 4 asist ve 2 de blok yaptı. Okur, 2 sayılık atışlarda 11'de 3, serbest atışlarda ise 5'de 4 isabet buldu. 
     Kariyerinin en yüksek rakamına ulaşan Keith McLeod'un 20 sayılık performansı, takım arkadaşlarından destek göremeyince galibiyet için yeterli olmadı. 
     Konuk ekip Minnesota'da, 22 sayı, 9 ribaunt ve 5 asistle Kevin Garnett, 17 sayı ve 8 ribauntla da Wally Szczerbiak, galibiyeti getiren isimler oldular. 
     Gürcü asıllı Türk vatandaşı Zaza Pachulia'nın takımı Milwaukee Bucks, deplasmanda Detroit Pistons'a 99-73 yenildi. Maçta 18 dakika forma fiyen Pachulia, 2 sayı, 2'si hücum 7 ribaunt, 1 asist, 1 top çalma ve 1 blokluk oyun çıkardı. Pachulia, 6 kez denediği 2 sayılk atıştan birinde isabet bulabildi. 
     Deplasmanda üst üste 13. kez kaybeden Bucks, maçın 3. çeyreğinde en iyi oyuncularından Michael Redd'in sakatlanmasıyla büyük darbe aldı. Desmond Mason'un 15, Joe Smith'in ise 14 sayılık performansları yenilgiyi engelleyemedi. 
     Üst üste 9. galibiyetini alan ve Doğu Konferansı ikinciliğini çoktan garantileyen Bucks'da ise Ronald Dupree, kariyerinin en yüksek rakamına ulaşarak 20 sayı, Tayshaun Prince 17 sayı, Ben Wallace da 15 sayı ve 11 ribauntla takımlarının yıldızları oldular. 
     
     Ligde alınan diğer sonuçlar şöyle 

     Denver Nuggets-Memphis Grizzlies 111-102. 
     Toronto Raptors-New Jersey Nets 90-101. 
     Washington Wizards-Cleveland Cavaliers 119-111. 
     Boston Celtics-Miami Heat 101-99. 
     Chicago Bulls-Orlando Magic 117-77. 
     Golden State Warriors-Portland Trail Blazers 108-88. 
     Los Angeles Lakers-Sacramento Kings 106-115. 
     Seattle Supersonics-New Orleans Hornets 97-72. 
     Indiana Pacers-Philadelphia 76'ers 86-90. 
     Phoenix Suns-Los Angeles Clippers 98-91. 
     Lige, TSİ yarın sabaha karşı yapılacak 7 maçla devam edilecek. 
     
</TEXT>
</DOC>
