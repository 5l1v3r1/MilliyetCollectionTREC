<DOC>
<DOCNO> 316364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/18/son/sondun22.html </URL>
<DATE> 2005/02/18/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Türkiye-AB arasında Irak görüşmeleri... 
</HEADLINE>
<TEXT>

     Türkiye'nin Irak Özel Temsilcisi Büyükelçi Osman Korutürk başkanlığında bir heyet, AB Yüksek Temsilcisi Javier Solana ile görüştü. 
     Heyette, Büyükelçi Korutürk ile birlikte Irak Özel Temsilci Yardımcısı Elçi Ethem Tokdemir, Ortadoğu Dairesi Genel Müdür Yardımcısı Elçi Şafat Göktürk ve Türkiye'nin AB Daimi Temsilcisi Büyükelçi Oğuz Demiralp yer aldılar. 
     Görüşmede, Türkiye'nin Irak politikası konusunda AB ile görüş alışverişinde bulunulduğu, bazı kaygıların aktarıldığı ve paylaşıldığı ifade edildi. Türkiye'nin, bölge ülkesi olarak konuya verdiği önemi yansıttığı ve deneyimlerini aktardığı belirtiliyor. 
     Türk heyeti, bugün AB Komisyonu'nun dış ilişkilerden sorumlu üyesi Benita Ferrero Waldner ile de bir araya gelecek. 
     
</TEXT>
</DOC>
