<DOC>
<DOCNO> 346599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/28/spor/spo05.html </URL>
<DATE> 2005/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Futbol tiyatrodur 
</HEADLINE>
<TEXT>


Behzat Uygur babadan devraldığı unvanı yani tiyatroculuğu kendi deyimiyle 41 yıldır devam ettiriyor. Tamam, 41 kere maşallah... Peki ya futbol sevgisi O da Galatasaray'da futbol oynadığı yıllardan geliyor 

ÖZEL RÖPORTAJ HAKAN DİLEK 


Sizin 1985'te Galatasaray amatör takımında futbol oynadığınızı biliyoruz. Can Yücel 'hep iyi bir topçu olmak istemişimdir ' diyerek içinde uhde kaldığını anlatırdı. Sizin de 'keşke top oynamaya devam etseydim' dediğiniz oluyor mu 
Evet. Şimdiki aklım olsa o yaptıklarımı yapmazdım. Futboldan kopmama neden olan tek şey benim tutumlarım çünkü. 

Hem top oynayıp, hem de sahne alabilir miydiniz 
Zor olurdu, hatta imkansız. Ama dediğim gibi severdim oyun oynamayı o zamanlar. Teknik Direktör Mazeretleri diye skeç de yaptım. Bunları hep o dönemlerde toparladım işte. Kavuklu ve Pişekarları oynardım hep. 

Spiker Mehmet vardı çocukluk arkadaşım. Hem top oynar, hem de maçı anlatırdı... 
Çok zordur bak bu. Bizim spikerlere desene hem oyna hem de anlat. Anlatamazlar. Gerçi oynamadan da anlatamıyorlar ya. -gülüyor- 

Varol Ürkmez'i hatırlarsınız Kedi Kaleci. O Çadır tiyatrosuyla turneye çıkıp stand - up yapmış mesela... 
Evet böyle renkli adamlar azaldı. Mesela Fener'de Sarı Güngör, Deli Nezihi, Bahtiyar, Galatasaray'da Piç Arif vardı. Şimdi her şey çok profesyonel. 

Makineleşmek terimine bile ters düştüğümüzü düşünüyorum. Zamanın 'bir dişli gibi işleyen Dinamo Kiev'i bile şimdikilerden daha 'duygulu bir ekipti'... 
Başka türlü bir ruhtu o. Onun arabası var gibi oldu. Her şeyleri var ama ruhları yok şimdikilerin. 

Peki bu atraktif halinizin futbolla ilgisi var mı 
Futboldan gelişimizin ve mahalleyi bilmemizin etkili olduğunu düşünüyorum. Hep hareket halindeyiz. O hareketli, cevval halimizin futboldan geldiğini düşünüyorum. 

Mahalleli olmak dediniz... 
Evet. Düşünün, herkesin lakabı var. Herkese bir rol dağıtmışız sanki Nana Metin, Çaça Etem, Deli Atay, Piç Ali... 

Yaşı geçkin topçular için tam zamanında bırakmak gibi bir deyim vardır futbolda. Tiyatroda yok ama değil mi 
Babam 'tekerlekli sandalyede de olsa çıkar oynarım' derdi. Kaldı ki tiyatroda zaten ilk kırk yıl zordur -gülüyor- Olgunlaşırsın o yaşlarda. Futbolcu da oynayabildiği kadar oynasın. Hakan Şükür için "yaşlandı, bıraksın" gibi laflar ediliyor. 

Şampiyonlar Ligi final maçını izlediniz mi 
Fatih abinin dediği gibi 'bitmesin ve daha çok uzasın' denilesi bir maçtı. Çok büyük yıldız atraksiyonları yoktu, ama takır takır bir takım futbolu vardı sahada. Futbol bir şeyi anlattı bize orada her an, her şey olabilir 

Futbol oynadığınız dönemde takımın en umutvar golcüsü sizmişsiniz... 
Ne demezsin abi... Derwall'in geldiği dönem Galatasaray'a.. 3-5-2 diye bir taktik duyuyoruz. Amatör takımda ileri ikili oynuyoruz Biri ben, biri de Murat Özarı Coşkun Özarı'nın oğlu Takımın sol beki, liberosu, orta sahası atıyor, ileri ikilide tık yok. Lig bitti iki golümüz var toplam bir o bir ben... -gülüyor- 

Siz tiyatroyla futbolun benzeştiğini düşünüyor musunuz 
Kesinlikle. Mesela yönetmen vardır teknik adam yerine. Onun talimatlarını alırsınız. 

Her ikisinde de bir rol kesme durumu var mı 
Aynen öyle. Seyirci vardır, sahada da tiyatroda da. Hatta seyirci az olursa keyfiniz olmaz ama yine de oynarsınız. Tiyatrocu alkışlarla yaşarmış, futbolcu da öyle... Antrenman ve prova işte... 

Siz sahneye futbolu taşımayı ve oyunlaştırmayı düşündünüz mü 
Manchester için bir müzikal yapıldı. Galatasaray için de bir projemiz vardı ama... Türkiye'de zor o işler. 

Sizin çok özendiğiniz imrendiğiniz bir 'futbol starı' var mı 
Star olmanın dışında adamlığıyla söylenen bir Metin Oktay vardı. Onu tanıma ve yan yana bulunma şansım oldu. İzmir'de yaşarken babamın arkadaşıydı. Süha'yla Süheyl'e judo şakaları yapardı -gülüyor- Ve şu çok güzel bir şeydi futbolcular tiyatroya gelirdi. Kamp dönemlerinin toplu tiyatro ziyaretlerinin dışında şimdi çok az. 
Nedeni ne sizce 
Çok fazla profesyonellik... 

Mahalleden uzaklaştı futbolcular.. 
Önce mahalleyi, ardından apartman komşuluğunu kaybettik. Benim çocuklarım da ilgilenmiyorlar tiyatroyla. En büyük derdim bu. Bizi biz yapan şeyleri bilmek lazım. Bir zenginliktir bu. 

Nejat Uygur'u h l ilginç kılan şey bu olsa gerek... 
Çok hareketli ve çok güzel bir çocukluk yaşamış babam. Sarıyer'de futbol oynamış. Adı Pilot Nejat'mış zaten. 

Neden Pilot 
Top oynarken bile geçen uçakları dinler ne marka olduklarını söylermiş. -gülüyor- 

Peki tiyatro gibi insan davranışlarını rafineleştiren bir ilgi alanının dışında futbol gibi mecazi deliliklerin yaşadığı bir alanda olmak... 
Bakın Şampiyonlar Ligi maçı için bi dünya insan geldi. Bu kadar kitleyi peşinden sürükleyen bir şeye dikkat etmek ve onu 22 baldırı çıplağın topun peşinde koştuğu bir delilik durumu olarak görmemek lazım. Sinema gibi. Ayrı ayrı karakterler var sahada da Robert De Niro'lar, Dustin Hoffmann, Kemal Sunal... Acaip severdim 'oyun oynamayı.' Mesela bir özel maçta yedek kaleciye 'Oyuna gireyim kırmızı kart göreceğim. Sen de gol yer misin ' derdim o gol yerdi, ben kart görmezdim -gülüyor- Ben mesela Fatih Terim gibi oynayacağım derdim ve onu taklit ederek oynardım. Şimdi Raşit Abi gibi oynayacağım derdim onun gibi yapardım çuh çuh çuh. -Ağzından hızla nefes alıp veriyor- 




</TEXT>
</DOC>
