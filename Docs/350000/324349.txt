<DOC>
<DOCNO> 324349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/son/sondun42.html </URL>
<DATE> 2005/03/17/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Barnier Hırvatistan ile müzakere ertelenmesi Türkiye'ye bir uyarı 
</HEADLINE>
<TEXT>

     Fransa Dışişleri Bakanı Michel Barnier, ''AB'nin Hırvatistan ile tam üyelik müzakerelerini erteleme kararının, bütün aday ülkeler tarafından bir uyarı olarak değerlendirilmesi gerektiğini'' söyledi. 
     Le Monde gazetesinin yarınki sayısında yayımlanacak habere göre, Barnier, ''bu kararın, kapı açık olduğu için değil, adayın gerçekten istemesi halinde AB üyesi olacağı anlamına geldiğini'' belirtti ve ''üye olmak isteyenler için kestirme bir yol olmadığını'' ifade etti. 
     Barnier, ''Türkiye için daha zaman var'' dedi. 
     Gazete, Fransız bir diplomatın görüşlerine de atıfta bulunarak, ''Zagreb ile müzakerelerin geciktirilmesinin, üyelik için bütün kriterlerin mutlaka yerine getirilmesi konusunda özellikle Türkiye'ye yapılmış bir uyarı anlamına geldiği'' yorumunu yaptı. 
     Finlandiya Dışişleri Bakanı Ermmi Tuomioja, Brüksel'de yaptığı açıklamada, ''müzakerelerin askıya alınmasına yönelik mesajın Bulgaristan, Romanya ve Türkiye tarafından iyi anlaşılması gerektiğini'' söyledi. 
     
</TEXT>
</DOC>
