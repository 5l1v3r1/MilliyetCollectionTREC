<DOC>
<DOCNO> 328393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/30/spor/spo20.html </URL>
<DATE> 2005/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İlahi Aybaba, sen çok yaşa 
</HEADLINE>
<TEXT>


YAKAN TOP Nilay YILMAZ 


Kimse yanlış anlamasın, Telegol programına bir gıcıklığımız yok. Milli maç nedeniyle birçok spor programı yayınlanmayınca, bu hafta meydan onlara kaldı. "Reklamın iyisi-kötüsü olmaz" sözünü onaylıyorlarsa, bol bol reklamlarını yapıyoruz. Bugünün konuğunu da Adnan Aybaba olarak belirledik... 
Birkaç hafta önce İhsan Kalkavan'ın yerine Beşiktaşlı spor yazarı ve yorumcusu sıfatıyla programa eklemlenen Aybaba, bildiğiniz gibi B.B. Ankaraspor Teknik Direktörü Samet Aybaba'nın kardeşi. Getirdiği ilginç bakış açısı ve gerekli gereksiz sorularıyla programa renk kattı. Geçen hafta Sadık İlhan için söylediği şu cümleler sanırız durumu özetler 
"Yazık, günah. Neymiş Samsunspor'un penaltısını vermemiş. Neler oluyor ülkede. İyi ki de vermemiş..." 
Ama biz bu kısa örnekle yetinmeyeceğiz... Geç başlıyor diye Telegol'ü izleyemeyenler üzülmesin, Aybaba'nın evlere şenlik birkaç sözünü daha sizinle paylaşacağız... 
Bu hafta Milli Takım'ın daha çok da Ersun Yanal'ın tartışıldığı programda Aybaba, Ersun Yanal'ın arkasında durarak farklılığını yine ortaya koydu "...Ben burda spor yazarlarını dinlerken gerçekten utanç duydum. Neden derseniz Şimdi manava gidiyorsunuz, salata alıcaksınız eve. Salatalar çeşit çeşittir. Manav diyo ki kıvırcık salata var diyo. Diyosun bana bir tane kıvırcık salata versene. Bakın Ersun Yanal, bu Milli takımın başına gelmeden önce hiç kimse bir gün bir şey demedi..." 
Aybaba, Milli Takıma çağrılması olay olan, Beşiktaş'ın transfer listesindeki Ersen Martin'i de koruma altına aldı 
Adnan Aybaba ...Ersen Martin kötü futbolcu mu 2 sene sonra Avrupa'da futbol oynayacak, Avrupa'da. 
Gökmen Özdenak Ersen Martin'in Avrupa'da futbol oynayacağına inanıyor musun 
Adnan Aybaba Evet. İnanıyorum. Oynıcak. Ben o futbolcuya çok güveniyorum abi. Beşiktaş istiyor. Rıza Hoca yoksa neden istesin 
İlahi Aybaba, sen insanı öldürürsün... Sanırız ki Star televizyonu programdaki tartışmalar nedeniyle sinirleri gerilen izleyicileri bir nebze gülümsetmek için Sayın Aybaba'yı programa katmış. İyi de yapmış... 

Futbolda dolu dolu bir dünya vardır. 
Koskoca bir dünya... 

Ror Wolf 


Haberiniz var mı 

1930'daki ilk Dünya Kupası finalinde karşı karşıya gelen Uruguay ve Arjantin, maça çıkarken kendi topunu getirmişti. En sonunda bir yarıyı bir takımın topuyla, diğer yarıyı diğer takımın topuyla oynamak üzere anlaştılar. Arjantin yazı turayı kazandı ve oyunun ilk yarısında kendi toplarıyla 2-1 öne geçti. İkinci yarıda kendi topuyla oynayan Uruguay, Arjantin'i 4-2 yenerek ilk Dünya Kupası Şampiyonu oldu. 

Geciken itiraf 
Ben teknik olarak basketboldan anlamam 
GS Basketbol Şube Sorumlusu Taşdelenler 

Günaydın Şengül 
Bir maçın kaybedileceğini varsayarak Mili Takımımızı, Federasyonumuzu ve Ersun Yanal'ı şimdiden giyotinin altına davetiye çıkararak itmeyelim. 
Ziya Şengül - Telegol, Star 

O niye 
Bir kulüpte istediğini yapabilirsin ama Milli Takım'da benim istediğimi yapmakla yükümlüsün. 
Ümit Aktan - Türkiye 

Hangisini istersen 
Bu hafta Ukrayna-Danimarka maçında kimi tutucaz 
Hıncal Uluç - 90 Dakika, NTV 

Çaresi yok mu 
Türkiye'nin kaybetmesi halinde Ersun Yanal'ın gönderileceğini biliyorum. Ama biz de kaybedersek, aynı şey benim başıma gelebilir. 
Gürcistan Teknik Direktörü Alain Giresse 

İnsanlık hali 
Fatih Tekke ile Gökdeniz'in "per" olduğunu ve böyle bir maçta, böyle bir hantal defans karşısında "as dö per" olacaklarını düşünemedi hocamız. 
Ümit Aktan - Türkiye 




Biz bize benzeriz... 






</TEXT>
</DOC>
