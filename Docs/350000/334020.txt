<DOC>
<DOCNO> 334020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/16/son/sonspo13.html </URL>
<DATE> 2005/04/16/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Diyarbakırspor Hakem hataları olmasaydı Trabzon galip ayrılmazdı 
</HEADLINE>
<TEXT>

     Diyarbakırspor Kulübü Menajeri İsmet Yılmaz, Trabzonspor maçı yenilgisinin hakem hatasından kaynaklandığını savundu. 
     Yılmaz, yaptığı açıklamada, dün akşam sahalarında oynadıkları Trabzonspor maçında takımının çok iyi oyun sergilediğini belirterek, maçın 15. dakikasında hakem Mustafa Çulcu'nun Trabzonspor lehinde haksız bir penaltı verdiğini öne sürdü. 
     Penaltının ardından maçın sonuna kadar sahada mücadele eden ve sürekli gol arayan takımının şansızlık nedeniyle yakaladığı pozisyonları gole çeviremediğini ifade eden Yılmaz, şöyle dedi 
     ''Maçın sonlarına doğru attığımız golümüz iptal edildi. Dün akşam herkes gördü ki, bizim yenilgimiz hakem hatasının sonucudur. Hakem hataları olmasaydı Trabzonspor galip ayrılamazdı. Mustafa Çulcu çok sevdiğimiz bir hakemimizdir. Ama maalesef dün akşam bizi yıkan adam oldu. Verdiği kararlarla bizi ve camiamızı çok üzdü. Verdiği yanlış kararlarla seyircileri tahrik etti. Çıkan olayın nedeni de hakem hatasıdır.'' 
     
</TEXT>
</DOC>
