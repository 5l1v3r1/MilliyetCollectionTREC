<DOC>
<DOCNO> 315965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/17/spor/spo05.html </URL>
<DATE> 2005/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Dökülüyoruz 
</HEADLINE>
<TEXT>


Mehmet Atalay, Atina Olimpiyatları'nı sadece 10 madalya ile tamamladıkları için utandığını söyledi. Genel Müdür, "İki yıldır kalıcı sistem oturtmaya çalışıyorum, bundan vazgeçmem" dedi 


Gençlik ve Spor Genel Müdürü Mehmet Atalay, Türk sporunu şaha kaldırmak, Dünya'da parmakla gösterilen bir ülke haline gelmek için yola çıktıklarını söyledi. İki yıldır kalıcı sistem oturtmak için çaba harcadığını, hedeflerinden vazgeçmeyeceğini ifade eden Atalay, sporun tüm birimlerinin üzerine düşen sorumluluğu yerine getirmesi gerektiğini, kurallara uymayanlar ile yolların ayrılacağını vurguladı. İşte Atalay'ın mesajları 
"Atina Olimpiyatları'nı 10 madalya ile bitirdiğimiz için utanıyorum. Türkiye'nin olimpiyatlardaki yeri bu olmamalı. Sporumuz dökülüyor. Onu ayağa kaldırmamız lazım. Olimpiyatlara 60 kişilik kafileyle gidilmemeli. Genç nüfusa sahibiz. Bunu spora kanalize etmeliyiz. Yüzme, Cimnastik gibi branşlara ayrı önem vereceğiz. Pekin Olimpiyatında hedef 20 madalya, sıralamada 10 - 15.lik." 

"Kral değilim" 
"Türkiye'de başarılı sporcu sayısı az. Bütün yük onların omuzlarına yükleniyor. Başarıyı yakalayan sporcu fazla ilgi sonucu ellinde olmadan şımarıyor. Biz bu sayıyı artırırsak, onlar da rahatlar. Sevgiyi istismar etmez, şımarmaz. Yükü omuzlarından alırız, sadece spora yönlenir" 
"Küçük hedefler peşinde koşan federasyon istemiyoruz. Proje üretmeyen, ortaya koyduğu hedeften şaşan kim olursa olsun, başkanlık koltuğundan gider. Bu kararı ben değil, sportif performans değerlendirme kurulu verir. Kral değilim. Amacımız üzüm yemek, bağcı dövmek değil. 


</TEXT>
</DOC>
