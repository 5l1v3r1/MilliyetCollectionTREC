<DOC>
<DOCNO> 304771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/09/guncel/gun03.html </URL>
<DATE> 2005/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'30 yardımcısını ortadan kaldırdı' 
</HEADLINE>
<TEXT>


Şemdin Sakık, "Apo" adlı kitabında, Öcalan'ın örgütü kontrol altında tutmak için yaptırdığı infazlarını anlatıyor 

ÖZGÜR CEBE Diyarbakır DHA 

Şemdin Sakık, "Apo" adlı kitabının ikinci bölümünde, Öcalan'ın acımasızca yaptırdığı katliamları anlattı. 
Sakık, Öcalan'a yönelik "Osmanlı sultanları 368 yılda 44 başbakan idam etti, sen 30 yılda 30'u aşkın başyardımcını öldürttün. Taktiğin, kadroları katledip 'Şehit' ilan etmendi" ifadesini kullandı. Sakık, futbol oynarken kaç gol attığını sorduğunda Öcalan'a 20 yerine 19 yanıtını veren hakemin bile görevden alındığını yazdı. Sakık iki olayı şöyle özetledi 
Resul Altınok Avrupa sorumlusu Altınok'u silahlı eylemlerin başlamasından yana olmadığı için hain ilan ettin. Cenazesi parçalanarak Şam dışında bir araziye gömüldü. Kardeşini de öldürtecektin Bana, 'Bu Osman alçağını idam edelim mi ' dediğinde kanım donmuştu. Kaygılarımı sana aktarırken, 'Ulan aptal. O dökülen kan olmazsa biz burada yaşayabilir miyiz. Şam'daki duruşumuzun bedelsiz olduğunu mu sanıyorsun ' diye tepki göstermiştin. 

</TEXT>
</DOC>
