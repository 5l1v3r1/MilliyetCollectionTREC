<DOC>
<DOCNO> 339411 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/04/spor/aspo.html </URL>
<DATE> 2005/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Sarı-Lacivert bozar 
</HEADLINE>
<TEXT>


Fatih Gökşen, Türkiye Kupası finalinde Galatasaraylı taraftarlara ayrılan bölümde yer alan localara bayrakla gelebilecek Fenerbahçeliler için "Seyircimizi tahrik edebilirler" uyarısında bulundu 


Sarı - Kırmızılı kulübün futbol şube sorumlularından Fatih Gökşen, Fenerbahçe ile 11 Mayıs'ta oynayacakları Türkiye Kupası finalinden önce, tribünlerle ilgili erken uyarılarda bulundu. 
Gökşen, Atatürk Olimpiyat Stadı'ndaki karşılaşmada, Galatasaraylı taraftarlara ayrılan tribünlerin ortasında locaların olduğuna işaret etti ve "Orada Fenerbahçeliler de oturacak. Eğer seyircilerimiz tahrik edilir ve olay çıkarsa, gerginlik Galatasaray tribünlerinden yaşanacağı için her şey bize fatura edilebilir ve ceza alabiliriz. Bu konuda Futbol Federasyonu ile Disiplin Kurulu'nun şimdiden dikkatini çekiyorum" dedi. 

"Önlem alınmalı" 
Gökşen, locaların da yarı yarıya ayrıldığını hatırlatıp, şöyle devam etti 
"Locaların üst bölümünde de bizim taraftarlarımız oturacak. Dolayısıyla o localara bayrakları ya da formalarıyla gelebilecek Fenerbahçe taraftarları, bizim seyircilerimizi tahrik edebilirler. Bu nedenle çıkabilecek olay veya tezahüratlardan Galatasaray sorumlu tutulacaktır. Oysaki Fenerbahçe taraftarlarına ayrılan kapalı tribünün etrafında hiçbir Galatasaraylı oturamayacak. Buna dikkat edilmesini istiyoruz. Güvenlik önlemleri şimdiden alınmalı". 


</TEXT>
</DOC>
