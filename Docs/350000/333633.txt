<DOC>
<DOCNO> 333633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/15/son/sondun37.html </URL>
<DATE> 2005/04/15/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Fischer, ifadesinin naklen yayınlanmasını kabul etti... 
</HEADLINE>
<TEXT>

     Almanya Dışişleri Bakanı Joschka Fischer'in, bazı Doğu Avrupa ülkelerindeki Alman büyükelçiliklerinde ortaya çıkan vize usulsüzlükleriyle ilgili olarak 25 Nisan'da Araştırma Komisyonu'nda vereceği ifadenin televizyondan naklen yayımlanmasını kabul ettiği bildirildi. 
     Dışişleri Bakanlığı'nın bir sözcüsü, Berlin'de yaptığı açıklamada, Fischer'in her zaman komisyonun kararını beklediğini söylediğine işaret ederek, ''Şimdi bu karar alındığına göre Fischer tabii ki komisyonun emrine amadedir'' dedi. 
     Sözcü, Fischer'in, komisyonda vereceği ifadesinin televizyonda naklen yayımlanmasına her zaman sıcak baktığını hatırlattı. 
     Dönemin vize genelgesini hazırlayan eski Dışişleri Bakanlığı Müsteşarı Ludger Volmer'in de komisyonda vereceği ifadesinin naklen yayımlanmasını kabul ettiği bildirildi. 
     
</TEXT>
</DOC>
