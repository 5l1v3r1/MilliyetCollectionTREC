<DOC>
<DOCNO> 312911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/06/son/sonspo17.html </URL>
<DATE> 2005/02/06/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Trabzon, Akçaabat'ta yoluna devam etti 0-1 
</HEADLINE>
<TEXT>

     Süper Lig'de zirve ortaklarından Trabzonspor, hemşehrisi Akçaabat Sebatspor'u tek golle geçti. D'Haene'nin sayısıyla 3 puana ulaşan bordo-mavililer, 43 puana yükselerek lider Fenerbahçe ile aradaki farkı 4'e indirdi. 
     2. dakikada Lee Yong'un sol taraftan ceza alana yaptığı ortada, arka direkte iyi yükselen Mehmet Yılmaz'ın kafa vuruşunda, top üst direğe çarparak oyun alanına döndü. 
     5. dakikada sağ taraftan Ali Şen'in kullandığı köşe vuruşunda, ceza alanındaki Selahattin'in kafa vuruşunda, meşin yuvarlak kaleci Petkoviç'de kaldı. 
     13. dakikada Ogün'ün ceza alanına ortaladığı topa iyi yükselen Ali Bayraktar'ın vuruşunda, Petkoviç topu 2 hamlede kontrol etmeyi başardı. 
     31. dakikada Lee Yong'un sol taraftan kullandığı köşe vuruşunda ön direkte iyi yükselen Fatih'in kafa vuruşunda, top yandan auta çıktı. 
     Kalan dakikalarda iki takımın çabaları gol getirmedi ve ilk yarı golsüz eşitlikle kapandı. 

     
</TEXT>
</DOC>
