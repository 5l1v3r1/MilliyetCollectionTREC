<DOC>
<DOCNO> 303000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/03/son/sondun44.html </URL>
<DATE> 2005/01/03/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
AB'de yas, Avrupa Komisyonu'nda bayraklar yarıda... 
</HEADLINE>
<TEXT>

     AB Komisyonu'nda çalışan 25 bin kadar memur, çarşamba günü, Güney Asya'daki deprem ve tsunami felaketinde yaşamını yitirenler için 3 dakikalık saygı duruşunda bulunacak. 
     AB Komisyonu sözcüleri, öğlen saatinde yapılacak saygı duruşunun tüm üye ülkelerin devlet dairelerinde de yapılmasının istendiğini bildirdiler. 
     Sözcüler, AB kurumlarının tümünde bayrakların bugünden itibaren yarıya indirildiğini, yas süresinin ne zaman son bulacağının belirlenmediğini ifade ettiler. 
     
     Avrupa Konseyi'nde bayraklar yarıya indi 
     Bu arada, Avrupa Konseyi binasındaki bayraklar, Güney Asya'daki deprem felaketinde ölenlerin anısına bugün yarıya indirildi. 
     Avrupa Konseyi çalışanları, öğle tatilinde bina önüne çıkarak, depremde ölenlerin anısına bir dakikalık saygı duruşunda bulundu. 
     
</TEXT>
</DOC>
