<DOC>
<DOCNO> 300529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/24/son/soneko01.html </URL>
<DATE> 2004/12/24/ </DATE>
<TIME> 02.05 </TIME>
<AUTHOR>  </AUTHOR>
<HEADLINE>
Müzakere tarihi Türkiye'nin İsviçre bankalarında puanını artırdı 
</HEADLINE>
<TEXT>

     Zafer ATAMER İSVİÇRE, DHA 

MERKEZİ Cenevre'de bulunan İsviçre-Türk Ticaret ve Sanayii Odası Başkanı Marcel Cavaliero, Avrupa Birliği'nin Türkiye'ye müzakere tarihi vermesinin bütün Avrupa ülkelerinde ve İsviçre'de çok olumlu karşılandığını, hatta İsviçre bankalarında Türkiye'nin puanını artırdığını söyledi. "Türkiye'nin AB kriterlerine göre anayasada yaptığı değişiklikler kağıt üzerinde kalmamalı" diyen Marcel Cavaliero, bütün değişikliklerin uygulamaya geçirilmesi gerektiğini vurguladı. 
     
     KIBRIS MÜZAKERELERİN GELECEĞİNİ BELİRLEYECEK 
     Cavaliero, müzakere süreci ile ilgili olarak, Türkiye'nin AB'ye girmesi için önünde oldukça uzun zaman var. Müzakerelerin başlaması Kıbrıs sorununun çözülmesine bağlı. Rum tarafı müzakereleri her an kesilebilir. Çok dikkatli olmak gerek. Bu konu çözülmezse, AB de müzakereleri askıya alabilir" dedi. 
     Türk ekonomisinin durumuna da değinen Marcel Cavaliero, Türkiye'nin ocak ayında IMF ile imzalayacağı anlaşmanın büyük önem taşıdığını ve başarılı olması durumunda Türk ekonomisinin disipline girmesini sağlayacağını söyledi. 
     
</TEXT>
</DOC>
