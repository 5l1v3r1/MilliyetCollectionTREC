<DOC>
<DOCNO> 317290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/21/son/sonspo20.html </URL>
<DATE> 2005/02/21/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Belçika'da bayan futbol maçı sonrası olaylar çıktı 2 futbolcu yaralandı 
</HEADLINE>
<TEXT>

     Belçika Bayanlar PAF Futbol Ligi maçı sonrasında çıkan olaylarda 1'i ağır olmak üzere 2 futbolcu yaralandı. 
     Ligdeki KFC Herent-DVC Grimbergen takımları arasında oynanan maçta KFC Herent takımının kalecisi rakip takım oyuncusuyla maç içinde tartışmaya girdi. Karşılaşma sonunda DVC Grimbergen'in futbolcusu, kalecinin bacaklarının arasına sert bir şekilde tekme attıktan sonra KFC Herent'in oyuncusu kafasını sert bir şekilde kale direğine vurarak bayıldı. Diğer oyuncular da olaylara karışırken, başka bir KFC Herent oyuncusuna indirilen yumruk, oyuncunun sol kulağında taşıdığı duymayı sağlayan cihazın kırılmasına ve hafif yaralanmasına neden oldu. 
     Her iki kulüp yetkilileri yaşanan olaylar sonrasında rapor tutturdu. 
     
</TEXT>
</DOC>
