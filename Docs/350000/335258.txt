<DOC>
<DOCNO> 335258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/20/son/sontur09.html </URL>
<DATE> 2005/04/20/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Zeytinburnu'nda bir kişi boğularak öldürüldü 
</HEADLINE>
<TEXT>

     Zeytinburnu'nda bir kişi, boğularak öldürüldü. 
     Yeşiltepe Mahallesi 56 6 Sokak'ta bulunan 6 katlı binanın teras katındaki bekar evinde oturan ve akli dengesi bozuk olduğu belirtilen Ali B, telefonla kız kardeşini arayarak bir kişiyi öldürdüğünü söyledi. 
     Durumun bildirilmesi üzerine Ali B'nin babasıyla söz konusu eve giden polisler, girdikleri dairede el ve ayakları bağlı, yüzü ve kafası koli bandıyla tamamen sarılı olan ve boğularak öldürüldüğü anlaşılan 45 yaşlarındaki Cavit Kılıç'ın cesediyle karşılaştılar. 
     Kılıç'ın cesedi, olay yerindeki incelemelerin ardından Yedikule Göğüs Hastalıkları ve Göğüs Cerrahisi Eğitim ve Araştırma Hastanesi morguna kaldırıldı. 
     Polis, olay yerinden kaçan ve ailevi sorunları da bulunduğu belirtilen Ali B'yi yakalamak için çalışma başlattı. 
     
</TEXT>
</DOC>
