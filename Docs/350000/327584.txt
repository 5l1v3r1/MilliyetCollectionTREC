<DOC>
<DOCNO> 327584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/27/son/sonspo13.html </URL>
<DATE> 2005/03/27/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Galatasaray'da bayan basketbolcular matemde... 
</HEADLINE>
<TEXT>

     Özhan Canaydın ve Ergun Gürsoy, Almanya'da 100. yılı kutlarken, İstanbul'da tarihe kapkara bir sayfa açılıyordu. Cim - Bom'un kızları, Fenerbahçe'ye yenildi. Bayanlar Basketbolu'nun en önemli markası gözyaşları içersinde Birinci Lig'e veda etti 49-64. 
     Basketbol Bayanlar Ligi'nin son haftasındaki "kader" derbisinde Fenerbahçe'ye 64 - 49 kaybeden Galatasaray, tarihinde ilk kez küme düştü. 
     Burhaniye Belediyesi'nin, BOTAŞ'ı tek farkla yenmesiyle ikili averajda Burhaniye'nin gerisinde kalan Sarı-Kırmızılılar, İkinci Lig'in yolunu tuttu. 
     Üçüncü çeyrekte Tuğba ve Gülçin ile rakibine direnen, farkı dört sayıya kadar indiren Galatasaray, son periyotta Ferdinand ve Korana'yı durduramadı. 
     Maçın devre arasında iki takım taraftarı arasındaki kavgaya polis müdahale etti. 
     
     Cim Bomlu kızlar, maç sonrası ağladı 

     Bayan basketbol takımı küme düşmüş, 100. yılda hayal kırıklığı yaşanmıştı. Soyunma odasında ağlayan sporcular, kulübün yaşadığı mali krizin faturasını ödüyordu. 

     
</TEXT>
</DOC>
