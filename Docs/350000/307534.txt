<DOC>
<DOCNO> 307534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/18/son/sonspo03.html </URL>
<DATE> 2005/01/18/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Fatih Akyel, Galatasaraylı yöneticiler için ağır konuştu... 
</HEADLINE>
<TEXT>

     Fatih'ten acı sözler Fener'e imza atmak için odaya girdiğimde, arkadaşım Galatasaraylı yöneticileri aradı, kimse telefonumuzu açmadı. 
     
     Kamuoyu yanlış bilgilendirildi’ 

     Fenerbahçe’yle yollarını ayırdıktan sonra Galatasaray’ın gündemini uzun süre meşgul eden ancak camiadan gelen tepkiler sonrası Alman ligi ekiplerinden Bochum’la anlaşan Fatih Akyel, Türkiye’de yaşadıklarını sadece FANATİK’e anlattı. İşte noktası virgülüne dokunmadan Fatih’in açıklamaları... Türkiye’de iyi futbolcunun değeri bilinmiyor. Bir aydır buradayım. Türkiye ile karşılaştırdığımda fark çok büyük. Mallorca’dan Türkiye’ye dönüşümde bilinmeyen bir çok şey var, kamuoyu yanlış bilgilendirildi...ö 
     
     Mallorca Başkanı dalga geçmiş 

     İspanya’da yabancı oyuncu statüsüne takılınca oynayabileceğim bir takıma gitmek istedim. Önümüzde 2002 Dünya Kupası vardı ve oynamam gerekiyordu. O zaman beni Galatasaray ve Beşiktaş da istemişti ama Mallorca’nın istediği 1 milyon markı veremediler. Mallorca Başkanı, Galatasaray’ın teklif ettiği para için, Ben Galatasaray’ın senin için verdiği parayı, genç takım oyuncularına veriyorum’ dedi. Ben de Fenerbahçe’ye gittim. Galatasaray’a gelmek için cebimden 50 bin dolar da verdim ama onlar 100 bin dolar ver’ dedi...ö 
     
     Beni taraftarın önüne attılar’ 

     Fenerbahçe’ye imza atmak için odaya girdiğimde, arkadaşım kapının önünde Galatasaraylı yöneticileri aradı. Ama telefonlarımıza kimse çıkmadı. Olaylar kamuoyunun bildiği gibi değil. Beni Galatasaray taraftarlarının önüne yem gibi attılar Sayın Özhan Canaydın beni önce istedi. Konuştuğu şeyler hakkında yorum yapmak istemiyorum ama bana iki sene önce Hasan Şaş’ın düğününde söylediklerini çok iyi hatırlıyorum. Ama daha sonra camianın baskısıyla Ben burada olduğum sürece Fatih Akyel içeri giremez’ demiş...ö 
     
     Hangi takımı tutuyor 

     Futbolcu olarak Galatasaray’da dört şampiyonluk, bir UEFA Kupası, bir Süper Kupa sevinci yaşadım. İnşallah Sayın Başkan da aynı başarıları yaşar. Ergun Gürsoy benim için çok özel bir insan. Bana her zaman sahip çıktı. Herkes beş teklif etse, o bir verse, onun için istediği yere giderim. Hagi’ye de beni oyuncu olarak görmek istediği için çok teşekkür ederim. Her profesyonel oyuncu sahaya çıktığında formasını giydiği takım için oynar, ama kalbindeki renkler farklıdır. Benim de hangi takımı tuttuğumu beni tanıyan herkes bilir.ö 
     
</TEXT>
</DOC>
