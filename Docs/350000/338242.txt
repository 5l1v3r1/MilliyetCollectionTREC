<DOC>
<DOCNO> 338242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/son/sontur43.html </URL>
<DATE> 2005/04/29/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Ayakkabıdaki "yılan kabartması" hırsızı ele verdi 
</HEADLINE>
<TEXT>

     Bursa'da hırsızlık yaptıkları iddiasıyla tutuklanan 3 kişinin, birinin ayakkabısının altında bulunan ''yılan kabartması'' izinden yola çıkılarak yakalandığı bildirildi. 
     Alınan bilgiye göre, 9 ayrı yerden çeşitli eşya, para ve temizlik maddeleriyle kozmetik eşyalar çalınması üzerine harekete geçen jandarma ekipleri, hırsızların son olarak girdikleri büfede inceleme yaptı. 
     150 YTL para ve 10 karton sigaranın çalındığı işyerindeki bir sandalyenin üzerinde ''Yılan kabartmalı'' ayakkabı izine rastlayan jandarma ekipleri, yaklaşık 1 ay süren araştırmalar sonucunda, bu tür kabartmalara sahip olan ayakkabıları kimlerin tercih ettiğini belirledi. 
     Ekipler, tabanında ''Yılan kabartması'' bulunan ayakkabılardan giydiği belirlenen ve durumundan şüphelenilen S.B'yi 17 gözaltına aldı. 
     S.B'nin ifadeleri doğrultusunda, hırsızlık olayına karıştıkları iddiasıyla E.A. 17 ve A.A. da 17 yakalandı. 
     Zanlılar, sorgulamalarının ardından sevk edildikleri mahkemece tutuklandı. 
     
</TEXT>
</DOC>
