<DOC>
<DOCNO> 306547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/14/son/sontur24.html </URL>
<DATE> 2005/01/14/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Karne günü zehirlendiler .. 
</HEADLINE>
<TEXT>

     Konya'da yedikleri pastadan zehirlendikleri ileri sürülen 12 ilköğretim öğrencisi, Konya Numune Hastanesi'nde tedavi altına alındı. 
     Alınan bilgiye göre, Vali İhsan Dede İlköğretim Okulu'nda eğitim gören Numan Becer 12 , Derya Çiğdem 12 , Sümeyye Karaduman 13 , Tuba Yıldırım 12 , Raziye Yılmaz 12 , Merve Kılıç 92 , Canan Sağar 12 , İlknur Parlak 12 , Merve Eser 12 , Süreyya Gölekçap 13 , Bahar Sertlenir 12 ve Fulya Okutan 12 karne almayı beklerken kendi aralarında topladıkları parayla bir marketten pasta aldı. 
     Pastayı yedikten bir süre sonra şiddetli mide bulantısı ve baş ağrısının yanı sıra halsizleşen öğrencilerin durumunu gören öğretmenleri, 12 çocuğu Konya Numune Hastanesi'ne kaldırdı. 
     Hastane yetkilileri, tedavi altına alınan çocukların sabahtan bu yana sadece pasta tükettiğinin öğrenildiğini belirterek, zehirlenmenin pastadan olabileceğini düşündüklerini ve gerekli kontrollerin başladığını söyledi. 
     
</TEXT>
</DOC>
