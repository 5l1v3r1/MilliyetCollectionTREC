<DOC>
<DOCNO> 323723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/14/son/sonspo03.html </URL>
<DATE> 2005/03/14/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Almanya ikizleri konuşuyor... Altıntop kardeşlerin haftası 
</HEADLINE>
<TEXT>

     Almanya Bundesliga'da Hamit Altıntop'lu Schalke, Bayern Münih'i devirerek liderlik koltuğuna oturdu. Halil Altıntop ise M.Gladbach'a takımının tek golünü atarak haftaya damgasını vurdu. 
     Almanya'da haftanın maçında aynı puana sahip lider Bayern Münih ve ikinci sıradaki Schalke karşılaştı. Schalke'nin sahası AufArena'da kozlarını paylaşan iki takımın mücadelesi nefesleri keserken, Hamit Altıntop'lu Schalke Lincoln'ün 69. dakikadaki golüyle 1-0 kazanmayı bildi. 
     Schalke bu sonuçla puanını 53'ü yükseltip liderlik koltuğuna kurulurken, Bayern Münih 50 puanda kaldı. 
     
     Halil Altıngol 

     Kaiserslautern’i Halil sırtlıyor... Son haftalarda sergilediği performansla dikkat çeken yıldız oyuncu, Monchengladbach önünde attığı golle takımına 3 puanı getiren isim oldu 45. dakikada, Sforza’nın pasında topu ağlara gönderen Halil, 90. dakikada yerini Kosowski’ye bıraktı. Maçta Selim Teber de 18 dakika sahada kaldı. 
     Bundesliga'da diğer sonuçlar 
     A.Bielefeld - Hamburg 3-4. 
     B.Leverkusen - Hertha Berlin 3-3. 
     Freiburg - Nürnbeg 2-3. 
     Hansa Rostock - Bochum 3-1. 
     Werder Bremen - Mainz 0-0. 
     Wolfsburg - Hannover 1-0. 
     Borussia Dortmund - Stuttgart 0-2. 

     
</TEXT>
</DOC>
