<DOC>
<DOCNO> 337987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/spor/spo11.html </URL>
<DATE> 2005/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Halil'in işi bu kez zor 
</HEADLINE>
<TEXT>


Almanya'da Schalke ve Stuttgart puan kaybederse Bayern, şampiyonluğunu ilan edecek. Kaiserslautern'in ligde iddiasızlaşması ibreyi Bayern'e çeviriyor 


Düşme potasından uzak, UEFA Kupası pozisyonundan umutsuz Kaiserslautern'in tek avantajı kendi evinde oynuyor olması. Maçlar aynı saatte oynandığı için sonuçlar birbirini etkileyebilir. İlk yarılar sonunda Schalke ve Stuttgart mağlup olurlarsa, Kaiserslautern'in şansı artar. 

Banko Dortmund 
Son 9 haftada sadece 1 puan alan ve 2. Bundesliga'ya düşen Freiburg, 5 maçta kazandığı 13 puanla UEFA iddiasına tutunan Dortmund'u zorlamaz. 

Schalke tek farkla 
Üst üste üç maç kaybeden Schalke, Şampiyonlar Ligi'ne katılabilmek için kazanmak zorunda. Leverkusen de Avrupa kupalarına gidebilmek için puan peşinde. Schalke tek farkla da olsa galibiyete yakın. 

M'gladbach-Stuttgart 
Uzak durulması gereken çok zor bir maç. Yine de öncelikli sonuç beraberlik. 

Hansa Rostock-H.Berlin 
Evinde üst üste 4 maç kazanan Hansa, Yıldıray'lı Hertha'yı da üzebilir. Rostock kazanırsa sürpriz olmaz. 

Bochum-Mainz 
Düşme potasındaki iki takımın kader maçında öncelikli sonuç beraberlik gözüküyor. 

Werder Bremen-Bielefeld 
Ligde iddiası kalmayan Bielefeld, Şampiyonlar Ligi kovalayan Bremen'i üzmez. Banko Bremen. 

Hannover-Nürnberg 
Düşme potasından uzak kalmaları için iki takıma da beraberlik yeter. 

Wolfsburg-Hamburg 
Wolfsburg'un iddiasızlaşması ibreyi Hamburg'a çeviriyor. Favori Şampiyonlar Ligi kovalayan Hamburg. 


</TEXT>
</DOC>
