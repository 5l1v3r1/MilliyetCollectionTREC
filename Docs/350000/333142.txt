<DOC>
<DOCNO> 333142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/14/ekonomi/eko03.html </URL>
<DATE> 2005/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Deutsche Bank, Bender'i alıyor 
</HEADLINE>
<TEXT>


Deutsche Bank, 2000 yılında yüzde 40 hissesini satın aldığı Bender Menkul'ün geri kalan yüzde 60 hissesini de almak için anlaşma yaptı. Hisse devri yılın ikinci çeyreğinde 

EKONOMİ SERVİSİ 

Deutsche Bank'ın, Bender Menkul'in yüzde 60 hissesini de şirket yöneticilerinden satın alma konusunda kesin ve bağlayıcı bir anlaşma imzaladı. Deutsche Bank AG'den yapılan açıklamaya göre, gerekli yasal izinlerin alınmasına bağlı olarak anlaşmanın 2005 yılının ikinci çeyreği içinde sonuçlandırılacak. Anlaşmanın mali boyutuyla ilgili bilgi verilmeyen açıklamada, Bender'in, hisse devir anlaşmasının tamamlanmasını müteakip faaliyetlerine aynı isim ve yönetimle devam edeceği ifade edildi. 
Deutsche Bank'ın, Bender'in yüzde 40'ını şirket yöneticilerinden 2000'de satın aldığı anımsatılan açıklamada, o tarihten bugüne Deutsche Bank ve Bender'in Türk sermaye piyasalarında yoğun bir şekilde işbirliği yapmaya devam ettiği belirtildi. Her iki kurumun birlikte çalışarak Türkiye'de yerleşik şirketlere yönelik, özellikle halka arzlar, ikincil arzlar, blok işlemler ve türev ürünler konusunda önemli hizmetler sunduğu kaydedildi. 

Büyüme imk nı artıyor 
Deutsche Bank Global Piyasalar Birimi içinde yer alan ve Orta Doğu Avrupa, Ortadoğu ve Afrika bölgelerinden oluşan CEEMA Bölüm Başkanı Kay Haigh, gerçekleşmekte olan satın alma işlemiyle ilgili yaptığı açıklamada, "Türkiye'de yakın geçmişte aldığımız ticari bankacılık lisansımızın yanı sıra Bender'in tamamını satın alıyor olmamız, Deutsche Bank'ın önemli büyüme imk nları sunacağına inandığımız bu pazarda kalıcı bir şekilde var olma kararlılığının bir ifadesi olarak algılanmalıdır" dedi. 
Bender Yönetim Kurulu Başkanı Kaya Didman da açıklamasında, Deutsche Bank ile hayata geçirdikleri yakın işbirliğinin her iki taraf için de son derece yararlı olduğunu ifade ederek, şunları kaydetti 
"Türk piyasalarında faal müşterilerimiz açısından benzersiz bir hizmet sunma konusunda çok özel bir kombinasyon sağlayacağına inanmış durumdayız." 
Deutsche Bank'ın, yaklaşık 840 milyon euroya ulaşan toplam varlıkları ve 65 bin 400 çalışanı bulunuyor. 




</TEXT>
</DOC>
