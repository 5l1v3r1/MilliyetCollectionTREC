<DOC>
<DOCNO> 311355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/01/son/sonsiy09.html </URL>
<DATE> 2005/02/01/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Filistin Devlet Başkanı Abbas Ankara'ya geldi 
</HEADLINE>
<TEXT>

     Filistin Devlet Başkanı Mahmud Abbas, seçimlerin ardından çıktığı ilk bölge turu çerçevesinde iki günlük ziyaret için Ankara'ya geldi. 
     Abbas, Esenboğa Havaalanı'nda Sağlık Bakanı Recep Akdağ tarafından karşılandı. Karşılamada ayrıca Dışişleri Bakanlığı yetkilileri, Filistin'in Ankara Büyükelçisi Fuad Yasin, Ankara'da görev yapan Arap ülkelerinin büyükelçileri ve Filistinli öğrenciler hazır bulundu. 
     Moskova temaslarının ardından Ankara'ya gelen Abbas'a, Dışişleri Bakanı Nebil Şaat ve Ulaştırma Bakanı Hikmet Zaid eşlik ediyor. 
     Abbas'ın, bugün Cumhurbaşkanı Ahmet Necdet Sezer, Başbakan Recep Tayyip Erdoğan ve TOBB Başkanı Rifat Hisarcıklıoğlu ile bir araya gelmesi bekleniyor. 
     Abbas, yarın sabah Anıtkabir'i ziyaret edecek ve TBMM Başkanı Bülent Arınç ile görüşmesinin ardından Ankara'dan ayrılacak. 
     
</TEXT>
</DOC>
