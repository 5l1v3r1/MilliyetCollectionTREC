<DOC>
<DOCNO> 323699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/14/son/sonsiy10.html </URL>
<DATE> 2005/03/14/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Washington Post Kemal Derviş karizmatik 
</HEADLINE>
<TEXT>

     Dünya Bankası Başkanlığı için adı geçen Kemal Derviş'in, karizması ve batı yanlısı tutumuna, ABD basınından övgü geldi. 
     ABD'de yayınlanan Washington Post gazetesi yazarı Sebastian Mallaby, Dünya Bankası Başkanlığı için adayının Kemal Derviş olduğunu yazdı. Mallaby, ABD dışından bir aday söz konusu olduğu zaman, Dünya Bankası Başkan Yardımcılığı ve Türkiye'de Ekonomiden Sorumlu Devlet Bakanlığı yapan Kemal Derviş'in, "favorisi" olduğunu kaydetti. Mallaby, köşe yazısında, "Derviş, Bosna'nın yeniden yapılandırılmasında öncü olarak ABD'ye yardım etmiş, karizmatik, batı yanlısı Müslüman bir ekonomisttir" diye yazdı. 
     
</TEXT>
</DOC>
