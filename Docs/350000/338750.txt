<DOC>
<DOCNO> 338750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/02/siyaset/asiy.html </URL>
<DATE> 2005/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadının işgücüne katılımı çok düşük 
</HEADLINE>
<TEXT>


Doç. İlkkaracan, "Kadınların eğitimine ilave olarak geleneksel ve kısıtlayıcı toplumsal cinsiyet rollerini değiştirecek reformlar da yapılması gerekiyor. Eğitim sistemi bu yönde değiştirilmeli" diyor 

SOHBET ODASI - DERYA SAZAK 


Ülkemizde kadınlara dönük 'hak ihlalleri'nin başında eğitim sorunu geliyor. Milliyet, kız çocuklarıyla ilgili, 'Baba beni okula gönder' kampanyası açtı. Kadın hakları konusunda uğraş veren sivil toplum örgütü temsilcisi ve genç bir akademisyen olarak soruna nasıl yaklaşıyorsunuz 
UNICEF'in yaptığı bir araştırmaya göre Türkiye'de 7 13 yaş arası, zorunlu eğitim çağındaki her 100 erkek çocuktan 21'i, 1 milyona yakın her kız çocuktan 32'si 1 milyon 300 bin okula gitmiyor. Türkiye gibi kalkınma düzeyi de yadsınamayacak düzeyde olan bir ülkede, Afrika ya da Güney Asya ülkesi değiliz, 2.5 milyona yakın çocuğumuzun okula gitmeyişi çok vahim bir sorun. Sadece gelişmekte olan ülke sendromu olarak bakamayız, kız çocuklarının okula gönderilmeyişine... Erkek çocukların oranı da yüksek. Olaya toplumsal cinsiyet açısından bakmak da yeterli değil. Avrupa Parlamentosu'nun Hollandalı üyesi Emine Bozkurt, geçenlerde Kadın Erkek Eşitliği Komisyonu ile Türkiye'ye geldi. 10 günlük inceleme gezisinin ardından taslak rapor açıklandı. Orada ele alınan üç dört temel sorundan biri de eğitim. AB raporunda, kız çocuklarının okula gönderilmeyişi kültürel ve sosyal nedenlere bağlanıyor. 

Milliyet'in etkisi 
Doğu ve Güneydoğu'da bölgesel gelişmişlik farklarının, kadınların ev ve tarlada çalışıyor olması gibi nedenlerin yanı sıra, gelenekler de rol oynuyor mu kız çocuklarının eğitimden alıkonulmasında 
Evet. Aileler uzun vadede şunu düşünüyor Kız çocukları evlenecek, çocuk sahibi olacak ve ev işlerinden sorumlu sayılacak. Erkek çocuğun her halükarda bir aile geçindirmesi gerekiyor. İşgücüne katılımdaki bu farklı bakış, eşitsizliğin en önemli nedenlerden biri. Kızlar geri planda tutuluyor. Milliyet'in kampanyası gibi sivil toplum örgütlerinin kız çocuklarına yönelik burs programlarının yoksul bölgelerdeki okullaşma oranlarına pozitif katkıda bulunduğunu görüyoruz. Bu tür maddi teşvikler sosyal ve kültürel tutumları etkileyebiliyor. Kırsalda, kız çocuklarına bakış açısı, o kadar da katı değil. Kadın erkek rolleri o kadar da aşılmaz sınırlar içermiyor. 

Kız çocuklarının okula gönderilmeyişinde muhafazak rlık etkisi, din faktörü, Müslüman kimliği sanıldığı kadar engelleyici faktörler olarak gözükmüyor, öyle mi 
Ben çok engelleyici olduğunu düşünmüyorum. Pek çok araştırma sonucu var. Sultanbeyli'de kara çarşaflı kadınlarla çalışma yapıldı. Hizbullah hücrelerinin ortaya çıkarıldığı dönemdi. O şartlarda bile katılıcımlar, kadınların toplum yaşamına katılması ve kız çocuklarının okutulması konusunda pozitif noktaya geldiler. 

Kadınların ekonomik bağımsızlığının yolu da eğitimden geçiyor. 
Ümraniye'de 1998 yılında yaptığımız bir çalışmada, kadınların yüzde 90 oranında söyledikleri şu oldu 'Eğer hayatımı geriye döndürebilseydim, mutlaka eğitimime devam ederdim.' Çoğu ilkokul mezunuydu ama üniversite okumak istiyorlardı. 
Türkiye'de kadının işgücüne katılımı çok düşük, yüzde 30. Bunun da yarısı kırsalda ücretsiz aile işçisi olarak çalışan kadınlar. Kentlerde yüzde 20'lerde. 

Güvenlik de bir neden 
Kız çocuklarının, kadınların eğitim sorunu Anadolu'nun uzak köşelerinin değil, İstanbul başta, metropol kentleri açısından da sosyal bir yara. Bu uçurum nasıl oluştu 
1990'lı yıllarda bunu artıran faktörlerden biri, göçün sadece ekonomik nedenlerle değil, aynı zamanda güvenlik nedeniyle, Güneydoğu'daki çatışma ortamından da kaynaklanmış olmasıdır. İstanbul, İzmir, Adana, Mersin, Antalya, Diyarbakır büyük göç aldı. Sokak çocukları göçün ürünü. BM ve Uluslararası Kalkınma Örgütü raporlarında sokakta çalışan çocukların ezici çoğunluğunun 1990'larda güvenlik nedeniyle göç etmiş aile bireyleri olduğunu gösteriyor. 

Cinsiyet rolleri reformu 

Günümüzde 'suç'a pazarlanan kapkaççı çocuklar, sokak çeteleri... 
Büyük bir sosyal travma. 1990'lı yıllarda 5 yaşında sokağa itilmiş çocuk, şimdi 20'lerine yaklaşmış durumda. Sokakta mendil satmaya çalışan çocuk şimdinin kapkaççısı. 

Kadınları toplum yaşamında öne çıkarabilmek için kız çocuklarının eğitimi tek başına yeterli mi 
Geleneksel ve kısıtlayıcı toplumsal cinsiyet rollerini değiştirmeye yönelik reformlar da yapılması gerekiyor. Eğitim sistemi de bu yönde değiştirilmeli. 
Milli Eğitim ve Talim Terbiye Kurulu, Türkiye'de en dokunulmayan, içine girmesi zor kalelerden biridir. Kızlar okula derken, nasıl bir eğitim alacakları da tartışılmalı. Liselere zorunlu 'insan hakları ve demokrasi' dersi konuldu. 'Aile içi demokrasi'nin temeli olarak bütün kitaplarda şu anlatılıyor 'Aile içi demokrasi iş bölümü demektir. Baba dışarıda çalışır, ailenin maddi ihtiyaçlarını karşılar. Anne çocuklara ve eve bakmaktan sorumludur.' Düşünün, anne çalışıyorsa aile içi demokrasiye ters düşecek, demektir Bu yaklaşım giderek değişiyor. 

Namus cinayeti çözülmedi 

AKP'nin AB sürecinde yaptığı reformlar, Anadolu'daki aile yapısını nasıl etkiliyor 
-AKP merkeze geldikçe, AB yolunda ilerledikçe kadınlar da bundan olumlu etkileniyor. AKP tabanı içinde kadınların önemli gücü var. Seçimde o gücü kullandılar ancak iktidara geldikten sonra AKP tabanı içindeki kadınlar verdikleri mücadelenin karşılığını alamadılar. Bunun da farkındalar. 
Kadın örgütlerinin son dönemde en başarılı oldukları alan TCK reform süreciydi. 35 noktada kadın haklarının ihlal edildiğini saptamıştık. Dört beş madde dışında bunlar değişti. Zina hariç, AKP direnç göstermedi. 

TCK'da h l sorunlu alanlar bulunuyor mu 
-Örneğin namus cinayetleri h l çözülemedi. Yasada bunu 'töre' saikiyle işlenmiş cinayetler şeklinde bıraktılar. Oysa töre ve namus cinayetleri arasında fark var. Töre cinayetiyle daha çok Güneydoğu'da aile meclisinin kararıyla işleniyor. Namus cinayetleri ise her gün gazetelerin üçüncü sayfalarında okuduğumuz, tamamen bireysel motivasyonla, 'Karımdan kuşkulanıyordum, gittim vurdum' şeklinde yaşanıyor. Bizim istediğimiz şudur 'Namus cinayetine en ağır hapis cezası verilsin ve hiçbir açık nokta bulunmasın.' Ama olmadı. Gerekçede töreye bağlı bazı indirimlerden söz ediliyor. 

BM'de Kadına Karşı Ayrımcılığın Önlenmesi, CEDAW Komitesi, Ocak 2005'te Türkiye gündemiyle toplanmıştı. Yeni kararlar alındı mı 
İlkkaracan Bir dizi tavsiye kararı çıktı. Türkiye olarak AKP hükümeti, BM'ye resmi raporunu sundu. Kadın örgütleri olarak bizler de alternatif, 'gölge rapor' verdik. TCK'nın eşitlik içermeyen, töre cinayetleri, bek ret testleri, 15 - 18 yaşlarındaki gençlerin kendi rızasıyla girdikleri cinsel ilişkilere hapis cezası uygulamasının değiştirilmesi isteniyor. Devlet Bakanı Güldal Akşit, bu son düzenlemeyi, 'İstenmeyen hamilelikleri önlemek için bu yolu seçtik' diye savununca CEDAW uzmanları, 'Bunu önlemenin yolu hapis cezası olamaz' diye karşı çıktılar. Kaldı ki Türkiye'de ABD'de olduğu gibi 'genç yaşta hamilelik' diye bir sorun yok. 

Medyanın rolü büyük 
Televizyonlar da olumsuz etkiliyor, Kurtlar Vadisi'ndeki mafya kültürü erkek çocukları, kadın programları genç kızları... Ekrandan etkilenip cinayetler işleniyor 
-Kadın-erkek rolleri açısından da medyanın rolü büyük. Eğitici yönüyle savunulamaz bu tür yayınlar. Televizyondaki kadın programlarında, kendini ifade ediş biçimi sürekli ezilmişlik. Şiddetin bastırılması. Hep şöyle bir hava var 'Böyle gelmiş, böyle gider ' Bizim toplumumuz zaten kaderci... Günde 4 - 5 saat televizyon seyreden kadınlar sürekli kadercilik bombardımanı altında... 'Demek ki sadece benim yaşamım böyle değil. Bu benim kaderim ' görüşü egemen oluyor. Hatta şunu söyleyenler çıkıyor 'Benden beteri de varmış, halime şükredeyim ' 

İpek İlkkaracan kimdir 

New York New School Üniversitesi'ni bitirdi. New York'ta Birleşmiş Milletler Kalkınma Programı'nın kadın projelerinde 6 yıl çalıştı. 13 yıldır ulusal ve uluslararası alanda kadın haklarına ilişkin programlar hazırlayan Kadının İnsan Hakları Yeni Çözümler Vakfı'nın kurucu üyesi. Halen İTÜ İşletme Fakültesi öğretim üyesi. 


</TEXT>
</DOC>
