<DOC>
<DOCNO> 320091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/02/son/sontur13.html </URL>
<DATE> 2005/03/02/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Yaralı, taburcu edildikten 2.5 saat sonra öldü 
</HEADLINE>
<TEXT>

     Halife YALÇINKAYA SİVAS, DHA 

SİVAS'ta bıçak yaralanan 21 yaşındaki Ferhat Erdin, hastanede tedavinin ardından hayati tehlikesi yok' denilerek taburcu edildikten 2.5 saat sonra öldü. 
     Olay, dün akşam Kardeşler Mahallesi 35 sokakta meydana geldi. 46 yaşındaki Mustafa Şahin, daha önce kızını kaçırmaya kalkıştıklarını öne sürdüğü Serhat Erdil ile akrabaları 21 yaşındaki Ferhat, 56 yaşındaki Ali ve 20 yaşındaki Ahmet Erdil'le tartıştı. Tartışma kavgaya dönüştü ve Mustafa Şahin, Ferhat Erdil'i sol göğsünden bıçakla yaraladı. 
     Kanlar içinde kalan Ferhat Erdin ambulansla saat 16.30 sıralarında Sivas 1'inci İzzettin Keykavus Devlet Hastanesi'ne kaldırıldı. Tedavisi yapılan Ferhat Erdin, hayati tehlikesi yok' denilerek saat 19.30'da taburcu edildi. Evinde fenalaşan Ferhat Erdil, saat 22.00 sıralarında yeniden hastaneye götürülmek istenirken ambulansta öldü. 
     Olaydan sonra ifadesi alındıktan sonra serbest bırakılan Mustafa Şahin ise, Ferhat Erdin'in ölümü üzerine gözaltına alındı. 
     Zanlı Mustafa Şahin adliyeye sevk edilirken, müdehalenin yapıldığı Sultan 1'inci İzzettin Keykavus Devlet Hastanesi Başhekimliği, Acil Servis görevlileri hakkında soruşturma başlattı. Yaralıya müdahalede bulunan ve taburcu olmasını sağlayan doktorun kimliği açıklanmazken, soruşturmanın sürdüğü bildirildi. 
     
</TEXT>
</DOC>
