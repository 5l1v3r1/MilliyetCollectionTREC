<DOC>
<DOCNO> 347716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/01/yasam/yas03.html </URL>
<DATE> 2005/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk şiirinin çınarına ödül 
</HEADLINE>
<TEXT>


GÜLAY FIRAT - ÖZGÜR GÖZLER İstanbul 

Bu yıl dördüncüsü edebiyat dalında düzenlenen "Vehbi Koç Ödülü", Türk şiirinin çınarı Fazıl Hüsnü Dağlarca'ya verildi. 
Koç Üniversitesi Sevgi Gönül Oditoryumu'nda düzenlenen törende Koç Holding Yönetim Kurulu Başkanı Mustafa Koç ve Koç Holding Yönetim Kurulu Üyesi ve Vehbi Koç Vakfı Mütevelli Heyeti Başkanı Semahat Arsel, "100 bin dolarlık ödül ve plaketi" ünlü şair Fazıl Hüsnü Dağlarca'ya sundu. 

800 milyon dolar 
Mustafa Koç, törende yaptığı konuşmada, Vehbi Koç Vakfı'nın 800 milyon doları aşan bir kaynağı yönetmekte olduğunu vurguladı. 
Koç şöyle konuştu "İmk nlarını özel sektörün toplum hayatına katkılarını kalıcı hale gelebilmesi için harekete geçirmiştir. Vakfımız, ana çalışma alanlarında, bugüne kadar 500 milyon doların üzerinde de proje gerçekleştirmiştir." 
Törene Koç Ailesi ve Doğan Holding Yönetim Kurulu Başkanı Aydın Doğan'ın yanı sıra iş, siyaset ve sanat dünyasından seçkin isimler katıldı. Ödül Jürisi'nde Enis Batur, Doğan Hızlan, Jale Parla, başkan olarak ise Talat Halman yer aldı. 

Yeniden eskisi gibi 

Gima'nın satışı nedeniyle Koç ve Sabancı grupları arasına kara kedi girdiği, uzun süre kulislerde konuşulmuştu. Koç Üniversitesi'ndeki törene, Güler Sabancı'nın da gelmesi ve tören sonunda Mustafa Koç'la sıcak şekilde sarılıp gazetecilere poz vermeleri, iki grup arasındaki ilişkilerin, eskisi gibi sürdüğünü gösterdi. 


</TEXT>
</DOC>
