<DOC>
<DOCNO> 334254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/17/son/sonspo04.html </URL>
<DATE> 2005/04/17/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
NBA'de lige 7 maçla devam edildi... 
</HEADLINE>
<TEXT>

     ABD Profesyonel Basketbol Ligi'ne NBA TSİ bu sabaha karşı yapılan 7 maçla devam edildi. 
     Batı Konferansı'nda play-off'lara katılacak 8 takımdan 7'si daha önce belirlenirken, 8. takım olmak için en çok şans tanınan Memphis Grizzlies, deplasmanda San Antonio Spurs'a 97-75 yenilerek bu şansını erteledi. 
     Spurs'a galibiyeti getiren isim karşılaşmayı 15 sayı, 3 ribaunt ve 3 asistle tamamlayan Bruce Bowen oldu. Karşılaşmayı 14 sayı, 2 asistle tamamlayan Beno Uldrih ile 13 sayıyla oynayan Emanuel Ginobili, gecenin dikkati çeken diğer oyuncularıydı. 
     Grizzlies'de Pau Gasol'un 17 sayı, 6 ribaunt ve 2 asisti takımına galibiyeti getirmeye yetmezken, Swift'in 15 sayı ve 4 ribauntu yenilgiyi önleyemedi. 
     Hidayet Türkoğlu'nun forma giymediği maçta ise Milwaukee Bucks sahasında Orlando Magic'i 113-103 yendi. 
     Bucks'da, 22 sayı, 5 ribaunt ve 2 asistle oynayan Desmond Mason galibiyetin mimarı olurken, 15 sayı, 8 ribauntluk performans sergileyen Joe Smith ile 15 sayı, 4 ribaunt ve 6 asistle maçı tamamlayan Erick Strickland takımlarına galibiyeti getiren diğer oyuncular oldu. 
     Magic'de ise Dwight Howard'ın 19 sayı ve 15 ribauntla ''double-double'' yapması, Deshawn Stevenson'un 17 sayı ve 3 asisti takımına galibiyeti getirmeye yetmedi. 
     
     Ligde alınan diğer sonuçlar şöyle 
     Charlotte Bobcats-New York Knicks 98-100. 
     Atlanta Hawks-Chicago Bulls 105-114. 
     Houston Rockets-Denver Nuggets 115-87. 
     Phoenix Suns-Sacramento Kings 116-98. 
     Los Angeles Clippers-New Orleans Hornets 94-89. 
     Lige, TSİ yarın sabaha karşı yapılacak 9 maçla devam edilecek. 
     
</TEXT>
</DOC>
