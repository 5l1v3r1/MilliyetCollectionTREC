<DOC>
<DOCNO> 347325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/31/guncel/gun05.html </URL>
<DATE> 2005/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Kışlada cep serbest bırakılabilir 
</HEADLINE>
<TEXT>


İSTANBUL Milliyet 

Askeri Yargıtay'ın, çarşı izninde cep telefonuyla konuşan 2 asker hakkında verilen cezayı bozması hukukçuları böldü. Hukukçuların bir bölümü, askerlerin çarşının yanı sıra kışlada da serbest saatlerde cep telefonu kullanabileceğini, bunun haberleşme özgürlüğüne girdiğini savunurken, bazı hukukçular da karşı görüş bildirdi. İşte görüşler 

Disiplin bozulmamalı 
Doç. Dr. Fatih Mahmutoğlu İstanbul Üniversitesi Hukuk Fakültesi Askerlik mesleğinin getirdiği disiplini bozmamak şartıyla kışlada da cep telefonu kullanılabilir. Tabii ki eğitim, spor saatlerinde ya da içtimada telefonla konuşulamaz. 

Yasağın dayanağı yok 
Em. H kim Albay Ümit Kardaş Ceza Hukukçusu Kışla içinde de askerler cep telefonu kullanmalıdır ve kullanabilir. Tabii sınırlamalar getirilebilir. Bu zaten sosyal hayatımızın birçok alanında da getiriliyor. Bunu yasaklamanın anayasal dayanağı yok. 

Kullanım sınırlanabilir 
Doç. Dr. Adem Sözüer İstanbul Üniversitesi Hukuk Fakültesi Askeri disiplin ve güvenlik açısından cep telefonu kullanımı kışlalarda yasaklanabilir. Uçaklarda da cep telefonu kullanılmasına izin verilmez. Kışlada da bu yasak uygulanır. 


</TEXT>
</DOC>
