<DOC>
<DOCNO> 318253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/24/son/sonsiy22.html </URL>
<DATE> 2005/02/24/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Livaneli'nin istifasına neden olan İzmir İl Başkanı konuştu 
</HEADLINE>
<TEXT>

     Bir süre önce görevden alınan CHP İzmir İl Başkanı Alattin Yüksel, kurultay öncesi desteklediğini bildirdiği CHP İstanbul Milletvekili Zülfü Livaneli'nin partiden istifa etmesine üzüldüğünü belirterek, ''Biz parti içinde kalıp mücadelemize devam edeceğiz'' dedi. 
     Yüksel, AA muhabirine yaptığı açıklamada, partisinin ''yanlışlıklar içinde bulunduğunu ancak kendilerinin sahibi olduklarını'' dile getirerek, şunları söyledi 
     ''Sayın Livaneli'nin istifasına üzüldüm, Orada bir sanatçı kırılganlığı var. Haklıdır da. Özellikle seçimler sırasında vitrin olarak Genel Başkan, Türkiye'nin her yerinde elini havaya kaldırdı. Ancak Kurultay sürecinde ve Ankara'daki il başkanları toplantısında 'medya piyonu', 'medya uzantısı' gibi ağır hakaretlerde bulundu. İstanbul örgütü, 28 Mart seçimlerinde oy kullanmadığını ileri sürdü. Bütün bunlar onu kırdı ve üzdü.'' Zülfü Livaneli'nin Türkiye'de ve sol kamuoyunda yaşayan önemli bir kişi olduğunu, partinin bölünmesi için çok gayret gösterdiğini belirten Yüksel, başlattıkları ''Kara Göründü Hareketi''nin başarılı olması halinde Livaneli'nin partiye geri döneceğini kendisine söylediğini ifade etti. 
     
</TEXT>
</DOC>
