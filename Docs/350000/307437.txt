<DOC>
<DOCNO> 307437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/18/son/sondun21.html </URL>
<DATE> 2005/01/18/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
'Artık ölüleri saymayın...' Harita yeniden çizilecek 
</HEADLINE>
<TEXT>

     Endonezya Devlet Başkanı Susilo Babmang Yudhoyono, 26 Aralık'ta deprem ve dev deniz dalgalarının vurduğu Sumatra adasının kuzeyinde ölülerin sayılması işleminin durdurulmasını istedi. 
     Sosyal İşler Bakanlığı yetkilisi, Devlet Başkanı'nın bundan böyle ölü sayımının yapılmamasını, çabaların kayıplar ve yaralılar üzerinde yoğunlaştırılmasını istediğini belirtti. 
     Endonezya'da son olarak ölü sayısı 114 bin 717 olarak açıklanmıştı. 
     
     HARİTA YENİDEN ÇİZİLECEK 

     Bu arada, Malezya'da yayımlanan Malay Mail gazetesi, Malezya Deniz Kuvvetleri'nin şiddetli depremin coğrafyasını değiştirip değiştirmediğini anlamak amacıyla Malacca Boğaz'ında inceleme yapacağını yazdı. 
     Malezya Deniz Kuvvetleri'nden bir ekip, Malezya ile Sumatra adasını ayıran dar boğazın haritasını yeniden çıkararak, depremin bölgede değişiklik yapıp yapmadığını anlamaya çalışacak. 
     Depremin ardından gemilerin boğazdan geçmelerine halen sonar kullanılarak izin veriliyor. 
     
</TEXT>
</DOC>
