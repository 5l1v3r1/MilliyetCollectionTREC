<DOC>
<DOCNO> 343629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/18/son/soneko03.html </URL>
<DATE> 2005/05/18/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Otomobil dışındaki tüketim mallarında talep artışı sürüyor 
</HEADLINE>
<TEXT>

     Türkiye’nin ithalat verileri, ithal tüketime olan talebin, otomobil dışındaki ürünlerde geçen yıla göre büyüme trendini sürdürdüğünü ortaya çıkardı. Otomobil ithalatının yüzde 36 azaldığı bu yılın ilk üç aylık döneminde ithlalat gıda maddelerinde yüzde 55, dayanıklı tüketim mallarnında yüzde 25, yarı dayanıklı tüketim mllarında lüzde 36.9 ve yarı dayanıklı tüketim malları ithalatı da yüzde 17.2 oranında arttı. 
     Dış Ticaret Müsteşarlığı DTM , bu yılın ilk üç aylık dönemine ilişkin ithalatının Dünya Ticaret Örgütünün kullandığı BEC sınıflamasına göre dağılımını açıkladı. 
     DİE’nin dahna önce açıkladığı ithalat verileri Türkiye’nin bu yıl tüketim malı ithalatının geçen yıla göre sadece yüzde 5.1 oranında arttığına işaret ediyordu. DTM’nin verileri 
     ithal tüketim mllarına olan talep artışının yavaşladığının bir işareti olarak yorumlanan bu düşük oranlı artışın tümüyle otomobil ve benzin ithalatından kaynaklandığını, diğer ithal tüketim mallarına olan talebin ise artarak devam ettiğini ortaya çıkardı. DTM’nin söz konusu verileri, 2004 yılında otomobil ve diğer bazı dayanıklı kütemi mallarına olan talepte yaşanan artışın, bu yıldan itibaren dayanıksız ve yarı dayanıklı tüketim mallarına yöneleceğine ilişkin tahminleri de doğruladı. 2004 yılında özel nihai talepte yaşanan yüksek oranlı artışın enflasyon hedefi üzerinde baskı oluşturmaması, talep artışının yoğun olarak otomobil ve diğer dayanıklı tüketim mallarından kapnklanmasına bağlanmıştı. Dayanıksız ve yarı dayanıklı tüketim mallarına yönelik talep artışının ise enflasyon hedefi üzerinde tehdit oluşturabileceği değerlendirmeleri yapılıyordu. DTM’nin verilerine göre, bu yılın ilk üç aylık döneminde yüzde 5.1 artarak 2 milyar 651 milyon dolara yükselen Türkiye’nin tüketim malı ithalatının 202 milyon dolarını işlenmiş ve işlenmemiş gıda maddeleri oluşturdu. Gıda maddeleri ithalatında geçen yılına aynı dönemine göre yüzde 55.3 oranında bir büyüme yaşandı. Bu kapsamdaki benzin ithalatı geçen yıla göre yüzde 36 oranında azalarak 67 milyon dolara gerilerken, binek otomobil ithalatı ise yüzde 30.4 oranında azalarak 599 milyon dolara geriledi. Sanayide kullanılmadığı için tüketim malı olarak değerlendirilen otomobil dışındaki taşıt araçları ithalatı ise yüzde 68 artarak 26 milyon dolara yükseldi. 2004 yılında da önemli bir büyüme kaydeden dayanıklı tüketim malları ithalatı ise bu yılda yüzde 25.3 artarak 368 milyon dolara yükseldi. Bu kapsamda değerlendirilen evde kullanılan elektrikli ve elektriksiz cihazlar ithalatında yüzde 37.7, mobilya ithalatında yüzde 56.8, diğer dayanıklı tüketim malları ithalatında ise yüzde 18 oranında artış kaydedildi. Daha çok giyim, ayakabı ve mutfak eşyası ve benzeri ürünlerden oluşan yarı dayanıklı tüketim mallarının ithalatı ise yüzde 36.9 oranında büyüyerek 558 milyon dolara yükseldi. İlaç ve benzeri ürünlerin oluşturduğu daynıksız tüketim malları ithalatı ise yüzde 17.2 oranında artarak 831 milyon dolara kadar çıktı. Tüketim malları içerisinde sadece otomobile olan talepte bir düşüş gözlendi. Söz konusu düşüş, yıl hurda araç indiriminin de kalkması nedeniyle özel tüketim vergisi tutarlarında yaşanan artışın da etkisiyle otomobil iç satışlarında da gözlenmişti. 
     
</TEXT>
</DOC>
