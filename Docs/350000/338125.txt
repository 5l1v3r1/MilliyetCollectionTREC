<DOC>
<DOCNO> 338125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/son/soneko57.html </URL>
<DATE> 2005/04/29/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Mart ayında 3.7 milyar dolar dış ticaret açığı verildi... 
</HEADLINE>
<TEXT>

     Türkiye, Mart ayında 6 milyar 445 milyon dolarlık ihracat, 10 milyar 171 milyon dolarlık da ithalat gerçekleştirdi. 
     Devlet İstatistik Enstitüsü DİE , Mart ayı itibariyle geçici dış ticaret verilerini açıkladı. 
     Buna göre Mart ayında ihracat, geçen yılın aynı ayına oranla yüzde 23.5, ithalat ise yüzde 20.3 arttı. Yine Mart ayında dış ticaret açığı ise yüzde 15.2 artarak 3 milyar 726 milyon dolar olurken, ihracatın ithalatı karşılama oranı ise yüzde 61.7'den yüzde 63.4'e yükseldi. 
     2004 yılı Mart ayında 5 milyar 217 milyon dolarlık ihracat, 8 milyar 452 milyon dolarlık ithalat yapılmış, 3 milyar 235 milyon dolarlık dış ticaret açığı verilmiş, ihracatın ithalatı karşılama oranı da yüzde 61.7 olmuştu. 
     
     MART AYI İHRACATINDA EN FAZLA ARTIŞ YATIRIM MALLARINDA 

     Mart ayı ihracatında en fazla artış yüzde 56,4 ile yatırım mallarında, ithalatta en fazla artış ise yüzde 26,9 ile ara mallarda oldu. 
     DİE verilerine göre, mart ayında 795.9 milyon dolarlık yatırım malı ihracatı, 7.2 milyar dolarlık da ara malı ithalatı gerçekleşti. 
     Mart ayında yüzde 25,1 artışla 2.7 milyar dolarlık ara malı ihracatı, yüzde 16 artışla 2,9 milyar dolarlık tüketim malı ihracatı gerçekleşti. 
     İthalata bakıldığında ise Mart ayında yüzde 8,6 artışla 1.7 milyar dolarlık yatırım malı ithalatı, yüzde 6,4 artışla 1.2 milyar dolarlık tüketim malı ithalatı gerçekleşti. 
     
     ÜRÜN BAZINDA İHRACAT VE İTHALAT 

     Mart ayında 6.1 milyar dolarla imalat sanayi ihracatındaki artış yüzde 22,9'u buldu. 
     Tarım ve ormancılık sektörü ihracatı yüzde 35,5 artışla 269.9 milyon dolar, balıkçılık ihracatı yüzde 24,4 artışla 9.1 milyon dolar olurken, madencilik ve taşocakçılığı sektörü ihracatında yüzde 12,4 artış ile 55.4 milyon dolarlık ihracat yapıldı. 
     İmalat sanayinde ithalat yüzde 19,7 artarak 8.3 milyar dolar, madencilik ve taşocakçılığı ithalatı yüzde 50 artışla 1.2 milyar dolar, tarım ve ormancılık ithalatı yüzde 8,6 gerileme ile 288,5 milyon dolar, balıkçılık sektöründe de yüzde 460,4 artışla 2.2 milyon dolarlık ithalat gerçekleştirildi. 
     
     ÜLKE GRUPLARINA GÖRE DIŞ TİCARET 

     Mart ayında Avrupa Birliği AB ülkelerine yapılan ihracat yüzde 25,1 artarak, 3.6 milyar dolar oldu. 
     Ekonomik İşbirliği ve Kalkınma Teşkilatı OECD ülkelerine yapılan ihracat yüzde 20 artışla 3,9 milyar dolar, Avrupa Serbest Ticaret Alanı EFTA ülkelerine yüzde 62,8 artışla 73.3 milyon dolar, Karadeniz Ekonomik İşbirliği ülkelerine yüzde 25 artışla 738.6 milyon dolar, Ekonomik İşbirliği Teşkilatı ülkelerine yüzde 32,4 artışla 211.8 milyon dolarlık, Bağımsız Devletler Topluluğu BDT ülkelerine yüzde 28 artışla 417.9 milyon dolarlık, Türk cumhuriyetlerine yüzde 23,4 artışla 90.7 milyon dolarlık, İslam Konferansı Teşkilatı İKT üyesi ülkelere yüzde 36,1 artışla 1.1 milyar dolarlık ihracat yapıldı. 
     Söz konusu ayda AB ülkelerinden yapılan ithalat da yüzde 6,6 artışla 4.4 milyar dolar düzeyinde gerçekleşti. 
     OECD ülkelerinden yapılan ithalat 10,8 artarak 5.9 milyar dolar, EFTA ülkelerinden ithalat yüzde 76 artışla 526,6 milyon dolar, Karadeniz Ekonomik İşbirliği ülkelerinden ithalat yüzde 35,1 artışla 1,7 milyar dolar, Ekonomik İşbirliği Teşkilatı ülkelerinden ithalat yüzde 129,8 artışla 400.1 milyon dolarlık, BDT üyesi ülkelerden ithalat yüzde 37,7 artışla 1.4 milyar dolar, Türk cumhuriyetlerinden yapılan ithalat yüzde 60,2 artışla 76.8 milyon dolar, İslam Konferansı Teşkilatı üyesi ülkelerden yapılan ithalat da yüzde 47,8 artışla 1.2 milyar dolar düzeyinde gerçekleşti. 

     
</TEXT>
</DOC>
