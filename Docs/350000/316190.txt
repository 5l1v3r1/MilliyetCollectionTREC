<DOC>
<DOCNO> 316190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/17/son/sontur24.html </URL>
<DATE> 2005/02/17/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Kale'de hortum 150 dönüm seraya zarar verdi 
</HEADLINE>
<TEXT>

     Antalya'nın Kale İlçesi'nde dün akşam saatlerinde meydana gelen hortum, ilk belirlemelere göre, yaklaşık 150 dönüm seraya zarar verdi. 
     Antalya Tarım İl Müdür Yardımcısı Ahmet Uymaz AA muhabirine yaptığı açıklamada, Kale İlçesi'nde meydana gelen hortum nedeniyle zarar gören seralarda zarar tespitinin belirlenmesi için ekip gönderildiğini bildirdi. 
     Kale Tarım Müdürü Hüseyin Şahin, ilçe merkezinde 60 çiftçinin 105, Köşkerler Köyü'nde de 15 çiftçinin 45 dönüm serasının hortumdan dolayı zarar gördüğünü söyledi. Şahin, zarar gören sera alanlarında incelemelerde bulunduklarını ve kesin hasarın daha sonra belirleneceğini ifade etti. 
     Öte yandan, fırtına nedeniyle Finike İlçesi'nde de seraların zarar gördüğü bildirildi. 
     Finike Kaymakamı Ahmet Önal, AA muhabirine yaptığı açıklamada, yaklaşık 20 dönüm sera alanının zarar gördüğünü kaydetti. Kaymakam Önal, bu rakamın daha da artabileceğini vurgulayarak, seralarda inceleme yapıldığını söyledi. 
     
</TEXT>
</DOC>
