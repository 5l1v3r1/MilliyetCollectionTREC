<DOC>
<DOCNO> 301817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/29/son/sondun13.html </URL>
<DATE> 2004/12/29/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
İçgüdüleriyle hareket eden hayvanlar yıkımdan kaçmayı başardı... 
</HEADLINE>
<TEXT>

     Endonezya'nın Sumatra adasının batı sahillerinde meydana gelen 9 büyüklüğündeki deprem ve ardından sahil şeritlerini sular altına alan dev dalgalar, uyarı sistemi teknolojisinden yararlanamayan insanoğlunun onbinlerce kayıp vermesine neden oldu. 
     Felaket bölgelerindeki enkaz yerleri, ilerleyen teknolojinin kullanılamaması nedeniyle cesetlerle dolarken, içgüdüleriyle hareket eden hayvanlar yıkımdan kaçmayı başardı. 
     En çok zarar gören ülkelerin başında gelen Sri Lanka, bir yandan adanın Hint okyanusu sahillerinde ölen 22 bin kişinin yasını tutarken, bir yandan da hayvanların 6. hissine gıpta ediyor. 
     Dev dalgaların, Sri Lanka'nın en büyük havyan korunağı olan Yala Ulusal Parkı'nın 3 kilometre kadar içine girmesine rağmen hiçbir hayvan leşine rastlanmıyor. 
     Ulusal Doğal Hayat dairesi başkan yardımcısı H.D. Ratnayake, yüzlerce vahşi hayvanın yaşadığı parkta, herhangi bir hayvanın leşine rastlanmadığını söyledi. 
     Ratnayake, ''İşin ilginç tarafı herhangi bir hayvanın öldüğüne dair bir bilgi gelmedi. Ne bir fil, ne de bir tavşan öldü. Felaketi, 6. hisleri sayesinde hissedebilen hayvanlar bunun olacağını biliyordu'' dedi. 
     
</TEXT>
</DOC>
