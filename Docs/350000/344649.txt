<DOC>
<DOCNO> 344649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/21/son/sontur20.html </URL>
<DATE> 2005/05/21/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Çalıntı takıları satmak isterken yakalandılar... 
</HEADLINE>
<TEXT>

     Samsun’daki bir kuyumcuda ziynet eşyası bozdururken elindeki takıların çalıntı olduğu anlaşılan kişi ile eşi gözaltına alındı. 
     Edinilen bilgiye göre, bir kuyumcuda ziynet eşyası bozdurmak isteyen Talip İ, şüphe üzerine yapılan araştırmada, elindeki ziynet eşyalarının çalıntı olduğu anlaşılınca gözaltına alındı. 
     İfadesinde Çorum’dan Samsun’da oturan kayınvalidesini ziyarete geldiğini belirten zanlının, Bahçelievler Mahallesi’nde Erdoğan Şenol’un evine balkonundan girip, 2 bin YTL değerinde ziynet eşyası, bujiteri ve 2 kredi kartını çaldığı, daha sonra da kredi kartlarıyla alışveriş yaptığı anlaşıldı. 
     Olaya karıştığı gerekçesiyle zanlının eşi Neslişah İ. de gözaltına alınırken, Talip İ’nin benzer suçtan sabıkalı olduğu öğrenildi. 
     
</TEXT>
</DOC>
