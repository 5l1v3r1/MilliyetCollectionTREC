<DOC>
<DOCNO> 310214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/28/son/sondun54.html </URL>
<DATE> 2005/01/28/ </DATE>
<TIME> 20.07 </TIME>
<AUTHOR>  </AUTHOR>
<HEADLINE>
Bush'tan Rice'a övgüler... 
</HEADLINE>
<TEXT>

     ABD Başkanı George W. Bush, dışişleri bakanlığı görevine resmen başlayan Condoleezza Rice'ı, ''ABD'nin dış politikasına kişiliğiyle, kararlılığıyla ve bilgeliğiyle önderlik edecek'' bir şahsiyet olarak nitelendirdi. 
     Beyaz Saray'da özel bir törenle Çarşamba gecesi yemin eden Rice için ikinci bir yemin töreni, Dışişleri Bakanlığı'nda Başkan Bush'un katılımıyla gerçekleştirildi. 
     Anayasa Mahkemesi yargıçlarından Ruth Bader Ginsburg'un yönettiği törenin ardından konuşan Bush, Rice'ın yanı sıra Dışişleri Bakanlığı görevinden ayrılan Colin Powell'ı da övdü. 
     Bush, ''Colin Powell'ın hizmetini hepimiz takdir ediyoruz. Powell, bakanlıktan ayrılırken geride doldurulması gereken büyük pabuçlar bıraktı. İşte onları dolduracak kişi, Rice'' dedi. 
     
</TEXT>
</DOC>
