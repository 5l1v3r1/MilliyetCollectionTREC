<DOC>
<DOCNO> 330412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/05/son/sonsiy05.html </URL>
<DATE> 2005/04/05/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Subayevleri muhtarı Mumcu'dan özür bekliyor 
</HEADLINE>
<TEXT>

     ANAP Genel Başkanı Erkan Mumcu'nun kongrede milletvekili transferleri konusunda Başbakan Recep Tayyip Erdoğan'a "O zaman Subayevlerinin muhtarı mıydı, Başbakan mıydı " sözleri, Başbakan Erdoğağın'ın konutunun da bulunduğu Keçiören'e bağlı Subayevleri Mahallesi'nin Muhtarı Remziye Erdoğan'ı kızdırdı. 
     Erdoğan, ANKA'ya Mumcu'nun konuşmasından haberdar olduktan sonra tepkisini dile getirmek için ANAP Genel Merkezi'ni iki kez aradığını, ancak kendisine dönülmediğini bildirdi. 
     En az 25 bin nüfusu temsilen seçilmiş bir muhtar olduğunu söyleyen Remziye Erdoğan, Mumcu'nun neden böyle bir konuşma yaptığını anlamadığını, bu nedenle çok üzgün olduğunu kaydetti. 
     Emekli öğretmen olan ve ilk kez 28 mart yerel seçimlerinde muhtarlık koltuğuna oturan Erdoğan, sözlerin "etik" olmadığını ifade ederek, şunları söyledi 
     "Bana göre şanssız bir konuşma, muhtarlığın tüzel kişiliğine hoş olmayan konuşma olarak yorumluyorum. Özür dileme olmazsa gerekirse yasal yollardan hakkımı arayacağım. 
     Muhtarlık bu kadar çok küçük görülecek bir kurum mu " 
     
</TEXT>
</DOC>
