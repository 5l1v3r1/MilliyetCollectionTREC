<DOC>
<DOCNO> 325536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/21/son/soneko20.html </URL>
<DATE> 2005/03/21/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Türk Eximbank'tan faiz indirimi... 
</HEADLINE>
<TEXT>

     Türk Eximbank, bugünden geçerli olmak üzere, bir yıl vadeli YTL kredilerinin faizini 1 puan, döviz kredilerinin faizini 0.50 puan indirdi. 
     Türk Eximbank Genel Müdürü Ahmet Kılıçoğlu, yaptığı yazılı açıklamada, ihracat sektörünün, bugünden itibaren, yüzde 11-16 aralığında faiz oranları ile YTL cinsinden, libor 0.25-libor 1.75 aralığında faiz oranları ile döviz cinsinden kredi kullanabileceğini bildirdi. 
     Banka tarafından bu yıl 1 Ocak-18 Mart döneminde kullandırılan kredinin, geçen yılın aynı dönemine göre yüzde 9 artarak 700 milyon dolara 920 milyon YTL ulaştığını açıklayan Kılıçoğlu, bu dönemde, 627 milyon dolarlık ihracatın sigorta kapsamına alındığını, kısa vadeli kredi programları kapsamında, yüzde 67'si KOBİ olan bin 271 firma ile 2 bin 758 kredi işlemi gerçekleştirildiğini kaydetti. 
     Türk Eximbank Genel Müdürü Ahmet Kılıçoğlu, kaynak maliyetlerinde sağlanan her iyileşmenin, ihracat sektörüne yansıtılmaya devam edileceğini belirtti. 
     
</TEXT>
</DOC>
