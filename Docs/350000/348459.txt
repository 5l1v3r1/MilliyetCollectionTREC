<DOC>
<DOCNO> 348459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/03/spor/spo11.html </URL>
<DATE> 2005/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Handikaplara dikkat 
</HEADLINE>
<TEXT>


Milli maçlarda oluşan ciddi farklar, favori olmayan takıma avans verme gerekliliğini doğuruyor. Andorra ve Malta'ya 3, Kazakistan'a 2 gol avans verilmesine rağmen favoriler güçlü rakipleri olacak 


Yine handikap verilmemiş olmasına rağmen İsviçre Faroe, Estonya Liechtenstein, İspanya da Litvanya karşısında farka gidecek güçteler. 

1. Grup 
1. Grupta üstün formuyla finallere göz kırpan Hollanda, Romanya karşısında rahat kazanacak güçte. Rakibini deplasmanda 2-0 geçen Portakallar, farklı kazanırlarsa şaşırmayın. Açılış maçında Hooijdonk'u durduramayarak Hollanda'ya yenilen Çek Cumhuriyeti de sonraki beş maçını kazanıp zirve takibini sürdürdü. Andorra karşısında en az 4 fark atacaklardır. Ermenistan-Makedonya maçı, gecenin belki de en zor mücadelelerinden. Uzak durulmalı. 

2. Grup 
2. grubu başından beri domine eden lider Ukrayna, Kazakistan'a gol yağdırabilir. Kazaklara verilen iki avans aldatmasın. Arnavutluk-Gürcistan ve Türkiye-Yunanistan maçlarında ise ağırlıklı görüntü beraberlik. Gerek Türkiye'de Nihat'ın, Yunanistan'da Zagorakis'in yokluğu, gerekse defansif anlayışa sahip iki teknik adam, denk bir sonuç çıkaracak gibi. 

3. Grup 
3. grupta Estonya Liechtenstein'a ağır gelecektir. Portekiz-Slovakya maçı beraberlik kokuyor. Zirvede averajla sıralanan Portekiz ve Slovakya'nın Slovakya'daki mücadelesi de eşitlik doğurmuştu. Rusya ise küçük komşusu Letonya'yı zor da olsa geçer. Letonya, Euro 2004'teki çıkışını sürdüremiyor. 

4. Grup 
Grupların en dengelisinde İsviçre, evinde 6 gol attığı Faroe'ye deplasmanda da fark yapacak ve grupta avantajlı duruma geçecektir. 16 maçın 8'inin berabere bittiği 6. grupta bir başka beraberlik de İrlanda'dan gelecek gibi. İsrail'de de 1-1'i bozamayan iki ekip, yine temkinli olacaklardır. 


</TEXT>
</DOC>
