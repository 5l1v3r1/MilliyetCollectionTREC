<DOC>
<DOCNO> 307545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/18/son/sonspo14.html </URL>
<DATE> 2005/01/18/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Juventus kalecisi Buffon yine 1 numara... 
</HEADLINE>
<TEXT>

     İtalya Birinci Futbol Ligi Serie A lideri FC Juventus'un kalesini koruyan Gianluigi Buffon, dünyanın en iyi kalecisi unvanını korumaya devam ediyor. Buffon, Uluslararası Futbol Tarihi ve İstatistikleri Federasyonu IFFHS tarafından yayımlanan son verilerde de birinci sıradaki yerini korumayı başardı. 
     IFFHS'nin 2004 yılına ilişkin kaleciler arasında yaptığı sıralamada, siyah-beyazlıların kalecisi Buffon 185 puanla ilk sıradaki yerini korudu. 125 puanla Chelsea'nin Çek kalecisi Petr Cech ikinci, AC Milan'ın kalecisi Dida ise 78 puanla üçüncü sırada yer aldı. 
     IFFHS'nin sıralamasında, ilk 10'a girmeyi başaran diğer yedi kaleci ise sırasıyla şu isimlerden oluşuyor 75 puanla Iker Casillas Real Madrid-İspanya , 64 puanla Andonios Nikopolidis Olimpiyakos-Yunanistan , 39 puanla Oliver Kahn Bayern Münih-Almanya , 31 puanla Roberto Carlos Abbondanzieri Boca Juniors-Arjantin , 29'ar puanla Vitor Manuel Martins Baia Porto-Portekiz ve Juan Carlos Henao Once Caldas-Kolombiya , 23 puanla Jose Santiago Canizares Valencia-İspanya . 
     
</TEXT>
</DOC>
