<DOC>
<DOCNO> 328457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/30/son/sondun30.html </URL>
<DATE> 2005/03/30/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Eski İsrailli bakanı, uyuşturucu kaçakçılığından 5 yıl hapis 
</HEADLINE>
<TEXT>

     İsrailli eski bir bakan, uyuşturucu kaçakçılığından 5 yıl hapis cezasına çarptırıldı. 
     İsrail'de 1990'larda enerji bakanlığı yapan, çocuk doktoru Gonen Segev'in, İsrail'e Hollanda'dan 32 bin ecstacy hapını sokmaya çalışmaktan suçlu bulunduğu bildirildi. 
     Suçunu kabul eden Segev'in cezasının, iyi hali durumunda 3 yıla düşürüleceği belirtilirken, eski bakana 27 bin 500 dolar para cezası da verildiği kaydedildi. 
     Segev'in, 8 Nisan 2004'de ecstacy haplarını Hollanda'dan çıkarabilmek için süresi dolan diplomatik pasaportunu kullandığı ve rüşvet verdiği belirtildi. 
     Hollanda'da valizlerini kontrol etmek isteyen havaalanı yetkililerine İsrail savunmasıyla ilgili gizli belgeler taşıdığını söyleyen Segev, daha önce hapların şeker olduğunu sandığı ifadesini vermişti. 
     Segev, geçen eylül ayında da kredi kartı dolandırıcılığından mahkum olmuştu. 
     
</TEXT>
</DOC>
