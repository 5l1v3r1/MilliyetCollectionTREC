<DOC>
<DOCNO> 341132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/10/yazar/uras.html </URL>
<DATE> 2005/05/10/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Taşkent, Şahenk, Karamehmet ve de şimdi "Koç'lar" 
</HEADLINE>
<TEXT>


Yapı Kredi, altmış yılda 4 sahip değiştirdi. Çok kimse kim tarafından nasıl kurulduğunu, kaç el değiştirdiğini hatırlamıyor. 
Bankayı Kazım Taşkent kurdu. Kazım Taşkent yönetimden ayrıldıktan sonra bankayı hisse senetlerinin çoğunu elde eden müteahhitler grubu adına bir süre Ayhan Şahenk yönetti. Daha sonra müteahhitlerin yol makinesi borçlarına karşılık hisse senetleri Çukurova Grubu'na geçti. Çukurova Grubu güç duruma düşünce de bankanın çoğunluk hisseleri Koç Grubu ile İtalyan ortağı tarafından satın alındı. 
Okuyacağınız hik yeyi hayatta iken bankanın kurucusu Kazım Taşkent anlattı. Kazım Taşkent, Türkiye'de şeker sanayiini de kuran ve geliştiren kişidir. Hik ye 1930 yılında başlıyor. Kazım Taşkent şeker fabrikalarında çalışan arkadaşları için bir emekli sandığı kuruyor. Üyelerin maaşlarından her ay kesinti yapılıyor. Şeker şirketi de sandığa mali katkıda bulunuyor. 
O sırada "İkinci Dünya Savaşı" başlıyor. Sandık üyelerinin para ihtiyaçları artıyor. Üyeler sandıkta toplanan paranın büyük kısmını geri alıyor. Kalan paranın üyelerin sosyal güvenliklerini teminat altına alması imk nsız. Kazım Taşkent emekli sandığını bir "sigorta şirketi"ne dönüştürmeyi kararlaştırıyor. Kazım Taşkent'in İsviçre'de "Flims" civarındaki bir kolejde okuyan büyük oğlu Doğan, 1939 yılında 22 arkadaşıyla bir dağ gezintisi yaparken üzerlerine düşen bir çığ parçası altında kalarak kayboluyor. Kazım Taşkent sigorta şirketine oğlu Doğan'ın adını veriyor. 

Doğan Sigorta 
2 Şubat 1942 tarihinde kurulan Doğan Sigorta'nın ilk yönetim kurulu başkanı da Kazım Taşkent oluyor. 
Doğan Sigorta, ilk Türk sigorta şirketidir. Sigorta piyasasına h kim yabancı şirketler arasında öne çıkma arayışında Kazım Taşkent, "hayat sigortacılığı"na ağırlık veriyor. "İratlı hayat sigortalarını" karşılık tutarak, sigortalıya kredi ile ev sahibi olma imk nı sağlıyor. Bu tür sigortada sigortalının borcunu ödemeden vefatı halinde, borcun kalan kısmı sigorta şirketince karşılanıyor. 
Sigortalılara konut yapmak için ise "Demir-Toprak A.Ş." adında bir yapı şirketi kuruluyor. Bu şirket, temin ettiği arsalara ucuz konut yapmak için faaliyete geçiyor. 
Doğan Sigorta'nın kurulup çalışmaya başladığı yıl, şirket tarafından sigorta edilen krom yüklü bir ticaret gemisi Boğaz dışında torpillenerek batırılıyor. Sigorta şirketinin ilk anda 800 bin Türk lirası o günler için çok büyük bir para ödemesi gerekmekte. Şirketin sermayesi topu topu 200 bin lira. Şirket 800 bin lirayı hasar görenlere hemen ödeyemezse daha işin başında itibar kaybedecek. Kazım Taşkent, kişisel ilişkileriyle, İş Bankası ve Ziraat Bankası'ndan kredi alarak Doğan Sigorta'nın itibarını koruyor. Hasarı ödüyor. 

Yapı Kredi 
Bu olaydan çok etkilenen Kazım Taşkent, bir sigorta şirketinin bir bankanın desteği olmadan başarılı olamayacağını anlıyor ve bir banka kurmaya karar veriyor. Doğan Sigorta Şirketi'nin elde ettiği başarılar yeni bankaya ortak ve sermaye bulunmasında yardımcı oluyor. Kazım Taşkent, 9 Eylül 1944 yılında 1 milyon lira sermaye ile Yapı ve Kredi Bankası'nı kuruyor. Doğan Sigorta Şirketi'ndeki idare meclisi reisliği ve murahhas üyelik görevlerini koruyarak yeni bankanın da idare meclisi reisliği ve murahhas üyeliği sorumluluğunu üstleniyor. 
Türkiye'de sigorta şirketlerini bankalar doğurmuştur. Banka doğuran tek sigorta şirketi Doğan Sigorta'dır. Yapı Kredi Bankası, Doğan Sigorta Şirketi'ni 1975 yılında Sabancı Holding'e sattı. Doğan Sigorta, 1998 yılında "Ak Hayat" adını aldı. Daha sonra unvanı "Ak Emeklilik" olarak değiştirildi. 



</TEXT>
</DOC>
