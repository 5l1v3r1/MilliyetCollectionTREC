<DOC>
<DOCNO> 318095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/24/spor/bbas.html </URL>
<DATE> 2005/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes şovla başladı 86-62 
</HEADLINE>
<TEXT>


Lacivert - Beyazlılar, Euroleague ikinci raunduna fırtına gibi girdi. G Grubu'ndaki ilk maçında Polonya'nın Prokom Trefl takımına 24 sayı fark atarak grubundaki dişli rakiplerine gözdağı verdi 


Muhteşem oynadı 
EFES Pilsen, Euroleague ikinci tur G Grubu ilk maçında Polonya ekibi Prokom Trefl'ı ezdi geçti, açık farklı galibiyetle gövde gösterisi yaptı. Karşılaşmanın üçüncü dakikasından itibaren kontrolü ele geçiren, savunmasını oldukça sertleştiren Lacivert - Beyazlılar, Domercant, Kaya ve Ender'in ikinci çeyrekteki yağmur gibi sayılarıyla farkı 22 sayıya kadar çıkardı. Skorer oyununu devam ettiren Efes Pilsen devreyi de 44 - 27 önde kapadı. 

Son çeyrekte dağıttı 
ÜÇÜNCÜ çeyrekte Prokom'un baskılı savunması ve Jagodnik'in sayılarıyla farkın 11 sayıya kadar inmesiyle bir ara bocalayan Efes çabuk toparlanarak Prkacin'in pota altı sayılarıyla son çeyreğe 61 - 46 önde girdi. Bu periyotta da Prkacin ile pota altında kolay sayılar bulan Efes, rakibinin oyundan düşmesiyle farkı daha da açarak sahadan 24 sayı farkla galip ayrıldı. Lacivert - Beyazlılar, gruptaki ikinci maçını önümüzdeki hafta Yunan AEK ile Atina'da oynayacak. 

İstatistik GÖKHAN TÜRE 

EFES PİLSEN OYUNCU TS 2S 3S SA R Solomon 5 1 2 1 5 - 2 Kaya 12 4 5 - 4 6 4 Ermal 11 4 9 - 3 3 1 Domercant 17 2 4 2 4 7 10 6 Alper - - - - 1 Prkacin 17 7 10 - 3 4 7 Ender 10 1 2 2 4 2 2 1 Nikolic 9 4 7 - 1 1 3 Kecman 5 1 1 1 2 - 5 Mustafa - - - - - TOPLAM 86 24 40 6 15 20 26 30 

PROKOM TREFL OYUNCU TS 2S 3S SA R Masiulis 2 1 1 0 1 - 3 Wojcik 8 1 3 2 4 - 4 Jagodnik 21 6 11 2 7 3 3 7 Maskoliunas - 0 1 - - - Pacesas 3 0 3 1 5 - 4 Bacik 3 1 2 - 1 2 2 Nemeth 9 1 1 2 5 1 2 2 Farmer 4 2 3 0 2 - 1 Radojevic 12 5 8 - 2 4 4 Miller - 0 4 0 3 - 2 TOPLAM 62 17 37 7 27 7 11 29 
1.PERİYOT 22 - 17 E.Pilsen , 
2.PERİYOT 44 - 27 E.Pilsen , 
3.PERİYOT 61 - 46 E.Pilsen , 
MAÇ SKORU 86 - 62 E.Pilsen 
HAKEMLER Ramos İspanya , Muhvic Hırvatistan , Hierrezuelo İspanya 

Ülker zoru sever 

BASKETBOLDA Euroleague ikinci raundunda D Grubu'nda yer alan Ülkerspor, ilk maçında bu akşam İsrail'in Maccabi Tel Aviv takımıyla rakip sahada karşı karşıya gelecek. Saat 19.40'ta başlayacak olan karşılaşmada Turuncu-Yeşilliler, rakibini yenerek grupta avantajlı duruma geçmeye çalışacak. Maç Skytürk'ten naklen yayınlanacak. 

Haydi kızlar 

BASKETBOLDA FIBA Bayanlar Avrupa Kupası'nda Final - Four'u kovalayan Fenerbahçe, Play - Off turunun ilk maçında Rusya'nın Nadezhda takımıyla deplasmanda mücadele verecek. İki ayaklı turu geçtiği taktirde çeyrek finale kalacak Sarı - Lacivertli bayanların zorlu sınavı TSİ 19.00'da başlayacak. Rövanşı ise 3 Mart'ta İstanbul'da oynanacak. 


</TEXT>
</DOC>
