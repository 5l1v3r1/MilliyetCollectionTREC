<DOC>
<DOCNO> 339780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/05/yazar/cetiner.html </URL>
<DATE> 2005/05/05/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Meclis isterse şeriatı getirebilir mi 
</HEADLINE>
<TEXT>


Meclis'te büyük ekseriyeti ele geçiren bir siyasal parti Anayasa'yı dilediği gibi değiştirebilir mi veya istediğini yapabilir mi Örneğin, ülkede içki yasağı koyabilir mi Kanuni Sultan Süleyman'ın, 4. Murat'ın yapamadığını başarabilir mi 
Buluğ çağına erdikten sonra tüm genç kızlarımızı, türban hatta siyah çarşafla örtünmeye mecbur tutabilir mi 
Kadınlarla erkeklerin tokalaşmalarını yasak edebilir mi 
Günde beş vakit namaz kılmayanlara 50 değnek cezası verebilir mi 
Bizim veya Batılı parlamenterlerin bunları yapmaya güçleri var mı 
Milletler enayi mi, aptal mı Yer mi böyle tehdit numaralarını. Bu laflara alınmayın sakın, ıska da geçmeyin ama mimleyin Karşılıklı danışıklı dövüşle zemini yokluyorlar akıllarınca, hayallerine ulaşabilmenin hırsı içindeler Ortada Bizans oyunları dönüyor Al gülüm ver gülüm 

Odunu bile... 
Böyle olaylar, tehditler, zorlamalar bana önce Yedisekiz Hasan Paşa'yı hatırlatıyor. Sonra da Cumhuriyet dönemini anımsıyorum. Ne CHP döneminde tek partili ne Demokrat Parti'nin 10 yıllık iktidarında ne de sonrası böyle veya buna yakın bir tehdit işitmedim Hele Meclis başkanlarından. 
Dün bir dönemin ünlü Anayasa Komisyonu Başkanı Burhan Apaydın'la konuştum. Ve arkadan TBMM eski başkanlarından Cumhurbaşkanı Celal Bayar'ın Yassıada İhtilal Mahkemesi'nde avukatı Hüsamettin Cindoruk ile telefonlaştık. 
- Yıllardır söylenir durur, dedim, rahmetli Adnan Menderes, "Ben istersem odundan bile milletvekili yaparım" dediği doğru mu 
Cindoruk'un cevabı 
- Mahkemenin başkanı Salim Başol bu ve buna benzer soruları Adnan Bey'e ısrarla sordu. Menderes hayret, şaşkınlık içinde nerede, ne zaman söylemişim lütfeder gösterir misiniz dedi. 
Salim Başol tek belge gösteremedi, tek cevap veremedi Menderes'in 1950'li yılları ortası, büyük hükümet krizi çıktığında grup arkadaşlarını yatıştırmak için eski Meclis binasının merdiven altında yapılan tartışmalar sırası sarf edilmiş olabilir bu sözler. Tabii dalga dalga hemen etrafa yayılmıştır. 
- Siz eğer isterseniz odunu bile milletvekili yapabilirsiniz, sözlerini bazı fanatik arkadaşlarının söylemiş olması da kuvvetle muhtemeldir. 

Dior'la gidiş... 
- Peki şimdikilerin yolu ne tarafa acaba Önemli olan bu Yarın yetkili biri kalkıp, eğer istersek şeriatı bile getirebiliriz, der ise acaba ne olur 
Benim tahminim ufak bir fantezi Büyüğünden Allah korusun 
Bizim anlı şanlı sosyete hanımlarımız süslenip püslenip özel tesettür giysileriyle soluğu Yeşilköy'de, Esenboğa'da alırlar Her devrimde nazır olan bu hanımefendiler bakın nasıl uçakları doldururlar Giderken Christian Dior, dönüşte hacıyağı, gülsuyu 
Bu olay aslında tam bir Şark pazarlığı Siz türban yasağının kaldırılmasını önlerseniz, biz de sizin Anayasa Mahkemesi'ni, teşkil ettiğiniz yüksek kurulu feshederiz. Biz her dilediğimizi yaparız 
Bakın Başkan bu sorunu nasıl incelemiş Ta İngiltere'ye kadar uzanmış, şöyle bir lafı varmış İngilizlerin 
- Bu parlamento kadını erkek, erkeği kadın yapmanın dışında her şeye muktedirdir 
Biz de o güçteyiz mi demek istiyorlar acaba Hoppala şimdi bir de bu mu çıktı başımıza 

</TEXT>
</DOC>
