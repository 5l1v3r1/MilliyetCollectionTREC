<DOC>
<DOCNO> 315635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/16/spor/ygokce.html </URL>
<DATE> 2005/02/16/ </DATE>
<TIME>  </TIME>
<AUTHOR> Atilla GÖKÇE  </AUTHOR>
<HEADLINE>
Muhteşem ikililer 
</HEADLINE>
<TEXT>



Adı süper leştirilmiş ligimizin içler acısı hali ortada... Adalet yok... Denge yok... Rekabet yok... Hedef yok... 
Çoğu maçta kalite yok. 
Çoğu maçta futbol yok... 
Haydi daha Türkçe bir şey söyleyeyim 
Çoğu maçta maç yok, maç 
Yani İngilizce köküne inerek yorumlayacak olursak, tıpkı kibrit çöpleri gibi birbirine eşit birbirine denk takımların arasındaki mücadeleye maç diyoruz. 
Ama hakçası Fenerbahçe-İstanbulspor takımları arasındaki oyuna maç diyemiyoruz. 
Kahraman Bakkal, Gross Markete Karşı 
Acılı komedimizin, eğlencemizin adı budur 
Yine de bu zavallı tabloya bakıp enseyi karartmayalım... 
Son haftalarda -bilmem dikkatinizi çekti mi ligimizdeki bireysel beceri ve başarı örnekleri çoğalmaya başladı. 
Hatta bu bireysel başarı örnekleri bize zaman zaman muhteşem ikililer diyebileceğimiz keyifli beraberlikleri de sunuyor... 

Temaşa arttı 
Galatasaray'da SongThomas NecatiHakan Şükür ikililerinin uyumunu, yardımlaşmasını, empatisini, hemen her hafta yenilenen örnekleriyle alkışlıyoruz. 
Fenerbahçe'de AlexNobre AlexAnelka AlexTuncay ÜmitAnelka ÜmitTuncay ikililerinin birbirini izleyen gösterilerinden futbolu seven herkes büyük keyif alıyor. 
Trabzonspor'da GökdenizFatih Tekke ikilisini de hemen her hafta hayranlıkla izliyoruz. 
Sanırım Beşiktaş'ta da hemen her maç böyle ikililer oluşmaya başladı... Henüz öteki takımlardaki kadar bir oturmuşluk, gözle görülür farklılık yaratmıyorlar ama, geliyorlar. Örneğin TayfurKoray ikilisi sağlam bir omurgaya dönüşebilir. Başka ikililer de bekliyoruz... 
Temel sorunlar çözümlenemedi ama, iyimser bir bakışla temaşa zenginliğimizin de arttığını söylesem... 
Ne dersiniz 

Namoğlu'na kulak verin 

Pazar günü NTV'deki Futbol Aktüel programına katılan sevgili dostum Yusuf Namoğlu, Beşiktaşlı yöneticilerin özellikle dikkate alması gereken öneriler getirdi. 
Sezon başından beri Beşiktaş maçlarını yöneten hakemler, genellikle hatalı kararlar veriyor, gözlemcilerden de en düşük notları alıyorlardı. 
Bu durum, biliyorsunuz, hemen her maçtan sonra Beşiktaş yöneticilerinin dayandığı en önemli referans... Düşük notlardan yola çıkarak bugüne kadar hemen her hafta hakemlerin Beşiktaş'a karşı tarafsız davranmadığını, kıyıcı tavır aldığını, başka maçlarda cesaret edemedikleri bazı karar ve uygulamaları hiç çekinmeden Beşiktaş maçlarında sergilediğini söyledi Demirören, Oktay ve arkadaşları... Son bir yıl içinde Beşiktaş 16, diğer üç büyük takım ise toplam 10 kırmızı kart görmüş . 
Namoğlu çözüm yolu gösteriyor... 
Beşiktaş taraftarının hakemi rahat görev yapacak biçimde bir duruş göstermesini öneriyor. Rıza Hoca'nın yaptığı gibi, futbolcuların da hakem kararlarını tartışmamasını, hakemle oyun sırasında olumsuz diyaloğa girmemesini tavsiye ediyor. "Hakemi stresten kurtarın, ona yardımcı olun, güvendiğinizi gösterin" diyor... 
Bence hiç de yabana atılacak bir öneri değil bu... 
Muhittin Boşat'ın MHK görevinden istifasını talep etmekteki ısrarından da vazgeçmeli Beşiktaş... 
Hakemi, hemen her maçta taraf olarak karşısına almamalı... 
Denemekte yarar var 

Tümer'in açıklaması 

Beşiktaşlı Tümer Metin, geçen hafta hakem Kuddusi Müftüoğlu'nun odasına kadar giderek "Söyle, bahis mi oynadın " diye bağırmadığını açıkladı. 
Tümer'in isyanı ile ilgili yazım üzerine aradı. Tümer, üzüldüğünü söyledi "Kuddusi Hoca hatalı ama, onu o şekilde protesto etmedim. Hatta bu kural hatası nedeniyle de olsa hakemliği bırakmasını hiç istemem. Bence göreve devam etmeli " 
Beşiktaş muhabiri arkadaşlarla konuştum daha sonra... Onlar da haberin maç sonrası kargaşasıyla kazaya uğradığını anlattılar. Duyduğuma göre -haydi adını vermeyeyim -Müftüoğlu'na o tepkiyi gösteren bir yönetici imiş... 
Tümer'in açıklamasını okudunuz... Hatayı düzeltir, özür dilerim. 

F.B.-G.S. Asansör muhabbeti 

Apartman komşum iki genç, kendi aralarında futbol muhabbeti yapıyorlar... 
Galatasaraylı, "Bak, dedi, ne kadar çekişirsek çekişelim, yine de kardeşiz " 
"-Evet, aynen öyle 
"-İşte o zaman bir kardeş payından söz edilebilir bu sene..." 
"-Nasıl yani " 
"-Diyorum ki, bu yıl ligi bize bırakın, 100. yılımızda şampiyon olalım... Siz de UEFA Kupası'nı alın, birlikte kutlayalım " 
Çift asansörden uzaktaki geldi, Fenerbahçeli delikanlı sıçradı, kapıyı açtı, kapadı ve gitti... 
Galatasaraylı arkadan bağırıyordu 
"- Unutma iki yıl sonraaaa...." 



</TEXT>
</DOC>
