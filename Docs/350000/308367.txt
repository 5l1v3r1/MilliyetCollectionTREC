<DOC>
<DOCNO> 308367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/22/spor/aspo.html </URL>
<DATE> 2005/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Dert hocası Hagi 
</HEADLINE>
<TEXT>


Cim-Bom'un Teknik Direktörü, ödenmeyen paralar ve yapılmayan transferlerden dolayı huzursuz bir dönemden geçiyor. Rumen çalıştırıcının yönetimin kayıtsız tavrından şikayetçi olduğu öğrenildi 


Mağlup olunca rapor 
GALATASARAY Teknik Direktörü Gheorghe Hagi, yaşadığı sıkıntılardan bunaldı. Olumsuz şartlara rağmen takımı toparlayarak şampiyonluğa ortak hale getiren Rumen çalıştırıcının özellikle yönetim kanadından büyük rahatsızlık duyduğu ifade edildi. Hagi'nin yakın çevresine, "Mağlup olunca hemen rapor istiyorlar. Ancak galip gelince bir kişi bile arayıp, sormuyor" diyerek yönetimden dert yandığı öğrenildi. 

Pleşan can sıktı 
HAGİ'NİN, gerçekleşmeyen transferlerden de büyük sıkıntı yaşadığı vurgulandı. Rumen çalıştırıcının bir ay önce yönetime başvurup, "Saidou'yu gönderip, Pleşan'ı getirin" demesine rağmen bunun h l gerçekleşmemesi, sorunun ana kaynağını oluşturuyor. Transfer için yönetime 6 kişilik liste veren Rumen hocanın, bunlardan sadece kaleci Fevzi'nin alınması nedeniyle rahatsız olduğu belirtildi. 

Karışmak istemiyor ama 
SARI - Kırmızılı teknik adamın, diğer bir sıkıntısı da, h l yapılmayan ödemeler. Futbolculuk döneminde bu tür sorunlarla sık sık karşılaşan Hagi, şimdi daha da zor durumda kaldı. Para konusuna karışmak istemeyen, "Bu yönetimin işi" diyerek polemiklerden uzak kalmayı tercih eden Rumen teknik adam, yine de gelişmelerden huzursuzluk duyuyor. Alacaklar nedeniyle takımda yaşanan gerginliğin Hagi'ye de yansıdığı kaydedildi. 


</TEXT>
</DOC>
