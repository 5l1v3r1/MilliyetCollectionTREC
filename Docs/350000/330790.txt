<DOC>
<DOCNO> 330790 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/06/son/sonspo14.html </URL>
<DATE> 2005/04/06/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Newcastle karıştı, Souness ayrılabilir 
</HEADLINE>
<TEXT>

     Ada'da son yılların en ilginç kavgası olarak tarihe geçen Bowyer-Dyer kapışmasının ardından Newcastle'da sular durumluyor. Kaptan Alan Shearer olayın şokunu henüz üzerinden atamazken "İnanın o anda dondum kaldım. Kavgayı hayatım boyunca unutmayacağım. Demek ki takımda gerçekten büyük sorunlar varmış. Bir yıl daha oynamayı düşünüyordum ama artık bırakmak zorundayım" dedi. 
     Teknik Direktör Graeme Souness ise yönetimle görüştükten sonra kulüpten ayrılıp ayrılmayacağı konusunda kararını vereceğini söyledi. 
     Newcastle yeni sezonda Avrupa Kupaları'na katılamazsa İskoç çalıştırıcının gönderileceği iddia ediliyor. 
     Bu arada İngiltere Futbol Federasyonu, Siyah Beyazlı ekibin Dyer'ın kırmızı kartının yeniden gözden geçirilmesiyle ilgili itirazını geri çevirdi. 
     
</TEXT>
</DOC>
