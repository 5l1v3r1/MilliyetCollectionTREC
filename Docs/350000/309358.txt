<DOC>
<DOCNO> 309358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/26/ekonomi/eko01.html </URL>
<DATE> 2005/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Tekstil greve gidiyor 
</HEADLINE>
<TEXT>


Tekstil toplu iş sözleşmesi görüşmelerinde istediğini alamayan TEKSİF, grev kararını bugün uygulamaya koyuyor 


Tekstil sektöründe yürütülen grup toplu iş sözleşmesi görüşmelerinde istediğini alamayan Türkiye Tekstil Örme ve Giyim Sanayii İşçileri Sendikası TEKSİF , grev kararını bugün uygulamaya koyuyor. 
TEKSİF Genel Başkanı Zeki Polat yaptığı açıklamada, Türkiye Tekstil Sanayii İşverenleri Sendikası yetkilileri ile önceki gün geç saatlere kadar devam eden görüşmelerde anlaşma sağlayamadıklarını bildirdi. İşverenlerin çalışanlara yılda 4 kez verilen ikramiyenin yeni giren işçiler için 1'e düşürme önerisinde ısrarcı olduklarını dile getiren Polat, "Kendilerine, yarın 4 ikramiye alan bir işçiyi kimsenin çalıştırmak istemeyeceğini anlattık. Haklılığımızı kabul ediyor, ancak 'ekonomi bunu taşımaz' diyerek karşı çıkıyorlar" dedi. 

'Sabaha kadar tekliflere açığız' 
Polat, yarın sabaha bugün kadar görüşmeye ve teklifleri değerlendirmeye açık olduklarını belirtirken, sonuç alınamaması halinde mesai saatinde grev kararını hayata geçireceklerini kaydetti. 


</TEXT>
</DOC>
