<DOC>
<DOCNO> 330109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/04/son/soneko21.html </URL>
<DATE> 2005/04/04/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Vakıfbank'tan öğretmenlere ''dizüstü bilgisayar'' kredisi... 
</HEADLINE>
<TEXT>

     Vakıfbank, ''her öğretmene dizüstü bilgisayar kampanyası'' çerçevesinde, öğretmenlere düşük faizle dizüstü bilgisayar kredisi verecek. 
     Vakıfbank, MEB ile ortaklaşa düzenlediği kampanya çerçevesinde, MEB'e bağlı öğretmenler, emekli öğretmenler, üniversitelerdeki öğretim görevlileri ve özel öğretim kurumlarındaki tüm öğretmenlere, azami 48 ay vadeli, aylık 1.60 faiz oranıyla dizüstü bilgisayar karşılığı tüketici ihtiyaç kredisi kullandırılacak. 
     MEB Müsteşar Yardımcısı Salih Çelik, Vakıfbank Genel Müdürlüğü'nde düzenlenen basın toplantısında yaptığı konuşmada, Vakıfbank ile MEB'in uzun süredir üzerinde çalıştığı ''her öğretmene dizüstü bilgisayar'' kampanyasının sonucuna gelindiğini, bilgisayar çağının yaşandığı bu dönemde artık her öğretmenin bilgisayar sahibi olabileceğini söyledi. 
     Bilgisayarların öğretmelerin bilgiye ulaşmasını hızlandıracağını anlatan Çelik, ''öğretmenlerimiz, uzun süreden beri böyle bir kampanyayı talep ediyorlardı. Gönül isterdi ki hiç para ödemeden öğretmenlerimiz bilgisayar sahibi olsun. Ancak böyle bir şansımız olmadığı için, kendilerini fazla yormayacak bir ortam hazırlamak istedik. Vakıfbank'la yaptığımız kampanya ile öğretmenlerimiz ucuz fiyata bilgisayar sahibi olabilecekler'' diye konuştu. 
     
     VAKIFBANK GENEL MÜDÜRÜ KACAR 

     Vakıfbank Genel Müdürü Ahmet Kacar da, kampanya ile öğretmenlerin piyasadan yüzde 25-30 daha ucuza bilgisayar sahibi olabileceklerini söyledi. 
     Kampanyaya öğretmenlerin büyük ilgi gösterdiğini ve daha kampanya başlamadan telefonların kilitlendiğini anlatan Kacar, kampanya konusunda tüm Vakıfbank şubelerinin talimatlandırıldığını ve bugünden itibaren herhangi bir Vakıfbank şubesine başvuran, Banka kredi kartına sahip her öğretmenin bilgisayar kredisi kullanabileceğini söyledi. 
     Türkiye'de yaklaşık 600 bin öğretmenin bulunduğunu belirten Kacar, ''bunların yüzde 20'si bilgisayar kredisi kullansa 120 bin eder. Biz de 120 bin civarında talep bekliyoruz'' dedi. 
     Kampanyanın bugünden itibaren Eylül ayına kadar devam edeceğini ifade eden Kacar, ne kadar talep gelirse hepsini karşılayacaklarını bildirdi. 
     Vakıfbank veya ''öğretmenim'' kredi kartı olmayan öğretmenlerin kampanyadan yararlanamayacağını kaydeden Kacar, ancak kredi kartı müracaatında bulunan öğretmenlerin de bu haktan yararlanacağını bildirdi. 
     
     KAMPANYA NASIL İŞLEYECEK 

     Kampanya çerçevesinde TNB Bilgisayar Sistemleri A.Ş. firmasınca satışı gerçekleştirilecek KDV'li fiyatı 1,062 dolar olan Toshiba Satellite marka ve model dizüstü bilgisayarları ile Data, Carper ve Sentim bilgisayar firmalarında satışı gerçekleştirilecek ve KDV'li fiyatı 866.12 dolar olan Exper Aktive, Casper Prestige ve KRN Mobilus marka ve model 2 grup dizüstü bilgisayarı bulunuyor. 
     Azama kredi limiti, dizüstü bilgisayarın KDV dahil dolar fiyatı ile sınırlı olacak ve kredi YTL olarak kullandırılacak. Dolar bazındaki fiyatlar alıcı aleyhine değiştirilmeyecek. 
     Kredi azami 48 ay vadeli, aylık eşit taksitler halinde ödemeli olarak kullandırılacak, tüm vadelerde aylık yüzde 1.60 faiz oranı uygulanacak. 
     Kredi talebi için öğretmenler nüfus cüzdanı ve öğretmen kimlik fotokopisi ile Banka şubesine başvuracaklar. Kredi kullanan öğretmenlerden kefil istenmeyecek. 
     Kampanya kapsamındaki dizüstü bilgisayarlar talep tarihinden itibaren en geç 45 gün içerisinde öğretmenlerin belirttiği adreslere firmalar tarafından teslim edilecek ve kurulumu sağlanacak. 
     Kampanya kapsamında dizüstü bilgisayar satın alacak kişilere Banka'nın iştiraki TR-Net tarafından 3 aylık ücretsiz ve sınırsız internet erişim paketi verilecek. 
     Vakıfbank bilgisiyar kampanyası, 31 Mart tarihli döviz kuruna göre YTL üzerinden şöyle 
     

VADE 1. GRUP BİLGİSAYAR 
İÇİN Aylık Taksit 2. GRUP BİLGİSAYAR 
İÇİN Aylık Taksit 48 47.01 38.34 36 56.76 46.29 24 76.79 62.62 18 97.07 79.17 12 137.90 112.47      
</TEXT>
</DOC>
