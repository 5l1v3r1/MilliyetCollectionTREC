<DOC>
<DOCNO> 315773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/16/son/sonsiy14.html </URL>
<DATE> 2005/02/16/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Yılmaz ve Taner'in Yüce Divan'da yargılanıyor... 
</HEADLINE>
<TEXT>

     Eski Başbakan Mesut Yılmaz ve eski Devlet Bakanı Güneş Taner'in Yüce Divan'da yargılanmalarına öğleden sonra savunmalarla devam edilecek. 
     Yüce Divan Başkanı Mustafa Bumin, usule yönelik itirazların reddedildiğini açıkladıktan sonra, sanıklar ve avukatlarına savunma yapıp yapmayacaklarını sordu. 
     Sanıklar ve avukatlarının savunma yapacaklarını söylemeleri üzerine Bumin, duruşmaya saat 14.00'e kadar ara verildiğini açıkladı. 
     Duruşmaya ara verilmesinin ardından salondan ayrılan Mesut Yılmaz ve eşi Berna Yılmaz'a, ANAP'lı olduğu bildirilen vatandaşlarca alkışlarla destek verildi. 
     Eski Başbakan Mesut Yılmaz ve eski Devlet Bakanı Güneş Taner'in ''Türkbank ihalesine fesat karıştırmak'' suçundan Yüce Divan'da yargılanmalarına saat 10.07'de başlandı. 
     Mesut Yılmaz, saat 09.50'de duruşmanın yapılacağı salona geldi. Yılmaz salona girince, duruşmayı izleyen ANAP'lılar ayağa kalktı. Yılmaz ve avukatları duruşmada kendilerine ayrılan bölüme geçtikten sonra Güneş Taner ve avukatı salondaki yerini aldı. Güneş Taner, yerine oturmadan önce Mesut Yılmaz ile tokalaştı. 
     İlk defa bir eski başbakanı yargılayan Yüce Divan heyeti, Başkan Mustafa Bumin, Başkanvekili Haşim Kılıç, üyeler Sacit Adalı, Fulya Kantarcıoğlu, Tülay Tuğcu, Fazıl Sağlam, Serdar Özgüldür, Ahmet Akyalçın, Mustafa Yıldırım, Mehmet Erten, Necmi Özler'den oluşuyor. 
     

     
</TEXT>
</DOC>
