<DOC>
<DOCNO> 300676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/24/son/sontur29.html </URL>
<DATE> 2004/12/24/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Uzan'ın çiftliğindeki aramalarda henüz bir bulguya rastlanmadı 
</HEADLINE>
<TEXT>

     Tasarruf Mevduatı Sigorta Fonu'nca TMSF el konulan Uzan ailesinin Pamukova'daki çiftliğinde bir haftadır süren arama çalışmalarında, şu ana kadar herhangi bir bulguya ulaşılamadığı bildirildi. 
     Arama çalışmaları yürüten Yeraltı Aramacılık Bilimsel Araştırmalar Merkezi firmasının sahibi Prof. Dr.Ahmet Ercan, AA muhabirine yaptığı açıklamada, helikopter pisti ve iki villa arasındaki bahçedeki aramaların sona erdiğini söyledi. 
     Arama çalışması tamamlanan bölgede herhangi bir bulguya ulaşılamadığını ifade eden Ercan, ''Bugün ise havuzun içinde ve misafirlerin kaldığı VİP konutlarında arama yapacağız'' dedi. 
     Çalışmaların 10 gün olarak planlandığını, ancak bu sürenin 20 güne uzayabileceğini belirten Ercan, ''5 bin metrekarelik alanı tamamıyla tarayacağız. Çalışma bittiğinde insanların kafasındaki soru işaretleri de ortadan kalkacak'' diye konuştu. 
     
</TEXT>
</DOC>
