<DOC>
<DOCNO> 331126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/07/son/soneko52.html </URL>
<DATE> 2005/04/07/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Pfizer'dan ağrı kesici ilacı Bextra'yı piyasadan çekmesi istendi... 
</HEADLINE>
<TEXT>

     ABD Gıda ve İlaç İdaresi FDA , kalp krizi riskini artırdığı gerekçesiyle Pfizer'dan ağrı kesici ilacı Bextra'yı piyasadan toplatmasını istedi. 
     İdare, Bextra ile aynı sınıftaki diğer antiinflamatuvar ilaçların da mümkün olan en üst düzeyde güvenlik uyarısı bulundurmalarını istendi. 
     FDA İlaç Değerlendirme ve Araştırma Merkezi Başkanı Dr. Steven K. Galson, alınan kararın, her gün bu tür ilaçlara güvenen milyonlarca Amerikalının sağlığının korunup geliştirilmesine katkı sağlayacağını söyledi. 
     FDA danışmanları, Şubat ayında hazırladıkları raporda Celebrex, Bextra ve Vioxx ilaçlarını sağlıklarını riske atarak kullanmak isteyenlere izin verilmesini istemişti. 
     Danışmanlara göre söz konusu 3 ilaçtan en risklisi Vioxx, en az risklisi ise Celebrex. 
     Pfizer, FDA'nın bugünkü kararının ardından ABD ve Avrupa'da Bextra satışını durduracak. 
     Şirket hisseleri de New York Borsası'nın açılmasıyla birlikte yüzde 2'ye yakın geriledi. 
     Pfizer, Bextra ilacından 2004 yılında 1.3 milyar dolarlık satış hasılatı elde etmişti. 
     
</TEXT>
</DOC>
