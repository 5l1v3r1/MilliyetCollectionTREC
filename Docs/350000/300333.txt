<DOC>
<DOCNO> 300333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/23/son/sontur24.html </URL>
<DATE> 2004/12/23/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
İddia ölümle sonuçlandı 
</HEADLINE>
<TEXT>

     Antalya'da, akıntıya rağmen DSİ kanalında yüzeceğini iddia eden alkollü kişi boğuldu. 
     AA muhabirinin edindiği bilgiye göre, bir süre önce Antalya Cezaevi'ndeki saymanlık görevinden ihraç edilen ve kahvehane işletmeye başlayan Hasan Sertçelik 41 , dün akşam Kepez mevkiinde birlikte alkol aldığı arkadaşlarıyla, DSİ kanalında akıntıya rağmen yüzebileceğine dair iddiaya girdi. 
     Arkadaşlarının karşı çıkmasına rağmen DSİ'nin su kanalına atlayan Sertçelik, bir süre sonra akıntıda gözden kayboldu. Sürüklenen ve kanalda boğulan Sertçelik'in cesedi, bu sabah kanalın birleştiği Avni Tolunay Mahallesi'ndeki derede suların çekilmesi sonucu bulundu. 
     Serttürk'ün cesedi, Antalya Büyükşehir belediyesi İtfaiye ekipleri tarafından Antalya Devlet Hastanesi morguna kaldırıldı. 
     
</TEXT>
</DOC>
