<DOC>
<DOCNO> 304907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/09/son/sonspo16.html </URL>
<DATE> 2005/01/09/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Altay, Tuna'yı Gençlerbirliği'ne veriyor... 
</HEADLINE>
<TEXT>

     İkinci Futbol Ligi A Kategorisi'nde yer Altay'ın genç oyuncusu Tuna'nın, Gençlerbirliği'ne transferi konusunda iki kulüp arasında anlaşma sağlandığı bildirildi. 
     Altay Profesyonel Şube Başkanı Sabri Sevenoğlu, Tuna'nın transferi için Gençlerbirliği ile el sıkıştıklarını ve söz verdiklerini belirtti. Sevenoğlu, bu transferin muhtemelen yarın resmiyet kazanacağını kaydetti. 
     Kaleci Bulut'un Gaziantepspor'a transferine ilişkin görüşmelerin de devam ettiğini söyleyen Sabri Sevenoğlu, ''Kesinleşen bir şey yok. Bizim de Gaziantepspor'dan kaleci Kaya'yı transfer etmemiz söz konusu olabilir'' dedi. 
     Fatih ve kaptan Murat Karakoç'un Elazığspor'a transferlerinin de henüz netleşmediğini açıklayan Sevenoğlu, ''Fatih, Süper Lig'den bir takıma gitmek istiyor. Murat'ın gitmesi de daha kesinleşmedi'' dedi. 
     Sevenoğlu, kadroyu takviye etmek için de girişimlerin devam ettiğini kaydetti. 
     
</TEXT>
</DOC>
