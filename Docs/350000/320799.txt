<DOC>
<DOCNO> 320799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/04/son/sontur11.html </URL>
<DATE> 2005/03/04/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Aşkına karşılık vermeyen liseli kızı kurşunladı 
</HEADLINE>
<TEXT>

     GEBZE Kocaeli , DHA 

      KOCAELİ'nin Gebze İlçesi'ne bağlı Darıca Beldesi'nde, 25 yaşındaki Turan Evinç, aşkına karşılık vermediği gerekçesiyle lise son sınıf öğrencisi 16 yaşındaki E.D.'yi tabancayla sağ ayağından vurdu. E.D. tedavi altına alınırken, Evinç ve ruhsatsız silahın sahibi arkadaşı Yavuz Kökçü gözaltına alındı. 
     Olay, Bayramoğlu Mahallesi, Fatih Caddesi'nde meydana geldi. Darıca Neşet Yalçın Lisesi son sınıf öğrencisi E.D.'ye daha önce defalarca arkadaşlık teklif eden ancak olumlu yanıt alamayan Turan Evinç, son girişiminde de istediğini elde edemedi. Bunun üzerine sinirlenen Evinç, 33 yaşındaki arkadaşı Yavuz Kökçü'den aldığı ruhsatsız tabancayla, okuldan çıkıp evine doğru yürüyen E.D.'nin sağ ayağına bir el ateş etti. Kurşunun ayağına girip çıkmasıyla yaralanan E.D., Gebze Devlet Hastanesi'nde tedavi altına alındı. 
     Sevdiği kızı kurşunlayan Turan Evinç ve ruhsatsız silahı aldığı arkadaşı Yavuz Kökçü, polis tarafından yakalanıp gözaltına alındı. Olayla soruşturmanın sürdürülüyor. 
     
</TEXT>
</DOC>
