<DOC>
<DOCNO> 335243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/20/son/sonspo41.html </URL>
<DATE> 2005/04/20/ </DATE>
<TIME> 22.42 </TIME>
<AUTHOR>  </AUTHOR>
<HEADLINE>
İlk finalist Galatasaray 5 - 3 
</HEADLINE>
<TEXT>

     Türkiye Kupası yarı finalinde Galatasaray, normal süresi 1-1 sona eren karşılaşmada Trabzonspor'u penaltı atışları sonucunda 5-3 yenerek adını finale yazdırdı. 
     İkinci yarıda oyuna Yattara ile başlayan Trabzonspor, ilk yarıya oranla daha etkili bir futbol sergilemeye başlarken, Lee'nin sakatlanarak oyun dışında kalmasına karşın kontratak futbolunu sürdürdü. Fatih'in kafasından bulduğu gol sonrası Galatasaray'ın cılız ataklarına kalesini rahat bir şekilde kapatan bordo-mavili ekip, 89. dakikada Necati'nin golüne engel olamayınca, ayağına kadar gelen final şansını tepmiş oldu. Uzatma dakikalarında gol bulamayan bordo-mavililer, penaltı atışlarında rakibine boyun eğdi. 
     Galatasaray ise ikinci yarıdaki dağınık futboluna karşın Necati'nin son dakikada bulduğu golle mücadeleyi uzatma dakikalarına taşıdı. Uzatma dakikaları bir orta saha mücadelesi şeklinde geçerken, sarı-kırmızılılar penaltılarla rakibini geçmeyi başardı. 
     

     
</TEXT>
</DOC>
