<DOC>
<DOCNO> 301602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/28/son/soneko35.html </URL>
<DATE> 2004/12/28/ </DATE>
<TIME> 18.25 </TIME>
<AUTHOR>  </AUTHOR>
<HEADLINE>
Piyasalarda bugün... 
</HEADLINE>
<TEXT>

     Tarihi zirve ve gün sonu kapanış rekorlarını kıran İstanbul Menkul Kıymetler Borsası'nda İMKB , hisse senetleri ortalama yüzde 1.40 değer kazandı. 
     İMKB Ulusal 100 Endeksi, 1. seansta 175.04 puan artarak 24,765.88 puandan kapandı. 2. seansta da 169.94 puan artış yaşayan endeks, 24,935.82 puandan günü tamamladı. Endeks, bu kapanış değeriyle, dün ulaşılan 24,590.84 puanlık tarihi rekoru da yeniledi. Bu seviye aynı zamanda endeksin bugüne kadar ulaştığı en yüksek seviye oldu. 
     Endeksteki günlük artış 344.98 puan ve yüzde 1.40 olarak hesaplandı. 
     Hisse senetleri piyasasında toplam 764 trilyon 877 milyar 294 milyon liralık işlem hacmi kaydedildi. 
     
     DÖVİZ 
     İstanbul'da serbest piyasada dün 1 milyon 355 bin liradan kapanan dolar güne 1 milyon 3 bin liradan, 1 milyon 835 bin liradan kapanan euro ise 1 milyon 842 bin liradan başladı. 
     Kapanışta doların satış fiyatı 1 milyon 3 bin lira, euronun satış fiyatı 1 milyon 843 bin lira oldu. 
     Merkez Bankası, doların bugünkü efektif kurunu alışta 1 milyon 341 bin 600 lira, satışta 1 milyon 351 bin lira olarak açıkladı. 
     Böylece dolar, Merkez Bankası'nın dünkü kurlarına göre, alışta ve satışta 10 bin 200 lira geriledi. 
     
     TAHVİL-REPO 
     İMKB Tahvil ve Bono Piyasası Kesin Alım Satım Pazarı'nda işlem gören 5 Temmuz 2006 vadeli tahvilin bugün valörlü işlemlerinde basit getiri yüzde 21.73, bileşik getiri yüzde 20.66 oldu. 
     Bu kağıdın bugün valörlü işlemlerinin bileşik getirisi, önceki kapanışa göre 0.12 puan geriledi. 
     İMKB Tahvil ve Bono Piyasası Repo-Ters Repo Pazarı'nda gecelik işlemlerde faiz ortalama yüzde 18.00'den gerçekleşti. Gecelik işlemlerde en düşük oran yüzde 17.50, en yüksek oran yüzde 18.10 oldu. 
     
</TEXT>
</DOC>
