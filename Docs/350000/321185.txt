<DOC>
<DOCNO> 321185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/06/yasam/ayas.html </URL>
<DATE> 2005/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye rüyası k busa dönüştü 
</HEADLINE>
<TEXT>


Ören'e hayran kalıp yerleşen İngiliz çift, bir arsa alıp hayallerindeki evi yaptırdı. Arsada Hazine ve Orman Bakanlığı hak talep edince, neye uğradıklarını şaşırdı 

YAŞAR ANTER DHA 

Milas'ın Ören beldesine yerleşen İngiliz aile, satın aldıkları arsalardan biri üzerinde Orman, diğerinde de Maliye Bakanlığı'nın hak talep etmesi üzerine Dışişleri Bakanı Abdullah Gül, Genelkurmay Başkanı Orgeneral Hilmi Özkök ve İngiltere Başbakanı Tony Blair'e mektup yazarak yardım istedi. 
İngiltere'nin Birmingham Kenti'nden emekli bankacı Nigel Parish 61 ile eşi Peggy 61 , 1994'te geldikleri Ören'deki doğaya hayran kaldı. Nigel Parish, 1996'da emekli olunca eşiyle Ören'e yerleşmeye karar verdi ve beldeye gelip dostlarından bir ev ya da arsa bulmalarını istedi. 

Temiz belgeleri de var 
Yalı Mahallesi'nde 3 parsel arsa bulan Parish ailesi, yabancıların mülk edinmesine olanak vermeyen yasalar nedeniyle yakın dostları Rahmi Kıyıcı'nın devreye girmesiyle 1997'de arsayı 16 bin sterline satın aldı. 
Tüm resmi işlemleri ve tapu tescilini Kıyıcı'nın üzerine yaptıran aile, 3 arsayı birleştirip inşaat ruhsatı aldı ve 2 katlı müstakil bir ev yaptı. Ancak Mart 2002'de Milas Asliye Hukuk Mahkemesi'nden 97 metrekarelik arsanın Hazine'ye, 2003'te yine aynı mahkemeden 84 metrekarelik diğer parselin de Orman Müdürlüğü'ne ait olduğunun belirtildiği yazı geldi. Kıyıcı aleyhine tapu iptal davası açılınca, Parish ailesi, arsalarla ilgili sorun olmadığına dair Tapu Müdürlüğü'nden temiz belgelerini, tapularını, ruhsatlarını mahkemeye sundu. 

Davayı kaybettiler 
Dava 24 Mayıs 2004'te sonuçlandı. Tapuların iptal edilip Hazine ve Orman Bakanlığı adına tesciline karar verildi. Aile, davayı kaybederek 700 milyon lira tutarında mahkeme masraflarıyla ecri - misil ödemeye mahk m edildi. 
Temyize başvuran Parish çifti "AB'ye uyum sürecinde bir ülkede başımıza bunların geldiğine inanamıyoruz" dedi. Ören Belediye Başkanı CHP'li Kazım Turan da, Bakanlar Kurulu kararıyla 1995'te askeri ve çıkarma bölgesi ilan edildiği için beldede yabancılara mülk satılamadığını belirterek, "Sahillerde binlerce dönüm arazinin peşkeş çekilmesini engelleyemeyen devlet, vergisini ödeyen, tapulu 84 metrekarenin peşinde" diye konuştu. 




</TEXT>
</DOC>
