<DOC>
<DOCNO> 330869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/06/son/sontur54.html </URL>
<DATE> 2005/04/06/ </DATE>
<TIME> 20.46 </TIME>
<AUTHOR>  </AUTHOR>
<HEADLINE>
İstanbul'da taksilere hologram uygulaması 
</HEADLINE>
<TEXT>

     İstanbul'da 11 Nisan'dan itibaren taksilerde hologram uygulaması başlatılıyor. 
     İstanbul Emniyet Müdürlüğü'nden yapılan açıklamada, İl Trafik Komisyonu kararına göre, ilde çalışan 17 bin 386 taksinin Karayolları Genel Müdürlüğü fenni muayene istasyonlarında rutin araç muayenesi, LPG'lilerin sızdırmazlık standartlarına uygunluğunun kontrol edilmesi, motor-şase numaralarıyla araç tescil belgelerinin aynı olup olmadığının kontrolünün yaptırılması gerektiği vurgulandı. 
     Açıklamada, şöyle denildi 
     ''Yukarıdaki konularda uygun olan ticari taksilere, 11 Nisan 2005 tarihinden itibaren aracın dışından görülecek şekilde ön camına, arka plaka ve tescil belgesinin üzerine seri numaraları bulunan hologram yapıştırılarak çift plakalı ve standartlara uygun olmayan araçların faaliyetleri önlenerek, gerekli yasal işlem yapılacaktır.'' 
     
</TEXT>
</DOC>
