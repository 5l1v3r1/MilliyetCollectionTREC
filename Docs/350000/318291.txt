<DOC>
<DOCNO> 318291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/24/son/sonspo30.html </URL>
<DATE> 2005/02/24/ </DATE>
<TIME> 23.41 </TIME>
<AUTHOR>  </AUTHOR>
<HEADLINE>
Fenerbahçe yok... 2 - 1 
</HEADLINE>
<TEXT>

     UEFA Kupası 3. tur rövanş maçında, Fenerbahçe İspanya'nın Real Zaragoza takımı karşısında ilk yarıyı 1-0 yenik kapadı. 
     Karşılaşmanın ilk yarısında her iki takım da son derece düşük bir tempoda mücadele etti. İlk maçta elde ettiği 1-0'lık galibiyetin avantajını koruma düşüncesiyle maça oldukça kontrollü başlayan İspanyol ekibi, 11. dakikada Galletti'nin serbest vuruştan kaydettiği golden sonra tempoyu daha da düşürdü. 
     Fenerbahçe ise ilk dakikalarda yediği golün şokunu devrenin sonuna kadar üzerinden atamadı. Orta alanın kontrolünü tamamen Real Zaragoza'ya kaptıran sarı-lacivertli takım, ilk yarı boyunca rakip kalede hiçbir varlık gösteremedi. Fenerbahçe ikinci yarıda da beklenileni yapamayınca karşılaşmadan 2 - 1 yenik ayrıldı. 
     
     İLK YARI 

     3. dakikada Nobre'nin pasında Alex ceza sahasının dışından sert vurdu, top üstten auta gitti. 
     6. dakikada Savio'nun frikiğinde Rüştü üzerine gelen topu kolayca kontrol etti. 
     11. dakikada Real Zaragoza'nın ceza alanı sol çaprazından kazandığı serbest vuruşu kullanan Galletti, sert ve düzgün bir vuruşla topu filelere yolladı 1-0 
     18. dakikada soldan Fenerbahçe ceza alanına sokulan Savio'nun sert şutunda, kaleci Rüştü son anda topu köşeden kornere çelmeyi başardı. 
     İlk yarı Real Zaragoza'nın 1-0'lık üstünlüğüyle sona erdi. 

     
</TEXT>
</DOC>
