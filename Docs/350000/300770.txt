<DOC>
<DOCNO> 300770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/25/guncel/gun09.html </URL>
<DATE> 2004/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Koray Aydın Tedbir kararı rutin işlem 
</HEADLINE>
<TEXT>


ÖNDER YILMAZ Ankara 

Eski Bayındırlık Bakanı Koray Aydın, Milliyet'e yaptığı açıklamada, kendisinin, eşinin ve çocuklarının tüm hesap ve mallarına koyulan tedbiri, "Savcı, malvarlığı davamdan kaynaklanan rutin işlemi yerine getiriyor" diye değerlendirdi. Savcının, mal bildiriminde bulunulması ile rüşvet ve yolsuzlukla mücadeleyi düzenleyen 3628 sayılı kanuna dayanarak mallarına tedbir koyduğunu kaydeden Aydın, malvarlığı ve banka hesaplarındaki artış iddialarını TBMM Soruşturma Komisyonu'na defalarca anlattığını, usulsüz bir işlem bulunmadığını öne sürdü. Aydın, şöyle devam etti "Benimle ilgili siyasi bir karar verildi. Her şey açık, ortada. 1999 ve bakanlık dönemimde malvarlığımda normalin dışında bir artış söz konusu değil." 
Aydın, yargılama sonunda hüküm giyerse, tedbir kararından önceki mal varlığında hareketlilik olup olmadığına ilişkin "mal kaçırma" araştırması yapılacak. Eğer, bu yönde bir hareketlilik olduğunu bildirirse, bu malların da müsaderesi gündeme gelecek. 


</TEXT>
</DOC>
