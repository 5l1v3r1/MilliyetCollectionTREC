<DOC>
<DOCNO> 331079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/07/son/soneko04.html </URL>
<DATE> 2005/04/07/ </DATE>
<TIME> 08.35 </TIME>
<AUTHOR>  </AUTHOR>
<HEADLINE>
Borsa 26 bin üzerinde kalmaya çalışacak 
</HEADLINE>
<TEXT>

     Dün uluslararası piyasalardaki sakin seyrin etkisi ve yurtiçinde de IMF'nin istediği tasaların komisyonlardan geçmesi ile yükselişe geçen borsa 26 bin puanın üzerine çıktı. 
     Bugün için borsanın 26 bin üzerinde kalmaya çalışacağını ifade eden uzmanlar, başarılması halinde 26 bin 400'ün hedefleneceğini belirtiyorlar. 
     Borsayı bugün için etkilemesi beklenen FED Başkanı Greenspan'ın dünkü konuşmasından önemli mesajlar gelmezken, ABD'de açıklanan petrol stoğu verileri yaklaşık 3 yıldan bu yana en yüksek seviyesine ulaştı. 
     
     "Yükseliş için hacim artmalı" 
     Uzmanlar, petrolde yaşanabilecek düşüşlerin borsayı olumlu etkileyeceğini kaydederken, ancak kalıcı yükselişlerin yaşanabilmesi işlem hacminin yükselmesi gerektiğini ifade ediyorlar. 
     Bunun yanında IMF ile yeni stand by görüşmeleri, teşvik yasasının meclis alt komisyonlarından geçmesi, Şubat ayı cari açık datası, dış piyasalardaki satış baskısının yerini tepki alımlarına bırakması, ABD dolarının değer kazanmaya devam etmesi bugün için öne çıkan konu başlıkları olacak 
     
</TEXT>
</DOC>
