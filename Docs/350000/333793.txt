<DOC>
<DOCNO> 333793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/15/son/sontur42.html </URL>
<DATE> 2005/04/15/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
İzmir'de işadamına silahlı saldırı .. 
</HEADLINE>
<TEXT>

     İzmir'in Basın Sitesi semtinde, bir dönem Göztepe Kulübü Başkanlığı'na da talip olan İşadamı Burak İkizoğlu, tabancayla ayağından vurularak yaralandı. 
     Alınan bilgiye göre, Burak İkizoğlu 30 , ortağı olduğu ecza deposuna girerken, işyeri önünde bekleyen bir kişinin silahlı saldırısına uğradı. İkizoğlu'na 2 el ateş eden saldırgan, daha sonra olay yerinden yaya olarak uzaklaştı. 
     Saldırganın tabancasından çıkan kurşunlar, İkizoğlu'nun bacağına isabet etti. Atatürk Eğitim ve Araştırma Hastanesi'ne kaldırılan İkizoğlu, ilk tedavisinin ardından, El ve Mikro Cerrahi Hastanesi'ne sevk edildi. 
     İkizoğlu'nun, polislere, ilk ifadesinde ''Saldırganı tanıdığını ve adının Nuri olduğunu söylediği, bu kişinin kendisinden daha önce de para istediğini ileri sürdüğü'' öğrenildi. 
     İlgili soruşturmayı sürdüren polis, olayın alacak-verecek konusundan kaynaklandığı iddialarını da araştırırken, saldırganın yakalanması için çalışma başlattı. 
     Burak İkizoğlu, bir dönem Göztepe Kulübü başkanlığına talip olmuştu. 
     
</TEXT>
</DOC>
