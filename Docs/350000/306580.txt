<DOC>
<DOCNO> 306580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/14/son/sontur57.html </URL>
<DATE> 2005/01/14/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
Yangının içine daldı ama çocuklarını kurtaramadı 
</HEADLINE>
<TEXT>

     Kocaeli'nin Gölcük İlçesi'nde annelerinin odun almak için bodrum katına indiği sırada evde çıkan yangında, 2 kardeş hayatını kaybetti. 
     AA muhabirinin aldığı bilgiye göre, Şirinköy'de 5 katlı apartmanın dördüncü katında bulunan Mustafa Hamurcu'ya ait evde, henüz belirlenemeyen nedenle yangın çıktı. 
     Yangın kısa sürede büyürken, anneleri bodrum kata odun almaya indiği için evde yalnız olan Seval 3 ve ablası Betül 5 mahsur kaldılar. Alevlere rağmen daireye giren anne Alizer Hamurcu, Seval'i ölü, Betül'ü de baygın olarak dışarı çıkarttı. 
     Vücudunda ağır yanıklar olan ve dumandan etkilenen Betül Hamurcu da kaldırıldığı Gölcük Devlet Hastanesi'nde hayatını kaybetti. 
     Anne Hamurcu, çocuklarının ölümü üzerine sinir krizi geçirdi. 
     Yangın, itfaiyenin müdahalesiyle diğer dairelere sıçramadan söndürüldü. 
     Yetkililer, yangının, çocukların bulunduğu odadaki sobadan çıktığının sanıldığını bildirdiler. 
     Baba Mustafa Hamurcu'nun, bir fabrikada işçi olduğu öğrenildi. 
     
</TEXT>
</DOC>
