<DOC>
<DOCNO> 300935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/25/son/sontur14.html </URL>
<DATE> 2004/12/25/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Fener Rum Patrikhanesi'nde ''Noel ayini''ne büyük ilgi... 
</HEADLINE>
<TEXT>

     Hıristiyanlık alemi için kutsal sayılan Hazreti İsa'nın doğum yıldönümü dolayısıyla, bugün Fener Rum Patrikhanesi'nde ''Noel ayini'' yapıldı. 
     Fener Rum Patrikhanesi bahçesindeki Aya Yorgi Kilisesi'nde sabah erken saatlerde başlayan ''Noel ayini''ni, Patrik Bartholomeos yönetti. 
     Türkiye'de yaşayan Rumlar'ın yanı sıra Yunanistan ve diğer ülkelerden gelen Ortodokslar'ın büyük ilgi gösterdiği ayin sırasında mumlar yakılarak, dualar edildi ve ilahiler okundu. 
     Bazı kişilerin, ''duada okunması'' için ölmüş yakınlarının isimlerini küçük kağıtlara yazdığı görüldü. 
     Bu arada ayine gelenler, bir süre önce kiliseye konulan Azizler Grigorios Theolog ve İoannis Hrisostomos'un kutsal emanetlerini öpmek için de sıraya girdi. 
     
</TEXT>
</DOC>
