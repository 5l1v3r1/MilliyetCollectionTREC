<DOC>
<DOCNO> 320098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/02/son/sontur20.html </URL>
<DATE> 2005/03/02/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Yağışlı hava cumaya kadar etkili 
</HEADLINE>
<TEXT>

     Soğuk ve yağışlı hava, tüm yurtta etkili olmaya devam ediyor. Marmara bölgesinde poyraz yönünden sert rüzgarlarla etkili olacak yağışlar, Trakya'da kar şeklinde olacak. 
     Ege'nin de hemen hemen tamamı yağışlı, sağanak şeklinde görülen yağışlar perşembe gününden itibaren adım adım kesilecek. Akdeniz'de yağışın yanında normallerin üzerinde sıcaklıklar da var, sıcaklıklar perşembe günü bölgenin batısında düşecek. 
     Yarın İç Anadolu'nun tamamında sağanak yağışlar bekleniyor. Soğuk havanın perşembe günü İç Anadolu'ya da girmesi ile Ankara Eskişehir çevrelerinde yağış kara dönecek. 
     Karadeniz'in de tamamı yağışlı, sağanak şeklindeki yağış perşembe günü Bolu çevrelerinde tekrar kar şeklini alacak. Soğuk hava doğu Karadeniz'e cuma günü ulaşabilecek. 
     Çarşamba günü Doğu Anadolu'da yağış bölgenin kuzeyinde ve kar şeklinde, önümüzdeki günlerde yağış bölgenin tamamına yayılacak. Batı bölgelerin tersine sıcaklıklar doğuda artıyor. Güneydoğu parçalı çok bulutlu. Yalnızca bölgenin doğusunda yer yer yağış ihtimali var. Yağış perşembe günü bölgenin tamamını saracak. 

     
</TEXT>
</DOC>
