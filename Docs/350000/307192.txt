<DOC>
<DOCNO> 307192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/17/son/sonsiy05.html </URL>
<DATE> 2005/01/17/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Sarkozy Türkiye AB'ye üye değil, ortak olmalı 
</HEADLINE>
<TEXT>

     Fransa'da iktidardaki Halk Hareketi Birliği UMP Başkanı Nicolas Sarkozy, Türkiye'nin AB'ye üye değil, ortak olması gerektiğini söyledi. 
     Le Figaro gazetesi ile bir mülakat yapan Sarkozy, UMP Ulusal Konseyi'nde 6 Mart'ta Türkiye konusunda yapılacak olmasının, Avrupa Anayasası Referandumu'nda "hayır" oyu kullanılmasını teşvik edeceği argümanını "şaşırtıcı" diye reddetti. Sarkozy şöyle devam etti 
     "Türk sorununun Avrupa Anayasası ile ilgili tartışmaları gölgelemesinden korkuluyorsa, o zaman, nihai üyeliğe yol açacak müzakereler prosedürünün başlatılmaması daha iyi olurdu. Fransızların bu soruyu sordukları andan itibaren onlara 'Bu konu ile meşgul olmayın' denmesi daha zor gibi geliyor bana. Asıl, bir şey söylenmemesi ve izah verilmemesi, korku ve karışıklıklar yaratıyor. 
     O zaman ben, UMP'nin pozizyonunun, Türkiye'yi AB'ye entegre etmek değil onu ortak yapmak olmasını arzuluyorum." Sarkozy, UMP'nin bu konuda geçen Mayıs ayında oy kullandığına göre ikinci bir oya neden gerek duyulduğu sorusunu yanıtlarken de "Çünkü, siyasi bir oluşumun tercihlerini açık ve kuşkuya yer bırakmayacak bir biçimde dile getirmesi gerektiğini düşünüyorum. 
     Geçen Mayıs ayından beri çok şey oldu" karşılığını verdi. 
     Nicolas Sarkozy, Cumhurbaşkanlığına aday olup olmayacağı sorusuna ise net bir yanıt vermekten kaçındı. 
     
</TEXT>
</DOC>
