<DOC>
<DOCNO> 303233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/04/magazin/mag02.html </URL>
<DATE> 2005/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
'Korsan semazen' tartışma yarattı 
</HEADLINE>
<TEXT>


YALÇIN İREŞ Konya DHA 

Kültür ve Turizm Bakanlığı Konya Türk Tasavvuf Müziği Topluluğu Müdürü Ömer Faruk Belviranlı'nın, semayı geleneğe uygun olarak sadece kendilerinin icra ettiğini söylemesi tartışma yarattı. Belviranlı, içkili restoran ve lüks otellerde gösteri amacıyla sema yapanları "korsan" olarak nitelendirdi. Müşterilerine sema gösterisi sunan restoran işletmecisi Cevdet Sivas ise, "Aslına uygun olduğu sürece herkes sema yapabilir" dedi. 
İstanbul Galata Mevlevihanesi Müdürü Yavuz Özdemir de şöyle konuştu "Bu müzenin müdürü olarak Türk kültürünü yaşatmaya çalışıyorum. Biz Galata Mevlevihanesi'nde istenildiği zaman turistlere yönelik sema gösterisinin yapılmasına izin veriyoruz turistler de memnun ayrılıyor." 
Akademik çalışmalarını Arizona Üniversitesi Ortadoğu Çalışmaları Bölümü'de sürdüren yazar Elif Şafak da, "Semayı sadece belli mek nlarda, belli kişiler yapabilir anlayışından uzak durmak, üçüncü bir yol bulmak gerekir diye düşünüyorum" sözleriyle görüşünü aktardı. 


</TEXT>
</DOC>
