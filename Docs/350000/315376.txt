<DOC>
<DOCNO> 315376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/15/son/sondun56.html </URL>
<DATE> 2005/02/15/ </DATE>
<TIME> 22.23 </TIME>
<AUTHOR>  </AUTHOR>
<HEADLINE>
Cat Stevens, gazetecilerden tazminat alacak 
</HEADLINE>
<TEXT>

     İslamiyeti seçerek Yusuf İslam adını alan ünlü İngiliz şarkıcı Cat Stevens, kendisini teröre destek vermekle suçlayan iki İngiliz gazetesinden yüklü tazminat alacak. 
     Muhafazakar Murdoch grubuna bağlı Sunday Times ve Sun gazeteleri, Stevens'ın ABD'ye girişine teröre destek verdiği gerekçesiyle izin verilmediğini yazarak, ünlü şarkıcıyı karaladıklarını ve yüklü bir tazminat ödemeyi kabul etti. 
     Eski adıyla Cat Stevens yeni adıyla Yusuf İslam yayınladığı açıklamada, gazetelerin bu konuda özür yayınladıklarını belirterek, gazetelerin anlaşma kararından memnuniyet duyduğunu bildirdi. 
     Ünlü şarkıcı, ''gazetelerin yazdıklarının bugün dünyada en kolay şeyin Müslümanlara kara çalmak olduğunu gösterdiğini ve bunun insani yardım çalışmalarına sanatçı olarak şöhretine doğrudan etkisi olduğu'' yorumunu yaptı. 
     İngiliz gazeteleri, İngiliz folk şarkıcısının Eylül 2004'te ABD'ye girişine ''ulusal güvenlik gerekçesiyle'' izin verilmemesinin nedeninin Stevens'ın terör desteği olduğunu yazmışlardı. 
     Dönemin ABD Dışişleri Bakanı Colin Powell, durumun yeniden incelenmesini istemişti. 
     
</TEXT>
</DOC>
