<DOC>
<DOCNO> 306037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/13/yazar/cemal.html </URL>
<DATE> 2005/01/13/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Unutmadan barış olmaz 
</HEADLINE>
<TEXT>

Filistin'de seçim var 6 
KUDÜS 

Sabah erken, güneşli bir hava. Eski Şehir'de, Via Dolorosa'da kendi başıma yürüyorum yokuş yukarı. Kimsecikler yok. Sadece tek tük kuş cıvıltıları... 
İsa'nın izlerini takip ediyorum. 
Burası birinci durak 
İsa ölüme mahk m ediliyor. 
İkinci durak 
Üstüne gerilerek çakılacağı Haç'ını sırtına vuruyorlar. Üçüncü durak, ilk kez yere kapaklanıyor. Dördüncü durak Annesine, Meryem Ana'ya rastlıyor, göz göze geliyorlar. Tamamı on iki durak, saya saya çıkıyorum gitgide dikleşen yokuşu... 
Solda bir duvar 
Hazreti İsa'nın el izi 
Sonunda, çarmıha gerildiği yerde Kıyamet Kilisesi. Müthiş bir sessizlik taş avlusunda. Zeytin ağaçları, birkaç da söğüt. Hıristiyanlıktaki 42 mezhebin tümü bu kilisenin bir köşesinde temsil ediliyor. 
Avusturya Evi'nin avlusunda sabah kahvesi. Eski Şehir'in sesini dinliyorum. Uzaktan çan sesiyle ezan sesi... Kim bilir kaç asırlık soylu servi ağaçlarını seyretmek içimi ısıtıyor. 
Ne güzel sük net 
Ama ne yazık ki bir sabah vakti bu avludan göründüğü gibi sakin değil bu diyar. Bilmem kaç zamandır doymak bilmeyen trajedi açlığı çekmeyi sürdürüyor bu kutsal topraklar. 
Eski Şehir'in Fas kapısında İsrailli askerler uyukluyor. Haremi Şerif. Ya da Yahudilerin Mabet Tepesi dedikleri kutsal mek n. 
Kuş cıvıltıları, servi ağaçları. 
Yeşil kapıdan Mescidi Aksa'nın içine giriyorum. El Aksa Cami, Hazreti Muhammed'in miracının gerçekleştiği bu yerde, 705 yılında inşa edilmiş. Hazreti Muhammed'in ayak izi Müslümanlar için Mekke ve Medine'den sonra en kutsal yer... 
Kutsal yerler bitmiyor ki 
Onlarla birlikte efsanelerle gerçekler de birbirine karışmaya başlıyor. Yahudilerin ilk tapınağı, Kral Peygamber Hazreti Süleyman tarafından yapılan... Doğu Duvarı sol tarafımda, Zeytindağı'na bakıyor. Birinci Dünya Savaşı'nda Osmanlı komutanı Cemal Paşa'nın bulunduğu Alman Manastırı ve hastanesi... 
Ve Batı Duvarı. 
Bunun bir bölümü, Ağlama Duvarı... Harem-selamlık. Sağ tarafta, kadınlar yüksek sesle dua okuyorlar. Tek tanrılı üç dinin peygamberlerinin herhalde ayak izlerini taşıyan bu daracık taş sokaklarda kim bilir kaçıncı kez dolaşıyorum. 
Niye mi .. 
Belki de buralarda dolaşmadan, bu sokakların havasını içine çekmeden bu diyarda yaşanan trajedileri hissetmek kolay değil de ondan... Ortadoğu'daki tüm sorunların anası bu topraklarda. Kanla beslenen kısır döngülerin başlangıç noktası bu kutsal diyar... 
Geçen kasım ayında, şimdi başbakan yardımcısı olarak Şaron hükümetine giren Şimon Peres'le sohbet ederken şöyle demişti 
"Evet, çok güç bir sorun. Bir kere toprak çok küçük. Sonra, farklılıklar hem dini hem milli nitelik taşıyor. Üstelik çok uzun tarihi geçmişi olan bir sorun... Ortadoğu'da dünya nüfusunun sadece yüzde 8'i yaşıyor. Dünya üretiminin sadece yüzde 2'si yapılıyor. Ama dünyada terörün yüzde 65'i de bu topraklarda ürüyor. Sorun bu..." 
Kısacası sorun, barış 
Barış yapmadan ne ekmek, ne reform, ne de demokrasi mümkün bu topraklarda. Barış yapmak için de unutmak lazım. Unutmadan barış olmaz bu topraklarda. 
Unutacak çok şey çünkü... 
Unutmak ne mi demek 
Çok açık 
Tarihin tutsağı olmaktan kurtulmak Tarihte yaşanan acıların tutsağı olanlar, geleceğin barışını inşa edemezler çünkü... Barış, duvarlar inşa ederek değil, önce kafaların içindeki duvarları, önyargıları yıkarak kurulur. 
Her iki tarafın da hiç kuşkusuz meşru acıları var. Önemli olan bunları yinelemek değil, bunların ezberinden kurtulmak. Yani kendini karşı tarafın yerine koyarak onun acılarını hissetmeye çalışmak. Ya da artık "Yeterince acı çektik " diyebilmek... 
Bu günler gelmedi mi 
Herkesin kendi barış tarifini bir yana bırakıp ortak bir barış tanımında birleşecekleri günler yaklaşmadı mı 
Başka çare yok. 
Şimon Peres, geçen kasım ayındaki sohbetimizde, "Realiteden kopuk umut ve hayaller şiir demektir" demişti. Şimdi Başbakan Şaron'un yanında hükümete ortak oldu Peres. Karşı tarafta, Filistin'de de Mahmut Abbas başkanlık koltuğuna oturuyor. 
Yeni bir dönem. 
Yeni bir umut yolculuğu 
İnsan umut etmek istiyor. 
Haydi, kolay gelsin. 
Tony Judt, The Road to Nowhere, The New York Review of Books, 9 mayıs 2002. 



</TEXT>
</DOC>
