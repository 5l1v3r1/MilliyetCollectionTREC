<DOC>
<DOCNO> 312305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/04/son/sondun28.html </URL>
<DATE> 2005/02/04/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Times 'Kara çarşamba'nın gerçekleri gizleniyor 
</HEADLINE>
<TEXT>

     İngiltere'de 1992 yılında yaşanan ve tarihe ''kara çarşamba'' olarak geçen ekonomik krizle ilgili gerçeklerin, kamuoyundan gizlendiği iddia edildi. 
     The Times gazetesine göre, ''sterlinin korunması için devletin 27 milyar sterlin harcamak zorunda kaldığı krizle ilgili gerçekleri içeren belgelerin, bilgi edinme özgürlüğü yasası çerçevesinde geçen Salı günü kamuoyuna açıklanmış olması gerekiyordu, ancak hükümet, eski Başbakan John Major ve Maliye Bakanı Lord Lamont'a zaman kazandırmak için belgeleri yayımlamadı. 
     Major ve Lamont'un, belgeler üzerinde çalışmak için biraz daha süre istedikleri, ertelemenin nedeninin bu olduğu savunulan haberde, belgelerin hiçbir zaman açıklanmayabileceği ya da önemli bilgilerin belgelerden çıkarılabileceğini öne sürüldü. 
     İngiltere'de 16 Eylül 1992'de patlayan ekonomik krizde çok sayıda İngiliz malı, mülkünü ve işini kaybetmişti. 
     
</TEXT>
</DOC>
