<DOC>
<DOCNO> 313083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/07/son/sondun22.html </URL>
<DATE> 2005/02/07/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
CIA'den yeni Nazi belgeleri... 
</HEADLINE>
<TEXT>

     Amerikan Merkezi Haberalma Teşkilatı CIA Soğuk Savaş döneminde kullandığı Nazi savaş suçlularıyla ilgili daha fazla belge yayınlayacak. 
     CIA'nın bu kararı, haberalma teşkilatının Nazi savaş suçlularıyla belgelerin kamuoyuna açıklanmasını isteyen senatörlerle arasındaki gerilimi de sona erdirdi. 
     Amerikan hükümetinin 1998'de Nazi savaş suçlarıyla bağlantılı belgeleri yayınlanmasını isteyen yasanın mimarı Ohio senatörü Cumhuriyetçi Mike DeWine, şimdiye dek Soğuk Savaş döneminde kullandığı Nazileri açıklamakta direnen CIA'nın, daha fazla belge açıklamaya yanaştığını belirtti. 
     1.25 milyonu CIA'ya ait olmak üzere 8 milyon belgenin açıklanmasını sağlayan yasa, haberalma teşkilatı ve önceli olan Stratejik Servis Ofisi'nin daha sonra savaş suçlusu olduğu belirlenen bazı Nazilerle çalıştığını gösteriyor. 
     Yasanın çıkmasını ve CIA'nın daha fazla belge yayınlamasını isteyen grubun eline geçen bazı belgeler, CIA'nın İkinci Dünya Savaşı'nda Yahudilerin ortadan kaldırılması planının mimarı olarak bilinen Adolph Eichmann'ın beş yardımcısını kullandığını ve iş verdiğini ortaya koyuyor. 
     Senatörler grubu CIA ile çalışan tüm Nazi askeri inzibatı SS subaylarına ait belgelerin yayınlanmasını isterken, CIA yetkilileri, sadece savaş suçlusu olduğu kanıtlanan isimlere ait belgeleri yayınlayacaklarını açıkladılar. 
     İstihbarat yetkilileri, önceden yayınlanmamış olan ve aralarında faaliyet dosyaları ve Doğu Alman istihbaratına da ait bulunan belgeleri yayınlayacaklarını belirttiler. 
     CIA, Soğuk Savaş döneminde eski Sovyetler Birliği konusunda uzmanlıklarından faydalanmak üzere birçok Nazi subayından faydalanmıştı. 
     Belgelerin yayınlanmasını isteyen yasanın mimarı DeWine, Amerikan hükümetinin suçlularla anlaşınca ve suçluları kendi amaçları için kullanınca ne olduğunu görmenin önemine işaret etmişti. 
     
</TEXT>
</DOC>
