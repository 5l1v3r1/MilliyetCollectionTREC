<DOC>
<DOCNO> 322639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/10/son/sontur33.html </URL>
<DATE> 2005/03/10/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Lise öğrencisi bıçaklanarak öldürüldü .. 
</HEADLINE>
<TEXT>

     Kocaeli'nin Gebze İlçesi'nde bir lise öğrencisi, bıçaklanarak öldürülmüş halde bulundu. 
     AA muhabirinin edindiği bilgiye göre, Fevzi Çakmak Lisesi öğrencisi Tayfur Yalta 15 , Yenimahalle'de boş bir arazide vücudunun çeşitli yerlerinden bıçaklanarak öldürülmüş halde bulundu. 
     Tayfur'un babası Mürsel Yalta'nın, daha önce Yenimahalle Polis Merkezi'ne oğlunun kayıp olduğunu bildirdiği öğrenildi. Yalta'nın kameralı cep telefonunun üzerinde bulunamadığı, cesedin incelenmek üzere İstanbul Adli Tıp Kurumu'na gönderildiği bildirildi. 
     Bu arada okul arkadaşı Zafer Ş, Yalta ile ilgili olarak, ''Okula devamsızlığı çoktu. Bana Bugün benim son günüm diyordu. Nedenini ise açıklamadı. Okul dışından da serseri bir grupla sürekli kavga ediyor ve dayak yiyordu'' dedi. 
     Polis, cinayetle ilgili araştırmayı sürdürüyor. 
     
</TEXT>
</DOC>
