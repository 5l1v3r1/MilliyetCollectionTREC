<DOC>
<DOCNO> 300341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/23/son/sontur32.html </URL>
<DATE> 2004/12/23/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Üniversite kantininde kılıçla adam yaralayan öğrenci tutuklandı 
</HEADLINE>
<TEXT>

     Anadolu Üniversitesi AÜ Yunusemre Yerleşkesi'nde ilgi duyduğu sınıf arkadaşıyla buluşmak için kantinde bekleyen lisede görevli tarih öğretmeniyle kavga edip başından kılıçla yaralayan öğrenci, tutuklandı. 
     AÜ İktisadi ve İdari Bilimler Fakültesi 2. sınıf öğrencisi Mehmet Barutçu, ilgi duyduğu sınıf arkadaşı Alev Dokumacı'yı almak için fakülte kantinine gelen Atatürk Anadolu Meslek Lisesi tarih öğretmeni İbrahim Sönmez'i gördü. 
     Mehmet Barutçu'nun, öğretmen İbrahim Sönmez'e, sınıf arkadaşı Alev Dokumacı'ya kendisinin ilgi duyduğunu ve bu nedenle görüşmelerini istemediğini söylemesi üzerine, kavga çıktı. Barutçu, arkadaşına hediye etmek için aldığı ve fakülteye getirdiği kılıçla Sönmez'i kafasından yaraladı. 
     Sönmez, AÜ Yunusemre Yerleşkesi'ndeki Mavi Hastane'deki ilk müdahalenin ardından, Osmangazi Üniversitesi Tıp Fakültesi Hastanesi'ne sevk edildi. 
     Üniversitenin güvenlik görevlilerinin ihbarı üzerine olay yerine gelen emniyet güçleri, şüpheli Barutçu'yu suç aleti kılıçla birlikte yakaladı. 
     Gözaltına alınan Mehmet Barutçu, tutuklandı. 

     
</TEXT>
</DOC>
