<DOC>
<DOCNO> 304610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/08/son/sondun03.html </URL>
<DATE> 2005/01/08/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Wolfowitz Görevimde kalıyorum... 
</HEADLINE>
<TEXT>

     ABD Savunma Bakanlığı'nın iki numaralı ismi Bakan Yardımcısı Paul Wolfowitz, Başkan George W. Bush'un görevinde kalmasını istediğini, kendisinin de bunu kabul ettiğini bildirdi. 
     Wolfowitz, bir sözcüsü aracılığıyla yaptığı açıklamada, ''Benden kalmam istendi, ben de kabul ettim'' dedi. 
     Bu gelişmeyle, Savunma Bakanlığı'nın Pentagon üst yönetiminde süre için değişiklik olmayacağı kesinlik kazanmış oldu. 
     Wolfowitz ve Savunma Bakanı Donald Rumsfeld, Irak'a müdahalenin ardından ortaya çıkan sorunlardan dolayı en fazla eleştirilen yetkililerin başında yer alıyor. 
     Rumsfeld'in Savunma Bakanlığı'nın başında kalacağı geçen haftalarda kesinlik kazanırken, Bush'un dört yıllık ikinci döneminin tamamında görevini koruyup koruyamayacağı henüz bilinmiyor. 
     Gözlemciler Wolfowitz'in, sözcüsü aracılığıyla yaptığı açıklamada, ''Donald Rumsfeld'den sonra hayatın nasıl olacağını tahayyül edemiyorum'' diyerek, Rumsfeld'in zaman içinde ayrılması durumunda kendisinin de görevde kalmayacağını ima ettiği yorumunda bulundular. 
     Son haftalarda medyada, Wolfowitz'in ABD'nin BM'deki daimi temsilciliğine atanabileceği yönünde haberler çıkmıştı. 
     
</TEXT>
</DOC>
