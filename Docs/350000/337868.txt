<DOC>
<DOCNO> 337868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/son/sontur29.html </URL>
<DATE> 2005/04/28/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Erdoğan'ı taşıyan helikopterle hastaneye götürülen kadın öldü... 
</HEADLINE>
<TEXT>

     Çanakkale'nin Gökçeada İlçesi'nde, 4 gün önce evinde kalp krizi geçiren ve Çanakkale Savaşlarının yıldönümü törenleri için adada bulunan Başbakan Recep Tayyip Erdoğan'ı taşıyan helikopterle Çanakkale'ye getirilerek Devlet Hastanesi'nde tedavi altına alınan Saliha Kaçar, hayatını kaybetti. 
     AA muhabirinin aldığı bilgiye göre, Saliha Kaçar 30 , 4 gündür tedavi gördüğü hastanede yapılan tüm müdahalelere rağmen, öğle saatlerinde yaşamını yitirdi. 
     24 Nisan'da kalp krizi geçiren Kaçar, ilk olarak Gökçeada Devlet Hastanesi'ne kaldırılmış, burada yapılan ilk müdahalenin ardından, Başhekim Hulusi Levent, acil olarak Çanakkale'ye sevk edilmesi gereken hastanın durumunu, o anda Gökçeada'yı ziyaret eden Başbakan Erdoğan'a ulaştırmıştı. 
     Başbakan Erdoğan talimat vererek, hastanın, kendisini taşıyan Emniyet Genel Müdürlüğü'ne ait polis helikopteriyle Çanakkale Devlet Hastanesi'ne sevk edilmesini sağlamıştı. 
     
</TEXT>
</DOC>
