<DOC>
<DOCNO> 326058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/22/son/sonyas21.html </URL>
<DATE> 2005/03/22/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Berlin'in Türkçe internet sayfasına büyük ilgi... 
</HEADLINE>
<TEXT>

     Almanya'nın başkenti Berlin'in internetteki Türkçe sayfasına, açıldığından bu yana geçen 3 hafta içinde büyük ilgi olduğu bildirildi. 
     ''Partner Für Berlin'' adlı şirketle EKCON pazarlama ve danışmanlık şirketi tarafından ''www.berlin-turkish.com'' adı altında hazırlanan Türkçe sayfayı, 1 Marttan bu yana yaklaşık 6 bin kişinin açtığı belirtildi. 
     ''Partner Für Berlin'' şirketinin yöneticisi Friedrich-Leopold von Stechow, Türkçe internet sayfasıyla Türklerin başkentte oynadıkları büyük ekonomik rolü vurguladıklarını kaydederek, ''Söz konusu sayfanın bu kadar yoğun şekilde kullanılması, özellikle Türk şirketleri tarafından bilgi kaynağı olarak kullanılıyor'' dedi. 
     EKCON şirketi yöneticisi Emre Kiraz da, söz konusu sayfanın özellikle Türk işadamlarına Berlin'de iş yapabilmeleri için büyük kolaylık sağladığını belirterek, ''Türkiye geleneksel olarak Berlin eyaletinin en önemli ticari ortaklarından biri. Türkçe Berlin sayfası, şirketlere geniş çaplı bilgi ve adresler sunuyor'' diye konuştu. 
     Türkçe olarak da hazırlanan Berlin internet sayfasında, başkentteki günlük yaşam, ekonomi, bilim ve turizm konularında ayrıntılı şekilde bilgi veriliyor. 
     
</TEXT>
</DOC>
