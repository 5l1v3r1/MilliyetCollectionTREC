<DOC>
<DOCNO> 306984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/16/son/sontur04.html </URL>
<DATE> 2005/01/16/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Kamyona çarpan otomobil ateş topuna döndü 1 ölü, 1 yaralı 
</HEADLINE>
<TEXT>

     Büyükçekmece'de kamyona çarptıktan sonra alev alan otomobildeki üniversite öğrencisi yanarak öldü, kız arkadaşı yaralandı. 
     mm TEM Otoyolu Bahçeşehir yol ayrımında saat 04.00 sıralarında meydana gelen kazada, Atakan Akarsu 23 idaresindeki 34 H 4235 plakalı otomobil, aynı yönde giden İmdat Sümer yönetimindeki 34 YA 4076 plakalı kamyona arkadan çarptı. 
     Çarpışmanın ardından alev alan otomobilde bulunanlara yardıma koşan vatandaşlar, araçta bulunan Tuğba Kebapçıoğlu'nu 23 dışarı çıkarmayı başardı. 
     Araçta sıkışan ve Bahçeşehir Üniversitesi öğrencisi olduğu öğrenilen Akarsu ise alevlerin sardığı otomobilde yanarak hayatını kaybetti. 
     Otomobildeki yangın, olay yerine gelen itfaiye ekiplerince söndürüldü. 
     Vücudunda ikinci derece yanıklar bulunan Galatasaray Üniversitesi öğrencisi Tuğba Kebapçıoğlu ise, kaldırıldığı Özel Anadolu Hastanesi'nde yapılan ilk müdahalesinin ardından International Hospital'a sevkedildi. 
     Kazayla ilgili soruşturma sürdürülüyor. 
     
</TEXT>
</DOC>
