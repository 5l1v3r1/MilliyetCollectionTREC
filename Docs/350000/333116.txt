<DOC>
<DOCNO> 333116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/13/son/sonyas08.html </URL>
<DATE> 2005/04/13/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Charles-Camilla aşkı film oluyor 
</HEADLINE>
<TEXT>

     İhsan DÖRTKARDEŞ DHA 

      İNGİLİZ televizyon kanalı ITV1, Prens Charles ve yeni eşi Cornwall Düşesi Camilla'nın aşkını, belgesel nitelikli bir filmle ekranlara taşımaya karar verdi. 
     Cumartesi günü 30 yılı aşkın ilişkilerinin ardından evlenen Charles ve Camilla aşkı Whatever Love Means' Aşk Her Ne Demekse adlı filmle ekrana gelecek. BBC'nin haberine göre, filmde çiftin tanışmalarından, Prens Charles'ın 1981 yılında Diana Spencer'la evlenmesine kadar geçen süre anlatılacak. Filmde, 1970 yılında Prens Charles ve Camilla'nın bir polo maçında tanışmaları ve ilişkilerinin takip eden yıllarda nasıl ilerlediği beyazperdeye yansıtılacak. 
     Filmin prodüktörlüğünü yapan Granada adlı kuruluşun drama bölümü başkanı Damien Timmer, "Milletçe, Charles-Camilla ilişkisinin ilk günleri hakkında çok az şey biliyoruz. Neredeyse görür görmez birbirlerine aşkla bağlandılar ve bir süre sonra Charles, ruh eşini bulduğunu düşünmeye başladı'' dedi. 
     Filmin ismi, 1981 yılında Prens Charles'ın Diana Spencer'la nişanlandığını açıklaması sırasında yaptığı bir yoruma dayanıyor. 
     Nişanlı çifte, Aşık mısınız ' diye sorulduğunda, Diana'nın "Tabii ki'' yanıtı verdiği, Prens Charles'ın da da aşık olduğunu söyledikten sonra "Aşk her ne demekse...'' diye eklediği kaydedildi. 
     
</TEXT>
</DOC>
