<DOC>
<DOCNO> 340249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/06/son/sonspo46.html </URL>
<DATE> 2005/05/06/ </DATE>
<TIME> 21.45 </TIME>
<AUTHOR>  </AUTHOR>
<HEADLINE>
Şifo Mehmet nişanlandı... 
</HEADLINE>
<TEXT>

     Beşiktaşlı eski futbolculardan "Şifo" lakaplı Mehmet Özdilek nişanlandı. 
     Kuruçeşme Divan’daki nişan töreninde, Mehmet Özdilek ve İnci Alkım’ın yüzüklerini, Beşiktaş Kulübü’nün Onursal Başkanı Süleyman Seba taktı. 
     Törene, Samsunspor Kulübü Başkanı İsmail Uyanık, Malatyaspor Kulübü Başkanı Hikmet Tanrıverdi, Beşiktaş Kulübü Divan Kurulu Başkanı Şeref Nasır, Beşiktaş Teknik Direktörü Rıza Çalımbay, teknik direktör Fatih Terim, Beşiktaş Futbol Takımı Kaptanı Tayfur Havutçu ile eski futbolulardan Recep ve Ulvi’nin yanı sıra çok sayıda davetli katıldı. 
     Beşiktaş Kulübü Başkanı Yıldırım Demirören ve asbaşkan Kıvanç Oktay da nişanlılara çiçek gönderdi. 
     
</TEXT>
</DOC>
