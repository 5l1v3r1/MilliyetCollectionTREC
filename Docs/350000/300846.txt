<DOC>
<DOCNO> 300846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/25/son/sondun10.html </URL>
<DATE> 2004/12/25/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Yunanistan'da Afgan mültecilere 'Ebu Garip işkencesi' 
</HEADLINE>
<TEXT>

     
     Hilal YILMAZ LONDRA, DHA 
     

İNGİLİZ The Independent gazetesi Yunan polisinin Afgan mültecilere, 'Ebu Garip işkencesi' yaptığını yazdı. 
     Independent'a göre geçtiğimiz hafta Atina polis teşkilatında gerçekleşen olaylarda, Yunan polisinin, Irak'taki Ebu Garip Cezaevi'nde Amerikan askerlerinin kullandığı şiddet yöntemlerini kullanarak, Afgan mültecilere akıl almaz işkenceler yaptı. En az 4 kişi oldukları belirtilen polisler, 30 Afgan mülteciyi acımasızca dövdü, çıplak fotoğraflarını çekti ve 'sahte idam' uyguladı. İşkenceye adı karışan polisler hakkında soruşturma açıldığı kaydedildi. 
     
     İŞKENCE MAĞDURLARI TEDAVİ ALTINDA 
     Atina Rehabilitasyon Merkezi, vücudunda yara izleri bulunan bir çok hasta ile işkence sonucu beyin sarsıntısı geçiren bir Afgan mülteciyi tedavi altına aldı. Afgan mültecilere 'Ebu Garip'i aratmayan korkunç işkenceler yapıldığını doğrulayan Dr. Maria Piniou Kalli, mültecilere cinsel tacizde bulunulduğunu da belirtti. 
     
     MÜLTECİLERİN AĞZINA İŞEDİLER 
     Kalli, iki Yunan polisinin bir mültecinin ağzına zorla cop soktuğunu, ardından mültecinin çıplak fotoğraflarını çektiğini ve polislerden birinin susadığını söyleyen mültecinin ağzını açarak işediğini de aktardı. 
     Korkunç olayın ardından bir açıklama yapan Yunan Emniyet Müdürü George Voulgarakis, suçlu tarafların bulunup cezalandırılacağını söylemişti. 
     
</TEXT>
</DOC>
