<DOC>
<DOCNO> 305486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/11/son/sonspo09.html </URL>
<DATE> 2005/01/11/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Kahraman Mehmet Okur 
</HEADLINE>
<TEXT>

     Dün gece NBA'deki gururumuz Mehmet Okur için kariyerinin en anlamlı gecesi oldu. Utah Jazz formasıyla bu sezon başarılı maçlar çıkaran Memo, bu sabaha karşı mükemmel oynadığı karşılaşmayı son dakika basketiyle süsledi ve günün kahramanı oldu. 
     
     HERŞEYİ DOĞRU YAPTI 

     Maça yedek başlayan ve 37 dakika sahada kalan Memo, ikilik atışlarda 10'da 7, serbest atışlarda 10'da 9'la oynayarak 23 sayı kaydetti, 7'si hücum 11 ribaund aldı. En önemli hücum ribaundu ise maçın bitimine saliseler kala maçı kazandıran basketinden hemen önce aldığı ribaunttu. 
     

     
     UTAH İÇİN DÖNÜM NOKTASIYDI 

     Memo son dakika basketiyle, şampiyonluğun en büyük adayı San Antonio Spurs'ü 5 yıldır mağlup edemeyen Utah'ın makus talihini de yenmiş oldu. Utah Jazz 97-96'lık bu galibiyetle 9 maçlık yenilgi serisine de son verdi. 
     Keithe McLeod 18 sayıyla, Carlos Boozer ve Gordan Giricek de 13'er sayıyla Okur'u takip etti. 
     2000 yılının Şubat ayından bu yana deplasmanda Jazz'a ilk kez yenilen Spurs'de ise 24 sayı ve 13 ribauntla double-double yapan Tim Duncan, 20 sayı ve 5 asistle oynayan Tony Parker ile 18 sayıyla maçı tamamlayan Manu Ginobili'nin çabaları galibiyet için yeterli olmadı. 

     
</TEXT>
</DOC>
