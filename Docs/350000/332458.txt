<DOC>
<DOCNO> 332458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/son/sondun15.html </URL>
<DATE> 2005/04/12/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Hollanda'da ibre 'hayır'dan yana' 
</HEADLINE>
<TEXT>

     BBC 

      İngiliz Financial Times, Hollanda Hükümeti ve iş çevrelerinin bir an önce harekete geçmemesi halinde Hollandalıların 1 Haziran'da yapılacak referandumda Avrupa Anayasası'nı reddedeceklerini belirtiyor. 
     Gazete şöyle diyor 
     "Hollanda'dakinden 3 gün önce 29 Mayıs'ta Fransa'da da referandum yapılacak. Fransa'da 'hayır' oyu çıkması Hollanda'da 'evet' kampanyası yürütenlerin işini iyice zorlaştıracak. 
     Kamuoyu yoklamaları Fransa'daki sonucun 'hayır' olacağını gösteriyor. Fransa'dan ne sonuç çıkarsa çıksın Hollanda'da referandumdan vazgeçilmeyecek. 
     Hollandalıların yüzde 11'i Anayasa'ya 'evet', 8'i de 'hayır' diyeceğini söylüyor. Kararsız olanların oranı ise yüzde 67. Holandalı bir milletvekili, "Referandumdan hayır çıkması olasılığı yüksek. 
     Fransızların ya da Hollandalıların hayır demesi, Avrupa Anayasası'nın ölmesi demek" diyor. 
     Holanda'da aralarında Sosyalist Parti'nin de bulunduğu 'hayır' cephesi referandumu, hükümetin politikalarını, Avrupa bürokrasisini ve Türkiye'nin Avrupa Birliği üyeliğini protesto kampanyasına dönüştürmeye çalışıyor." Yine Financial Times'ta İngiltere'deki 200 şirket yöneticisiyle yapılan bir ankete dayanılarak İngiliz iş çevrelerinin de Avrupa Anayasası'na karşı oldukları bilgisi aktarılıyor. 
     
</TEXT>
</DOC>
