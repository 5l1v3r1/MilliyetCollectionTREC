<DOC>
<DOCNO> 327580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/27/son/sonspo09.html </URL>
<DATE> 2005/03/27/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Türk ve Rum takımları 50 yıl sonra maç yaptı 
</HEADLINE>
<TEXT>

     Oshan SABIRLI LARNAKA, DHA 

KIBRIS Rum Kesimi'nin Larnaka Kenti'ndeki Magusa Stadı'nda 50 yıl sonra ilk kez bir Türk takımı ile Rum takımı maç yaptı. Kuzey Kıbrıs Türk Cumhuriyeti'nden Yenicamispor ile Güney Kıbrıs Rum Yönetimi'nden Neo Salamina takımları arasında oynanan karşılaşmayı, Neo Salamina takımı 6-0 kazandı. 
     Magusa Stadı'nda oynanan karşılaşmayı KKTC Spor Bakanı Özkan Yorgancıoğlu, Cumhuriyetçi Türk Partisi CTP Genel Sekreteri Ferdi Sabit Soyer, GKRY Meclis Başkanı ve Komünist AKEL Partisi Genel Sekreteri Dimitris Hristofyas ve Larnaka Belediye Başkanı Andreas Monses ile birlikte 2000 kişi izledi. Basın mensuplarının yoğun ilgi gösterdiği karşılaşmadan önce konuşma yapan Ferdi Sabit Soyer ve Dimitris Hristofyas sporun barışa yaptığı katkıya değindi. Siyasilerin konuşmaları sırasında Neo Salamina takımı tarafından kaldırılan otobüslerle Larnaka'ya gelen Türk seyirciler Kıbrıs'ta barış engellenemz' şeklinde slogan attı. Her iki takımın başkanları da maçtan önce dostluk mesajları verdi. 
     
     'KIBRISLI TÜRK VATANDAŞLARIMIZ HOŞGELDİNİZ' 

     Stadada asılan Rumca ve Türkçe Kıbrıslı Türk vatandaşlarımız hoşgeldiniz' ve Tek vatan, tek halk, ortak mücade' yazılı pankartlar dikkat çekti. Rum takımı Neo Salamina 6-0 galip geldiği maçtan sonra futbolcular formalarını birbirlerine hediye etti. Güney Kıbrıs Süper Ligi'nde 3'üncü sırada bulunan ve kırmız beyaz forma rengi yüzünden zaman zaman tepki gören NEO Salamina, ligi bu sırada tamamlamayı başarırsa UEFA Kupası'na katılma şansını elde edecek. Yenicamispor kulubü ise KKTC Süper Ligi'nde 7'nci sırada bulunuyor. 
     Kıbrıs'ta Türk ve Rum takımları en son Kıbrıs Futbol Federasyonu çatısı altında 1954- 55 sezonunda lig maçında karşı karşıya gelmişti. 

     
</TEXT>
</DOC>
