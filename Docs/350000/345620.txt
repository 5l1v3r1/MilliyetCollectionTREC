<DOC>
<DOCNO> 345620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/25/son/sondun31.html </URL>
<DATE> 2005/05/25/ </DATE>
<TIME> 19.20 </TIME>
<AUTHOR>  </AUTHOR>
<HEADLINE>
Paskistan'da ABD'yi protesto gösterisine binlerce kişi katıldı... 
</HEADLINE>
<TEXT>

     Pakistan’da, ABD’nin Guantanamo Üssü’nde Kur’an-ı Kerim’e hakaret edildiği iddiaları nedeniyle düzenlenen protesto gösterisine yaklaşık 3 bin çocuk katıldı. 
     Karaçi’de 6 partinin oluşturduğu "Muttahida Meclis el Amal" birliğinin düzenlediği yürüyüşe, yaşları 8 ila 16 arasında değişen yaklaşık 3 bin çocuğun da katıldığı ve Amerikan karşıtı sloganlar atıldığı bildirildi. 
     Gösteriyi düzenleyen politikacılardan Gafur Ahmed, tüm dünyanın, Müslüman çocukların da sokağa çıkarak, Amerikalı görevlilerin Kur’an-ı Kerime hakaret etmesini kınadıklarını görmesi gerektiğini söyledi. 
     Cuma günü, başta başkent İslamabad olmak üzere Pakistan’daki büyük kentlerde de aynı amaçla protesto gösterileri düzenleneceği belirtildi. 
     
</TEXT>
</DOC>
