<DOC>
<DOCNO> 312285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/04/son/sondun08.html </URL>
<DATE> 2005/02/04/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Suriye'den Bush'a yalanlama 
</HEADLINE>
<TEXT>

     
     Dünya GÜRSOY ŞAM, DHA 
     

SURİYE Dışişleri Bakanlığı ABD Başkanı George Bush'un yıllık 'Birliğin Durumu' konuşmasında Şam yönetimine yönelttiği suçlamalara cevap verdi. 
     Dışişleri Bakanlığı Sözcüsü Büsra Kenefeni, bugün Bakanlığın konuyla ilgili resmi bir bildiri yayımladığını belirterek, Suriye'nin terör ve teröristlere destek verdiği yönündeki suçlamaların hatalı ve yanlış olduğunu söyledi. "Şam yönetimi, üst düzey Amerikalı yetkililerle yaptığı görüşmelerde terör konusundaki tavrını ortaya koymuştur" diyen Kenefeni, her 2 tarafın bu konuda mutabakata vardığını vurguladı. 
     Irak-Suriye sınırının denetimi konusunda Suriye'nin bütün sorumluluklarını yerine getirdiğini ve getirmeye devam ettiğini kaydeden Dışişleri Sözcüsü, Şam yönetiminin, Irak tarafıyla bu konuda işbirliği yapmaya ve protokol imzalamaya hazır olduğunu, ancak Bağdat'ın masaya oturmaması nedeniyle protokolun imzalanamadığından yakındı. 
     
     DAHİLALLAH ABD KENDİNİ TEKRARLIYOR 
     Suriye Enformasyon Bakanı Mehdi Dahilallah ise ABD'nin her zaman Suriye'ye yönelik aynı söylemleri kullandığını savundu. Suriye'nin teröristlere ve terör gruplarına destek verdiği yönündeki açıklamaların yalan ve hatalı olduğunu vurgulayan Dahilalllah, Washington'ın Suriye ile ilgili bu sözleri 10 yıldan bu yana tekrarladığını kaydetti. Dahilallah, "Suriye her alanda terörle mücadele ediyor" dedi. 
     
</TEXT>
</DOC>
