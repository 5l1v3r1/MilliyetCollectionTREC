<DOC>
<DOCNO> 303586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/05/yazar/gureli.html </URL>
<DATE> 2005/01/05/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Yasa mı, hukuk mu, guguk mu 
</HEADLINE>
<TEXT>


Eski Deniz Kuvvetleri Komutanı emekli Oramiral'in eşi ve kızıyla birlikte mahkemede sanık sandalyesinde oturuşunu gösteren fotoğraflar belleklerinizden silindi mi 
"Asker"in kendi temizliğine gösterdiği özenden sonra, siyaset kurumunun da dokunulmazlık zırhından sıyrılması beklentilerini unuttunuz mu 
Yolsuzluk dosyaları milletvekili dokunulmazlığı nedeniyle işleme konulamayan politikacıları bir yana bırakın... Meclis'te bekleyen dokunulmazlık dosyalarından 20'ye yakını İstanbul Büyükşehir Belediyesi'ndeki yolsuzluklarla ilgili. 
Anımsayınız hortumculuktan sanık, tanınmış bir işadamı geçenlerde 190 trilyon TL dolayında ağır para ve 3 yıl hapis cezasına mahk m edildi. 
Hemen arkasından Adalet Bakanı Cemil Çiçek'in müjdesi geldi "İnsanlar devlete verdikleri ekonomik zararı karşılıyorlarsa, aldıklarını iade ediyorlarsa, bir defaya mahsus cezaları erteleyebiliriz." 
Bir başka mahkemenin yine hortumculuktan sanık bir başka işadamı hakkında verdiği kararda "Hırsızlık suçunu işleyenin, eşyayı sahibine iade etmesi hırsızlık suçunu ortadan kaldırmıyorsa, banka ile sanık arasındaki sözleşme de dolandırıcılık suçunu ortadan kaldırmaz" deniliyordu. 
Mahkeme karar vermiş. Kararı uygulamaya, devletin uğradığı zararın cezasını çektirmeye devletin gücü yetmez mi Elbet yeter. Devletin polisi var, icrası var. 
Ama hayır 
Mahkeme kararını uygulamak yerine, yasayı değiştirerek, yargıyı açığa düşüreceksin. "Caydırıcı" olmak yerine "özendirci" olacaksın. 
Ey potansiyel hortumcular Hortumlayabildiğiniz kadar hortumlayın Yakalanmazsanız ne l Zaten mesele yok. 
Yeter ki, siz de bizi kollayın. Büyük işadamısınız. Büyük işyerlerinde binlerce işçi çalıştırıyorsunuz. Aptal değilsiniz ya, seçimlerde siz de bizi görürsünüz. 
Peki, baklava çalan çocuklar baklavayı geri verdiğinde cezadan kurtulacak mı Bırakın kerataları İçeride yatıp cezalarını çeksinler. Onlarınki adi suç. Sizinki ise nitelikli dolandırıcılık. 
Sizler muteber adamlarsınız. 
Kamu vicdanı mı 
Hukuk mu dediniz 
Yoksa guguk mu 

Bir şiir 
Bu haftaki dizelerimiz Nihat Kemal Ateş'in "Bulutsuz Sevgilerle" şiirinden. İnsancıl, aralık sayısı 
"Bulutlarımı veriyorum Islatsın diye çorak yerlerinizi Güneşimi veriyorum Isıtsın diye yüreğinizi Sabahlarımı veriyorum Göğsümü gere gere Güne kavuşturasınız sevgilerinizi Bulutsuz sevgilere" 



</TEXT>
</DOC>
