<DOC>
<DOCNO> 324858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/18/son/sontur08.html </URL>
<DATE> 2005/03/18/ </DATE>
<TIME> 08.20 </TIME>
<AUTHOR>  </AUTHOR>
<HEADLINE>
Balık avlarken boğuldu 
</HEADLINE>
<TEXT>

     MEHMET ÇAKMAK Antalya DHA 

Antalya'nın Kumluca İlçesi'nde çiftçilik yapan evli ve bir çocuk babası Fatih Giray 30 dün akşam arkadaşları Mehmet Karakoç ve Rasim Yıldırga ile Alakır Çayı'nın denize döküldüğü bölgede balık avlamaya gitti. 
     3 arkadaş dalgalı ve bulanık denize serpme ağ atarak balık tutmaya başladı. Giray, ağını savururken bir anda gözden kayboldu. Karakoç ve Yıldırga, arkadaşlarını bir süre kendi çabalarıyla aradıktan sonra jandarmaya ve ailesine haber verdi. Jandarmanın yardım istediği Sahil Güvenlik Grup Komutanlığı, olay yerine bir bot gönderdi. Bot, dalgalı denizde kıyıya yeterince yanaşamayınca, profesyonel sivil dalgıç Mehmet Aydemir, denize dalarak Giray'ı aramaya başladı. Bir süre sonra, Giray'ın denize attığı serpmenin ucunu bulan dalgıç, genç adamın ağa takılmış cesedine ulaştı. 
     
</TEXT>
</DOC>
