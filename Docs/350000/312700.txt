<DOC>
<DOCNO> 312700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/05/son/sonspo25.html </URL>
<DATE> 2005/02/05/ </DATE>
<TIME> 21.25 </TIME>
<AUTHOR>  </AUTHOR>
<HEADLINE>
Fener beraberliğe razı oldu... 1 - 1 
</HEADLINE>
<TEXT>

     Birinci Süper Futbol Ligi'nde Samsunspor ile Fenerbahçe arasında oynanan karşılaşma 1-1 sona erdi. 
     Karşılaşmaya konuk Fenerbahçe atakla başladı. 3. dakikada Alex'in sağ taraftan kullandığı serbest vuruşta kale sahasının arka köşesinde topla buluşan Tuncay'ın kafa vuruşu etkisiz kaldı. 
     
     İLK YARI 

     8. dakikada sağ taraftan Serkan'ın ceza alanına gönderdiği topla kale sahası köşesinde buluşan Nobre'nin kafa vuruşunda meşin yuvarlak üst direkten geri geldi. 
     15. dakikada gelişen bir Samsunspor atağında Adnan'ın plase vuruşunda top kaleci Rüştü'de kaldı. 
     18. dakikada sağ taraftan Serkan'ın ceza alanına gönderdiği topa iyi yükselen Nobre'nin kafa vuruşunda meşin yuvarlak yandan dışarı gitti. 
     26. dakikada Alex'in sol taraftan kullandığı korner atışında Nobre'nin kafayla kaleye göndermek istediği topu, defans direğin dibinden uzaklaştırdı. 
     41. dakikada Musa sol taraftan taşıdığı topla ceza alanı ön çizgisine kadar indikten sonra sert vurdu. Meşin yuvarlak direğin üstünden az farkla dışarı gitti. 
     44. dakikada Alex'in yaklaşık 25 metreden kullandığı serbest vuruş sonuç getirmedi. 
     Karşılaşmanın kalan bölümlerinde tarafların çabaları gol getirmeyince ilk yarı 0-0 sona erdi. 
     
</TEXT>
</DOC>
