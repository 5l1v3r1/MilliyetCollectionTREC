<DOC>
<DOCNO> 349285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/06/son/sondun15.html </URL>
<DATE> 2005/06/06/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Libya'da kayıp gazeteci ölü bulundu 
</HEADLINE>
<TEXT>

     Libya'da geçen ay kaybolduğu bildirilen bir gazeteci, ölü bulundu. 
     Libya Devrim Komiteleri'nin yayın organı Azaahf el Akdar gazetesinde yönetimi eleştiren sert yazılarıyla tanınan Daif el Gazal'ın cesedi 31 , 22 Mayıs'ta kaybolmasından 11 gün sonra bulundu. 
     Kimliğinin açıklanmasını istemeyen üst düzeydeki bir yetkili, Gazal'ın cesedinin geçen Perşembe günü Bingazi kenti yakınlarında bulunduğunu söyledi. ''Cesedin kötü durumda olduğunu, Gazal'ın bir cinayete kurban gitmiş göründüğünü'' beliren yetkili, olayla ilgili araştırmaları bitince sonucu açıklayacaklarını söyledi. 
     El Cezire televizyonu dahil Arap basın-yayın organları, Gazal'ın, kendisinin de üye olduğu Devrim Komiteleri'nin radikal üyeleri tarafından, hükümete yönelttiği eleştiriler nedeniyle kaçırılıp işkence edildikten sonra öldürüldüğünü ileri sürüyor. 
     Yurtdışında faaliyet gösteren Libya Araguib Libya İzleme adlı insan hakları örgütü de, ''Gazal'a ağır işkence yapıldığını, parmaklarının kesildiğini ve vurularak öldürülmeden önce bıçaklandığını'' iddia etti. 
     
</TEXT>
</DOC>
