<DOC>
<DOCNO> 304924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/09/son/sontur07.html </URL>
<DATE> 2005/01/09/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
4 kişilik bir ailenin yoksulluk sınırı 1759.65 YTL'ye yükseldi 
</HEADLINE>
<TEXT>

     Türkiye Kamu-Sen'e göre, geçen ay 1 kişinin yoksulluk sınırı 858 milyon 765 bin 540 liraya 858.77 YTL , 4 kişilik ailenin yoksulluk sınırı ise 1 milyar 759 milyon 651 bin 410 liraya 1759.65 YTL yükseldi. 
     Türkiye Kamu-Sen'in araştırmasına göre, Kasım 2004'te 851 milyon 720 bin 40 lira 851.72 YTL olan 1 kişinin yoksulluk sınırı, geçen ay yaklaşık yüzde 0.82 oranında artarak, 858 milyon 765 bin 540 liraya 858.77 YTL yükseldi. 
     Araştırmada, Kasım 2004'te 1 milyar 746 milyon 524 bin 820 lira 1746.52 YTL olan 4 kişilik ailenin yoksulluk sınırının ise geçen ay yaklaşık yüzde 0.75 oranında artarak, 1 milyar 759 milyon 651 bin 410 liraya 1759.65 YTL çıktığı bildirildi. 
     Araştırmada, geçen ay, 4 kişilik ailenin gıda harcamalarında bir önceki aya göre yüzde 1.99, barınma giderlerinde de yüzde 1.06 oranında artış kaydedildiği belirtildi. 
     Türkiye'de 4 kişilik ailenin ortalama gıda ve barınma harcamaları toplamının Kasım 2004'te 643 milyon 160 bin 100 lira 643.16 YTL iken, geçen ay 6 milyon 737 bin 316 6.74 YTL yükseldiği belirtilen araştırmada, şunlar kaydedildi 
     ''Aralık 2004 itibariyle ortalama 683 milyon lira ücret alan bir memurun ailesi için yaptığı gıda harcaması, maaşının yüzde 59.6'sını oluşturmuştur. Konut gideri ise DİE verilerine göre Aralık 2004 ortalama maaşının yüzde 36.12'sine denk gelmiştir. Buna göre bir memur, ortalama maaşının yüzde 95.72'sini yalnızca gıda ve barınma harcamalarına ayırmak zorunda kalmıştır. Diğer ihtiyaçları için ise maaşının yüzde 4.28'i ile yetinmiştir.'' 
     
</TEXT>
</DOC>
