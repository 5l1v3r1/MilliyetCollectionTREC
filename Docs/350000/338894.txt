<DOC>
<DOCNO> 338894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/02/son/sonsiy07.html </URL>
<DATE> 2005/05/02/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Bakan Atilla Koç, yine uyudu 
</HEADLINE>
<TEXT>

     Cem BAKIRCI DHA 

ERZURUM'a gezi ve incelemelerde bulunmak için gelen Kültür ve Turizm Bakanı Atilla Koç, Büyükşehir Belediye Başkanı Ahmet Küçükler’i ziyareti sırasında yorgunluğa yenik düşüp kısa süreli şekerleme yaptı. 
     Dün akşam özel uçakla Erzurum’a gelen Kültür ve Turizm Bakanı Atilla Koç, önce Vali Celalattin Güvenç’i makamında ziyaret etti. Kentin sorunları hakkında bilgi alan Bakan Koç, daha sonra Büyükşehir Belediyesi’ne geçti. AKP’li Başkan Ahmet Küçükler'le makam odasında görüşen Bakan Koç, yorgunluğuna yenik düştü. Elindeki kalemi ağzına götüren Koç, protokolün bakışları arasında şekerleme yaptı. Gazetecilerin patlayan flaşları üzerine uyanan Bakan Koç, DHA muhabirine dönerek Flaş patlattınız değil mi " diye sordu. 
     Önceden çok küfür ederdim’ 
     Onur SAĞSÖZ DHA 

KÜLTÜR ve Turizm Bakanı Atilla Koç, incelemelerde bulunmak üzere geldiği Erzurum’da ilginç konuşmalarını sürdürdü. Palandöken Dağı’ndaki Palan Otel’de düzenlenen Doğu Anadolu Turizm Odaklı Bölgesel Kalkınma Toplantısı’nda konuşan Bakan Koç, Tabiatım icabı kötü söz söylemem. Ama milletvekili olmadan önce çok küfür ediyordum. Şimdi hiçbir şey yapmıyorumö dedi. 
     Gezi ve incelemelerde bulunmak üzere geldiği Erzurum’da yoğun bir gün geçiren Kültür ve Turizm Bakanı Atilla Koç, Palandöken Dağı’ndaki Palan Otel’de düzenlenen Doğu Anadolu Turizm Odaklı Bölgesel Kalkınma toplantısına katıldı. Türk kültürünün dünyaya ancak turizmle tanıtılabileceğini belirten Bakan Koç, turizmi, sadece cari açıkları kapatmakta kullanılan bir araç olarak görmemek gerektiğini dile getirdi. Kültür varlıklarının korunmasında herkese büyük görevler düştüğünü anlatan Bakan Koç, özellikle Belediye Başkanlarının bu konuda çok daha duyarlı olmasını istedi. Bakan Koç, konuşması sırasında bir anda konuyu değiştirerek, Ben tabiatım icabı kötü söz söylemem ama milletvekili olmadan önce çok küfür ederdim. Şimdi hiçbir şey yapmıyorum. Latife latif gerek. Şimdi iş konuşalımö dedi. 
     
     TELEFONDA BAĞIRDI 

     Toplantının ardından Palandöken Dağı’nda incelemelerde bulunan Bakan Koç, karlı zeminde yürürken kendisini görüntüleyen basın mensuplarına, Düşmemi bekliyorsunuz değil mi Ama size o zevki tattırmayacağım. Bakın tabanlarıma basarak yürüyorumö diye konuştu. Korumalarının yardımıyla makam otomobiline kadar gelen Bakan Koç, gezintisinden sonra İl Kültür ve Turizm İl Müdürlüğü tarafından Şükrüpaşa semtinde yaptırılan İl Halk Kütüphanesi’nin açılışına katıldı. Buradaki tören öncesinde cep telefonuyla Bakanlığı’na bağlı bir birimle konuşan Bakan Koç zaman zaman sinirlenerek, karşısındaki kişiye telefonda bağırdı. Korumasına, Teftiş Kurulu Başkanı’nı arayınö diye talimat veren Bakan Koç’un telefon konuşması nedeniyle tören 10 dakika geç başladı. 
     600 milyar liraya mal olan İl Halk Kütüphanesi’nin açılışını yapan Kültür ve Turizm Bakanı Atilla Koç, kitapların en büyük düşmanının nem ve böcekler olduğunu dile getirdi. Türkiye’deki kütüphanelerde bulunan tüm kitapları güncelleştirmeyi hedeflediklerini kaydeden Bakan Koç, şöyle dedi 
     Benim görevde bulunduğum dönemde hiçbir yatırım yarım kalmayacak. Bunun için uğraşıyorum. Bu arada kütüphaneleri daha cazip hale getirmek için farklı çalışmalar yapıyoruz. Kütüphanelere müzik dinletileri ve resim atelyeleri gibi etkinliklerle yeni bir soluk kazandıracağız. Kitapları sevin. Ama bakıyorum sözlü kültürden gelen ülkemiz insanı o kitaplara, dinlemelere gereken alakayı göstermiyor.ö 
     
     BAKANIN VERDİĞİ HARÇLIĞI ALMADI 

     Konuşmasından sonra kurdelayı kesmek yerine çözerek açılışı yapan Kültür ve Turizm Bakanı Atilla Koç, kütüphanede gördüğü 6 yaşındaki Merve Özdikici’nin yanına giderek objektiflere poz verdi. Cüzdanından 20 YTL çıkaran Bakan Koç, Kitap alırsın’ diyerek parayı küçük Merve’ye uzattı. Gösterilen yakın ilgiden bunalan Merve, Bakanın verdiği 20 YTL’yi masa üzerine bırakarak kaçtı. Korumalarına talimat veren Bakan Koç, Bu küçük kızın adresini alın. Ona kitap göndereceğim. Bakın kitap okuyanlar ne kadar vakur oluyorö diye konuştu. 
     Bakan Koç, Erzurum’da ki incelemelerinin ardından özel uçakla Ankara’ya döndü. 
     
</TEXT>
</DOC>
