<DOC>
<DOCNO> 323923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/16/yasam/yas15.html </URL>
<DATE> 2005/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>



İSTANBUL 

Tarihi camide kurşun kalmadı 
OSMAN KARA İstanbul 
Beyazıt Camii'ne restorasyon için alınan kurşunlar yine çalındı. Camiye dün 04.00 sıralarında giren hırsızlar, her biri 40 kiloluk 100 rulo kurşun çaldı. 4 kişi oldukları belirlenen hırsızlardan Hüseyin Güneş 20 ruloyla yakalandı. Beyazıt Camii Koruma Derneği Başkanı Adil Sarmusak, bunun 3. hırsızlık olduğunu belirterek, "Köpek sayısını 2'ye çıkardık fayda etmedi. İlkinde 3 ton kurşun çaldılar. İkincisinde çalamadan kaçtılar. Şimdi ise değeri 9 bin YTL değerinde olan 80 rulo kurşun çaldılar" dedi. 

OSMANİYE 

İnsan canı 'çalıyorlardı' 
DHA 
Osmaniye'de, Günyazı - Toprakkale arasındaki demiryolunda ray sabitleştirmede kullanılan büyük vidalarla demirleri söküp traktöre yüklemeye çalışan Selahattin Yıldırım 49 ve oğlu Yemen Yıldırım 20 , suçüstü yakalandı. Hırsızların, vidalarla demirleri hurdacılara satmak için söktükleri ihbarını alan jandarma ekipleri, harekete geçti. Demiryolundaki vidalarla demir çubukları söküp traktöre yüklemeye çalışan zanlılar suçüstü yakalandı. 

İSTANBUL 

Sahte rakıya bir kurban daha 
İSTANBUL Milliyet 
İstanbul'da sahte rakıdaki metil alkolden zehirlendiği için hastanede tedavi gören bir kişi daha dün hayatını kaybetti. İl Sağlık Müdürlüğü'nden alınan bilgiye göre, Gaziosmanpaşa'daki Özel Bahat Hastanesi'nde tedavi gören Gültekin Pala da vefat etti. Pala'nın ölümüyle, sahte rakıdan dolayı İstanbul'da hayatlarını kaybedenlerin sayısı 24'e ulaştı. Halen çeşitli hastanelerde 6 kişinin tedavisinin sürdüğü, bunlardan ikisinin durumunun ağır olduğu öğrenildi. 

SİVAS 

'Şifalı' karışım sakat bıraktı 
ALEV GÜRSOY Sivas DHA 
Şemsi Yurtoğlu 47 , doğadan topladığı çeşitli bitkilerden yaptığı karışımı vücuduna sürüp içince, kol ve bacağından oldu. Oğlunun rahatsızlığı nedeniyle bunalıma giren Yurtoğlu, bir arkadaşının strese iyi geldiğini söylemesi üzerine, doğadan topladığı kazandibi, karalahana, yabani dağ üzümü, ceviz yaprağı gibi bitkilerle bir karışım hazırladı. Hazırladığı karışımı vücuduna sürüp içen Yurtoğlu'nun vücudunda bir süre sonra yaralar oluşmaya başladı. Yaraların giderek büyümesi üzerine, sağ kolu ve sol bacağında çürüme oluştu. Hastaneye kaldırılan Yurtoğlu'nun kolu ve bacağı kesildi. 

VATİKAN 

'Da Vinci Şifresi'ne savaş 
Katolik dünyasının ruhani merkezi Vatikan, Dan Brown'ın satış rekorları kıran "Da Vinci Şifresi"nde anlatılanları çürütmek için Kardinal Tarcisio Bertone'u 70 atarken, kitabı da kara listeye aldı. Bertone kitabı "yalanlar silsilesi" olarak niteleyerek, "Bu kitabı okumayın ve satın almayın" dedi. 

İNGİLTERE 

Oxford Evet ayrımcıyız 
DIŞ HABERLER 
Oxford Üniversitesi, kadınlara karşı ayrımcılık yaptığını kabul etti. Oxford'un desteğiyle yapılan araştırmada, adayların üniversiteye kabulünde erkeklere öncelik tanındığı, özel okul öğrencileri ile Güney Asya kökenlilerin de aleyhte ayrımcılığa uğradığı belirlendi. Buna karşın sosyo-ekonomik açıdan üst sınıflara ayrıcalık yapılmadığı ortaya çıktı. 

ABD 

Davanın seyri değişiyor 
Michael Jackson'ı cinsel tacizle suçlayan çocuk, okul müdürüne, şarkıcı ile aralarında bir şey geçmediğini söylediğini kabul etti. Bu açıklamanın ardından avukat, çocuğa, "Jackson'a gönderdiğin mektuplarda ona 'Star baba' diye hitap ettiğiniz doğru mu " diye sordu. Davacı çocuk bunun üzerine, "O bana 'oğlum' dediği için ben de ona 'baba' dedim" diye yanıt verdi. 

BRÜKSEL 

Türk, ötanazi istedi 
Belçika'da, 10 soyguna karıştığı için 40 yıl hapis cezası alan ve 19 yıldır cezaevinde bulunan Türk mahk m L.D. 40 , cezanın adil olmadığı gerekçesiyle ötanazi talebinde bulundu. 1990'lı yıllarda firara teşebbüs eden, uyuşturucu ve silah kaçakçılığı nedeniyle de 3 yıl daha ceza alan L.D., "Canlı olarak gömüldüm, gücüm kalmadı" dedi. 

İSPANYA 

Eroin mafyasına 2. darbe 
DHA 
İspanya polisi, başkent Madrid'de düzenlediği eroin operasyonunda Türk vatandaşı Z.G.C., D.Y.P., O.T., D.K. ve H.Y.'yi tutukladı. İspanya'daki tüm uyuşturucu trafiğini yönetmekle suçlanan Nejat Daş'ın yakalanmasının ardından, ülkedeki Türk eroin mafyasına vurulan bu ikinci büyük darbede olduğu belirtildi. Yakalanan eroinin değerinin 1 milyon dolar olduğu açıklandı. 


</TEXT>
</DOC>
