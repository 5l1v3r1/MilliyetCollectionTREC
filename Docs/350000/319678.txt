<DOC>
<DOCNO> 319678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/01/son/sonspo19.html </URL>
<DATE> 2005/03/01/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Kayserispor Fenerbahçe maçında 7-0'ın rövanşını almak istiyoruz... 
</HEADLINE>
<TEXT>

     Kayserispor Basın Sözcüsü Musa Soykarcı, ''İstanbul'a prestij için gidiyoruz, 7-0'ın rövanşını almak istiyoruz'' dedi. 
     Musa Soykarcı, AA muhabirine yaptığı açıklamada, yarın Fenerbahçe ile İstanbul'da yapacakları Türkiye Kupası çeyrek final maçı için yaptıkları hazırlıkların tamamlandığını ve takımda kart cezalısı Ali Turan dışında eksik bulunmadığını bildirdi. 
     Fenerbahçe ile yapacakları maçın kendileri için prestij maçı olacağını kaydeden Soykarcı, ''7-0'ın rövanşını almak istiyoruz. Kupada elimizden gelen çabayı göstereceğiz, ama bizim için asıl önemli olan ligde kalabilmektir'' diye konuştu. 
     Soykarcı, sakatlığı biten kaleci Metin ile Johnson'ın kadroda yer alacağını söyledi. 
     
</TEXT>
</DOC>
