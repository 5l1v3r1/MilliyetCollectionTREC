<DOC>
<DOCNO> 327336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/26/son/sonsiy02.html </URL>
<DATE> 2005/03/26/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Erdoğan'dan AB'ye 'çifte standart' eleştirisi 
</HEADLINE>
<TEXT>

     Başbakan Recep Tayyip Erdoğan, Avrupa Birliği'nin pek çok konuda çifte standart uyguladığını söyledi. 
     European Voice gazetesine demeç veren Erdoğan, Türkiye'nin AB üyeliğini geciktirmek için bahaneler öne sürülüyor" dedi. 
     İstanbul'daki kadın gösterisine polisin müdahalesine değinen Erdoğan, "pek çok AB ülkesinde, bu tarz gösterilerde çok daha kötü uygulamalar görüyoruz. Polis, göstericilerin üzerine atlarla yürüyor" diye konuştu. 
     
     Terör örgütlerine mali destek 
     Başbakan Erdoğan, terör örgütlerinin AB ülkelerinde mali destek sağlayabildiğini belirterek, bundan duyduğu rahatsızlığı dile getirdi. 
     Erdoğan, Türkiye'deki yargı kararlarına da önyargılı yaklaşıldığını savundu. 
     Başbakan, "AB'de, bir teröriste karşı yargıcın verdiği karar uygulandığında bu karar doğru, ancak benzer karar Türkiye'de alındığında yanlış oluyor" diye sitem etti. 
     
</TEXT>
</DOC>
