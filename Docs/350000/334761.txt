<DOC>
<DOCNO> 334761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/19/son/sondun54.html </URL>
<DATE> 2005/04/19/ </DATE>
<TIME> 21.58 </TIME>
<AUTHOR>  </AUTHOR>
<HEADLINE>
İsrail, Ratzinger'in papa seçilmesinden memnun... 
</HEADLINE>
<TEXT>

     İsrail, Alman kardinal Joseph Ratzinger'in papa seçilmesinden memnuniyet duyulduğunu bildirdi. 
     Hükümet tarafından yapılan açıklamada, yeni papanın, tarihsel deneyimleri dikkate alındığında, Yahudi karşıtlığıyla amansız mücadele vermesinin beklendiği belirtildi. 
     Tel Aviv Başhahamı İsrail Meir Lau ise Ratzinger ile geçen yıl New York'ta Yahudi karşıtlığıyla ilgili bir sempozyumda bir araya geldiğini belirterek, yeni papanın Yahudi halkının dostu olarak bilindiğini, selefi İkinci Jean Paul'ü takip etmesini umut ettiğini ifade etti. 
     Almanya Başbakanı Gerhard Schröder de Ratzinger'in Papa İkinci Jean Paul'ün halefi olmaya layık bir kişi olduğunu söyledi. 
     Schröder, Papa Onaltıncı Benediktus'un Alman olmasının, tüm ülke için büyük onur kaynağı olduğunu ifade etti. 
     
</TEXT>
</DOC>
