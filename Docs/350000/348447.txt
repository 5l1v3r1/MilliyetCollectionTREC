<DOC>
<DOCNO> 348447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/03/spor/axspo03.html </URL>
<DATE> 2005/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Gerets sahnede 
</HEADLINE>
<TEXT>


Galatasaray, yeni teknik patronuna kavuştu. İstanbul'a dün akşam gelen Belçikalı, "Türkiye ve dünyanın önemli markalarından birine geldiğimin farkındayım" dedi 


Sarı - Kırmızılı kulübün, Gheorghe Hagi'nin yerine takımı emanet ettiği Eric Gerets dün İstanbul'a geldi. Atatürk Havalimanı'nda Sportif Direktör Bülent Tulun tarafından karşılanan Gerets, medyanın kendisine gösterdiği yoğun ilgi ve nedeniyle kısa bir şaşkınlık yaşadı. Taraftarl 
Türkiye'de futbolun ne kadar önemli olduğunu İstanbul'a ayak bastığı ilk dakikadan itibaren anladığını kaydeden Gerets, "Ben de bu heyecanla 2-3 yıl burada çalışacağıma inanıyorum. Türkiye'nin ve dünyanın önemli markalarından birine geldiğimin farkındayım. Galatasaray'ın başarılarına teknik heyetimle birlikte katkıda bulunmak istiyorum" dedi. 
Sarı - Kırmızılı takımı henüz çok yakından inceleme fırsatı bulamadığını vurgulayan Eric Gerets, "Ama Galatasaray'ın seyircisini ve heyecanını çok iyi tanıyorum. Galatasaray'a karşı çok oynadım ve PSV Eindhoven'in başında da maç yönettim. Tribündeki taraftarların neler yapabileceğini çok iyi biliyorum" ifadesini kullandı. Gerets, taraftar ve camianın hedefleriyle kendi hedefinin aynı olduğunu sözlerine ekledi. 
Belçikalı çalıştırıcı, bugün Başkan Özhan Canaydın'ın da yer alacağı bir törenle Florya'da resmi sözleşmeye imza atacak. 

Emrah sürprizi 

Galatasaray, Trabzonspor ile sözleşmesi sona eren Emrah Eren ile anlaştı. Tecrübeli futbolcunun menajeri Haluk Canatar, Sportif Direktör Bülent Tulun ile üç yıl için el sıkıştı. Emrah'ın bugün Florya'da sözleşme imzalayacağı açıklandı. Trabzonspor yönetimi ile yaptığı iki görüşmeden de sonuç alamayan Emrah "Kısmet böyleymiş" dedi. Böylece Emrah İstanbulspor, Adana ve Trabzon macerasının ardından eski kulübüne geri dönmüş oldu. Sarı - Kırmızılılar, dün de Sakaryaspor'dan Ragıp ile bir yılı opsiyonlu 3 yıllık sözleşme yaptılar. 27 yaşındaki Ragıp, bu sezon 34 maçta da 90 dakika oynamış, 6 gol atıp, 6 asist yapmıştı. 

'Evimizden ayrıldık' 

HALİL ÖZER 

14 sezondur Galatasaray'da top koşturan, nice başarılara imza atan Arif Erdem yuvadan ayrılmanın üzüntüsünü yaşıyor. Tecrübeli futbolcu kurban seçildiğini iddia ediyor. 
- Gideceğin söylendiğinde ne hissettin 
- Kendimi psikolojik olarak hazırlamıştım. Görüşme odasında çok şaşırmadım. Olgunlukla karşıladım. Tabii kolay olmadı. Futbolu elbette burada bırakmak isterdim. Ömür boyu burada kalacağım diye bir şey yok. 1.5 senedir forma şansı bulamadım. O yüzden bu durum kaçınılmazdı. Bir de takım başarısız olarak nitelendirildi. İster istemez fatura bize kesildi. Ama hiç oynamayan bir adama fatura nasıl kesilir o da ayrı bir muamma. 
- Seyirciye buruk musun 
- Kesinlikle hayır. Sadece İstanbul maçında bir olay oldu. Ancak o olayda bazı kişilere gözdağı verilecek diye biz kurban seçildik. Bir takım iç hesapların sonucu olay yaşandı. İlk kez Galatasaray taraftarını böyle gördüm. Oysa onlara ne başarılar yaşattık. O zaman diğer kulüpler futbolcularını sürekli protesto etmeliler. Onlar için o kadar çok yaşanmış olay var ki. Şunu söylemekte yarar var. Tarihe geçmiş kişiler silinmez. 
- Hagi ile sorunun oldu mu 
- Hayır. Zaten kendisiyle iki kere konuştum. Biri ilk geldiğinde, diğeri Gençlerbirliği maçından önce. Ben kupa finalinin kadrosunda vardım. Ancak üç gün sonra Gençlerbirliği kadrosundan çıkardı. Nedenini sordum... Kendine göre haklı gerekçeleri vardı. Üç günde ne değişti ki "Ben kimsenin arkasından konuşmam, idman terketmem ve kaçırmam. Sen bana benim gösterdiğim samimiyeti göstermedin" dedim. Hepsi bu. 
- Galiba kafan çok karışık... 
- 15 senedir evim dediğim yerden ayrılıyorsun. Burada o kadar mutlu yaşadım ki anlatamam. Büyük başarıları huzur getirdi. Elbette çok sıkıntılı günler oldu. Ancak o binaya girince her şeyi unutuyorduk. Son yıllarda bu tablonun yaşandığını söyleyemem. Eskilere sürekli laf söylüyorlar. Ancak bir takımı 11'de 11 değiştiremezsin. Real Madrid yaptı ne oldu Eskilerle yeniler kaynaşmalı. 

Yakın'dan yeşil ışık 

Hagi döneminde forma şansı bulamayan Hakan Yakın, Teknik Direktör Gerets'in kalması yolunda verdiği mesajlara olumlu yaklaştı. Yıldız futbolcu, "Galatasaray'da ilk dönemim benim için sıkıntılı geçti. Ancak Gerets ile yeni bir dönem başlayacak. Kendisi kalmamı isterse, ben de gereken fedakarlığı yaparım" dedi. 


</TEXT>
</DOC>
