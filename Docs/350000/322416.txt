<DOC>
<DOCNO> 322416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/10/yazar/asik.html </URL>
<DATE> 2005/03/10/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Damardan kaçış 
</HEADLINE>
<TEXT>


CHP İstanbul Milletvekili Bihlun Tamaylıgil, bundan 2 yıl önce Meclis Başkanlığı'na, "Halktan para topladıktan sonra batan İslami holdingler"le ilgili bir araştırma önergesi verdi. 2004 yılı Mayıs'ında AKP Grup Başkan Vekili Faruk Çelik, Tamaylıgil'i arayarak, 
- Bu konuda biz de çalışma yapıyoruz. Size söz, bir hafta sonra bu önerge görüşülecek, dedi. 
Tamaylıgil, aradan aylar geçmesine karşın verilen sözün tutulmadığını görünce geçenlerde, önergesinin öne alınması istemiyle bir önerge verdi. Önerge, önceki gün Genel Kurul'da ele alındı ve AKP'lilerin oylarıyla reddedildi. Peki neden mi AKP Grup Başkan Vekili Salih Kapusuz açıkladı 
"Gündemimiz çok yoğun. Bu konuyu, günü, zamanı geldiğinde hep birlikte araştıracağız." 
AKP'nin bu konunun araştırılmasından neden kaçtığını, bir CHP milletvekili şöyle açıklıyor 
- Halkı hortumlayan, bu holdinglerle iç içeler de ondan. Örneğin halen kabinede bulunan üç bakan, Yimpaş'ın Almanya'daki şubelerinin açılışına katılarak halkın aldatılmasında rol oynamıştı... 
Hortumcular da malum ikiye ayrılıyor "bizden olanlar", "bizden olmayanlar .." 

The Washington Times gazetesi, "Türk kamuoyundaki ABD taraftarı hava, Başbakan Erdoğan iktidara gelince bozulmaya başladı" demiş. 
Yani, "Hata yine ABD'nin hatası" diyor. 
Arif Ayhan 

Sigaranın sahtesi Basında son günlerde sahte içki ile birlikte sahte sigaranın da sağlığı tehdit ettiği yolunda haberler yayımlanıyor. Sigara ve Sağlık Ulusal Komitesi Üyesi Prof. Elif Dağlı diyor ki 
- Zaten öldürücü olan bir ürünün sahtesinin öldürücü olduğunu söylemek kara mizahtır. Sigara dumanında 81 adedi kanser yapıcı olmak üzere, 4000 kimyasal madde bulunmaktadır. Katran, karbonmonoksit, aseton, amonyak, arsenik, formaldehid, cadmiyum, benzen, siyanür bunlardan sadece birkaçıdır. 

Adalet Bakanı Çiçek, Kadınlar Günü'ndeki olaylar için, "Polisimizi anlayışla karşılamak gerekir" demiş. 
Demokratik hakkını kullanan insanları da anlayışla karşılamak gerekmez mi 
Haldun Ertem 

Yozgat havası... CHP Milletvekili Emin Koç, önceki gün seçim bölgesi Yozgat'ta vatandaşlarla sohbet ediyordu. Karşısında "Fanatik AKP'li" bir seçmeni görünce hafif alaylı ses tonuyla 
- N'aber arkadaş, dedi. Nasıl gidiyor senin parti 
- Ben artık AKP'li değilim, AKP'yi bıraktım 
- Yapma yahu, ne oldu ki 
- Bunlarda heç iş yokmuş, baksana Amarika bile bıraktı onları. 

İzinli gösteri Hükümet yetkilileri var güçleriyle "Tahrik var" ,"Provokasyon var" diye 6 Mart'ta kadınları döven emniyet güçlerini savunuyorlar. Düşünce Suçu'na Karşı Girişim Grubu, bu konuda bilinmeyenleri veya unutulanları anımsatıyor. Diyor ki 
- Başbakan Erdoğan'ın, Dışişleri Bakanı Gül'ün, Adalet Bakanı Çiçek'in ve İstanbul Valisi Muammer Güler'in bu konuda söylediklerinin hiçbir anlamı ve değeri yoktur. 
1982 Anayasası şöyle diyor 
"Herkes, önceden izin almaksızın silahsız ve saldırısız toplantı ve gösteri yürüyüşü yapma hakkına sahiptir" Madde 34 
Aynı hak, "Toplantı ve Gösteri Yürüyüşleri Yasası"nda da aynen tekrarlanıyor. 
Ama hem devlet yetkilileri hem de medya, h l "izinsiz gösteri" deyimini kullanmaya devam ediyor Ne izinli gösteri, ne izinsiz gösteri olabilir. Çünkü Anayasa'ya ve yasaya göre izin zorunluluğu yoktur. "Haber verme" zorunluluğu vardır... Niye mi 
Devlet durumu bilsin ve barışçıl bir gösteriye karşı bir saldırı olursa göstericileri koruyabilsin diye... 
Gösterici "haber verme" şartını yerine getirmezse ne olur 
Polise, "Bu gösteri yasadışı" diye dağıtma hakkı mı doğar 
Hayır. Eğer o gösteriye karşı olanlar saldırırsa zarar görenler devleti suçlayamazlar o kadar... 
Sayın Erdoğan, Gül, Çiçek bu gerçekleri öğrenip halka anlatacakları yerde polisi savunmaya çalışıyorlar. Türkiye'nin mahcubiyetini artırıyorlar... 



</TEXT>
</DOC>
