<DOC>
<DOCNO> 308062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/20/son/sonspo07.html </URL>
<DATE> 2005/01/20/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Daum gözünü kupaya dikti 
</HEADLINE>
<TEXT>

     Türkiye Kupası’na 22 yıldır hasret kalan Fenerbahçe, pazar günü Ankaragücü ile oynayacağı 3. tur maçına kilitlendi. Futbolcularıyla kısa süren bir toplantı yapan teknik direktör Daum, çok zorlu bir maça çıkacaklarını vurgulayıp, Camiamız ve Başkanımız bizden bu kupayı istiyor. Sizler de bunun bilinci içinde hareket edin. Türkiye Kupası’nı kazanıp, hem yönetimi hem de taraftarımızı mutlu etmeliyiz. Bunun ilk yolu da Ankaragücü’nü elemekten geçiyorö diyerek uyarıda bulundu. 
     Alman hoca, antrenmanda, taktik çalışma üzerinde dururken, çift kalede, pazar günü sahaya sürmeyi planladığı 11’i denedi. Ayağa garanti paslarla, rakibin ekarte edilmesi üzerine kurulu bir çalışma yaptıran Daum, ardından çift kale maç oynattı. Kemal yine tek başına çalışırken, bağırsak enfeksiyonuna yakalanan Serkan antrenmana katılmadı. Tecrübeli teknik adam, bayram nedeniyle bugünkü idmanı saat 10 00’a aldı. Yarından itibaren antrenmanların basına kapatılacağı açıklandı. 
     
</TEXT>
</DOC>
