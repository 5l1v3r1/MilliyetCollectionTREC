<DOC>
<DOCNO> 317166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/21/son/sondun27.html </URL>
<DATE> 2005/02/21/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Fischer İspanya'daki sonuç Avrupa için önemli bir sinyal.... 
</HEADLINE>
<TEXT>

     Almanya Dışişleri Bakanı Joschka Fischer, İspanya'da AB Anayasası için yapılan referandumda alınan olumlu sonucun Avrupa için önemli bir sinyal olduğunu söyledi. 
     Fischer yaptığı yazılı açıklamada, Avrupa Anayasası için ilk kez halk oylaması yapıldığına ve İspanyolların anayasaya açıkça ''evet'' dediklerine işaret ederek, ''Bu sonuç memnuniyet verici. İspanya'daki referandumda alınan olumlu sonuç Avrupa için önemli sinyal'' dedi. 
     Avrupa Anayasası'nın AB'yi gelecekte daha güçlü hale getirdiğini ifade eden Fischer, ''Şimdi amacımız anayasanın Avrupa'da kabul edilmesi sürecini sonuçlandırmaktır. İspanya'daki sonuç bu noktada atılmış önemli bir adımdır'' diye konuştu. 
     
</TEXT>
</DOC>
