<DOC>
<DOCNO> 324159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/16/son/sontur42.html </URL>
<DATE> 2005/03/16/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Sulama havuzuna düşen çocuk boğularak öldü 
</HEADLINE>
<TEXT>

     Antalya'nın Kumluca İlçesi'nde sulama havuzuna düşen 5 yaşında bir çocuk, boğularak öldü. 
     Alınan bilgiye göre, Salur Köyü, Dallas mevkiindeki evlerinin önünde bulunan sulama havuzuna düşen Zeynep Tuncay isimli kız çocuğu, hayatını kaybetti. 
     Baba Mehmet Tuncay ve eşinin, 5 yaşındaki Zeynep ve iki kardeşini evde bırakarak düğüne gittikleri, kardeşleriyle evlerinin önünde bulunan 1.5 metre derinliğindeki sulama havuzunun kenarında oynayan küçük Zeynep'in dengesini kaybederek havuza düştüğü bildirildi. Havuza düşen Zeynep Tuncay'ın kardeşlerinin, bu durumu komşularına hemen bildirdiği, ancak olay yerine gelen komşularının, küçük Zeynep'in cansız bedeniyle karşılaştığı belirtildi. 
     Yapılan otopside, küçük Zeynep'in boğularak öldüğü belirlendi. 
     Ailenin, Erzurum'dan sera işçisi olarak geçici bir süre için Kumluca'ya geldiği kaydedildi. 
     
</TEXT>
</DOC>
