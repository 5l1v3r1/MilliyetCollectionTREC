<DOC>
<DOCNO> 336818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/dunya/dun01.html </URL>
<DATE> 2005/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'nın Ermeni politikası değişiyor 
</HEADLINE>
<TEXT>


Hükümet, bundan böyle soykırım iddialarıyla ilgili topyek n uğraşma stratejisi izleyecek 

ANKARA Milliyet, LÜKSEMBURG Milliyet 


Başbakan Recep Tayyip Erdoğan başkanlığında dün toplanan Bakanlar Kurulu'nda Türkiye'nin Ermeni politikasının değiştirilmesi kararı alındı. Ermeni meselesinin sadece tarihçilere bırakılma politikası yerine, bundan böyle topyek n sözde Ermeni soykırımı iddiaları ile uğraşma benimsendi. Adalet Bakanı ve Hükümet Sözcüsü Cemil Çiçek, Türkiye'nin bundan sonra Ermeni soykırımı iddialarıyla ilgili izlediği politikadan daha farklı bir politika izlemeye mecbur olduğunu belirterek, "Soykırım iddiası vardır' diyenlerin yalanlarını ortaya koymak kaçınılmaz bir durumdur" dedi. 
Bu arada Lüksemburg'da bulunan Dışişleri Bakanı Abdullah Gül de, 'soykırım' iddiaları konusunda mesafe almakta çok geç kalındığını ve Ermenilere mesafe alma fırsatı verildiğini söyledi. Gül, Ermenilerin "soykırım" konusunda elbirliğiyle çalıştıklarını belirtirken, Türkiye'de ise durumun böyle olmadığından yakındı. Gül, Ermeni iddiaları konusunda yasa çıkaran ülkelere karşı da girişim hazırlığında olduklarını açıkladı. 


</TEXT>
</DOC>
