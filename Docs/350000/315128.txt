<DOC>
<DOCNO> 315128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/14/son/sonspo05.html </URL>
<DATE> 2005/02/14/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Beşiktaş'ta sakat ve cezalılardan geçilmiyor .. 
</HEADLINE>
<TEXT>

     Tümer, Ronaldo cezalı. Emre, Ahmed Hassan, Ramazan sakat. Tayfun ile Carew de hasta. Eksiklere Denizli maçında Pancu da eklendi. 
     
     Bir takım sorunlu 
     Beşiktaş macerasına Malatyaspor ve Denizlispor galibiyetleriyle mükemmel bir başlangıç yapan teknik direktör Rıza Çalımbay, Gaziantep deplasmanından da zaferle dönerek seriyi sürdürmek istiyor. Ancak genç hocanın işi hayli zor. Çünkü takımdaki eksiklere, cumartesi gecesi 3 yıldız daha eklendi. Emre Aşık, Ahmed Hassan, Ramazan Kurşunlu, Tayfun Korkut, John Carew gibi aslarından yoksun İnönü’ye çıkan Siyah-Beyazlılar, 90 dakika bitiminde kırmızı kart gören Tümer ve Ronaldo ile sakatlanan Pancu’yu da kaybetti. 
     
     Salı günü netleşecek 
     Karşılaşma biter bitmez sağlık ekibiyle durum değerlendirmesi yapan Çalımbay, sorunlu yıldızlar için seferberlik ilan edilmesini istedi. Ağır bir grip geçiren Carew’in ilaç tedavisiyle Antep maçına yetiştirilmesi büyük ihtimal. Denizli maçı sonrası lifi attığı ve yaklaşık 1 ay sahalardan uzak kalacağı ifade edilen Pancu’nun son durumunu da Ayhan Optur açıkladı Ağır bir klinik spazmı var. Yırtık göremedik, ama bazı yırtıklar vardır, görülmez. Salı gününe kadar bekleyeceğiz, tekrar MR çekip kesin teşhisi koyacağız.ö 
     
</TEXT>
</DOC>
