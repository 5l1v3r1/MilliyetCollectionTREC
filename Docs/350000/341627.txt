<DOC>
<DOCNO> 341627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/son/sontur19.html </URL>
<DATE> 2005/05/11/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Yengesini göz kırpıp kucaklayan adamı öldürdü 
</HEADLINE>
<TEXT>

     Neşet KARADAĞ DHA 

      ADANA’da 35 yaşındaki yengesi Müzeyyen Ef'e göz kırpıp kucaklayan 29 yaşındaki Musa Aksim’i amcası 40 yaşındaki Davut Ef ile birlikte öldürdüğü iddia edilen 15 yaşındaki E.E. ömür boyu hapis cezası istemiyle yargılanmaya başladı. 
     Karataş İlçesi’ne bağlı Karagöçer Köyü’nde 22 Şubat’ta meydana gelen olaydan sonra tutuklanan E.E. ile gıyabında tutuklama kararı verilen amcası Davut Ef hakkında Adana 5’inci Ağır Ceza Mahkemesi’nde Tasarlayarak adam öldürmek’ suçundan açılan davaya başlandı. E.E., akrabaları olan Aksim’i yengesine göz kırptığı ve kucakladığı için öldürdüğünü itiraf etti. E.E., Tarım işçiliği için Viranşehir’den gelmiştik. Çadırımızın kurulmasında Musa da bize yardımcı oldu. Yemek yerken yengeme göz kırptı. Yengem sesini çıkartmadı. Bir gün sonra yengemin çığlık attığını duydum. Dışarı çıktığımda Musa, yengemi kucaklamış altına alıyordu. Koşunca Musa kaçtı. Yengeme Ben bu adamı öldüreceğim’ dedim. 10 gün sonra peşinden gidip tabancayla öldürdümö dedi. E.E. amcasının olayla ilgisinin olmadığını iddia etti. 
     Mahkeme heyeti, tanık Müzeyyen Ef’i nüfus cüzdanının olmaması nedeniyle dinlemedi. Duruşma, gıyabi tutuklu Davut Ef’in yakalanması ve Müzeyyen Ef’in nüfus cüzdanı ile birlikte mahkemeye gelmesi halinde tanık olarak dinlenmesi için ertelendi. 
     
</TEXT>
</DOC>
