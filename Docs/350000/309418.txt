<DOC>
<DOCNO> 309418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/26/yasam/axyas01.html </URL>
<DATE> 2005/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaçırdığı kızla polise teslim oldu 
</HEADLINE>
<TEXT>


Mustafa Baran, Bahçeşehir'de 19 Ocak'ta kaçırdığı sekreter Zehra Selin Işkın'la beraber polise teslim oldu 

OSMAN KARA İstanbul 

Bahçeşehir'de oto yıkama şirketi sahibi Evren Açıkgöz'ü öldüren Mustafa Baran, yanında kaçırdığı sekreter Zehra Selin Işkın 20 ile Asayiş Şube Müdürlüğü Cinayet Büro Amirliği ekiplerine teslim oldu. 

'Baran korkuyor' 
Evren Açıkgöz'ün 25 oto yıkama şirketine 19 Ocak'ta gelen Baran, Işkın'ı otomobile bindirdikten sonra, dönerek işyeri sahibi Evren Açıkgöz'ü silahla öldürmüştü. Daha sonra gözaltına alınan Baran'ın arkadaşları olduğu öne sürülen Koray Çalışkan ile Umut Uğur tutuklanarak cezaevine konuldu. Baran'ın avukatı önceki gün yaptığı açıklamada müvekkilinin teslim olacağını ancak korktuğunu belirtmişti. Bunun üzerine savcının da Baran'ın teslim olması halinde gerekli bütün önlemlerin alınacağı konusunda güvence verdiği öğrenildi. Baran'ın yakalanması için güvenlik güçleri araştırma başlattı. 
Yakın arkadaşları, Baran'ın Işkın'a sırılsıklam aşık olduğunu, evlilik hazırlığı yaptığını belirtti. Kaçtığı günden bu yana her yerde aranan Baran, Işkın'la dün akşam saatlerinde polise teslim oldu. Baran ve Işkın'ı jandarmaya teslim edildi. 


</TEXT>
</DOC>
