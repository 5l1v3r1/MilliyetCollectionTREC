<DOC>
<DOCNO> 335172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/20/son/sonsiy06.html </URL>
<DATE> 2005/04/20/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
ANAP Genel Merkezi'e kat çıkılacak 
</HEADLINE>
<TEXT>

     ANAP Genel Merkezi'nde tadilat çalışmaları başlatıldı. 
     4. Olağanüstü Büyük Kongre'nin ardından oluşturulan Erkan Mumcu liderliğindeki yeni yönetimle beraber, bu hafta ANAP Genel Merkezi'nde tadilat ve bakım çalışmaları başlatıldı. 
     Genel merkezin katları arasında bulunan boşluklar, kullanım alanı kazanılması için kapatılacak ve odalar yeniden dizayn edilecek. 
     Bina içindeki çalışmaların tamamlanmasının ardından genel merkeze, bir kat daha çıkılması için çalışma başlatılacak. 
     ANAP yönetimi, geçmiş dönemde satılacağı haberleri ile gündeme gelen genel merkezin üzerine kat çıkarak, ''Turgut Özal'ın mirasının üzerine ekleme yapmayı da'' amaçlıyor. 
     Genel merkezdeki çalışmaların bitmesinin ardından, genel başkan yardımcılarının odaları 2 katta toplanacak, kalan katlar ise diğer hizmetlerde kullanılacak. 
     Ayrıca, genel merkez binasının içindeki toplantı salonu da kültür ve sanat etkinlikleri için isteyenlere tahsis edilecek. 
     
</TEXT>
</DOC>
