<DOC>
<DOCNO> 301536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/28/son/sondun28.html </URL>
<DATE> 2004/12/28/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Times, 17 Ağustos'u örnek gösterdi Deprem diplomasisinin zamanı 
</HEADLINE>
<TEXT>

     İhsan DÖRTKARDEŞ DHA 

YÜZYILIN 4'üncü büyük depremi kabul edilen Asya ülkelerini vuran 9 büyüklüğündeki depremin merkezinin Java Çukuru olduğu açıklanırken, İngiliz The Times gazetesi, "Yunanistan ile Türkiye arasındaki gerginliği gidermede büyük faydası olan deprem diplomasisi, bunca yıkımdan çıkan az sayıdaki iyi şeyden biri olabilir'' diye yazarken, bölgedeki sorunların çözülmesi ve barışın sağlanması için harekete geçilmesini önerdi. 
     Gazetenin haberinde şöyle denildi 
     "Sudan duvar binlerce kişiyi ölüme sürükledi. Yunanistan ile Türkiye arasındaki gerginliği gidermede büyük faydası olan deprem diplomasisi, bunca yıkımdan çıkan az sayıdaki iyi şeyden biri olabilir. Mesela Endonezya'da ayrılıkçı militanların hükümetle savaştığı Sumatra adasında bulunan askerler, şimdi yardımlarıyla buradaki düşmanlık havasını dağıtabilir. Bölge ülkelerinin de bu fırsatı kullanmalı. Özellikle bu bölgeyle iyi ilişkiler kurmak isteyen ABD ve Avustralya'ya iş düşüyor." 
     
</TEXT>
</DOC>
