<DOC>
<DOCNO> 333555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/15/spor/spo15.html </URL>
<DATE> 2005/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Siyasal fantezi 
</HEADLINE>
<TEXT>


Volkan KARSAN 


Ülkede siyasi gündem sokaktan Meclis'e kadar gerildi ya, kafalardaki her türlü düşünce siyasetle benzerlik taşır oldu... 
Nereden mi çıktı bu Şu taze görüşler bu çağrışımı yaptı. Galatasaray Sultani formatından çıkıp, Fenerbahçe halk Cumhuriyeti'ne dönüşmeliymiş. 
Hani Türkiye Cumhuriyeti'nin geleceğine biçilen 2. Cumhuriyet elbisesi gibi... Siyasete daha fazla girmeyelim ve sadece Galatasaray'a böyle model önermenin bir siyasi fantezi olabileceğini söyleyelim... 
Galatasaray Sultani'sinin pilavından bir tane bile pirinç yiyenler, bu adın geçtiği her yerde model almak değil model olmanın mümkün olduğunu tek gerçek olduğunu bilirler. Sorunlarıyla da, bunların üstesinden gelinecek çözümleriyle de... Zaten Türkiye'deki bütün takımların "model olarak" önlerine koydukları en yakın hedef bir Avrupa başarısı değil midir Cumhuriyet olanın da, aşiret olanında... 
Gelelim yaralı Aslan'ın Sarayı'nda neler olduğuna Sorun ne modeldir, ne halk... Sorun sadece paradır. Bunun cevabını en iyi, Avrupa başarısı döneminde harcananlar ve harcayanlar verecektir. Ve de kendilerinden sonraki dönem gelenler... 
Başkan Canaydın'ın hiç mi hatası yoktur Tabii ki vardır, ama tribünlerin istifa talebini haklı çıkaracak kadar değil... İşte iki hata... 
Şampiyon takımın hocasını en büyük transferi yapıyorum diyerek göndermek BİR... Türk Lirasını, YTL'ye çeviren maçtaki aşırı centilmenliği İKİ... 
Hagi'ye gelince, onu abuk sabuk bağırttıracak durum ise çok açıktır... Yensen de yenilsen de taraftarın seninle der gibi, şampiyon olsan da olmasan da biletin hazır denilmektedir... 
Futbolculara gelince de hakkınca ödüllendirilemeyeceklerini bildikleri bir başarının peşinde koşmaktadırlar ve üstüne üstlük ellerinden UEFA'ya verilmek üzere Kulüpten alacağımız yoktur yazısı istenmektedir. 
Bu sorunları hangi model, hangi aziz kişilik çözer acaba Yalnızca para çözer. 


</TEXT>
</DOC>
