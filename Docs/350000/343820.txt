<DOC>
<DOCNO> 343820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/18/son/sonyas11.html </URL>
<DATE> 2005/05/18/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Hamilelere ve çocuklara D vitamini uyarısı 
</HEADLINE>
<TEXT>

     Aydın ARSLANYILMAZ DHA 

      ZONGULDAK Sağlık Müdürü Murat İlikhan, D vitamini eksikliğini önlemek için özellikle hamile kadınlar ve çocukların güneş ışığından yeteri kadar yararlanması gerektiğini açıkladı. 
     D vitamini eksikliğinin kemik gelişiminde büyük önem taşıdığını vurgulayan Sağlık Müdürü Murat İlikhan, hamile kadınları ve çocukları uyardı. Sağlık Bakanlığı’nın D vitamini yetersizliğinin korunması ve kemik hastalıklarının önlenmesi projesinin 23 Mayıs'ta başlatılacağını vurgulayan İlikhan şunları söyledi 
     Projenin amacı, geleceğimiz olan çocukları, D vitamini eksikliğine bağlı kemik hastalıklarından korumak. D vitamini yetersizliği, en sık 0- 24 aylık bebekler, ergenlik çağındaki gençler, doğurganlık çağındaki kadınlar, gebe ve emzikli kadınlar ile yaşlılarda görülür. Çocuklarda D vitamini eksikliği, bacaklarda çarpıklık, göğüs kemiklerinde şekil bozukluğu, vücutta lekeler gibi kemik hastalıklarına yol açar. Yetişkinlerde ise, kemik erimesi, kemik hastalıkları, bağışıklık sisteminin bozulması, depresyon gibi birçok hastalıkta rol oynar. Besinlerle alınan öncü D vitamininin vücutta aktif hale gelebilmesi için güneş ışığına ihtiyacı vardır.ö Yetersiz beslenmeyle birlikte güneş ışığının da yeteri kadar alınmamasının D vitamini yetersizliğine yol açan başlıca faktörlerden olduğunu belirten İlikhan, Özellikle hamilelikte ve bebeğin büyüme döneminde, D vitaminine daha fazla ihtiyaç vardır. İlk 6 ay sadece anne sütü, bebeğin bütün ihtiyacını karşılar. 6 aydan sonra ek besinlere geçilmeli ve en az 2 yıl anne sütüne devam edilmelidir. Bebeklere ek besinlerle birlikte kalsiyum zengini yoğurt, peynir gibi süt ürünleri de verilmelidirö dedi. 
     Ergenlik döneminde günde 3 bardak süt içilmesi gerektiğini vurgulayan İlikhan, Asitli içeceklerden kesinlikle kaçınmalıdır. D vitamini damlaları, bütün sağlık ocakları ve ana çocuk sağlığı merkezlerinden ücretsiz olarak 0- 12 aylık bebeklere verilecektir. Unutmayalım, güneş girmeyen eve doktor girerö diye konuştu. 
     
</TEXT>
</DOC>
