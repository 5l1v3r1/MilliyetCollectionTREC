<DOC>
<DOCNO> 337205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/guncel/gun07.html </URL>
<DATE> 2005/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Çelik YÖK değişmeli 
</HEADLINE>
<TEXT>


Milli Eğitim Bakanı Hüseyin Çelik, ÖSS'deki katsayı adaletsizliğinin mesleki eğitimi baltaladığını ileri sürdü 

ANKARA Milliyet 

Milli Eğitim Bakanı Hüseyin Çelik, mesleki eğitim konusunda reforma ihtiyaç bulunduğunu, bu nedenle Yükseköğretim Yasası'nın değiştirilmesi gerektiğini belirterek, "Vatandaş, meslek lisesi öğrencisi sabretti. Süleyman Nazif'in 'Kara Bir Gün' makalesinin sonunda kullandığı atasözü vardır Sen sabretsen de zaman sabretmez" dedi. 
"AB Sürecinde Hayat Boyu Eğitim ve İstihdam" sempozyumunda konuşan Çelik, ÖSS'deki katsayı adaletsizliğinin mesleki eğitimi baltaladığını ifade etti. Meslek yüksekokullarının MYO kanayan yara olmaya devam ettiğini kaydeden Çelik, sınavsız geçişin bu okulları katlettiğini söyledi. 

Veliler kapıma geliyor 
ÖSS yaklaştıkça, velilerin çocuğuna rapor alabilmek için kapısına geldiğini kaydeden Milli Eğitim Bakanı Çelik, şöyle devam etti 
"Lise müfredatıyla ÖSS soruları örtüşmüyor. Çocuklar, 'Ya öğrettiğiniz gibi sorun ya da sorulduğu gibi öğretin' diyor. Öğrencilere tek amaç olarak üniversiteye girmek, üniversite sınavını kazanmak gibi amaç koymuşsunuz. Ortaöğretimi felç eden, baltalayan budur. Bırakın insanlar hangi yükseköğretim kurumuna gireceklerse, o kurumun gerektirdiği altyapıya sahiplerse buna m ni olmayın. Katsayının kaldırılmasına karşın meslek lisesi mezunları, ÖSS'yi 'psikolojik engeller' nedeniyle kazanamayacak. Ülkede gerginliğe yol açacak bir şey istemiyoruz. Sayısal çoğunluğumuz buna yeterli." 

'Din dersinde fizik işlemeyin' 
Bu arada Milli Eğitim Bakanlığı MEB , özel ilköğretim okullarında Resim - İş, Müzik, Din Kültürü ve Ahlak Bilgisi ile Beden Eğitimi derslerinin hiç okutulmadığı ya da yerine Türkçe, Matematik, Fen, Fizik, Kimya gibi derslerin okutulduğuna dair gelen duyumlar üzerine kolejleri uyardı. 


</TEXT>
</DOC>
