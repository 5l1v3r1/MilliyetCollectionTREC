<DOC>
<DOCNO> 339140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/03/son/sondun01.html </URL>
<DATE> 2005/05/03/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Irak'ta kaybolan 2 Amerikan uçağından biri düştü... 
</HEADLINE>
<TEXT>

     Irak’ta bir operasyon sırasında kaybolduğu açıklanan iki uçaktan birinin düştüğü bildirildi. 
     Amerikan ordusundan yapılan açıklamada, dün akşam temas kesilen F-18 uçağının düştüğü, uçağın pilotunun cesedinin bulunduğu belirtildi. 
     Askeri sözcü, uçağın düşman ateşiyle düştüğüne ilişkin belirti bulunmadını, iki uçağın çarpışıp çarpışmadığının da henüz bilinmediğini söyledi. İkinci uçağın halen kayıp olduğu kaydedildi. 
     "USS Carl Vinson" gemisine ait uçaklarla temasın dün akşam kesildiği bildirilmişti. 
     "USS Carl Vinson" uçak gemisine bağlı uçaklarla temasın, dün TSİ 20 00’de kesildiği kaydedilmişti. 
     Açıklamada, uçaklarla temasın kaybedildiği dakikalarda bölgede düşman ateşinin olduğuna dair bir işaret bulunmadığı, arama çalışmalarının sürdüğü belirtilmişti. 
     
     ÜST DÜZEY MEMURLA 3 POLİS ÖLDÜRÜLDÜ 

     Öte yandan, başkent Bağdat’ta kimliği belirsiz kişilerin üst düzey bir Iraklı memuru öldürdüğü, Samarra kentinde de ayrı ayrı düzenlenen saldırılarda 3 polis memurunun öldüğü bildirildi. 
     Güvenlik kaynakları, Su Kaynakları Bakanlığı’nda müdür olan Ahmed Subeyh Veys’in işine giderken kimliği belirsiz kişilerce öldürüldüğünü kaydetti. 
     Yerel polis kaynakları da, Bağdat’ın kuzeyindeki Samarra kentinde 3 ayrı saldırıda 3 polisin öldürüldüğünü belirtti. 
     
</TEXT>
</DOC>
