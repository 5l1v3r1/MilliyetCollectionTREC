<DOC>
<DOCNO> 311691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/son/sonsiy02.html </URL>
<DATE> 2005/02/02/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Le Monde Kürtlerin bağımsız devlet çabaları artıyor 
</HEADLINE>
<TEXT>

     DOĞAN HABER AJANSI 

Irak seçimlerini değerlendiren Fransız Le Monde gazetesi, "Kürtler'in bağımsız bir devlet kurma çabaları hızlanıyor" yorumunu yaptı. 
     Alman Süddeutsche Zeitung gazetesi, seçimlerle ilgili değerlendirmelerde aceleci davranmamak gerektiğini, kesin ve güvenilir sonuçlarının birkaç hafta içinde alınabileceğini kaydetti. Yorumların sadece kafa karıştırdığını kaydeden gazete, "Irak'ta yüzlerce parti, örgüt ya da bağımsız aday seçime katıldı. Bu kadar çok partinin katıldığı seçimler, hangi ülkede yapılırsa yapılsın, güvenilir sonuçların alınması uzun sürerdi" diye yazdı. Alman "Die Tagespost" gazetesi de "Eğer seçimler Sünniler'le Şiiler'i Kürtler'le diğer azınlıkların arasındaki uçurumu büyütürse parçalanma daha da hızlanacak" ifadesini kullandı. Irak seçimlerinin ülkedeki azınlıklar arasındaki düşmanlıkları artırabileceğini yazan Le Monde da şu yorumu yaptı 
     "Sünniler'in yeniden politik arenaya çekilmesi gerekiyor. Şiiler de seçimlere yoğun ilgi göstererek yeni güç dengelerinin dışında kalmak istemediklerini gösteriyor. Peki ama komşu ülke İran gibi din devleti kurmak istemedikleri ne malum Böylesi bir senaryo hem Irak'ın komşularının hem de ABD'nin işine gelmez." 
     
</TEXT>
</DOC>
