<DOC>
<DOCNO> 334499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/18/son/sonspo02.html </URL>
<DATE> 2005/04/18/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Aziz Yıldırım, edilen küfürlerden yakındı... 
</HEADLINE>
<TEXT>

     Lig TV’nin canlı yayını sürerken, mikrofonu kapan Aziz Yıldırım, Beşiktaş taraftarının kendisine ettiği küfürlerden yakındı. 
     
     İşte büyüklük bu’ 
     Maç bitmiş, Lig TV’de Şansal Büyüka ve Erman Toroğlu yorum yapıyor. Bu sırada Yıldırım Demirören’e, Fenerbahçe Başkanı’yla maç anında yaşadığı tartışma soruluyor ancak Beşiktaş Başkanı hatırlamadığını söylüyor. Biraz sonra stattaki canlı yayın yerine gelen Aziz Yıldırım, mikrofonu alıyor ve başlıyor konuşmaya Fenerbahçe seyircisinin büyüklüğünü herkes gördü. Bana Kadıköy’de bile küfür ettiler. Ama bizde tek küfür yok. Bir de alkışladık. Fenerbahçelilik bu olmalı.ö 
     
     Altından kalkamaz’ 
     Yıldırım Demirören de bana edilen küfürleri duydu ama müdahale etmedi. Bizim taraftarımız şahsa küfür etmiyor, etmez. Benim taraftarım şahsa küfür ederse, kimse altından kalkamaz. Maç başlamadan bana küfür ettiler, devre arasında da ettiler. Bugün herkes Fenerbahçe’nin büyüklüğünü gördü. Beşiktaş takımını kutluyorum. Çok iyi oynadılar. Biz de senenin en iyi maçını oynadık. İlk yarı 4-5 olurdu. Kalecimizin konsantre eksikliğinden şanssız goller yedik. Maçı kaybettik o kadar. Şampiyon olacağız.ö 
     
</TEXT>
</DOC>
