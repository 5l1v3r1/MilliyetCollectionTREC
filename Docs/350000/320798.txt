<DOC>
<DOCNO> 320798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/04/son/sontur10.html </URL>
<DATE> 2005/03/04/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Elazığ'da 6'nın üzerinde deprem bekleniyor 
</HEADLINE>
<TEXT>

     Şahismail GEZiCi DHA 

      FIRAT Üniversitesi Jeoloji Bülüm Başkanı Prof.Dr.Ekan Tanyolu, Elazığ'ın kötü bir zemine sahip olduğunu belirterek, kentte Richter ölçeğine göre 6.2 büyüklüğünde deprem beklediklerini söyledi. 
     Fırat Üniversitesi Jeoloji Mühendisliği, Mustafa Temizer Konferans Salonu'nda Elazığ'da deprem riski' konulu bir konferans düzenledi. Konferansa, Vali Kadir Koçdemir, Belediye Başkan Yardımcısı Gazi Sakın ve çok sayıda öğrenci katıldı. Konferansda konuşan Prof. Dr. Tanyolu, Elazığ'ın büyük bir kısmının kil üzerine yapılmış binalardan oluştuğunu vurgulayarak, kentin en işlek bölgesi Gazi Caddesi'nin en tehlikeli yer olduğunu söyledi. Prof. Dr. Tanyolu, "Elazığ'da en az 6.2 büyüklüğünde deprem bekleniyor. Elazığ kötü bir zemine sahip. Bu konuda belediyelere büyük görev düşüyor'' dedi. 
     Belediyenin 6'dan daha büyük bir depreme hazırlanması gerektiğini söyleyen Prof. Dr. Tanyolu, "Çok acilen geniş sokaklar, yeşil alanlar ve binalarda güçlendirme çalışmalarına başlanmalı. 6 ve üzerinde olacak depremde çok fazla can ve mal kaybı bekleyebiliriz'' diye konuştu. 
     
</TEXT>
</DOC>
