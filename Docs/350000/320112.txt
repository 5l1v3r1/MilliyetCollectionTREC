<DOC>
<DOCNO> 320112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/02/son/sontur34.html </URL>
<DATE> 2005/03/02/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Mahkeme başkanından "evlilik izni" istedi 
</HEADLINE>
<TEXT>

     Adana'da kaçırdığı küçük yaştaki kıza tecavüz ettiği iddiasıyla tutuklanarak 8 yıl ağır hapis cezası istemiyle hakkında dava açılan sanık, mahkeme başkanından evlilik izni isteyip tahliye talebinde bulundu. 
     Adana 5. Ağır Ceza Mahkemesi'ndeki duruşmada, sanık Gökhan Onaran 22 , müşteki G.T 15 ve babası Mustafa T. 47 hazır bulundu. 
     Sanık Gökhan Onaran, G.T ile birbirlerini sevdiklerini ve evlenmek amacıyla kaçtıklarını söyledi. 
     G.T ile Kahramanmaraş'ta tanıştıklarını, daha sonra ailesinin evlenmelerine izin vermemesi üzerine kaçmaya karar verdiklerini belirten Onaran, ''Ailelerimizin bizi ayırmaması amacıyla cinsel ilişkiye girdik. Kötü bir amacım yoktu. İzin verirseniz onunla evlenmek istiyorum. Ailelerimiz de evlenmemiz konusunda anlaştı'' dedi. 
     Müşteki G.T. de 15 yaşından büyük olduğunu iddia ederek, kendi isteğiyle sanık Gökhan Onaran ile evlenmek amacıyla kaçtığını ve ilişkiye girdiğini söyledi. 
     Baba Mustafa T. de kızgınlık anında şikayetçi olduğunu belirterek, ''Ancak, daha sonra sanığın ailesi ile anlaştık. Tahliye olması halinde evlendireceğiz'' dedi. 
     Mahkeme heyeti, sanığın tutukluluk halinin devamına ve müşteki F.T'nin yaşının belirlenmesi amacıyla istenilen Adli Tıp Kurumu raporun beklenmesine karar vererek duruşmayı erteledi. 
     
</TEXT>
</DOC>
