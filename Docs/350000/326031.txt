<DOC>
<DOCNO> 326031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/22/son/sontur46.html </URL>
<DATE> 2005/03/22/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Katil zanlısı tecavüze teşebbüs edince yakalandı 
</HEADLINE>
<TEXT>

     Adana'nın Yüreğir İlçesi'ne bağlı Geçitli Beldesi'nde, tuvalet ihtiyacını gidermek için girdiği inşaat halindeki binada öldürülen kızın katil zanlısı yakalandı. Zanlı, tecavüz etmek istediği bir lise öğrencisinin ihbarı sonucu ele geçirildi. 
     Jandarma Komutanlığı yetkililerinden alınan bilgiye göre, ailesiyle yaşayan ve işsiz olan M.A 17 , uzun süredir gözlediği, Geçitli Beldesi'nde lise son sınıfa giden N.A'yı 19 okul çıkışında evine giderken takip etti. M.A, genç kızı, evine gitmek üzere içinden geçtiği portakal bahçesinde önünü kesti. 
     Taşla genç kızın kafasına vuran ve ardından da tecavüz girişiminde bulunan M.A, N.A'nın çığlıklarını duyan annesinin olay yerine gelmesi üzerine kaçtı. M.A, yapılan ihbarın ardından jandarma ekiplerinin operasyonu sonucunda yakalandı. 
     M.A'nın, 13 Mart tarihinde dayısı Ramazan K. 22 ile beldedeki semt pazarına tavuk satmak için gelen ve tuvalet ihtiyacını gidermek için inşaat halindeki binaya giren Ceylan K'yi 9 öldürdüğünü söylediği öğrenildi. 
     Yetkililer, zanlının sorgulanmasının ardından adliyeye sevk edileceğini bildirdiler. 
     
</TEXT>
</DOC>
