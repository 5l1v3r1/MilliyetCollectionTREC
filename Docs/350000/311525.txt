<DOC>
<DOCNO> 311525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/guncel/axgun02.html </URL>
<DATE> 2005/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Uyuşturucuya başlama mek nları ev partileri 
</HEADLINE>
<TEXT>


2004'ün ilk 9 ayında, yaşları 10 ile 18 arasında değişen 18 çocuk, tedavi için ÇEMATEM'e başvurdu. Uzmanlara göre, uyuşturucuya başlama mek nları da ev partilerine taşındı 

Şükran Özçakmak 

Bakırköy Prof. Dr. Mazhar Osman Ruh Sağlığı ve Sinir Hastalıkları Eğitim ve Araştırma Hastanesi bünyesinde hizmet veren Alkol ve Madde Bağımlılığı Araştırma, Tedavi ve Eğitim Merkezi AMATEM ile Çocuk ve Ergen Madde Bağımlılığı Araştırma, Tedavi ve Eğitim Merkezi'nin ÇEMATEM istatistiklerine göre uyuşturucu kullanma yaşı 13'e düştü. 

Bilgisayarları çalındı 
2004 Ocak - Eylül ayları arasındaki 9 aylık dönemde ÇEMATEM'e tedavi için bin 18 10 - 18 yaş çocuk başvurdu. Eylül sonrası için istatistik verilemiyor. Nedeni ise geçen bayram tatilinde ÇEMATEM'deki hasta bilgilerinin yüklendiği iki bilgisayarın çalınması. Bu rakam, bir önceki yıla oranla yüzde 40 artmış. ÇEMATEM Klinik Şefi Doç. Dr. Kültegin Ögel de 2000 yılından bu yana başvuran çocuk sayısında 2 - 3 kat artış gözlendiğini belirtti. 
Uyuşturucuya başlama mek nlarının bar, kafe, diskolardan ev partilerine taşındığına dikkat çeken uzmanlara göre, bağımlılığa kadar bedava dağıtılan uyuşturucu madde, sonra kullananları ya satıcı yapıyor ya da gasp, hırsızlık gibi suçlara yöneltiyor. Genç kızlar ise fuhuş batağına saplanıyor. 
Uyuşturucu tacirleri, tedavi olmak için hastaneye yatanları da rahat bırakmıyor. Tedavi bahanesiyle AMATEM kliniğine yatan satıcılar, alınan önlemlere rağmen içeri uyuşturucu madde sokmayı başarıyor. 
ÇEMATEM'de görevli Doç. Dr. Defne Tamar Gürol, lise son sınıf öğrencisi olan hastasının, "Okulda eskiden uyuşturucu kullananı döverlerdi, şimdi kullanmayanı dövüyorlar" dediğini belirterek, tehlikenin altını çiziyor. Tamer, şöyle diyor 
"Çoğu, devamsızlıktan veya uyuşturucu kullandığı tespit edildiği için tasdiknameyle atılmış. Tedavi sonrası okula gidemeyen çocuk, kendisini toplumdan soyutlamış kabul ediyor. Yeniden madde kullanmaya başlıyor." 

Tacirler bedava dağıtıyor 

VAKA 1 4 çocuklu ailenin 15 yaşındaki ikinci oğlu. Meslek lisesi öğrencisi. Tekstilci baba, okulda sandığı oğlunu, arkadaşlarıyla sokakta esrar içerken yakalıyor. ÇEMATEM'e getiriyor. Oysa o, bir yıl önce okulun yakınında bedava verilen hapla başlamış uyuşturucuya. Yönetim öğrenince okuldan alınmasını istedi. ÇEMATEM, devreye girerek devamsızlık için rapor verdi. 3 ay sonra tekrar madde kullanmaya başladı. Okuldan atılınca da baba, oğlundan vazgeçti. 
VAKA 2 Mide bulantısı ve şiddetli karın ağrısıyla hastaneye kaldırılan 14 yaşındaki kız öğrencinin idrar tahlilinde, madde kullandığı belirlendi. Anneyle çatışma içinde. 2 ay yataklı tedavi gördükten sonra taburcu edildi ancak, eski arkadaşları rahat bırakmadı. Ailesi, onu İstanbul dışına gönderdi. 


</TEXT>
</DOC>
