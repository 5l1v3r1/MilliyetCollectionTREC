<DOC>
<DOCNO> 318149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/24/son/sondun11.html </URL>
<DATE> 2005/02/24/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Öğrencilerden ABD askerlerine 'şok' mektuplar 
</HEADLINE>
<TEXT>

     BBC 

      İngiliz The Guardian gazetesinin sayfalarında bugün, Irak'ta bulunan Amerikan askerlerine gönderilen bazı mektuplarla ilgili bir haber yer alıyor. 
     Habere göre, Amerika'da bir öğretmen, öğrencilerinin gönderdiği bu mektuplar nedeniyle özür dilemek zorunda kalmış. 
     Nedeniyse mektuplarda kullanılan ifadeler. Haberin ayrıntıları şöyle 
     "11-12 yaşlarındaki bir öğrenciden gelen bir mektupta şöyle bir soru var 'Sizin ya da bir diğer askerin öldürdüğü kaç tane sivil gördünüz '. 
     Bir başka mektuptaysa şu ifadeler kullanılmış 'Masum insanları öldürmeye zorlandığınızı hissediyorum. Irak bize hiç saldırmadı. Eğer Bush ülkesini o kadar düşünseydi, Usame Bin Ladin'i bulmaya çalışırdı. Bush bu savaşın teröre karşı olduğunu söylüyor. Hangi terör Irak'tan bir terörist ismi söyleyin bana. Ben biliyorum ki söyleyemem'. 
     Mektupları alan Er Rob Jacobs ise yazılanlarla ilgili şöyle diyor 'Söyleyecek güzel bir şeyleri yoksa, hiçbirşey söylemesinler daha iyi." 
     
</TEXT>
</DOC>
