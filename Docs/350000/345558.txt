<DOC>
<DOCNO> 345558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/25/spor/spo20.html </URL>
<DATE> 2005/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Haftanın Kare Ası 
</HEADLINE>
<TEXT>


YAKAN TOP Nilay YILMAZ 


Sonunda ligin başı koptu, kuyruğunun kopuş işlemi son haftaya kaldı. Fenerbahçelilerin hepsi bu akşam Milanlı artık. Saracoğlu'ndaki maçtan sonra -haklı olarak- kıyameti koparan Trabzonspor, Fenerbahçe sayesinde, bir aksilik çıkmazsa, Şampiyonlar Ligi'ne katılacak. Ahmet Çakar, Galatasaray'ı Osmanlı İmparatorluğu'na benzetmiş Halil Özer, Galatasaray'da takımın yarısının değiştirilmesi gerektiğini yazmış. Reha Muhtar, Tanrı'nın bu sene herkesi mutlu ettiğini dile getirmiş Gökmen Özdenak ise, Fenerbahçe yönetimini kutlamış . İşte bu Haftanın Kare Ası 
Ahmet Çakar Şampiyon haklıdır - Sabah ...Ve Galatasaray için yıkıcı ağır ve kötü yıllar artık başlıyor. Tıpkı Osmanlı İmparatorluğu gibi... Dün geceki son düdükle birlikte "Lale Devri" de sona erdi... 
Halil Özer Beklenen oldu - Süper Taktik ...Bu takım zaten ite - kaka geldi buraya. 100. yıl hürmetine bile 7 puan geride. Galatasaray'ın yeni bir heyecan yaratması için takımın yarısını değiştirmesi gerekiyor. Asıl soru da zaten o. Bunu nasıl becerecekler Seyrantepe'deki stat kadar para harcaması gerekir... 
Reha Muhtar Şampiyonluk 5 işareti - Sabah ...Sonunda herkes hakettiğini aldı. F.Bahçe, G.Saray'ı yenerek şampiyonlukla kucaklaştı. G.Saray, ezeli rakibini 5-1 yenerek kupa sahibi oldu. Beşiktaş da F.Bahçe'yi Kadıköy'de kalecisiz 4-3 yenerek tarihi bir galibiyet elde etti. Trabzonspor da bütün bu hengamenin içinde Şampiyonlar Ligi'ne yaklaştı. Tanrı, bu sene herkesi bir şekilde mutlu etmeye karar vermişti... 
Gökmen Özdenak TFF değil TFF-FB - Star ...Fenerbahçe'yi her şeye rağmen kutluyorum. Medyasıyla, yöneticileriyle saha dışında mükemmel bir takım oyunu ortaya koydular. Gerekli yerde rakiplere pres yaptılar, gerekli yerlerde savunmaya çekildiler. Herkesi uyuttukları anlarda da boş kalelere gollerini attılar .. 

Nicolas Anelka, bir ürün tanıtma müdürü gibi çalışır. 
Jean-François Jeanne 


Haberiniz var mı 

1912 yılına kadar kaleciler, kendi yarı sahalarının herhangi bir yerinde topa elle müdahale edebiliyorlardı. Ve topu bu şekilde yakalayıp, diğer takımın kalesine doğru gönderiyor ve rahatlıkla gol atabiliyorlardı. Ancak bir maçta her iki takımın da kalecisi aynı şeyi yapınca bu kural değişti. Kendi ceza alanları dışında topa elle müdahale etmeleri yasaklandı. 



Enn güzel sarı, enn güzel lacivert 
Sevgili Fenerbahçeliler, geçmişte başka takımlar da şampiyonluklar kazandılar ama Sarı Lacivertli Fenerbahçe armadasına şampiyonluk bir başka türlü yakışıyor kardeşler. 
Hulki İlgün - Fanatik 

Haydi GS'liler siz de Feneriumlara 
Yeni çıkan tişörtlerimizden 35 milyon satarız. 
FB Asbaşkanı Mahmut Uslu 

Hem de sıcacık 
Aziz Yıldırım'ın şampiyonluğun alınmasıyla beraber taze taze söylediği sözleri vardı. 
Reha Muhtar - Futbol Ateşi, ATV 

Sezon başı daha iyi olur 
Bu şampiyonluk şimdi değil, 8 hafta önce ilan edilmeliydi. 
Selim Soydan - Vatan 

Yanlış maça gitmişsin abi 
Sarı Lacivertli seyirciler ne kadar büyük bir taraftar olduğunu bir kez daha kanıtladı. 90 dakika boyunca takımını destekleyen taraftarlar maç içinde bir küfüre bile tenezzül etmedi. 
Cemil Turan - Star 

Biraz geç olmadı mı 
Ersun Yanalcı olmak zorundayız artık. 
Ziya Şengül - Telegol, Star 

İyi ki antrenör değilmişsin 
Takımın en kötü oyuncusu Nobre'ydi, ama o da gol attı. Onu da kutlamak gerek, gerçi ben antrenör olsam onu oyundan alırdım. 
Can Bartu - Hürriyet 

Ulueren iş başında 
Ersun Yanal olayı bu kadar kangren olmuşken, sen bu kolu, gövdeyi, kafayı neresiyse artık keseceksin. 
Serhat Ulueren - Telegol, Star 

Lütfen lütfen lütfen 
Lütfen silahını kullanma Türkiye 
Ercan Taner - Lig TV 






Biz bize benzeriz 





</TEXT>
</DOC>
