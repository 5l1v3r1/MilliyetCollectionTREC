<DOC>
<DOCNO> 348157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/02/son/sondun14.html </URL>
<DATE> 2005/06/02/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Avrupa'yı korkutan göç 
</HEADLINE>
<TEXT>

     Çoğu Doğu Avrupalı 10 yeni AB üyesinden, 'varlıklı' eski üye ülkelere göç yaşanıyor Avrupa Birliği'nin zengin üyelerinin, yeni katılan 10 üye ülkeden önemli ölçüde göç aldığı belirlendi. 
     Avrupa Birliği'nin geçen yılki genişlemesinden sonraki yedi ayda, yeni üyelerden eski üyelere 100 binden fazla kişi göç etti. 
     Alman Ekonomik Araştırmalar Enstitüsü'nün araştırmasında, sekiz Doğu Avrupa ülkesiyle Güney Kıbrıs ve Malta'nın AB üyesi olduğu 1 mayıs 2004'ten yıl sonuna kadar bu ülkelerden 100-150 bin kişinin eski AB üyelerine göç ettikleri belirtildi. 
     Bu kişilerin en çok tercih ettiği ülkenin, 50 bin kişinin göç ettiği İngiltere olduğu belirlendi. 
     Araştırmada, Almanya, Avusturya ve İtalya'ya geçiş için mevzuatın daha karmaşık olması nedeniyle genelde İngiltere'nin tercih edildiği kaydedildi. 
     Araştırmaya göre, bu üç ülkede göçle ilgili yasalar olmasaydı, bu ülkelere de aynı dönemde 270 bin kişi göç edecekti. 
     Göç, Avrupa ile ilişkilerinde Türkiye için de önemli bir konu. Avrupa Birliği ülkelerinin Türkiye'nin birliğe tam üyeliğine karşı isteksiz davranmalarındaki başlıca sebepler arasında, tam üyelik gerçekleştikten sonra Türkiye'den Avrupa'ya yeni bir göç dalgasının başlama olasılığı gösteriliyor. 
     
</TEXT>
</DOC>
