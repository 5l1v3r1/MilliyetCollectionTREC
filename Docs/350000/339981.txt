<DOC>
<DOCNO> 339981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/05/son/sonyas04.html </URL>
<DATE> 2005/05/05/ </DATE>
<TIME> 07.55 </TIME>
<AUTHOR>  </AUTHOR>
<HEADLINE>
Brancusi'nin heykeline rekor fiyat. 27 milyon 450 bin dolar 
</HEADLINE>
<TEXT>

     Rumen heykeltıraş Constantin Brancusi’nin "Bird in Space" Uzayda Kuş adlı eseri, Christie’s adlı müzayede evinde yapılan satışta 27 milyon 450 bin dolardan alıcı buldu. 
     Eser için ödenen paranın şimdiye kadar bir müzayedede bir heykel için ödenen en yüksek miktar olduğu belirtildi. Daha önce bir müzayedede en çok para ödenerek satın alınan eserin de yine Brancusi’ye ait "Danaide" adlı eser olduğu ve 18 milyon 159 bin 500 dolardan satıldığı kaydedildi. 
     Müzayede öncesinde 1921-22 yılında yapılmış mermer heykelin 8 milyon ile 12 milyon dolar arasında bir fiyata satılacağını hesaplayan müzayede uzmanları, müzayedeye telefonla katılan 2 müşteri arasında başlayan savaş sonucu eserin 27 milyon 450 bin dolara satıldığını ifade ettiler. Eser için müzayede şirketine ödenecek komisyon ücretiyle birlikte heykelin fiyatı 29.4 milyon doları buluyor. 
     
</TEXT>
</DOC>
