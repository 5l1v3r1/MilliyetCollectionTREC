<DOC>
<DOCNO> 328479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/30/son/sondun52.html </URL>
<DATE> 2005/03/30/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Rum Kesimi Nisan ayında dolaylı görüşmeler başlayabilir 
</HEADLINE>
<TEXT>

     Güney Kıbrıs Rum Yönetimi Dışişleri Bakanı Yorgo Yakovu, ''çözüm çabalarını ilerletmek amacıyla Nisan ayında dolaylı görüşme yapılmasının olası olduğunu'' söyledi. 
     KKTC Başbakanı Mehmet Ali Talat'ın, ''seçimlerden sonra Kıbrıs konusunda inisiyatif başlatması için BM'den talepte bulunacağı'' yönünde dün yaptığı açıklamayı yorumlayan Yakovu, ''bu açıklamanın hava atma niteliğinde olduğunu'' iddia etti. 
     Yakovu, ''yeni bir girişimin başarılı olması için iyi bir hazırlık yapılması gerektiğini'' ifade ederek, ''BM merkezinde bu yönde bir dizi temas yaptıklarını'' kaydetti. 
     Gümrük Birliği Ek Protokolü'ne de değinen Yakovu, ''Türkiye'nin protokolü 10 yeni üye ülkede 3 Ekim'den önce uygulamaya koymasının olası olduğunu'' söyledi. 
     
</TEXT>
</DOC>
