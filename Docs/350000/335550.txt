<DOC>
<DOCNO> 335550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/21/son/sonsiy08.html </URL>
<DATE> 2005/04/21/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
AKP'li başkan görmesin diye dansöz fotoğrafı kapatıldı 
</HEADLINE>
<TEXT>

     Pınar YILDIRIM DHA 

BURSA Osmangazi Belediye Başkanı AKP'li Recep Altepe'nin, mahalle muhtarlarına bir yıllık icraatlarını anlatmak için düzenlediği toplantının yapıldığı salonun duvarında bulunan dev dansöz fotoğrafı, beyaz bir örtüyle kapatıldı. Daha sonra başlayan toplantıya AKP Milletvekili Niyazi Pakyürek ile 92 mahalle muhtarı katıldı. 
     Bursa'nın merkez ilçelerinden Osmangazi Belediye Başkanı AKP'li Recep Altepe, belediyenin bir yıllık icraatlarını anlatmak ve muhtarların sorunlarını dinlemek için 5 yıldızlı Almira Otel'de toplantı düzenlendi. Toplantıya, AKP Bursa Milletvekili Niyazi Pakyürek, Osmangazi Kaymakamı Sebahattin Öztürk ile ilçe sınırlarındaki 92 muhtar katıldı. Toplantının yapıldığı salonun duvarında bulunan yaklaşık 1 metre genişliğinde ve 3.5 metre boyundaki beyaz bir örtü dikkati çıktı. Muhtar ve parti temsilcileri duvara asılan beyaz örtünün önündeki masalarından toplantıyı izledi. Toplantı sonunda ise beyaz örtünün altında bir dansöz fotoğrafı bulunduğu ortaya çıktı. 
     Bir dansözün oynarken arkadan görüntülendiği ve 15 yıldır aynı duvarda bulunduğu öğrenilen fotoğrafının toplantı nedeniyle örtüyle kapatıldığı belirtildi. 
     

     
</TEXT>
</DOC>
