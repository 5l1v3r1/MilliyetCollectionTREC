<DOC>
<DOCNO> 316754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/19/son/sonspo25.html </URL>
<DATE> 2005/02/19/ </DATE>
<TIME> 21.13 </TIME>
<AUTHOR>  </AUTHOR>
<HEADLINE>
Galatasaray Ali Sami Yen'de esti... 
</HEADLINE>
<TEXT>

     Birinci Süper Futbol Ligi'nde Galatasaray, Sakaryaspor önünde Hakan Şükür'ün ilk yarıda penaltıdan bulduğu golle karşılaşmayı 1-0 önde tamamladı. 
     
     İLK YARI 

     4. dakikada hızla atağa çıkan Galatasaray'da, Necati'nin ceza yayı üzerinden yaptığı sert vuruşta, top üstten auta gitti. 
     20. dakikada Conceiçao'nun yaklaşık 25 metreden çok sert şutunda top kaleciden döndü. İkinci pozisyonda meşin yuvarlak Necati'ye geldi, ancak hakem Hakan Sivriselvi yardımcısı Ufuk Şepik'in bayrağına uyarak ofsayt kararı verdi. 
     25. dakikada Ergün'ün sağdan yaptığı ortada, topu ceza alanının sol bölümünde kontrol eden Hakan Şükür'ün dönerek vuruşunda, meşin yuvarlak üstten auta gitti. 
     29. dakikada Hakan Ünsal, ceza alanı içinde Ragıp ile girdiği mücadelede yerde kalırken, hakem penaltı noktasını gösterdi. Atışı kullanan Hakan Şükür, topu filelere gönderdi 1-0. 
     38. dakikada sağdan Sabri'nin ceza alanına yaptığı ortada, kaleci Şenol'un uzaklaştırmaya çalıştığı topa ceza alanında Ayhan kafayı vurdu. Ancak meşin yuvarlak üstten auta gitti. 
     45. dakikada Fatih Ceylan'ın soldan yaptığı ortada, Song'u da geçen meşin yuvarlağa yakın mesafeden Burak dokunamadı ve ilk yarı Galatasaray'ın 1-0 üstünlüğüyle sona erdi 
     
</TEXT>
</DOC>
