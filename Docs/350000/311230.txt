<DOC>
<DOCNO> 311230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/01/spor/spo15.html </URL>
<DATE> 2005/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Ara transfer bugün bitiyor 

FUTBOLDA 2004-2005 sezonunda ara transfer dönemi bugün bitiyor. 1 Ocak 2005 tarihinde başlayan süreç, Futbol Federasyonu'nun çalışma saati bitimi olan 18.00'de sona erecek. 

Kura yarın 

TÜRKİYE Kupası'nda çeyrek ve yarı final maçlarının kura çekimi yarın İstanbul'da yapılacak. Futbol Federasyonu tarafından yapılan açıklamaya göre, çeyrek finallerin 2 Mart, yarı finallerin ise 20 Nisan'da yapılacağı ifade edildi. 

Yeni düzenleme 

UEFA, anlaşma sağlanması durumunda 2008 Avrupa Futbol Şampiyonası finallerine, eleme gruplarında 3. olan takımlar da gidebilecek. İsviçre'nin Nyon kentindeki UEFA merkezinde yarın yapılacak yönetim kurulu toplantısında, anlaşmaya varılması durumunda EURO - 2008'e gidecek takımları belirlemek için yapılacak eleme turu maçlarında yeniden düzenlemeye gidilecek. 

Ayhan için 4. duruşma 

SÜREYYA Ayhan bir kez daha Ceza Kurulu önüne çıkacak. Olimpiyatlar öncesi doping kontrolüne girmediği gerekçesiyle IAAF'ın hakkında soruşturma açtığı ve cezasının Türkiye tarafından verilmesini istediği milli atlet Ayhan'ın 4. duruşması bugün yapılacak. Kurulun 5 gün içinde nihai karar vermesi bekleniyor. 

Arıboğan protestosu 

FUTBOL Futbol Federasyonu'nda deprem yaşandı. Federasyon hukuk kurulu üyesi ve kulüp lisans departmanı sorumlusu avukat Kemal Kapulluoğlu, Lütfi Arıboğan'ın genel sekreterliğe getirilmesi ve federasyon bünyesinde futbol dışı örgütlenmeyi protesto ettiğini belirterek görevinden istifa etti. 

Şare slalomda 6. 

İTALYA'DA düzenlenen Uluslararası FIS yarışlarında Hamit Şare, slalomda 6. oldu. Arpica Kayak Merkezi'ndeki yarışlarda Şare'nin, birçok ünlü kayakçıyı geride bıraktığı belirtildi. 

Yanıt'tan rekor 

BALKAN Salon Şampiyonası hazırlanan atletlerimiz Bükreş'teki yarışlarda bir Türkiye rekoru kırdı, bir de Avrupa Şampiyonası baraj derecesi elde etti. 60 metre engellide Nevin Yanıt, 8.47'lik zamanıyla kendisine ait gençler Türkiye rekorunu yeniledi. Erkekler uzun atlamada 7.65'lik dereceye ulaşan Erdun Mutlu da 23 yaş altı Avrupa Şampiyonası barajını aştı. 

Sakarya'ya Kongolu 

SAKARYASPOR, transferin son gününde Belçika 2.Ligi takımlarından P. Maasmechelen'de oynayan Kongolu Kabongo'yu renklerine bağladı. 18 yaşındaki oyuncu Yeşil-Beyazlılar'la 3.5 yıllık sözleşme imzaladı. 

Filede dün 

Fenerbahçe - Anadolu V. İht 3-0 
Numune - İller Bankası 1-3 

Filede bugün 

İst. Eczacıbaşı S.S. 
16.30 Numune - Eczacıbaşı 

KISA KISA 

SIVASSPOR Teknik Direktörü İsmail Kartal, zorlu bir haftayı geride bıraktıklarını belirtti. Kartal, "Telekom maçını son dakikada şansımızla kazandık. Bütün takımlar iyi transfer yaparak güçlendi. İşimiz zorlaştı" dedi. 
BURSASPOR galibiyeti ile lige iyi başlayan Vestel Manisaspor Teknik Direktörü Levent Eriş, her maçın final olduğunu söyledi. Eriş. "Camiaya adeta sihirli değnek dokundu. Bütün kent bir amaç etrafında birleşti. İşte bu hava bizi amacımıza taşıyacak" diye konuştu. 
MALATYASPOR, Angolalı forvet oyuncusu İgor Mbanino'ya 4.5 yıllık imza attırdı. Aykut Kocaman'ın isteği üzerine Antalya kampında denenen 21 yaşındaki Mbanino renklere bağlandı. 
KAYSERİSPOR, transferin son gününde Çek takımlarından Sparta Prag'ın orta saha oyuncusu olan Rastislav Michaliç'i renklerine kattı. Slovak oyuncu, bir yılı opsiyonlu 2.5 yıllık sözleşmeye imza attı. 


</TEXT>
</DOC>
