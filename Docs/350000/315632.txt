<DOC>
<DOCNO> 315632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/16/spor/spo10.html </URL>
<DATE> 2005/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Nihat Kahveci ayaklanması 
</HEADLINE>
<TEXT>


Real Sociedad taraftarı, transfer dedikodularının artması üzerine, "Nihat'ı satan, bizi de satar" diyerek, yönetimi bu konuda daha dikkatli olmaya davet etti 

MEHMET ÇİFTÇİ 


İsyan ettiler 
İSPANYA'DAKİ 100. maçında 51. golüne imza atan Nihat Kahveci hakkındaki transfer söylentileri, Real Sociedad taraftarını ayağa kaldırdı. "Nihat'ı satan bizi de satar, Nihat'ı satarsanız, stadı yakarız" sloganlarıyla yönetimi topa tutan taraftarlar, Sociedad yönetiminden derhal bu transfer söylentilerine son vermesi çağrısında bulundu. 

'Kimse satın alamaz' 
BAŞKAN Astizarran, bu isyan karşısında resmi bir açıklama yaparak, Nihat'ın kendi evlatları kadar değerli bir oyuncu olduğunu ifade etti, "Onu hiç kimse satın alamaz" dedi. Nihat ise taraftarın yüreğine su serperek "Takımımın kötü günler geçirdiği bir dönemde, para uğruna takımı yarı yolda bırakacak bir futbolcu değilim" diye konuştu. 


</TEXT>
</DOC>
