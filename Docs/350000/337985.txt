<DOC>
<DOCNO> 337985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/spor/spo09.html </URL>
<DATE> 2005/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Beraberlik haftası 
</HEADLINE>
<TEXT>


Serie A'da birçok maç beraberlik kokuyor. Fatih Terim'in iki eski takımı Artemio Franchi'de karşı karşıya. Altı haftadır kazanamayan Fiorentina kümede kalmak için puan almak isteyecek 


Chievo ve Parma'dan sonra PSV'yi de gol yemeden geçen Milan moralli. Juventus ve Inter'le gollü müsabakalar yapan ve umut veren Fiorentina'nınsa bu kez umuttan fazlasına ihtiyacı var. İlk maçı 6 golle kazanan Milan, Firenze'de de favori. 

Bomba Siena 
Milan ve Roma'yı yendikten sonra Udinese'yle gol düellosundan mağlup çıkan Siena çıkışını sürdürebilir. Hedefsiz Inter, Siena'ya kaybederse sürpriz olmaz. 

Banko Parma 
İç sahada üst üste Livorno ve Roma ile oynayacağı maçları ölüm kalım savaşı gören Parma'nın UEFA iddiası zayıflamış Livorno'ya puan kaybetmesi mucize olur. Banko Parma. 

Juventus tek farkla 
Orta sıralarda yer alan Bologna'nın Della Alpi'den puan alması sürpriz olur. Juventus tek golle de olsa kazanacak güçte. 

Cagliari-Reggina 
5 haftadır kazanamayan Cagliari bu kez galibiyete yakın taraf. Beraberlik de düşünülmeli, 1 puan iki tarafı da üzmez. 

Messina-Sampdoria 
Kendi evi Giovanni Celeste'de rakiplerine kolay kolay geçit vermeyen Messina hedefsiz olmanın sıkıntısını yaşayabilir. Şampiyonlar Ligi sevdalısı Sampdoria deplasmandan puan koparabilir. Önce beraberlik. 

Lecce-Lazio 
Evindeki son 3 maçta berabere kalan Lecce, Lazio'yla da puanları paylaşabilir. Önce beraberlik. 

Palermo-Chievo 
Kendi evi La Favorita'nin her zaman favorisi olmayı başaran Palermo, bu kez de galibiyete yakın taraf. 

Roma-Brescia 
Son 8 maçta 1 puan alabilen Roma hızla düşme hattına ilerliyor. Brescia ise can havliyle Milan ve Palermo deplasmanlarından sonra Olimpiyat Stadı'ndan da puan çıkarır. 

Atalanta yenilmez 
Kümede kalmak için büyük savaş veren Atalanta, Udinese'den de puan alarak 6 maçta 13 puanlık başarılı serisini sürdürecektir. Önce beraberlik. 


</TEXT>
</DOC>
