<DOC>
<DOCNO> 312914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/06/son/sonspo20.html </URL>
<DATE> 2005/02/06/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Alman BZ gazetesi Yıldıray, Hertha'yı milyonluk yarışa taşıyor... 
</HEADLINE>
<TEXT>

     Almanya Birinci Futbol Ligi'nde Bundesliga Hertha BSC Berlin'nin Mainz 05'e karşı deplasmanda aldığı 3-0'lık galibiyette 2 gol atan ve 1 gol de attıran milli futbolcu Yıldıray Baştürk, Alman gazetelerinde manşetelere taşındı. 
     Alman BZ Gazetesi, Mainz 05 galibiyetinden sonra ligde 4. sıraya yükselen Hertha BSC Berlin'nin, Avrupa Şampiyonlar Ligi'ne katılma yolunda ilerlediğini belirterek, ''Yıldıray Baştürk, Hertha'yı milyonluk yarışa taşıyor'' başlığını kullandı. 
     Son sayfasını Yıldıray'a ayıran BZ, Yıldıray'ın Mainz 05'de parladığını belirterek, milli futbolucunun bu takımı dün neredeyse tek başına devirdiğini yazdı. 
     Galibiyet sonrası gazeteye yaptığı açıklamalarda bulunan Yıldıray, ''Hertha için oynamak çok hoşuma gidiyor. Yavaş yavaş kafa toplarında da başarılı olmaya çalışıyorum'' dedi. 
     Futbol oynadığı yıllarda attığı kafa golleriyle ünlenen Hertha BSC Berlin'in menajeri Dieter Höness de, ''Yıldıray, herhalde benim videolarımı izledi. Söyleycek tek şey, Baştürk'ün harika bir tekniği olduğu'' dedi. 
     Berliner Kurrier Gazetesi de, ''Mainz battı, Hertha gülüyor'' başlığıyla verdiği haberde, ''Mükemmel Yıldıray, evsahibi takımın karnaval havasını bozdu'' ifadesini kullandı. Yıldıray'ın, oyundaki en kısa boylu oyuncu olduğunu belirten gazete, milli futbolcuyu günün adamı olarak nitelendirdi. 
     
</TEXT>
</DOC>
