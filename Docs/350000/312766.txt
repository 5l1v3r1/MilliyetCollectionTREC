<DOC>
<DOCNO> 312766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/06/guncel/axgun01.html </URL>
<DATE> 2005/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir yanımızda kar bir yanımız bahar 
</HEADLINE>
<TEXT>


Trakya'da TEM'de mahsur kalan araçları asker kurtardı. Doğu'da öğrenciler okula 20 km yürüdü. Bodrum'da ise sıcaklık 20 dereceydi 

DOĞAN HABER AJANSI 

Balkanlar'dan gelen soğuk ve kar yağışı nedeniyle 20 saat kapalı kalan TEM otoyolu, kontrollü olarak trafiğe açıldı. TEM'de mahsur kalan TIR ve otomobillerin yardımına Mehmetçik koştu. Havsa-Edirne arasında kayıp yolu kapatan TIR'ı Mehmetçik çekti. İpsala Gümrük Kapısı'nda mahsur kalan Rusya'nın Ankara Büyükelçisi Petr Stegny ve eşi, özel bir helikopterle kurtarılarak İstanbul'a götürüldü. 
Yatılı ve pansiyonlu ilköğretim okullarında okuyan öğrenciler, Doğu Anadolu'yu etkileyen kar yağışı nedeniyle, eğitim yılının yarın başlayacak ikinci yarısına çileli biçimde "merhaba" demek zorunda kalacak. Öğrenciler, 20 kilometrelik yolu 8 saatte tamamladı. 

Türkiye'nin büyük bölümü karla mücadele ederken, sıcaklığın 20 dereceye ulaştığı Bodrum'da ise bahar havası yaşandı. Vatandaşlar piknik için Bodrum ve Milas'ta yaylalara çıktı. 



</TEXT>
</DOC>
