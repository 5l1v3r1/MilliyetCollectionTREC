<DOC>
<DOCNO> 342366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/14/dunya/dun02.html </URL>
<DATE> 2005/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Devrimlerden korktu 
</HEADLINE>
<TEXT>



Yaklaşık 16 yıldır Özbekistan'ı yöneten İslam Kerimov, muhalefete yönelik baskıları nedeniyle insan hakları örgütleri tarafından eleştiriliyor. Komünist Parti şefliğinden gelen Kerimov, şimdiye kadar düzenlenen hiçbir seçime muhalefet liderlerinin katılmasına izin vermedi. Özbek lider, muhalefeti sürekli olarak aşırı dincilerle işbirliği yaparak laik düzeni yıkmaya çalışmakla suçluyor. Kerimov, Afganistan savaşı öncesinde ABD'ye yakınlaşmış ve bu ülkeye üs kurma izin vermişti. Ancak, insan hakları ihlalleri nedeniyle Washington'dan beklediği yakınlığı göremeyen Kerimov, yeniden Moskova'ya yöneldi. Muhalefet kaynakları, Kerimov'un Gürcistan, Ukrayna ve komşu Kırgızistan'daki barışçı devrimlerden endişeye kapılarak yönetimini daha da sertleştirdiğini söylüyor. 


</TEXT>
</DOC>
