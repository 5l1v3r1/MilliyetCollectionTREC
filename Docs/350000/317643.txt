<DOC>
<DOCNO> 317643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/22/son/sontur27.html </URL>
<DATE> 2005/02/22/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
SSK'lıların kuyruk çilesi bugün de sürüyor... 
</HEADLINE>
<TEXT>

     Bolu'da SSK'lılar Devlet Hastanesi'ne dönüşen SSK Hastanesi'nde hasta kayıt işlemlerini yaptırabilmek için uzun kuyruklar oluşturdular. 
     Bolu Köroğlu Devlet Hastanesi'ne muayene olmak için gelen hastalar, hastanenin bilgisayar sistemi yeni uygulamaya hazır olmadığı için hasta kayıt işlemlerinin yapıldığı gişeler önünde uzun kuyruklar oluşturdu. 
     Kuyrukta bekleyen hastalardan Ali Işık, sabah saat 07.00'dan itibaren sıra beklediklerini belirterek, ''İşlem yaptırabilmek için bir kaç yerde saatlerce sıra bekliyoruz. Sırada beklerken unuttuğunuz bir şey olduğunda bir gün boyunca sırada beklemek gerekiyor. Bu bize yapılan haksızlık, sıra gelene kadar insan daha kötü bir şekilde hasta oluyor'' dedi. 
     Bolu Köroğlu Devlet Hastanesi'ne muayene olmak için gelen hastalar, zaman zaman izdihama neden olurken, tartışmalar da yaşanıyor. 
     Sıra almak için bekleyen hastalar arasında anneleri ile birlikte gelen küçük çocuklarda yer alıyor. 
     Bolu Köroğlu Devlet Hastanesi yetkilileri ise hasta kayıt işlemlerinin yapıldığı bilgisayar alt yapısında yaşanan sorun nedeniyle yoğunluk oluştuğunu söylediler. Yetkiler, sorunun giderilmesi için çalışmaların sürdürüldüğünü belirttiler. 
     
</TEXT>
</DOC>
