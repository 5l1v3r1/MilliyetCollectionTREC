<DOC>
<DOCNO> 318939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/27/ekonomi/eko07.html </URL>
<DATE> 2005/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk Tuborg Top hükümette 
</HEADLINE>
<TEXT>


BANU ŞEN İzmir 

Türk Tuborg Kurumsal İlişkiler ve İhracat Başkan yardımcısı Taner Ciğer, iki yıldır alkollü içkilere konulan vergilerin tüm sektörü rahatsız ettiğini söyledi. Bu konuda hükümetle görüşmeler yaptıklarını, AB'deki uygulamaları anlattıklarını ve en yüksek vergilerin Türkiye'de olduğunu vurguladıklarını belirten Ciğer, şöyle devam etti 
"Tüm bunlara karşılık olarak hükümetin verdiği sözler de var. Henüz o sözleri tutmadılar ancak verdikleri sözleri tutmalarını bekliyoruz. Şimdi top sözü verenin ayağında, nereye atacağını merakla bekliyoruz." 
Vergiler arttıkça tasarruf tedbirleri aldıklarını ve maliyetleri kısmaya çalıştıklarını kaydeden Ciğer, "K r ile zarar kardeştir. 2003'te k r ettik, 2004'te zarar etmiş olabiliriz ancak daha 2005 var" dedi. 
Türk Tuborg'un yüzde 95.52'sini elinde bulunduran Danimarkalı Carlsberg'in Yönetim Kurulu Başkanı Nils Smedegard Andersen'in açıklamalarına yer veren Börsen gazetesi, şirketin vergi artışı nedeniyle Türkiye'de zarar ettiğini ve bu nedenle çekilmeyi düşündüğünü yazmıştı. Kendilerine henüz bu doğrultuda bir karar iletilmediğini belirten Ciğer, "Carlsberg 140 ülkede faaliyet gösteriyor. Grubun iki önemli markası Tuborg ve Carlsberg. Tuborg da Danimarka'dan sonra en çok Türkiye'de satılıyor. Dolayısıyla böyle bir pazardan çok kolay vazgeçilmez" diye konuştu. 


</TEXT>
</DOC>
