<DOC>
<DOCNO> 323134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/12/yazar/tamer.html </URL>
<DATE> 2005/03/12/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Türkiye daha hızlı gelişsin istiyorsanız... 
</HEADLINE>
<TEXT>

TESEV'in araştırmasına göre kadınlarımızın az eğitim görmüş olması, Türkiye'nin gelişmesinin önündeki çok önemli bir engel 
Geçenlerde Çağdaş Yaşamı Destekleme Derneği Başkanı Prof. Dr. Türkan Saylan'la birlikteydik. Ne müthiş işler yapıyor. En küçük detaylarla, nasıl da keyif alarak birebir ilgileniyor... Böyle olunca da kapalı kapıların her türlüsü Prof. Saylan'ın önünde açılıveriyor. Çünkü onun enerjisinde ve içtenliğinde her kapıyı açabilecek sihirli bir anahtar var. 
Anadolu'nun dağ köylerini bile karış karış dolaşmış olan Prof. Saylan, mutaassıp ailelerin kızlarını okula göndermek istemediğiyle ilgili önyargılarımızı birkaç cümlede yıkıveriyor 
"Türkiye'nin her köşesinde insanımız eğitime büyük önem veriyor ve çocuklarının eğitim görmesini çok istiyor. Kimi yerde parasızlık nedeniyle öncelik erkek çocuklara tanınıyor, kimi yerde okul o kadar uzak ki kızları göndermeye güvenlik nedeniyle cesaret edemiyorlar. Ama önlerine çözümleri koyduğunuzda kimse çocuğunu okula göndermeye hayır demiyor. Az sayıdaki direnenleri de, karşılarına geçip de konuşunca ikna ediveriyorsunuz." 

Eğitim vergisine evet 
Boğaziçi Üniversitesi'nden Prof. Dr. Binnaz Toprak ve Işık Üniversitesi Rektörü Prof. Dr. Ersin Kalaycıoğlu'nun geçen yıl TESEV için hazırladıkları İş yaşamı, üst yönetim ve siyasette kadın başlıklı araştırma da aslında Prof. Saylan'ı doğruluyor. TESEV'in anketinde sorular 2000 yetişkine sorulmuş. Dolayısıyla eğitim göremeyenlerin değerlendirmeleri, 15 - 20, hatta 25 - 30 yıl öncesine ait. Aynı sorular eğitim çağındaki gençlere ve ailelerine sorulsaydı, yanıtlar eminim Prof. Saylan'ın düşüncelerine daha da yakın çıkardı. 
Nitekim Prof. Toprak da, geçen yılki araştırmalarında Türkiye'nin dört bir yanında halkın eğitime verdiği önemin kendilerini şaşırttığı söylüyor hatta sadece eğitim için kullanılacak ekstra bir vergi vermeye istekli olanlar bile varmış. Prof. Toprak'la araştırmanın bazı bölümlerinin üzerinden geçtik. Sizlerin de ilgisini çeker diye düşünüyorum 

Kızlarımızı okutmazsak... 
Araştırmada yer alan birbirinden değerli onlarca tablodan daha başlarda, ankete katılan 2 bin kişiden büyük çoğunluğun açık tercihini görüyorsunuz. Kadınların az eğitim görmüşlüğü, Türkiye'nin gelişmesine engel mi sorusuna hem kadınların, hem de erkeklerin 80'inden "önemli, hatta çok önemli bir engel" yanıtı geliyor. 
Kadınların da erkeklerin de 90.4'ü okula gitmediklerine pişmanlar."İmk n olsaydı, lise ya da üniversiteyi bitirmek ister miydiniz " sorusuna verilen yanıtlarda kadınların biraz daha istekli oldukları dikkati çekiyor K 96.7, E 94.5. 

Aile engel, ama... 
Soru Annesinin en son bitirdiği okul 
Okur - yazar değil Kadınlarda da erkeklerde de 52İlkokul mezunu Kadınlarda da erkeklerde de 32 
Soru İlkokuldan sonra eğitime devam edememenin en önemli nedeni 
Ailesi izin vermedi K 49.2, E 10.7Ailesinin maddi durumu yetersiz K 15.3, E 27.7Yakında ortaokul yoktu K 12.3, E 16.0Çalışıp ailesine yardım etti K 4.1, E 26.7Okula gitmekten hoşlanmıyor K 11.2, E 14.9Yaşadığı yerde okuyan pek yok K 4.2, E 2.4Okumam gerekmez, evlenince eşim bakar diye düşündü K 1.6, E 0.5Çevresinde okumuşlara iyi gözle bakılmaz K 0.7, E 0 
Yine Prof. Saylan'dan öğrendik. İlköğretimi bitiren kadınlarda doğurganlık oranı 4.8'ken, orta öğretimi bitiren kadınlarda bu oran 2.1'e düşüyor. Anlayacağınız tek bir babayı bile kızını okula göndermeye ikna etmek önemli. Zaten Prof. Saylan, yıllardır boşuna nefes tüketir mi hiç 
Siz de yakın çevrenizden başlayabilirsiniz. 



</TEXT>
</DOC>
