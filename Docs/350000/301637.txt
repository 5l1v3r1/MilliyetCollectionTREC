<DOC>
<DOCNO> 301637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/28/son/sonspo06.html </URL>
<DATE> 2004/12/28/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Baliç Alacaklarımı öderlerse Konyaspor'la imzalarım, yoksa gitmem 
</HEADLINE>
<TEXT>

     Ümit Karan ve Saidou'dan sonra Baliç de yönetime sert mesaj yolladı "Alacaklarımı öderlerse Konyaspor'a imza atarım. Aksi halde gitmem". 
     
     Prensipte anlaştı ama... 

     Galatasaray’da isyancı futbolcular arasına bir yenisi eklendi Elvir Baliç. Kiralık gitmeyi reddeden Alioum Saidou ve Ümit Karan gibi, Boşnak futbolcu da idarecilere gözdağı verdi. Konyaspor’la görüştüğü ve prensipte anlaştığı öğrenilen Elvir, Yönetimden alacaklarımı talep ettim. Eğer yönetim kurulu gerekli ödemeyi yaparsa, ligin ikinci yarısında Konyaspor forması giyeceğim. Aksi takdirde Galatasaray’dan ayrılmamö açıklamasını yaptı. 
     
     Alacağı 300 bin dolar 

     Bu sözlerle, Konyaspor yolunda olduğunu doğrulayan Baliç’in, Yeşil - Beyazlı kulüp yöneticileriyle görüşerek her konuda anlaşma sağladığı ifade edildi. Elvir’in, Konyaspor’u tercih etmesinde vatandaşı Saffet Susiç’in teknik direktör olarak görev başında olmasının rol oynadığı ortaya çıktı. Baliç’in bu sezon oynadığı maçlardan ötürü Galatasaray’dan yaklaşık 300 bin dolarlık bir alacağı bulunduğu öğrenildi. 
     
</TEXT>
</DOC>
