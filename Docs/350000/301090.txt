<DOC>
<DOCNO> 301090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/26/son/sonspo05.html </URL>
<DATE> 2004/12/26/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Taner Sağır, Avrupa Şampiyonası’nda çıkamayacak 
</HEADLINE>
<TEXT>

     Olimpiyatlarda altın madalya kazandıktan sonra dizinden ameliyat geçiren Taner Sağır, nisan ayında Antalya’da yapılacak Avrupa Şampiyonası’nda podyuma çıkamayacak. 
     
     Antalya ondan mahrum 
     Podyum, yeni Halil Mutlu olarak adlandırılan Taner Sağır’ın sakatlığıyla sarsıldı... Atina’da yapılan olimpiyatlarda dünya rekorları kırarak zirveye çıkan 19 yaşındaki Sağır’ın, oyunlardan sonra dizinden geçirdiği ameliyat, başına dert oldu. Ameliyattan dolayı çalışmalarına kısa süre ara veren Sağır’ı, riske etmek istemeyen antrenörler, 17-25 Nisan tarihleri arasında Antalya’da gerçekleştirilecek Avrupa Büyükler Halter Şampiyonası’nda 77 kiloda mücadele eden milli sporcunun podyuma çıkmasını istemiyor. 
     
     Riske edilmeyecek 
     Olimpiyat Oyunları’nda kazandığı altın madalyanın keyfini çıkaramadığını ifade eden Sağır, 2004 benim için mükemmel geçti. 2005’te de büyük bir organizasyondan altın madalya kazanmak, dahası kendi ülkemde yapılan bir şampiyonada kürsüye çıkmak benim için son derece anlamlı olurdu. Ancak şampiyonaya girmem için eski performansıma ve sağlığıma ulaşmam gerekir. Bu nedenle antrenörlerim de beni riske etmek istemiyorlar. Önümde daha uzun yıllar varö açıklamasını yaptı. 
     
</TEXT>
</DOC>
