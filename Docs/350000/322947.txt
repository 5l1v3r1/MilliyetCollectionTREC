<DOC>
<DOCNO> 322947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/11/son/sonspo24.html </URL>
<DATE> 2005/03/11/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Van Hooijdonk Bu bir veda değil, çünkü bir gün geri döneceğim... 
</HEADLINE>
<TEXT>

     Fenerbahçe'den sezon sonu ayrılacağını açıklayan Hollandalı futbolcu Pierre van Hooijdonk, gelecekte sarı-lacivertli takıma teknik direktör olarak geri dönmek için elinden geleni yapacağını belirtti. 
     Van Hooijdonk, kendisine ait ''www.pierrevanhooijdonk.com'' adlı web sitesinde yaptığı açıklamada, dünkü ifadelerini yineleyerek, ''Bu bir veda değil, çünkü bir gün geri döneceğim'' dedi. 
     Fenerbahçe'den küskün ayrılmak istemediğini vurgulayan Hollandalı golcü, sarı-lacivertli ekibe teknik direktör olarak geri dönmek istediğini anlatarak, özetle şunları kaydetti 
     ''Fenerbahçe camiasına olan sevgim ve taraftarın da beni unutmayacağını bildiğim için küskün ayrılmak istemiyorum. Bir gün buraya geri dönmek en büyük hedefim ve bunun için de teknik direktörlük için kendimi geliştirip Fenerbahçe'de yeniden görev alabilmek için elimden geleni yapacağım. Bu açıklamaları buradan yapmamın sebebi ise bir süredir ortada gezen spekülasyonlara son vermek istememdir. Bu bir veda değil, çünkü bir gün geri döneceğim.'' 

     
</TEXT>
</DOC>
