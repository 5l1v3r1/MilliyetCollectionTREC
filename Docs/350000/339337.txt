<DOC>
<DOCNO> 339337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/03/son/sontur40.html </URL>
<DATE> 2005/05/03/ </DATE>
<TIME> 19.05 </TIME>
<AUTHOR>  </AUTHOR>
<HEADLINE>
Trabzon Gümüşhane karayolu heyelan nedeniyle ulaşıma kapandı... 
</HEADLINE>
<TEXT>

     Gümüşhane-Trabzon Karayolu, Mescitli mevkiinde meydana gelen heyelan nedeniyle ulaşıma kapandı. 
     Gümüşhane Valisi Veysel Dalmaz, AA muhabirine yaptığı açıklamada, Gümüşhane kent merkezine 8 kilometre uzaklıktaki Mescitli mevkiinde meydana gelen heyelan nedeniyle Gümüşhane-Trabzon Karayolu’nun ulaşıma kapandığını söyledi. 
     Vali Dalmaz, heyelan sırasında yoldan geçen Serdar Toprakçı yönetimindeki 29 AL 002 plakalı kamyonun üzerine kaya düştüğünü, hafif yaralanan Toprakçı’nın Gümüşhane Devlet Hastanesi’nde yapılan tedavinin ardından taburcu edildiğini bildirdi. 
     Olay yerinde jeolojik etüd çalışması yapıldığını ifade eden Vali Dalmaz, "Çalışmaların ardından can ve mal güvenliğini tehlikeye düşürecek bir risk görülmezse yolu trafiğe açacağız" diye konuştu. 
     
</TEXT>
</DOC>
