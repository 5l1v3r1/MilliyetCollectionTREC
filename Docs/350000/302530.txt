<DOC>
<DOCNO> 302530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/18/yasam/axyas02.html </URL>
<DATE> 2005/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
'Rakıya meze çıktı' derseniz ölürsünüz 
</HEADLINE>
<TEXT>


ŞENOL DEMİRCİ İstanbul 

Yerbilimciler, "tsunaminin sadece okyanusta olacağı" düşüncesinin aksine, deprem sonrasında dev dal gaların Türkiye kıyılarında da görülmesinin sürpriz olmayacağını belirttiler. 

'10 metre dalga' 
Kadir Has Üniversitesi'nde düzenlenen "İstanbul'un Jeolojisi" konulu sempozyumda konuşan bilim adamları Marmara'da geçmiş yüzyıllarda yüze yakın tsunami vakasının yaşandığını vurguladılar. Prof. Şükrü Ersoy, "Marmara'da oluşan bir tsunami Sarayburnu'na çarparak Eminönü'ne girdiğinde büyük su kitlesini dar bir havzada 10 metre yükseltebilir" dedi. Sahillerde kısa sürede önlemler alınması gerektiğini kaydeden Ersoy, plajlara 'tsunamide yapılacaklar' tabelasının asılması gerektiğini söyledi. Prof. Ersoy, tsunami olduğunda kıyıdan su çekilir, o anda insanlar balıkları görürler. 'Rakıya meze çıktı' diye toplamaya kalkarlarsa ölürler. Çünkü, arkasından büyük dalgalar gelir. Bu birkaç dakika içinde olur. İnsanlar, yüksek yerlere ve betonarme yapı varsa üzerine çıkmalılar. Denizdeyse açık denize doğru gitmeliler" dedi. 


</TEXT>
</DOC>
