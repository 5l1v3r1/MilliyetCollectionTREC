<DOC>
<DOCNO> 332294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/11/son/sontur14.html </URL>
<DATE> 2005/04/11/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Vergi rekortmeni İngiliz Clare'e kutlama telefonu yağdı 
</HEADLINE>
<TEXT>

     Mehmet Şirin AYDIN DHA 

      AYDIN'ın Didim İlçesi nde 2004 yılı gelir vergisi rekortmeni olan İngiliz asıllı emlakçı 34 yaşındaki Clare Walker Tatlıcı ya kutlama telefonu yağdı. Didim Ticaret Odası Başkanı Hilmi Erbaş, odalarının üyesi olan vergi rekortmeni Tatlıcı yı kutladığını belirterek plaketle ödüllendireceklerini söyledi. 
     Didim Altınkum da Turkish Homes adlı iş yerinde emlak komisyonculuğu yapan, İngiliz asıllı Türk vatandaşı Clare Walker Tatlıcı nın vergi rekortmenliği Didim de günün konusu oldu. 77 bin 100 YTL 77 milyar 100 milyon lira gelir vergisi ödeyecek Tatlıcı, bütün gününü evinde ve iş yerinde kendisini kutlamak için arayanların telefonlarını yanıtlamak ve ziyaretçilerini ağırlamakla geçirdi. 
     12 yıldır Türkiye de yaşayan ve yat turizmi yapan Nedret Tatlıcı'yla evli olan, Türk ve İngiliz vatandaşı Clare Walker Tatlıcı, Didim de vergi rekortmeni olduğuna ilişkin DHA haberinin ardından, gün boyu yurt içinden ve yurt dışından telefonla arayıp kendisini kutlayanlara yanıt verdiğini söyledi. Tatlıcı, daha önce ev sattığı Tina Hardling adlı İngiliz in aramakla yetinmeyip ofisine geldiğini ve İngiltere den getirdiği bir şarabı armağan ettiğini belirtti. 
     Gazetelerdeki haberlerden sonra Benim evimi de sat'' diye arayanların da olduğunu söyleyen vergi rekortmeni emlak komisyoncusu Clare Walker Tatlıcı, ofisinin çevredeki tanıdıkların, müşterilerinin ve haber üzerine tebrik etmeye gelen tanımadığı insanların akınına uğradığını dile getirdi. Ben insanları, Didim i ve doğayı çok seviyorum. Onun için de bir Türk le evlendim ve Türkiye deyim'' diyen Clare Walker Tatlıcı, sözlerini şöyle sürdürdü 
     Birinci olmam beni şaşırttı ama çok da memnun etti. Çok çalışıyorum, çok çaba harcıyorum ve gelen müşterime de çok iyi niyetle ve dürüst bir şekilde davranıyorum. Benden ev alanlar samimiyetime o kadar inanıyorlar ki, mutlaka bana yine İngiltere den müşteri gönderiyorlar. Bir de yaptığım her işin faturasını kuruşuna kadar kesip gösteriyorum. Biz böyle gördük, böyle biliyoruz. Bu her vatandaşın görevidir.'' 
     
     ŞAŞIRAN DA OLDU KUTLAYAN DA 
     Emlak komisyoncusu Tatlıcı nın vergi rekortmeni olmasına şaşıran Didim sakinlerinden biri, O kadar turizm şirketi, o kadar iş adamı ve otel varken emlak komisyoncusu bir İngiliz in vergi rekortmeni olması şaşırtıcı'' değerlendirmesini yaptı. Didim Vergi Dairesi nden bir yetkili, İlçedeki büyük turizm kuruluşlarının merkezleri başka yerde, bu kuruluşlar başka vergi dairelerinin mükellefi. Bu nedenle Didim deki sıralamaya girmediler'' diye konuştu. 
     Didim Belediye Başkanı CHP li Mümin Kamacı, Bu kadını tebrik ederim. Demek ki yaptığı işi iyi yapıyor. Bunu da hak etmiştir'' derken, büyük otellerin ve turizm firmalarının, başka vergi dairelerine kayıtlı olduğu için sıralamaya girmediğini söyledi. 
     Didim Kaymakamı Ali Çetin, Bu konuda henüz fazla bir şey bilmediğim için şu anda bir şey söylemek istemiyorum'' demekle yetindi. Didim Ticaret Odası Başkanı Hilmi Erbaş, Clare Walker Tatlıcı bizim üyemizdir, aynı zamanda hem İngiliz hem de Türk vatandaşıdır. Böyle bir başarıyı elde etmesi bizleri çok mutlu etmiştir ve kendisini kutluyorum. Çok yakında da kendisine de plaket vereceğiz'' dedi. 
     
</TEXT>
</DOC>
