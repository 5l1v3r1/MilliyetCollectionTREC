<DOC>
<DOCNO> 307289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/17/son/sontur52.html </URL>
<DATE> 2005/01/17/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
Şişli'de esrarengiz cinayet .. 
</HEADLINE>
<TEXT>

     Amerika'da çalışarak emekli olan bir kişi, Şişli'de yalnız yaşadığı dairesinde bıçaklanarak öldürülmüş olarak bulundu. 
     Alınan bilgiye göre, Abide-i Hürriyet Caddesi 106 numarada oturan vatandaşlar, 3 numaralı daireden kötü koku geldiğini polise bildirdi. 
     Olay yerine gelerek içeriye giren polisin yaptığı inceleme sonucu, tek başına yaşadığı bildirilen Leon Şirinoğlu'nun 81 , 13 yerinden bıçaklanmış cesedi bulundu. 
     3-5 gün önce öldürüldüğü sanılan Şirinoğlu'nun cesedi, otopsi amacıyla morga kaldırıldı. 
     Kapısının zorlanmadığı belirlenen dairede bazı eşyanın dağıtılmış olduğu öğrenildi. 
     Yetkililer, cinayetin gasp ya da hırsızlık amacıyla işlenmiş olabileceğini, olayla ilgili soruşturmanın sürdürüldüğünü kaydettiler. 
     Şirinoğlu'nun, Amerika'da elektronik işi yapan bir fabrikadan emekli olduğu bildirildi. 
     
</TEXT>
</DOC>
