<DOC>
<DOCNO> 340441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/07/son/sondun17.html </URL>
<DATE> 2005/05/07/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Zerkavi'nin bir yardımcısı yakalandı... 
</HEADLINE>
<TEXT>

     Irak’ta El Kaide ile bağlantılı Ürdünlü militan Ebu Musab Zerkavi’nin yardımcılarından birinin yakalandığı bildirildi. 
     Irak hükümeti, güvenlik güçlerinin, geçen ay sonunda ülkenin batısındaki Rava kentinde Zerkavi’nin yardımcılarından Gasan El Ravi’yi yakaladıklarını açıkladı. 
     Açıklamada, Ravi’nin Zerkavi’nin Rava’daki sağ kolu olduğu, Ravi’nin iki yardımcısının da kendisiyle birlikte ele geçirildiği belirtildi. 
     Bu arada ABD’nin Bağdat Büyükelçiliği, bu sabah başkentte iki bomba yüklü araçla yapılan saldırıda 2 Amerikan vatandaşının öldüğünü bildirdi. 
     Daha önce saldırılarda ölen 4 yabancının Amerikalı güvenlik görevlileri olduğu açıklanmıştı. 
     
</TEXT>
</DOC>
