<DOC>
<DOCNO> 347893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/01/son/sonspo01.html </URL>
<DATE> 2005/06/01/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Fenerbahçe 2 süperstar Arjantinli'nin peşinde 
</HEADLINE>
<TEXT>

     Fenerbahçe, Carlos Tevez'in yanısıra, Villarreal'in başarılı sol kanat oyuncusu Juan Pablo Sorin'i transfer etmek için harekete geçti. 
     
     Sözleşmesi sürüyor 

     Lig biter bitmez, teknik direktör Daum’un isteği doğrultusunda kadroyu güçlendirmek için harekete geçen Fenerbahçeli yöneticiler, Arjantin seferine çıktı. Ünlü forvet Carlos Tevez’i kiralayabilmek için çalışmalara başlayan yöneticilerin gündeminde, bir başka Arjantinli daha olduğu öğrenildi Juan Pablo Sorin. Yöneticiler, İspanya’nın Villarreal takımında forma giyen 29 yaşındaki başarılı son kanat oyuncusuyla anlaşmak için zemin yoklamaya başladı. Sorin’in 2008 yılına kadar sözleşmesi bulunuyor. 
     
     Fiyatı 5 milyon Euro 

     Daha önce Ortega’da yaşanan sıkıntılara rağmen, bu konuda hiçbir çekince duymayan Fenerbahçeliler, teknik direktör Daum’un Brezilyalılar’la uyumlu çalışabileceklerini düşündüğü Arjantinliler’i blok olarak transfer etmek düşüncesinde. İki sezondur sol kanatta ciddi sıkıntı yaşayan Alman hocanın, Brezilyalı Ze Roberto’nun alternatifi olarak belirlediği Juan Pablo Sorin’in bonservisinin 5 milyon Euro olduğu belirlendi. Yöneticiler, önümüzdeki günlerde İspanyol ekibiyle masaya oturacak. 
     
</TEXT>
</DOC>
