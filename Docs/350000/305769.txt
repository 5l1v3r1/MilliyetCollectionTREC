<DOC>
<DOCNO> 305769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/12/son/soneko21.html </URL>
<DATE> 2005/01/12/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
KDV indiriminin uygulanmasında sıkıntılar yaşanıyor... 
</HEADLINE>
<TEXT>

     Gaziantep Defterdarı Recep Karapınar, ''Bazı ürünlerin KDV indirimine tabi olup olmadığına ilişkin sorunlar yaşıyoruz'' dedi. 
     Karapınar, gıda, sağlık ve eğitimdeki bazı ürün ve hizmetlere uygulanacak KDV'nin 1 Ocak 2005 tarihinden itibaren yüzde 18'den yüzde 8'e indirildiğini anımsattı. KDV indirimi kapsamındaki ürünlerin belirlendiğini anlatan Karapınar, şöyle konuştu 
     ''Ancak, bazı ürünlerin hangi kategoride olduğu yönünde açık bir ifade bulunmaması nedeniyle sorun yaşıyoruz. Bu ürünlerin KDV indirimine tabi olup olmadığını araştırıyoruz. Örneğin, firmalar domates salçası ve nar ekşisinin konserve kategorisine girip girmediğini sordular. Yanıt vermek için ilgili bakanlığa başvurduk. 
     Nar ekşisi konserve mi, değil mi Hidrofil pamuk kozmetik ürünü mü, tıbbi ürün mü Firmalar bize başvurarak bize bu soruları iletiyor, bu ürünlerin hangi kategoride değerlendirileceğine ilişkin bizden görüş istiyor.'' Karapınar, KDV indirimine tabi ürünlere ilişkin yaşanan belirsizliği ortadan kaldırmak için başlattıkları çalışmayı en kısa sürede tamamlayacaklarını bildirdi. 

     
</TEXT>
</DOC>
