<DOC>
<DOCNO> 324942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/19/ekonomi/eko05.html </URL>
<DATE> 2005/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Vakıfbank ve Sönmez Holding Falez Otel'de davalık oldu 
</HEADLINE>
<TEXT>


Geçen yıl yapılan ihalede Falez Otel'i alan Sönmez Holding, Vakıfbank ihale şartnamesindeki zaman kavramına uymadığı için oteli almaktan vazgeçti 

DİLEK TAŞ 

Vakıflar Bankası'nın turizm yatırımları içinde bulunan ve geçen yıl yapılan ihale ile Sönmez Holding'e 49 yıllığına kiralanan Falez Otel, banka ile holding arasında yaşanan anlaşmazlıklar yüzünden işletilemiyor. 
İhaleyi kazanmasına rağmen oteli işletmekten vazgeçen Sönmez Holding'in Yatırımlar Sorumlusu Müfit Akbulut'un verdiği bilgiye göre Vakıflar Bankası'nın ihale şartnamesindeki 'Otelin 15 gün içinde holdinge devredilmesi' maddesine uymaması gerekçesiyle Falez Otel'i almaktan vazgeçtiklerini kaydetti. Vakıfbank'tan yapılan açıklamada "Falez Otel'in ihale sürecinin devam ettiği" gerekçesiyle açıklama yapmadı. 
Sönmez Holding'in geçici teminat bedeli olarak ödediği 1 milyon dolar da buna göre nakde çevrilerek Vakıflar Bankası adına gelir olarak kaydedildi. Ancak Sönmez Holding 1 milyon dolarlık geçici teminatın iadesi için bankaya dava açtı.. Otelin devri için 10 Aralık 2004 tarihinde yapılan ihaleyi 35 milyon 300 bin dolar karşılığında Sönmez Holding kazanmıştı. 


</TEXT>
</DOC>
