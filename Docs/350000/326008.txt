<DOC>
<DOCNO> 326008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/22/son/sontur23.html </URL>
<DATE> 2005/03/22/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
TBMM Araştırma Komisyonu başkanları dinlemeye başladı 
</HEADLINE>
<TEXT>

     Sporda şiddet, şike, rüşvet ve haksız rekabet iddialarını inceleyen TBMM Araştırma Komisyonu, Süper Lig Kulüp başkanlarını dinlemeye başladı. 
     AK Parti Ankara Milletvekili Haluk İpek başkanlığında toplanan TBMM Araştırma Komisyonu, bugün beş spor kulübünün başkanını dinleyecek. Büyükşehir Belediyesi Ankaraspor Kulübü Başkanı Hilmi Gökçınar'ı dinlemeye başlayan komisyona, bugün sırayla Fenerbahçe Kulübü Başkanı Aziz Yıldırım, Samsunspor Kulübü Başkanı İsmail Uyanık, Diyarbakırspor Kulübü Başkanı Ahmet Göksu ve Trabzonspor Kulübü Başkanı Atay Aktuğ bilgi verecek. 
     Komisyon, yarın ve perşembe günü de Süper Lig Kulüp başkanlarını dinlemeyi sürdürecek. 
     Ankaragücü Kulüp Başkanı Cemal Aydın, daha önce bilgi verdiği için komisyona davet edilmedi. 
     Komisyon, Beşiktaş, Çaykur Rize ve Kayserispor kulüplerinin başkanlarını yurt dışında oldukları için daha sonra dinleyecek. 
     
</TEXT>
</DOC>
