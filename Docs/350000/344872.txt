<DOC>
<DOCNO> 344872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/22/son/sonyas06.html </URL>
<DATE> 2005/05/22/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
İngiltere'den kızdıracak haber... ''Türk erkeği erken boşalıyor...'' 
</HEADLINE>
<TEXT>

     Çeşitli ülkelerden erkeklerin sevişme sırasında ne kadar süre içinde boşaldıklarına ilişkin bir araştırma, İngiliz erkeklerin en geç, Türk erkeklerin ise en çabuk boşaldığını ortaya koydu. 
     İngiltere’de cinsel tıp konusunda uzmanlaşmış Journal of Sexual Medicine dergisinde, çeşitli ülkelerden erkeklerin sevişme sırasında ne kadar sürede boşaldıklarına ilişkin yapılan bir arıştırmanın sonuçları yayımlandı. 
     Hollanda’daki Utrecht Üniversitesi’nden Dr. Marcel Waldinger ve ekibi tarafından gerçekleştirilen araştırma, İngiliz erkeklerinin 7 dakika 36 saniyeyle en geç boşalan erkekler olduğunu gösterdi. 
     Araştırmada, en çabuk boşalanların ise Türk erkekleri olduğu belirlendi. Araştırmaya göre Türk erkekleri, sevişmeye başladıktan 3 dakika 7 saniye sonra boşalıyor. ABD’li erkeklerin 7 dakika, İspanyollar’ın 5 dakika 8 saniye, Hollandalılar’ın ise 5 dakika 1 saniyede boşaldığı belirlendi. 
     İngiliz The Independent gazetesi, araştırmanın sonuçlarını değerlendirirken, "İstanbul’da erkekler işini, bir yumurtanın haşlanması için gereken zamandan daha kısa sürede bitiriyor" esprisini yaptı. 

ANKA 


     
</TEXT>
</DOC>
