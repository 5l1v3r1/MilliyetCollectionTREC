<DOC>
<DOCNO> 300191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/23/son/sondun48.html </URL>
<DATE> 2004/12/23/ </DATE>
<TIME> 20.36 </TIME>
<AUTHOR>  </AUTHOR>
<HEADLINE>
Musul saldırısını yapanların Irak ordusunun üniforması giydiği sanılıyor 
</HEADLINE>
<TEXT>

     Irak'ın kuzeyindeki Musul kentinde önceki gün Amerikan üssüne düzenlenen saldırıda, intihar komandosunun Irak ordusunun üniformasını giydiği sanılıyor. 
     Irak'ın kuzeyindeki Amerikan Olympia gücünün Amerikalı Tuğgeneral Carter F. Ham, CNN'e yaptığı açıklamada, ''Irak ordusunun üniformasını giyen bir kişi, muhtemelen yeleğindeki patlayıcıları üssün içinde patlattı, bu trajediye yol açarak üssü havaya uçurdu'' dedi. 
     Bunun henüz kesinleştirilmediğini dile getiren Ham, daha çok bilgi edinmek için gerekenlerin yapıldığını kaydetti. 
     Irak'ın kuzeyindeki Musul'da önceki gün bir Amerikan üssüne düzenlenen saldırıda 22 kişinin öldüğü, 72 kişinin yaralandığı açıklanmıştı. 
     
</TEXT>
</DOC>
