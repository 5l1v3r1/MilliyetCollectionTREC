<DOC>
<DOCNO> 317057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/21/guncel/agun.html </URL>
<DATE> 2005/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Herkesi utandırdılar 
</HEADLINE>
<TEXT>


Onlar sokağa atılmış çocuklardı. İstanbul Büyükşehir Belediyesi'nin meslek edindirme merkezinde önce tedavi edildiler. Sonra 'Bunlardan adam olmaz' diyenlere inat, meslek sahibi olup hayata tutundular... 

Şükran Pakkan 

Tuzla'da daha çok dar gelirli ailelerin çocuklarının devam ettiği bir ilkokulun küçük bir salonuna, 17 yaşlarında iki genç berber tezg hı kurmuş, ellerinde de sımsıkı tuttukları makas setleri, sıraya giren küçüklere "Nasıl keseyim saçını " diye soruyor. 
Saç kesen bu gençler, düne kadar ATM köşelerinde, bankların üzerinde tiner çeken, dilenen, "hayal bile kuramayacak kadar yorgun düşmüş" sokak çocuklarıydı. 
Çocukların saçlarını özenle, gülümseyerek kesiyor, son zil sesini duyunca, berber tezg hlarını toplamaya başlıyorlar 'çok acıkmışlar' üç saat içinde 50 çocuğun saçlarını keserken... 

Sokaklardan topladılar 
Sokak çocuklarının meslek sahibi olarak hayata tutunacakları gerçeğinden hareket eden İstanbul Büyükşehir Belediyesi, 2003'te Sokak Çocukları Meslek Edindirme Merkezi'ni İSMEM hayata geçirdi. İSMEM, sokaklardan topladığı çocukları önce tedavi ediyor, ardından meslek sahibi yapıyor. Merkeze madde bağımlısı olarak gelen ve 'çatısız hayatlar'ı benimsemiş çocuklar, birkaç ay içinde marangozluğu, berberliği, inşaat ustalığını, vd. öğreniyor. 

60 uzman hizmet veriyor 
İSMEM Müdürü Dr. Kamil Eyüpoğlu, "Merkezi ilk kurduğumuzda, 'Hayal görüyorsunuz, bu çocuklardan adam olmaz' diyorlardı. Şimdi geldiğimiz noktada herkesi utandırdık" diyor. 
Eyüpoğlu, 65 çocuğun eğitim gördüğü, 60 uzmanın hizmet verdiği Tuzla'da geniş bir alana kurulu İSMEM'e, aileleri tarafından sokağa atılmış, evden kaçmış, uyuşturucu madde bağımlısı gençlerin kabul edildiğini anlatıyor. 

Merkez iş de buluyor 

Merkez, meslek edinen çocuklara iş de buluyor. Çalışmaya başlayan çocuklar, 6 ay boyunca merkezde kalmaya devam ediyor. İş sahibi her dört çocuğa, kirasını kendileri ödemek şartıyla ev bulunuyor, eşyaları da İSMEM tarafından alınıyor. 
EMRAH ÖZKARA 18 . Yedi yıl sokaklarda yaşadı. Tiner bağımlısıydı. Merkeze geleli bir yıl olmasına rağmen, inanılmaz bir başarı gösterdi. Marangoz kalfası oldu, okulda tamir edilmedik eşya bırakmadı. 
MUSTAFA ATALAY 17 , 8 ay önce geldiği İSMEM'de berberlik öğrendi. Uzun süre tiner bağımlısıydı, hatta "1.5 yıldır ayığım" diyecek kadar. 
MAHMUT DEĞİRMENCİ 17 , 3 yıl sokaklarda yaşadı. Tiner bağımlısıydı. Uzun süre UMATEM'de tedavi gördü. Tek isteği berber olabilmek. 


</TEXT>
</DOC>
