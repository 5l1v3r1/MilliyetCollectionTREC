<DOC>
<DOCNO> 301968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/29/son/sontur07.html </URL>
<DATE> 2004/12/29/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Özel muayene ücretlerine ortalama yüzde 10 zam 
</HEADLINE>
<TEXT>

     Özel muayene tetkik, tedavi ve tahlil asgari ücretlerine ortalama yüzde 10 zam yapıldı. Yeni tarifeye göre özel muayene ücreti, katsayısı düşük illerde 30 YTL, katsayısı yüksek illerde ise 44 YTL'nin altında olamayacak. 
     ANKA'nın edindiği bilgiye göre, Türk Tabipleri Birliği, 30 Haziran 2005'e kadar uygulanacak yeni asgari muayene, 
     tetkik ve tedavi ücretlerini belirledi. Yeni tarifeye göre, asgari muayene ücreti en düşük Niğde en yüksek Antalya, Ankara, Bursa, İstanbul ve Kütahya'da uygulanacak. Yeni tarifeye göre, asgari özel muayene ücreti illere göre 30 YTL ile 44 YTL arasında uygulanacak. Evde iğne, katsayısı düşük illerde asgari 9 YTL, katsayısı yüksek illerde asgari 13.2 YTL, muayenehanede iğne ücreti asgari 4.5 YTL-6.6 YTL arasında uygulanacak. Sezaryenle doğumda asgari 675 YTL-990 YTL normal doğumda 750 YTL-bin 100 YTL kürtajda 90 milyon-bin 132 YTL ücret alınacak. Tüp bebek uygulaması asgari 2 bin 250 YTL-3 bin 300 YTL ücrete yapılacak. Söz konusu ücret göz muayenesinde illere göre 75-110, şaşılık ameliyatında 450-660, katarakt ameliyatında 300-440 YTL arasında değişiyor. Sünnet için katsayısı düşük illerde asgari 300 YTL, katsayısı yüksek illerde 440 YTL ücret ödenecek. Kepçe kulak düzeltme ile meme büyütme asgari 600-880 YTL arasında yapılacak. Kaş kaldırmada ücret asgari 450-660 YTL, saç ekimi 1875-2 bin 750 YTL arasında uygulanacak. Psikiyatrik muayene ücreti asgari 30-44 YTL arasında değişiyor. Psikoterapinin her seansı da aynı ücrete tabi olacak. Koroner arter by-pass tek koroner grefti ücreti asgari 2 bin 520 YTL-3 bin 696 YTL arasında uygulanacak. 
     
</TEXT>
</DOC>
