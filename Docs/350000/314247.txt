<DOC>
<DOCNO> 314247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/10/son/sontur49.html </URL>
<DATE> 2005/02/10/ </DATE>
<TIME> 18.36 </TIME>
<AUTHOR>  </AUTHOR>
<HEADLINE>
Esrarengiz gaz sarımsak çıktı... 
</HEADLINE>
<TEXT>

     Atatürk Havalimanı Mülki İdare AmiriVedat Müftüoğlu, Esenboğa Havalimanı'ndaki olayın İstanbul'dan bir firmanın gönderdiği ve içinde sarımsak yağı olduğu bildirilen kargonun sızıntı yaparak, posta paketini etkilemesi sonucu meydana geldiğini açıkladı. 
     Gazetecilerin konuya ilişkin sorularını yanıtlayan Müftüoğlu, söz konusu olayla ilgili olarak Esenboğa Havalimanı Mülki İdare Amiri'nin kendisini aradığını ve ''Katar Air vasıtasıyla gelen bir kargoda bu etkilenmeyi yapacak malzeme olup olmadığını'' sorduğunu kaydetti. 
     Bunun üzerine gerekli araştırmayı yaptırdığını belirten Müftüoğlu, ''yaptığım araştırmaya göre, Hindistan'dan Synthite Endüstriyel Kimyasal Limited adlı şirketin gönderdiği ve alıcısı Gebze'de bulunan Aramsa Besim adlı şirket olan 5-6 tane bidonu Çelebi Kargo Müdürlüğü teslim almış. Bidonlardan birinin uçaktan alınırken sızıntı yaptığı görülmüş ve hasarlı olarak da tespit edilmişö dedi. 
     Sızıntı yapan sarımsak yağı bidonu posta paketini etkilemiş Sızıntı yapan bidonun hemen yanında bulunan bir posta paketinin kokudan etkilendiğini belirten Müftüoğlu, Çelebi Kargo, etkilenen paketi PTT kargosuna teslim etmiş. Oradan da THY'ye ait uçakla Ankara'ya teslim edilmiş. Burada uçak altında yapılan çalışma sırasında bu maddeden etkilenen kimse olmamış. Sarımsak yağı olduğu bildirilen kargo malzemeleri naylon paketler içerisine alınarak Çelebi'nin antrepolarında muhafaza altına alınmış durumda'' açıklamasını yaptı. 
     Alıcı Aramsa Besim firmasının bidonları almak için şu ana kadar herhangi bir talepte bulunmadığını belirten Müftüoğlu, sarımsak yağı olduğu bildirilen maddeden numune alınarak ilgili yerlerde inceleneceğini söyledi. 
     Müftüoğlu, maddenin herhangi bir suç unsuru içermesi halinde gerekli yasal işlemlerin yapılacağını da sözlerine ekledi. 
     
</TEXT>
</DOC>
