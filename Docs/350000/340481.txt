<DOC>
<DOCNO> 340481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/07/son/sonspo05.html </URL>
<DATE> 2005/05/07/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Demirören Gelecek sezon Süper Lig'in zirvesinde Beşiktaş olacak 
</HEADLINE>
<TEXT>

     Amatör branşlarda gelen şampiyonluklarla coşan Demirören, "Gelecek sezon Süper Lig'in zirvesinde de Beşiktaş yazılı olacak" dedi. 
     
     4 şampiyonluk var 
     Son haftalardaki inanılmaz çıkışa karşın, Beşiktaş’ın Süper Lig’deki konumu şüphesiz kimseyi tatmin etmedi. Ancak Hentbol erkekler , Basketbol bayanlar , Futbol Yıldız ve Genç Takımları’nın aldığı şampiyonluklar yüzleri güldürdü. Üstelik Tekerlekli Basketbol Takımı da normal ligi zirvede bitirdi. Amatör branşlardaki bu başarıyla coşan Başkan Yıldırım Demirören, FANATİK aracılığıyla Siyah-Beyazlı camiaya umut dolu mesajlar gönderdi 
     
     Buna mecburuz...’ 
     Amatör branşlara, futboldan kaynak aktarımı yapıyoruz. Yılda 7 ile 9 milyon dolar arasında bir bütçeyi, geri dönüşümü olmayan bu branşların emrine sunuyoruz. Sponsorluk anlaşmaları yaparak bu rakamları aşağıya çekmeyi planlıyoruz. Biz, sadece futbol değil, bir spor kulübüyüz. Bunları yapmaya mecburuz. Gelen şampiyonluklar, bütün camiamızı mutlu etti. Umut ediyoruz ki, gelecek sezonda da aynı sonuçlara imza atacağız.ö 
     
     Genimizde var...’ 
     Artık sıra futbola geldi. Önümüzdeki sezon Süper Lig’de de şampiyon olacağız, zirveyi kimseye bırakmayacağız. Şu an için tüm plan ve yatırımlarımızı futbola yönelttik. Elimizde çok kaliteli bir kadro, genç ve başarıya aç bir teknik heyet var. En önemlisi de, tüm camianın onlara inanıyor olması. Az ama öz transfer yapacak, şampiyonluğa koşacak bir takım yaratacağız. Gelecek sezon tüm branşlarda zirveye talibiz. Başarı Beşiktaş’ın genlerinde var.ö 
     
</TEXT>
</DOC>
