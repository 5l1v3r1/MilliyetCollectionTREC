<DOC>
<DOCNO> 328080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/29/son/sondun26.html </URL>
<DATE> 2005/03/29/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Fransızlar'ın yüzde 54'ü 'hayır' diyecek 
</HEADLINE>
<TEXT>

     Fransa'da yapılan son kamuoyu yoklaması, AB Anayasası hakkında iki ay sonra yapılacak referandumda, vatandaşların yüzde 54'ünün ''Hayır'' diyeceğini ortaya koydu. 
     Ipsos kamuoyu araştırma merkezinin Le Figaro gazetesinde yayınlanan yoklama sonuçlarına göre, 29 Mayıs tarihinde düzenlenecek referandumda vatandaşların yüzde 46'sı anayasadan yana oy kullanacak. 
     Aynı kamuoyu araştırma merkezi tarafından 18-19 Mart tarihlerinde düzenlenen ankette, ''Hayır'' oyları yüzde 52 olarak belirlenmişti. 
     Yoklamaya katılanların yüzde 71'i kararlarının kesin olduğunu, yüzde 29'u ise referandumda gününe kadar karar değiştirebileceklerini belirttiler. 
     Fransa'da çalışanların sosyal haklarına darbe vuracağı ve sermayenin yatırım için başka ülkelere yöneleceği yolundaki görüşlerin, AB Anayasası'na yönelik kaygıları artırdığı tahmin ediliyor. 
     Cumhurbaşkanı Jacques Chirac, geçen hafta Brüksel'de yaptığı açıklamada, referandumda ''Hayır'' oyu çıkması halinde ''Fransa'nın AB içindeki otoritesinin sarsılacağı'' uyarısında bulunmuştu. 
     
</TEXT>
</DOC>
