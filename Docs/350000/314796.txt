<DOC>
<DOCNO> 314796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/13/siyaset/siy01.html </URL>
<DATE> 2005/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İnönü'ye demokrasi ödülü 
</HEADLINE>
<TEXT>


TÜSES'in "Sosyal Demokrasiye Katkı Ödülü"nü alan Erdal İnönü, "Uzun yaşamanın faydaları var, insanlar durup dururken ödül veriyorlar" dedi 

ŞÜKRAN PAKKAN İstanbul 


Türkiye Sosyal, Ekonomik ve Siyasi Araştırmalar Vakfı TÜSES , bu yıl ilk kez hayata geçirdiği "Sosyal Demokrasiye Katkı Ödülü"nü SHP'nin onursal genel başkanı, Prof. Dr. Erdal İnönü'ye verdi. 
TÜSES'in, dün düzenlediği "Avrupa Birliği sürecinde Kıbrıs" konulu panel öncesinde İnönü'ye plaket verildi. 
Tören neşeli bir havada geçti. Ödülünü gazeteci-yazar Altan Öymen'den alan İnönü konuşmasıyla dinleyenleri kahkaya boğdu. İnönü'nün bazı sözleri şöyle 
"Sosyal demokrasiye yaptığım katkılardan bahsedilmesi beni gerçekten çok mutlu etti. Yoksa böyle iltifatları sadece genel başkanken duyuyordum. TÜSES'e zamanında bir teklif sunmuştum 'Panellere gelen erkek sayısıyla kadınları eşitleyin, erkekleri bir hanımla gelmeyi mecbur kılın' dedim. Bir beyefendi suratını astı, bu sizin zararınıza değil. Uzun yaşamanın faydaları var, insanlar durup dururken ödül veriyorlar." 


</TEXT>
</DOC>
