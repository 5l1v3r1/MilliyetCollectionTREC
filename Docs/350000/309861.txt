<DOC>
<DOCNO> 309861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/27/son/sondun51.html </URL>
<DATE> 2005/01/27/ </DATE>
<TIME> 22.16 </TIME>
<AUTHOR>  </AUTHOR>
<HEADLINE>
Rice Türkiye'yi ziyaret edecek 
</HEADLINE>
<TEXT>

     ABD Dışişleri Bakanı Condoleezza Rice, Başkan George Bush yönetiminin Atlantik ötesi ilişkilere verdiği önem çerçevesinde, göreve gelir gelmez ilk iş olarak aralarında Türkiye'nin de bulunduğu 8 Avrupa ülkesini, ardından da İsrail ve Batı Şeria'yı ziyaret edecek. 
     ABD Dışişleri Bakanlığı Sözcüsü Richard Boucher, düzenlediği basın toplantısında, 3-10 Şubat tarihleri arasında Rice'ın sırasıyla İngiltere, Almanya, Polonya, Türkiye, İsrail, İtalya, Fransa, Belçika ve Lüksemburg'u ziyaret edeceğini açıkladı. 
     Boucher, Rice'ın ziyaretlerinin, Başkan Bush'un 22-25 Şubat'taki Avrupa ziyareti öncesinde zemin oluşturacağını belirterek, ''Rice, ABD'nin Avrupalı dost ve müttefikleriyle işbirliği gündemini ortaya koyma fırsatı bulacak'' dedi. 
     Richard Boucher, ziyaretler sırasında Rice'ın, Başkan Bush'un barış ve refahın gelişmesinin anahtarları olarak demokrasi ve özgürlük vizyonunu paylaşma niyetinde olduğunu kaydetti. 
     
</TEXT>
</DOC>
