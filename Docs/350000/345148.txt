<DOC>
<DOCNO> 345148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/23/son/sontur38.html </URL>
<DATE> 2005/05/23/ </DATE>
<TIME> 18.05 </TIME>
<AUTHOR>  </AUTHOR>
<HEADLINE>
Çıplak fotoğrafla şantaja beş tutuklama 
</HEADLINE>
<TEXT>

     Yalova’da silah tehdidiyle kaçırdıkları bir kişiye, çıplak fotoğraflarını çekerek şantaj yaptıkları iddia edilen 5 kişi tutuklandı. 
     Alınan bilgiye göre, geçimini traktörle yük taşıyarak sağlayan Hacı Karaçam 49 , Yalova Emniyet Müdürlüğü Asayiş Şube Müdürlüğü’ne başvurarak, silah ve bıçak tehdidiyle kendisini kaçırdıklarını öne sürdüğü A.G 16 , Doğan Aydın 26 , Sinan Hürgezer 21 , Şefit Türkkanı 28 ve Kadir Topal’ın 27 , çıplak fotoğraflarını çekerek kendisine şantaj yaptıklarını ve boş senet imzalattıklarını öne sürdü. 
     Karaçam’ın şikayeti üzerine harekete geçen güvenlik güçleri, zanlıları gözaltına aldı. 
     Sorgulamalarının ardından, "Teşekkül oluşturmak suretiyle gasp, silah zoruyla senet imzalatmak, darp, şantaj amaçlı çıplak resim çekmek, silah teşhirinde bulunmak, 6136 sayılı ateşli silahlar kanununa muhalefet" suçlarından adliyeye sevk edilen zanlılar, tutuklandı. 
     Bu arada, olayla ilgili olduğu iddiasıyla Tekin G’nin yakalanmasına çalışıldığı bildirildi. 
     
</TEXT>
</DOC>
