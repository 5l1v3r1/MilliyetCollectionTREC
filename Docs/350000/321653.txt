<DOC>
<DOCNO> 321653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/08/dunya/dun03.html </URL>
<DATE> 2005/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye de, 'Çekil' dedi 
</HEADLINE>
<TEXT>


ANKARA Milliyet 


Türkiye, Şam yönetiminden Lübnan'daki Suriye birliklerinin çekilmesini de içeren BM kararını gecikmeksizin hayata geçirmesini istedi. Dışişleri Bakanlığı'ndan dün yapılan yazılı açıklamada, Türkiye'nin Lübnan'ın bağımsızlığı, toprak bütünlüğü ve birliğine büyük önem verdiği ve bu çerçevede 1559 sayılı BM Güvenlik Konseyi kararını desteklediği belirtildi. Açıklamada, "Lübnan'daki son gelişmeler çerçevesinde, bu kararın gecikmeksizin uygulanması hayati bir önem kazanmaktadır" denildi. Öte yandan, Lübnan Dağı'ndaki Suriye birliklerinin dün Bekaa Vadisi yönünde çekilmeye başladıkları haber verildi. Dışişleri Bakanlığı'nın açıklamasında, bu gelişmenin memnuniyetle karşılandığı belirtildi. 


</TEXT>
</DOC>
