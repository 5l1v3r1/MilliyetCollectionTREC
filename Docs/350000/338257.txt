<DOC>
<DOCNO> 338257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/son/sonyas05.html </URL>
<DATE> 2005/04/29/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Buzdolabından kuluçka makinesi 
</HEADLINE>
<TEXT>

     Turan KURT DHA 

      KASTAMONU Kız Meslek Lisesi Müdür Yardımcısı Adil Ünaldı, kullanılmayan buzdolabından kuluçka makinesi yaptı. Ünaldı, ilk civcivlerin bir hafta içerisinde çıkmasını beklediğini belirtti. 
     Kullanılmayan bir buzdolabını kuluçka makinesine dönüştüren Adil Ünaldı, makinada keklik üretmeyi amaçladığını söyledi. Bilgisayar fanı, 25 metre elektrikli battaniye teli ve ısı kontrol termostatı kullanarak yaptığı makinenin 50 YTL'ye mal olduğunu anlatan Ünaldı, kekliklerin üreme mevsimi olmaması nedeniyle, ilk denemeyi tavuk yumurtasıyla yaptığını kaydetti. 
     Kuluçka makinesinin nasıl çalıştığını bir av dergisinden gördüğünü belirten Ünaldı, 10 tavuk yumurtasıyla deneme üretimine başladım. Okulun ana sınıfı öğrencilerine civcivleri göstererek, hayvan sevgisini aşılamak istiyorumö dedi. 
     
</TEXT>
</DOC>
