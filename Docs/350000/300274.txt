<DOC>
<DOCNO> 300274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/23/son/sonspo05.html </URL>
<DATE> 2004/12/23/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Aziz Yıldırım'la dalga geçen pankart Cimbom'a yakışmadı 
</HEADLINE>
<TEXT>

     Galatasaraylı taraftarların, Fenerbahçe Başkanı Aziz Yıldırım’ı kastederek açtığı pankart, camianın büyüklüğüne yakışmadı. 
     
     Çok tartışılmıştı 

     On gün önce Ali Sami Yen’de oynanan Galatasaray-Fenerbahçe maçı sonrası, Aziz Yıldırım güvenlik önlemlerini eleştirmişti. Yıldırım, Tüm uyarılara rağmen merdivenler boşaltılmadı. Bu maç tehir edilmeliydi. Tarihi bir fırsatı kaçırdık" diyerek eleştirilerini sıralamıştı. Daha sonra her iki kulüp arasında söz düellosu yaşanmıştı. 
     Sarı-Kırmızılı taraftarlar, dün açtıkları pankartla Aziz Yıldırım’a olan tepkilerini gösterdi. Kapalı tribünde üzerinde, "Mevdiven değil merdiven " yazılı pankart açıldı. Ancak espri niyetiyle de olsa hakaret olarak kabul edilebilecek pankartın şiddet yasası gereğince stadyum girişinde güvenlik güçleri tarafından alıkonulması gerekiyordu. 
     
</TEXT>
</DOC>
