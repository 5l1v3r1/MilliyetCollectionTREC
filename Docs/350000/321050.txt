<DOC>
<DOCNO> 321050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/05/son/sonspo15.html </URL>
<DATE> 2005/03/05/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Gençlerbirliği 4 - Ankaragücü 0 
</HEADLINE>
<TEXT>

     Birinci Süper Lig'de Gençlerbirliği, başkent derbisinde Ankaragücü'nü 4-0 yendi. 
     Orta alanını kalabalık tutan Gençlerbirliği ve Ankaragücü, öncelikle gol yememeyi hedefleyerek oyuna başladılar. Bu yarıda her iki takım da rakip kalede gol pozisyonu üretmekte zorlanırken, kontraataklarla ve uzun toplarla gol aradılar. Pozisyon zenginliğinin olmadığı karşılaşmanı ilk yarısında her iki takım da gol atmayı başaramadı. 
     27. dakikada Evren'in ceza alanı dışından attığı sert şutta, kaleci Ömer topu kontrol etti. 
     33. dakikada Ali Tandoğan'ın arapasıyla ceza alanı sağ çaprazında topla buluşan Skoko'nun ortasında, araya giren Adem tehlikeyi uzaklaştırdı. 
     37. dakikada Adem, kendi yarı alanın ortalarından çıkarmayı çalıştığı topu Mustafa Özkan'a kaptırınca, bu futbolcuyu düşürdü. Adem son adam olması nedeniyle hakem Metin Tokat'tan kırmızı kart görerek oyun dışında kaldı. 
     45. dakikada Augustine'nin pasında ceza yayı içinde topla buluşan Özgür sert vurdu. Ancak kaleci Ömer meşin yuvarlağı yumruklarıyla önledi. 
     
     İKİNCİ YARI 

     Karşılaşmanın ikinci yarısında Gençlerbirliği kalesinde gol arayan sarı-lacivertli ekip, 57. dakikada gole çok yaklaştı. Bu dakikada ceza yayı üzerinde bulunan El Saka, topa müdahale edemeyince, Augustine araya girerek topu kontrol etti. Kaleciyle karşı karşıya kalan Augustine'i Zafer düşürünce hakem penaltı noktasını gösterdi. 
     Penaltı atışını kullanan Augustine, topu üstten auta atınca takımını bir golden etti. 
     Gençlerbirliği ise 61. dakikada bulduğu golün ardından daha rahat bir oyun ortaya koydu. Rakibinin 10 kişi oynamasından da yararlanan kırmızı-siyahlı takım, arka arkaya bulduğu gollerle ezeli rakibini farklı skorla yenmeyi başardı. 
     61. dakikada Ayman, ceza alanı dışından çok sert bir vuruşla topu kaleci Zafer'in uzanamayacağı bir noktadan filelere gönderdi 1-0. 
     76. dakikada Ali Tandoğan'ın ortaladığı topu Skoko kafayla ağlara göndererek takımını 2-0 üstünlüğe taşıdı. 
     79. dakikada Sertan'ın arapasıyla ceza alanında buluşan Ayman, sert bir vuruşla topu ağlara gönderdi 3-0. 
     90. dakikada sol taraftan ortalanan topa Mustafa Özkan vurdu. Yükseklik kazanan meşin yuvarlağa kaleci Zafer ile birlikte çıkan Mustafa Özkan, kafayla takımının son golünü kaydetti. 
     Karşılaşma, Gençlerbirliği'nin 4-0 üstünlüğüyle sona erdi. 
     
     KÜNYE 

     

Stat 19 Mayıs. Hakemler Metin Tokat xxx, Metin Kıtmır xxx, Cem Satman xxx. Gençlerbirliği Ömer xxx, Erkan xx, Ümit xx Dk. 46 Sertan xx , El Saka xx, İsmail xx Dk. 46 Ayman xxx , Hakan xx, Skoko xx, Kerem xx, Uğur xx, Ali Tandoğan xx Dk. 77 Atilla x , Mustafa xx. Ankaragücü Zafer xx, Okan x Dk. 81 Ayhan , Baidoo xx, Adem x, Zengue x, Özgür x, İsmet x, Evren x, Umut x, Augustine x Dk. 71 Faruk x , Cenk x Dk. 67 Effa x . Goller Dk. 61 ve 79 Ayman, Dk. 76 Skoko, Dk. 90 Mustafa Özkan. Sarı Kartlar Dk. 57 Ömer, Dk. 67 Kerem, Dk. 89 Atilla Gençlerbirliği , Dk. 16 İsmet, Dk. 30 Özgür, Dk. 37 Okan Ankaragücü . Kırmızı Kart Dk. 34 Adem Ankaragücü .      
</TEXT>
</DOC>
