<DOC>
<DOCNO> 313361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/08/yasam/yas06.html </URL>
<DATE> 2005/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Fanatik taraftara Dostoyevski cezası 
</HEADLINE>
<TEXT>


Kastamonu'da amatör küme maçında sahaya inen Hüseyin Topaç'a, 'Suç ve Ceza'yı okuma cezası verildi 

ENGİN SAKA Kastamonu DHA 

Kastamonu 1. Amatör Küme'de oynanan Abana Gençlerbirliği - Bozkurt Belediyesi maçında sahaya girerek taşkınlık yaptığı ve rakip takım oyuncusuyla tartıştığı gerekçesiyle Hüseyin Topaç'a 24 , 4 ay maç izlememe ve 4 ay "kitap okuma cezası" verildi. 

'Amaç teşvik etmek' 
Abana Kaymakamı Gökhan Azcan, Gençlerbirliğispor taraftarı Topaç ve Abana Gençlerbirliği Kulüp Başkanı Mehmet Abana ile İlçe Milli Eğitim Müdürü Hakkı Yeğen'i makam odasına çağırarak bir süre görüştükten sonra, "Kurul Başkanı olarak inisiyatifimi kullanarak kitap okuma cezası vermeyi uygun gördüm. Okuması gereken kitaplar arasında dünya klasiklerinden Dostoyevski'nin 2 ciltlik 'Suç ve Ceza'sı ile 'Balzac' ve 'Bozkır'da Sabah' adlı 4 kitap yer alıyor. Amacım, insanları okumaya teşvik etmektir" dedi. 
Hırçın taraftar Topaç, karara saygılı olduğunu belirterek, "İlk defa böyle bir ceza aldım. Kitapları okuduktan sonra konuları kaymakama anlatacağım" diye konuştu. 




</TEXT>
</DOC>
