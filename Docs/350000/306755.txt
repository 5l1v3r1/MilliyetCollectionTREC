<DOC>
<DOCNO> 306755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/15/son/sonsiy03.html </URL>
<DATE> 2005/01/15/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
AİHM'den Türkiye'ye 30 milyon Euroluk fatura 
</HEADLINE>
<TEXT>

     Adalet Bakanı Cemil Çiçek, Türkiye'nin şimdiye kadar Avrupa İnsan Hakları Mahkemesi'nde AİHM açılan insan hakları ihlallerine ilişkin davalar sonucunda, 30 milyon euro tazminat ödediğini açıkladı. 
     Adalet Bakanı Çiçek, DYP Iğdır Milletvekili Dursun Akdemir'in soru önergesine verdiği yanıtta, Türkiye'den hak ihlali gerekçesiyle, 2003 yılı sonu verilerine göre 9 bin 729 kişinin AİHM'e başvuruda bulunduğunu bildirdi. 
     Bakan Çiçek, AİHM'de bugüne kadar karara bağlanan davalar sonucunda ödenen tazminatların tek para birimine dönüştürüldüğünde, 30 milyon euroya denk geldiğini kaydetti. 
     Çiçek, "ihlal kararıyla sonuçlananlar için 16 milyon euro, dostane çözümle sonuçlananlar için de 14 milyon euro ödendiğini" bildirdi. 
     AİHM'in bu davalardan 2 bin 648'ini hükümete ilettiğini vurgulayan Çiçek, bu davalardan 47'sinin Türkiye'nin lehine, 511'inin ihlal yönünde ve 225'inin de dostane çözüm yoluyla 
     sonuçlandığını söyledi. Çiçek, Mahkeme'nin Türkiye'nin savunması sonrasında 240 başvuruyu redettiğini belirterek, Mahkeme'nin kabul edilemez bulduğu dava sayısının ise bilinmediğini kaydetti. Cemil Çiçek, AİHM'e yapılan başvurularan 7-8 yılda sonuçlandığına işaret ederek, sona eren davaların 1990'lı yılların ortalarında yapılan başvuralara ilişkin olduğunu kaydetti. Çiçek, "2001 yılından itibaren hız kazanan hukuk reformlarını izleyen dönemde yapılan başvurular henüz sonuçlanmadı" dedi. 
     
</TEXT>
</DOC>
