<DOC>
<DOCNO> 335616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/21/son/sontur03.html </URL>
<DATE> 2005/04/21/ </DATE>
<TIME> 08.40 </TIME>
<AUTHOR>  </AUTHOR>
<HEADLINE>
Beyaz eylem... Sağlık çalışanları bu sabah iş bıraktı... 
</HEADLINE>
<TEXT>

     Ankara Tabip Odası ve Sağlık ve Sosyal Hizmet Emekçileri Sendikası SES üyesi sağlık çalışanları, hükümetin sağlık politikalarını protesto etmek için iş bıraktı. 
     Ankara Numune Eğitim ve Araştırma Hastanesi bahçesinde toplanan sağlık çalışanları, ''Genel sağlık sigortası, sağlık vergisine hayır'', ''Herkese eşit parasız sağlık'' yazılı önlükler giydiler. 
     Doktorlar ve diğer sağlık çalışanları, hastane bahçesinde hasta ve yakınlarına ''Meslek onurumuz, iş güvencemiz, ücretimiz ve sağlık hakkı için g ö revdeyiz'' yazılı broşürler dağıtıyor ve iş bırakma nedenleri hakkında bilgi veriyorlar. 
     Bu arada, hastaların mağduriyetini önlemek için acil hastalar, kanserli, diyaliz hastaları, hamileler ve çocukların tedavileri yapılıyor. 
     Hastanede bazı polikliniklerde hizmet verildiği görüldü. 
     
</TEXT>
</DOC>
