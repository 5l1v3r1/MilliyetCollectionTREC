<DOC>
<DOCNO> 307756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/19/son/sondun17.html </URL>
<DATE> 2005/01/19/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Rusya'dan İran'a destek 
</HEADLINE>
<TEXT>

     Beyaz Saray'ın İran'a olası bir müdahaleden söz etmesinden saatler sonra Rusya, nükleer ortağı olan İran'a destek çıkarak, İran'ın nükleer programının tamamen barışçıl amaçlarla olduğunu duyurdu. 
     Rusya Dışişleri Bakanı Sergey Lavrov, İran'ın gizli nükleer silahlanma programı olduğuna dair kaygıların gereksiz olduğunu belirtti. 
     Lavrov, ''durumun kontrol dışına çıkması ve İran'ın nükleer programının barışçıl doğasının değişeceğine inanmak için gerekli zemin yok'' diye konuştu. 
     
     Rusya ile İran arasında özel diyalog 

     Lavrov, Tahran'ın nükleer programının tamamen barışçıl çerçevede kalması ve bu konuda soru işaretlerinin ortaya çıkmaması için Rusya ile İran arasında özel bir diyalog olduğunu da sözlerine ekledi. 
     Rusya, İran'ın Buşehr kentinde 1 milyar dolara malolacak nükleer santralin ilk güç ünitesinin inşaatını yapıyor. 

     
</TEXT>
</DOC>
