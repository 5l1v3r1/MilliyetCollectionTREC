<DOC>
<DOCNO> 300660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/24/son/sontur13.html </URL>
<DATE> 2004/12/24/ </DATE>
<TIME> 03.01 </TIME>
<AUTHOR>  </AUTHOR>
<HEADLINE>
Kız arkadaşına silah zoruyla senet imzalatınca... 
</HEADLINE>
<TEXT>

     DHA 

      ESKİŞEHİR'de 20 yaşındaki eski kız arkadaşı Gülseli Yıldız'ın yüzünü bıçakla çizip, silah zoruyla senet imzalattığı ileri sürülen 26 yaşındaki Bülent Ateş yakalandı. 
     Akarbaşı Mahallesi Akgül Sokak'ta önceki gece saat 22.30 sıralarında meydana gelen olayda, Gülseli Yıldız, Mersin'den gelen eski erkek arkadaşı Bülent Ateş'in kendisine silah çekip, zorla senet imzalattığını söyleyerek, polisi aradı. Polis, Yıldız'ın evine baskın yaparak Bülent Ateş'i ruhsatsız tabancasıyla birlikte yakaladı. Gülseli Yıldız, "Kız arkadaşlarımla birlikte kaldığım eve gelen eski erkek arkadaşım masanın üzerine boş senetler bırakıp imzalamamı söyledi. Karşı çıkınca belinden çıkardığı tabancayı ağzıma soktu ve bana tokat attı. Mutfaktan aldığı bıçakla yüzümü çizdi. Korkudan 5 senetten 3'ünü imzaladım'' dedi. 
     Polise ifade veren Bülent Ateş ise suçlamaları kabul etmedi. Ateş, "Kız arkadaşımı ziyaret için Mersin'den Eskişehir'e geldim. Aramızda çıkan tartışma sonucunda kavga ettik. Silah çekmedim ve zorla senet imzalatmadım. Senetlerden haberim yok. Boğuşma sırasında kız arkadaşının yüzü kaza sonucu tırnağım çizdi'' diye konuştu. 
     Polis soruşturmanın tamamlandıktan sonra Bülent Ateş adliyeye sevkedilecek 
     
</TEXT>
</DOC>
