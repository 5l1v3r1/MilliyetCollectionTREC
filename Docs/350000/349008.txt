<DOC>
<DOCNO> 349008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/05/guncel/axgun01.html </URL>
<DATE> 2005/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
10 trilyonu bulduk 
</HEADLINE>
<TEXT>


Milliyet'in 1 milyon YTL ile başlattığı "Baba Beni Okula Gönder" kampanyasında toplam destek miktarı 10 milyon YTL'ye ulaştı. Ancak daha yapacak çok iş var... 

İSTANBUL Milliyet 

Gazetemizin 23 Nisan'da kız çocuklarının okullaştırılması amacıyla başlattığı "Baba Beni Okula Gönder" kampanyası tüm hızıyla ilerliyor. Geçen 1.5 aylık sürede kampanyada hedeflenen 17 yurt yapımından 8'ini çeşitli kişi ve kuruluşlar üstlenirken, burs verilmesi planlanan 6 bin 750 kız çocuğundan bin 730'una okuma imk nı sağlandı. Milliyet'in de 1 milyon YTL'yle başlattığı kampanyada taahhüt edilen toplam destek miktarı 10 milyon YTL'ye 10 trilyon Türk Lirası'na ulaştı. 
Çağdaş Yaşamı Destekleme Derneği ÇYDD ile Türk Üniversiteli Kadınlar Derneği'nin TÜKD ardından çeşitli şirketler, yerel yönetimler, vatandaşlar yurtiçi ve dışından gerek yurt yapımı, gerekse burs konusunda destek yağdırdı. 
İlk destek Hacı Ömer Sabancı Vakfı'ndan geldi. Vakıf, Kars'taki bir süt fabrikasının kız yurduna dönüştüreceğini taahhüt etti. Limak Holding Yönetim Kurulu Başkanı Nihat Özdemir de, Siirt Kurtalan'da 700 bin YTL'ye mal olacak bir kız yurdunun temelini Başbakan Recep Tayyip Erdoğan'la birlikte attı. Özel okullar, dershaneler ve bazı vakıf üniversitelerinin üye olduğu Tüm Özel Öğretim Kurumları Derneği ise İstanbul Göztepe'de kız yurdu yaptırmayı taahhüt etti. Türk Üniversiteli Kadınlar Derneği de ilköğretimi tamamlamış 500 kız çocuğunu yeniden okulla buluşturup eğitim masraflarını karşılayacağını bildirdi. Osmaniye Valisi İsa Küçük, memur maaş hesaplarını bulundurmak kaydıyla bankalardan promosyon niteliğinde topladığı 450 bin YTL'yle il merkezinde 250 kişilik bir kız yurdunun temelini attı. Türkiye Özel Okullar Derneği 4 projeyle kampanyaya katkı sağladı. Doğu ve Güneydoğu illeri başta olmak üzere önümüzdeki eğitim - öğretim yılından itibaren Anadolu'daki 100 kız öğrenciye 3 yıl süresince 90 bin YTL değerinde burs verecek olan dernek, İstanbul'daki ilçelerden toplam 120 kız öğrenciyi de ilköğretimin son 4 yılında parasız okutacak. Ayrıca Özel Okullar Sınavı ile belirlenecek maddi durumu yetersiz başarılı 100 kız çocuğunun 4 yıl süresince eğitimlerini ücretsiz üstlenecek. Dernek 25 - 26 Haziran'da da Türkiye'nin değişik illerinden 150 yatılı ilköğretim bölge okulu müdürü, müdür yardımcısı ve rehber öğretmene eğitim verecek. Büyükçekmece'ye bağlı Beylikdüzü Belediyesi de kampanyaya 100 öğrenci kapasiteli bir kız öğrenci yurdu yaptırarak katılmayı taahhüt etti. Ve Milli Eğitim Bakanı Hüseyin Çelik'in de katıldığı törenle protokolü imzalandı. Oriflame Kozmetik Ürünleri ise, bütçesinden planladığı 1 milyon euro ile Mardin ve Şanlıurfa'da 500 kız çocuğunu 6 yıl okutmak için kampanyaya destek verdi. 
Gazetemizin 1 milyon YTL ile başlattığı kampanyanın boyutu bugün 10 milyon YTL'ye ulaştı. Yapılan destekler için teşekkür ediyoruz. Ama daha alınacak çok yolumuz var. Onun için diyoruz ki Haydi Türkiye, 'Karanlığa mahk m tek bir kızımız kalmasın...' 


Sanatçılar da destek oldu 

Kampanya çerçevesinde bazı sanatçılar da gerek cd gerek konser gelirlerini katkı olarak sundu. Sanatçı Haluk Levent, 28 Nisan'da piyasaya çıkan 'Annemin Türküleri' albümünün kendi payına düşen gelirini kampanyaya bağışladı. Levent ayrıca ilk konserinin gelirini de kampanyaya aktardı. 
'Kelebeğin Şansı' adlı yeni bir albüm çıkaran sanatçı Kayahan da, 7 Haziran'da Rumeli Hisarı'nda vereceği konserin bilet gelirini kampanyaya bağışlayacağını açıkladı. 
Türkiye Proje Geliştirme Merkezi'nin 8 Haziran'da Beyoğlu Yeni Melek Gösteri Merkezi'nde düzenlenecek defilenin gelirleri de burs olarak verilecek. Katılımcıların ücret almadan yer alacağı gecede, modacı Erkan Eren'in 'Dance of Dresses by Erkan Eken' koleksiyonunu birbirinden ünlü mankenler sunacak. Sunuculuğunu Seray Sever'in yapacağı geceye, Işın Karaca şarkılarıyla, Ney Dans Grubu da gösterileriyle destek olacak. 

Harçlıklar kampanyaya 

DAVUT AKTAŞ Samsun DHA 
Samsun Alparslan İlköğretim Okulu 6 C sınıfı öğrencileri de "Baba Beni Okula Gönder" kampanyasına destek verdi. 40 kişilik sınıfta öğrenciler harçlıklarından topladıkları 30 YTL ile 30 milyon lira kampanyaya katıldı. 6 C sınıfı öğretmeni Nurgül Gökay, destek fikrinin çocuklardan geldiğini söyledi. Gökay, "Öğrencilerimiz aralarında 30 YTL para topladılar. Bu düşünceleri ve çalışmaları bizleri çok memnun etti" dedi. 

Yaşları küçük, kalpleri büyük 

BANU ŞEN İzmir DHA 
İzmir Dokuz Eylül Üniversitesi Vakfı Özel 75. Yıl İlköğretim Okulu 2 - A sınıfı öğrencileri de okullarında açtıkları sandıkta bir hafta boyunca teneffüs yapmayarak kampanyaya katkıda bulundular. 
Her sabah sınıfta Milliyet gazetesi okuyan minikler, "Baba Beni Okula Gönder" kampanyasını gördüklerinde katkıda bulunmak için kolları sıvadı. Okul girişine bir sandık kuran öğrenciler, okula gelen ziyaretçilere bile kampanyayı anlatıp destek sağladı. Bağışlamayı düşündükleri 500 YTL'yi tamamlamak için kumbaralarındaki paraları da bu anlamlı desteğe eklediler. 

Yurtları üstlenenler 

Kars Sarıkamış Milliyet gazetesi 
Mardin Merkez Milliyet gazetesi 
Ağrı Hamur Baba Beni Okula Gönder destekçileri 
Kars Merkez Hacı Ömer Sabancı Vakfı 
Siirt Kurtalan Limak Holding 
İstanbul Göztepe Tüm Özel Öğretim Kurumları Derneği 
İstanbul Beylikdüzü Beylikdüzü Belediyesi 
Osmaniye Merkez Osmaniye Valiliği 

Burs katkısı sağlayanlar 

500 kız Türk Üniversiteli Kadınlar Derneği 
500 kız Oriflame Kozmetik Ürünleri 
320 kız Türkiye Özel Okullar Birliği Derneği 
310 kız Baba Beni Okula Gönder destekçileri 
100 kız Beylikdüzü Belediyesi 

Milliyet'ten 2 kız yurdu 

Milliyet gazetesi kampanyayı başlattığı 1 milyon YTL 1 trilyon lira ile yurt yapmaya karar verdi. Gazetemizin üst düzey yöneticileri ihtiyaç bölgelerini dolaşarak mülki idare amirleriyle görüştüler. Bir başka ekip de teknik araştırmaları yürüttü. Ve sonunda Kars Sarıkamış ve Mardin Merkez'de kız yurdu yapılmasına karar verildi. Bu yurtların temelleri en kısa sürede atılacak. 

Bir yurt da bireysel destekçilerden 

Kampanya kapsamında her gün gazetemizde yayımlanan hesap numaralarına yapılan bireysel desteklerle de bir yurt kararı kesinleşti. Şu ana kadar yurt hesabına yatırılan paralar maliyetin yüzde 40'ını karşılayacak düzeye ulaştı. Ağrı - Hamur'da yaptırılacak kız yurdu için desteklerinizi bekliyoruz. 

Kampanyaya bağış yapanlar 23. gün 

BURS HESABI 
Şükran Alanyalıoğlu, Tülin Karabulut, Türk Üniversiteli Kadınlar Derneği-Eskişehir Şubesi, Türkan Ertuğrul, Ufuk Kuyucu, Ümit Ayan, Yarkın Erkılıç, Yaşar Urtekin, Yıldız Sevener, Yunus Yılmaz 

KIZ YURDU HESABI 
Jaklin Yalgın, Kamer Alparslan, Mahmut Cömert, Makbule Pektaş, Mehmet Kiper, Mirza Turgut, Musa Timur, Osman Aklaya, Ömer Karadeniz, Sait Araboğlu, Selma Erkan, Şükran Alanyalıoğlu 


</TEXT>
</DOC>
