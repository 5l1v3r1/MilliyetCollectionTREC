<DOC>
<DOCNO> 316326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/18/yazar/akyol.html </URL>
<DATE> 2005/02/18/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
AKP yoruluyor mu 
</HEADLINE>
<TEXT>


ERKAN Mumcu'nun istifası önemli bir olaydır. Çünkü Mumcu silik bir bakan, sıradan bir siyasetçi değildir, vizyonu ve karizması vardır. 
Rektör Alemdaroğlu'na demokrasi çıkışı yapan oydu. 28 Şubat'a şiddetle karşıydı. Sivilleşmenin, reformların tam bir savunucusudur. Hatta türban yasağının kaldırılması konusunda Başbakan Erdoğan'dan daha radikaldi, "Anayasa değişikliğine kadar uzanan" bir üniversite reformuyla hem yükseköğretimde özerkleşmeyi gerçekleştirmek, hem türban yasağını kaldırmak fikrini savunuyordu. 
Ayrılmasının sebebi 'ideolojik' değil, 'siyasi'dir. "Hiperaktif" bir kişiliğe sahip olan Mumcu, AKP'de ve hükümette gördüğü bazı aksamalara, çok yüksek dozlu bir tepki vererek hükümetten de partiden de istifa etmiştir. 
Ama Mumcu 'hesapsız' da değildir. Sanıyorum, gördüğü aksamalardan hareketle AKP'nin tıkanacağını düşünmüş, şimdiden "çıkış" yaparak AKP'ye "alternatif" olacak bir hareketin tohumlarını bugünden atmak istemiştir. 

TÜRKİYE'NİN önündeki sorun da budur AKP yorulmaya mı başladı Başarılı iktidarlar da zamanla elbette yıpranır ama AKP 'normal'den önce mi yıpranacak 
Türkiye için, AKP için, muhalefet için ve Mumcu için hayati soru budur 
Üç dört ay öncesine göre bu soru şimdi daha bir konuşuluyor. Zihinler 'tekil' gözüken olguları bir araya getiriyor 
Aylardan beri AB ile 'başmüzakereci' belirlenemedi... IMF ile anlaşmanın gereği olan üç reform kanunu çıkarılamadı... Kabine revizyonu ne yapıldı ne de gündemden çıkarılabildi... Teşvikli il sayısı ve YÖK kanunu gibi konular hükümetin bazen iyi hazırlanmadan adımlar attığı izlenimini yaratıyor... 
Örnekler artırılabilir. 
17 Aralık'a kadar son derece dinamik hareket etmiş bir hükümetin bu tablosu ister istemez "metal yorgunluğu mu başladı " sorusunu doğuruyor. 
AKP'de parti disiplini ve parti politikalarının özümsenmesi gibi konularda da bazı sorunlar gözüküyor hükümet politikalarını zora sokan 'ters' çıkışlar parti içinden gelebilmektedir 
DP ve AP gibi nispeten homojen ve 'köklü' kitle partilerinde bile zamanla bölünmeler olmuştu. Özal'ın ANAP'ı gibi 'yeni' ve karma bir parti olan AKP'de 'parti kimliği' meselesinin daha kritik olduğu bellidir. 

ANCAK sorunların olması AKP'nin halen tıkandığı anlamına gelmiyor. Bu sorunlar henüz 'ağır vaka' haline gelmediği gibi, AKP h l kamuoyunda yüksek oranını koruyor, toplumda AKP dışında güçlü bir yöneliş de yok. AKP bir silkinişle bu sorunları aşarak normal yoluna devam etme imk nına sahiptir. 
AKP bunu yapamaz da 'erken yıpranma' girdabına kapılırsa, Erkan Mumcu'nun "Partileri şahıslar değil, şartlar kurar" sözü toplumsal zeminini bulur. 
AKP'nin erken yıpranması ve sağın yeniden parçalanması Türkiye'nin lehine olmaz. Türkiye 1970'li ve 1990'lı yılları koalisyonlar yüzünden kaybetmiş, bu yirmi yıllık kayıp sebebiyle birçok ülkenin gerisinde kalmıştır. 
Hükümet ve AKP gerek yönetim gerek parti düzeyinde yeni bir nefeslenmeyle kamuoyundaki bu soruları süratle gidermeli, zaman içinde AKP'nin alternatifi merkez sağın yeniden parçalara bölünmesi değil, sosyal demokrasinin güçlenmesi olmalıdır. 



</TEXT>
</DOC>
