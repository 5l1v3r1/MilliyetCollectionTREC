<DOC>
<DOCNO> 314176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/10/son/sonspo10.html </URL>
<DATE> 2005/02/10/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
NBA'e 10 maçla devam edildi, işte sonuçlar... 
</HEADLINE>
<TEXT>

     ABD Profesyonel Basketbol Ligi'ndeki mücadeleye, NBA bu sabaha karşı yapılan 10 maçla devam edildi. 
     Batı Konferansı Güneybatı Grubu'nda lider durumda bulunan NBA'nin bu sezon en fazla galibiyet alan takımı olan San Antonio Spurs, deplasmanda Washington Wizards'a 95-87 yenildi. 
     Spurs'un etkili forvet oyuncusu Tim Duncan'ın sakatlığı nedeniyle forma giymediği karşılaşmada, Fransız oyun kurucu Tony Parker'ın 22 sayı, 8 ribaunt ve 9 asist, Malik Rose'un ise 19 sayı ve 7 ribauntluk performansı takımının galibiyeti için yeterli olmadı. 
     Ligdeki 29. galibiyetini alan Washington Wizards'da, 35 sayı ve 11 ribauntla ''double-double'' yaparak takımının en skorer oyuncusu olan Antawn Jamison'un yanısıra 24 sayı ve 6 ribauntla maçı tamamlayan Gilbert Arenas, galibiyette etkili oldu. 
     
     MIAMI'NİN ATEŞİ NEW YORK'U DA YAKTI 
     Doğu Konferansı Güneydoğu Grubu'nun lideri Miami Heat, New York Knikcs'i 116-110 yenmeyi başardı. 
     Bu sezon kadrosuna Los Angeles Lakers'tan Shaquille O'Neal'i dahil ederek güçlenen Miami'de Dwayne Wade, 30 sayı, 6 ribaunt ve 6 asistle takımının en skorer oyuncusu olurken, Damon James de 24 sayıyla sezonun en yüksek sayısına ulaştı. 
     Üstüste 4. maçını kazanan Miami'de Shaquille O'Neal, 16 sayı ve 13 ribauntla ''double-double'' yaparak, galibyete katkı sağladı. 
     Son 20 maçından 17'sini yitiren New York Knikcs'te Stephon Marbury, 36 sayılık performans sergilemesine karşın yenilgiyi engelleyemedi. 
     
     ALL-STAR'LAR ROCKETS'A GALİBİYETİ GETİRDİ 
     Sezona iyi bir başlangıç yapan Houston Rockets, Chicago Bulls'u 105-92'lik skorla geçmeyi başardı. 
     Rockets'da forma giyen geçen yıl ligin en skorer oyuncusu olan Tracy McGrady ve Çinli dev pivot Yao Ming, All-Star kadrosuna seçildikten sonra sayılarını atmaya devam ettiler. 
     Üstüste 5. galibiyetini alan Rockets'ta McGrady 24 sayılık, Yao Ming ise 21 sayı ve 10 ribauntluk oyun çıkardı. 
     Chicago Bulls'ta 16 sayıyla Kirk Hinrich ve 12 sayıyla Tyson Chandler, yenilgiyi engelleyemedi. 
     Ligde alınan diğer sonuçlar şöyle 
     Boston Celtics-Los Angeles Clippers 94-89 . 
     Indiana Pacers-Charlotte Bobcats 94-87 . 
     Memphis Grizzlies-Philadelphia 76'ers 98-95 . 
     Milwaukee Bucks-Toronto Raptors 110-107 . 
     Los Angeles Lakers-New Jersey Nets 104-103 . 
     Minnesota Timberwolves-Denver Nuggets 98-92 . 
     New Orleans Hornets-Portland Trail Blazers 91-80 . 
     
</TEXT>
</DOC>
