<DOC>
<DOCNO> 320254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/yazar/heper.html </URL>
<DATE> 2005/03/03/ </DATE>
<TIME>  </TIME>
<AUTHOR> Doğan HEPER  </AUTHOR>
<HEADLINE>
Papa kafaları karıştırdı 
</HEADLINE>
<TEXT>


SON günlerde Papa II. Jean Paul gündemde. Hastalığıyla ve kitabıyla. 
Hastalığı için elimizden şifa dilemekten başka bir şey gelmez. Ama kitabındaki, Ağca'yla ilgili görüşleri daha çok tartışılacağa benziyor. 

PAPA, "Memoria e Identita" Bellek ve Kimlik adlı kitabında kendisiyle ilgili suikast girişimine değinerek, Ağca'nın suikastta sadece bir "taşeron" olduğunu belirtiyor. Papa, eylemin ardında o dönemdeki Doğu Bloku ülkelerinin yer almış olduğu tezini daha inandırıcı bulduğunu vurguluyor ve devam ediyor "Ağca, herkesin söylediği gibi profesyonel bir katildir. Bu da, suikastın onun kendi teşebbüsü olmadığı, onu buna bir başkasının yönlendirdiği anlamına gelir". 

GEÇENLERDE belirttiğimiz gibi Ağca, Abdi İpekçi'yi 1 Şubat 1979 günü öldürdü. Askeri cezaevinden 25 Kasım 1979 günü kaçtı. 26 Kasım'da yani kaçışından bir gün sonra Milliyet'e ilettiği mektubunda kaçış nedenini "Papa'yı vurmak" olarak açıkladı. Ve bundan 1.5 yıl sonra 13 Mayıs 1981 günü Roma'da Papa'yı vurdu. 

ACABA Papalık, bu açık öldürme tehdidine rağmen Papa için yeterli koruma önlemlerini neden almadı 
O günlerde La Voce gazetesi kafaları karıştıran şu iddiada bulunmuştu "Papa'yı Ağca'ya vurduranlar Vatikan'ın bazı üst düzey yetkilileridir..." 
O zaman bu iddiayla ilgili şu sorular aklıma takılıyordu. 
Ağca, Papa'yı vurmak için Vatikan'ın üst düzey yetkilileriyle anlaştıysa bunu neden Milliyet'e, daha doğrusu tüm dünyaya bir buçuk yıl önce açıklasın 
Papa'yı vurmayı kabul eden Ağca, o arada Abdi İpekçi'yi vurarak Vatikan'la yaptığı anlaşmayı tehlikeye atmış olmaz mı 
Bu ve benzer sorulara bulunan makul cevaplar La Voce senaryosunun gerçek dışılığını ortaya koyuyordu. 

II. Jean Paul, kitabında cezaevinde Ağca'yla yaptığı görüşmeye de yer veriyor. 
Suikast girişiminden kurtulmasını Hz. Meryem'in yardım ve gücüne bağlayan Papa, "çok daha yüksek bir güç" diye nitelediği söz konusu iradenin Ağca tarafından da idrak edilmiş olabileceğini belirtiyor ve şöyle devam ediyor "Ağca, muhtemelen, kendi gücünün, ateş edip öldürme gücünün ötesinde çok daha yüksek bir güç bulunduğunu sezinlemişti. Temennim onu bulmuş olmasıdır." 
Ağca ifadeleriyle, davranışlarıyla, yakalanış ve kaçışıyla, ilişkileriyle, Papa'yı vuruşuyla, hep şaşırttı. Papa'nın kitabı kafaları daha da karıştırmaktan başka işe yaramadı... 

RAKIDA VERGİ ÖLDÜRDÜ Vergiler artırıldı, fiyatlar yükseldi. Rakıda sahteciler kazandı. Eğer ölümler olmasaydı k rlarına k r katacak, işi daha da genişletebileceklerdi. Sigarada da öyle. Vergi nedeniyle fiyatlar anormal yükselince, piyasayı kaçak sigara sardı. Olaya yalnız, "Bütçeye ne giriyor" diye bakmanın yanlışlığı bazı kişilerin ölümüyle anlaşıldı, yazık oldu. 

TARTIŞMA 
TV'n var, derdin var Medya ilginç bir dönemeçten geçiyor. Yazılısı da görseli de... 
Kavga yazanlar, aşk yazanlar, seks yazanlar, diyet yazanlar, doğmuş doğmamış çoluğunu çocuğunu yazanlar ve tabii fikir yazanlar... Yok, yok... 
TV'lerde de durum karışık. Kalite var, kalitesizlik var... 
"İkinci Bahar"la, "Asmalı Konak"ın yerini doldurabilecek bir dizi h l bulunamadı. 
Birçoğunu bir yana bırakalım. Örneğin "Melekler Adası"na bakalım. Seyrediliyor diye olsa gerek, dizi o kadar uzatıldı ki, adeta başı unutuldu. Senarist de öldürülen iki kişiyi artık hatırlamıyorsa korkarım dizi bitecek bu cinayetler cezasız kalacak. 
Hafta sonunda bir kanalda bir TV yöneticisi ile "Kurtlar Vadisi kötü örnek olur mu", muhabbeti vardı. Yanıt ertesi gün geldi. Adana'da 13 yaşındaki Yıldırım'ı boğarak öldüren Yiğit'in ağabeyi, "Kardeşimi Kurtlar Vadisi merakı yaktı" diyordu. 
TV'lerde prensini arayan yerli prensesler, bir arada yaşamaya zorlanan uyumsuz aileler... Ve riya, hırçınlık, kıskançlık, kabalık, kavga, hakaret, kafada bardak kırma, jilet atma... 
Türkiye'nin yeni rol modelleri işte bunlar... 

ERKEN SEÇİM 
Madalyonun 2 yüzü Erken seçim tartışmaları "abesle iştigal" gibi görülüyor. Ve bildiğiniz gerekçeler sıralanıyor. 
Oysa madalyonun bir de öteki yüzü var. Oraya bakınca "erken seçim var" diyenleri haksız bulmak zor. 
Bugün kentlerdeki gençlerin yüzde 24'ü işsiz. Üretim yerinde sayıyor, Türkiye'ye yabancı yatırımcı beklerken, yerliler yurtdışına kaçıyor. 
Dış ticaret açığı büyüyor. Cari açık hedefi tutturulamıyor. 
Borcumuz bitmiyor, artıyor. Önceki günkü The Economist'e göre yabancı sermaye açısından Türkiye dünyanın en riskli yedinci ülkesi. 
Uzun sözün kısası ekonomide istikrar bıçak sırtında. Ve bozulursa istikrarı toparlamak kolay da değil. Üstelik Türkiye'nin ABD, AB ve IMF'yle ilişkileri pamuk ipliğiyle bağlı... 
Henüz iplik kopmadan bir erken seçim AKP'nin işine gelmez mi 



</TEXT>
</DOC>
