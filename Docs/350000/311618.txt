<DOC>
<DOCNO> 311618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/son/sondun16.html </URL>
<DATE> 2005/02/02/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Felakette ölü sayısı 290 bini geçti 
</HEADLINE>
<TEXT>

     Güney Asya'nın haritasını değiştiren yüzyılın en büyük felaketinde ölenlerin ve hayatından ümit kesilenlerin sayısı 290 bini geçti. 
     Endonezya Sağlık Bakanlığı, dün yaklaşık 127 bini kayıp olmak üzere, ülkede ölenlerin sayısının 237 bine ulaştığını belirtmişti. 
     Verilen son bilgilere göre, deprem ve dev dalgalardan etkilenen ülkelerde ölülere ve kayıplara dair son bilanço şöyle 
     - Endonezya 237 bin 71 127 bin 774'ü kayıp . 
     - Sri Lanka 30 bin 957. 
     - Hindistan 16 bin 389 5 bin 640'ı kayıp . 
     - Tayland 5 bin 393. 
     - Maldivler 82. 
     - Malezya 68. 
     - Myanmar 61. 
     - Bangladeş 2. 
     - Somali 298. 
     - Tanzanya 10. 
     - Kenya 1. 
     - Toplam 290 bin 332. 
     Öte yandan, depremden en çok etkilenen ülkelerden olan Sri Lanka'daki felaketzedelerin yüzde 70'inin yardımdan mahrum olduğu bildirildi. 
     Yardım operasyonlarından sorumlu komisyonun yetkilisi Tilak Ranavirajah, ''Pazartesi itibarıyla felaketzedelerin yüzde 30'u 960 bin kişi yardıma kavuştu. Bu yeterli değil'' dedi. 
     Yetkili, yardımın gecikmesinin nedenlerini bürokrasi ve felaketzedelerin cahilliği olarak gösterdi, ancak asıl nedenin yolsuzluk olduğunu vurguladı. 
     Ranavirajah, ''10 milyar rupiden bahsediyoruz ve tabii ki dünyadaki herkes namuslu değil'' ifadesini kullandı. 
     Finans çevreleri, tsunaminin vurduğu Sri Lanka'nın yeniden yapılandırılması için 1.5 milyar doların gerektiği açıklanmış, Sri Lanka hükümeti de bu miktarı 3.5 milyar dolar olarak belirlemişti. 
     Sri Lanka, deprem ve tsunamiye yaklaşık 31 bin vatandaşını kurban vermişti. 
     
</TEXT>
</DOC>
