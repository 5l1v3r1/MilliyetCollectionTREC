<DOC>
<DOCNO> 340727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/08/son/sontur10.html </URL>
<DATE> 2005/05/08/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Nikahsız eşinin gözünü çıkardı, çocukların yüzünde sigara söndürdü 
</HEADLINE>
<TEXT>

     Hülya YILMAZ DHA 

      İSTANBUL Halkalı'da oturan inşaat işçisi 33 yaşındaki İsa Kaman, resmi nikahsız birlikte yaşadığı iki kadın ve bunlardan dünyaya gelen iki çocuğuna uzun süreden bu yana evinde işkence yaptığı ortaya çıktı. Öldürülme korkusu ile yaşadıklarırı kimseye anlatamayan kadınlar, komşularının teşviki ile İsa Kaman’ın Halkalı’daki Şehit Ahmet Zehir karakoluna şikayet etti. Eş ve çocuklarına işkence yapmakla suçlanan Kaman, kaçtı. 
     İsa Kaman, teyzesinin kızı Aysel Çelebi ile 12 yıl önce resmi nikahsız evlenerek Halkalı’da birlikte yaşamaya başladı. Çiftin bu evlilikten 10 yıl önce Emrah ve 7 yıl önce Ferdi adını verdikleri 2 çocuğu dünyaya geldi. İsa Kaban, 2 yıl önce Iğdır'da tanıştığı Türkan Kılıç'ı kaçırarak, Halkalı'daki evine getirdi. Resmi nikahsız, iki kadınla birlikte yaşamını sürdüren İsa Kaman'ın, eşleri Aysel Çelebi ile Türkan Kılıç'a akıl almaz yöntemlerle işkence yaptığı, nufüs cüzdanları olmayan çocukları Emrah ile Ferdi'yi sürekli dövdüğü, zaman zaman çocukların yüzünde sigara söndürdüğü ileri sürüldü. Kadınlara ve 2 çocuğuna yapılan işkenceleri görüp dayanamayan komşuların şikayeti üzerine iki kez karakola götürülen İsa Kaman, eşlerinin korkarak her seferinde şikayetçi olmaması üzerine salıverildi. 
     Eşlerinden gördükleri baskı ve işkencelede dayanamayan Aysel Çelebi ile Türkan Kılıç, dün Halkalı'daki Şehip Ahmet Zehir Polis Karakolu'na giderek İsa Kaman'dan şikayetçi oldu. 
     Türkçe bilmeyen Türkan Kılıç, polise, daha sonra da DHA muhabirine yaşadıklarını anlatırken, resmi nikahsız eşinin sürekli saçlarını kestiğini, yüzünü de tıraş ettiğini, bu nedenye yüzünde kıllar çıktığını anlattı. Türkan Kılıç, eşinin kerpeten ile gözünü kör ettiğini de ileri sürerken, Bir gün çocukların yanında ellerimi ve ayaklarımı bağladı. Önce gözümün içine demir çubuk soktu, demiri çıkardıktan sonra da kerpetenle gözümü kör ettiö dedi. Kılıç, yaşadığı bu olayın ardından doktora bile gidemediğini söyledi. 
     Öldürülme korkusuyla konuşmakta bile güçlük çektiğini söyleyen Aysel Çelebi de evlendikleri günden beri işkenceye maruz kaldığını söyledi. Kaman’ın kendisini ölümle tehdit ettiğini belirten Çelebi, Her gece ellerimi ve ayaklarımı bağlayarak bana işkence ediyordu, çocukların üzerinde sigara söndürüyorduö dedi. 
     Nüfus cüzdanları olmayan 10 yaşındaki Emrah ve 7 yaşınadaki Ferdi da kendilerine sürekli dayak atan babalarının zaman zaman yüzlerinde sigara söndürdüğünü iddia ederken yüzlerindeki izleri gösterdi. 
     Kadınların şikayeti üzerine aranmaya başlanan İsa Kaman, bir türlü bulunamadı. 
     İstanbul Büyükşehir Belediyesi, DHA muhabirinden kadınların ve çocuklarının yaşadıklarını öğrenince bunlara sahip çıktı. Kadınlar sağlık kontrolünden geçirildikten sonra, geçiçi süreyle belediyenin misafirhanesine yerleştirildi. 
     
</TEXT>
</DOC>
