<DOC>
<DOCNO> 320027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/02/son/sonsiy42.html </URL>
<DATE> 2005/03/02/ </DATE>
<TIME> 18.33 </TIME>
<AUTHOR>  </AUTHOR>
<HEADLINE>
Başbakan Erdoğan öğrenci affını yeniden gözden geçireceklerini söyledi 
</HEADLINE>
<TEXT>

     Başbakan Recep Tayyip Erdoğan, Cumhurbaşkanı Ahmet Necdet Sezer'in ''öğrenci affını'' öngören yasanın bir kez daha görüşülmek üzere TBMM'ye iadesi ile ilgili olarak, ''Arkadaşlarımızla müzakere yapıp gereken adımı ondan sonra atarız'' dedi. Başbakan Erdoğan, milli atlet Elvan Abeylegesse'yi ziyaret ettikten sonra, bir soru üzerine, Cumhurbaşkanı Sezer'in, af niteliği taşıdığı ve kabulü sırasında nitelikli çoğunluk aranması gerektiği gerekçesiyle TBMM'ye iade ettiği, ''öğrenci affına'' ilişkin yasa konusunda, ''Şu anda bunu değerlendirmek yanlış olur. Arkadaşlarımızla müzakere yapıp gereken adımı ondan sonra atarız'' dedi. 
     
</TEXT>
</DOC>
