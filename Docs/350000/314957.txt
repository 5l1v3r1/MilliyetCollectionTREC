<DOC>
<DOCNO> 314957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/14/ekonomi/eko04.html </URL>
<DATE> 2005/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğalgaz ithalatı için 33 şirket başvurdu 
</HEADLINE>
<TEXT>



Yıllık 16 milyar metreküp doğalgaz alımsatım kontratının özel sektör şirketlerine devrine yönelik 25 Şubat'ta BOTAŞ tarafından yapılacak ihale için Enerji Piyasası Düzenleme Kurumu'na EPDK yapılan ithalat lisans yeterlilik başvuruları sona erdi. 
İthalat lisans yeterlilik başvurularının son günlerinde 14 şirket daha EPDK'ya başvurdu. Böylece yıllık yaklaşık 2.5-3 milyar dolarlık bir büyüklüğü ifade eden ihale için başvuran şirket sayısı 33'e ulaştı. Yeterlilik için Koç, Sabancı Grubu'nun Enerjisa ve Zorlu Grubu'nun ardından Petrol Ofisi de Petrol Ofisi Alternatif Yakıtlar Toptan Satış A.Ş. adıyla başvurdu. Yabancı şirketler, Türkiye'nin mevcut doğalgaz tüketiminin yüzde 65'lik bölümünü ifade eden kontratların özel sektöre devrini içeren ihaleye dünyanın en büyük enerji şirketleri de ilgi gösteriyor. 


</TEXT>
</DOC>
