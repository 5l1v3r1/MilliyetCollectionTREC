<DOC>
<DOCNO> 306353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/14/yasam/axyas01.html </URL>
<DATE> 2005/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Misyoner afeti 
</HEADLINE>
<TEXT>


ABD'li misyonerler, tsunamide öksüz kalan 300 Müslüman çocuğu toplayıp Hıristiyan yapmak üzere Cakarta'ya götürdü 

DIŞ HABERLER SERVİSİ 

Merkezi ABD'nin Virginia eyaletinde bulunan misyoner örgütü World Help, Endonezya'nın Müslüman Banda Aceh bölgesinden 300 kadar "tsunami öksüzünü" Cakarta'daki bir Hıristiyan çocuk esirgeme kurumuna götürdüğünü açıkladı. Örgütün internet sitesinde yapılan açıklamada, Müslüman çocukların burada Hıristiyanlık prensiplerine göre yetiştirilmesinin amaçlandığı belirtildi. Açıklamada, "Normalde Banda Aceh'e yabancıların girmesi yasaktır. Ancak bu felaket sayesinde üyelerimiz İncil'i bu bölgeye ulaştırma imk nı buldu" dedi. 
Örgütün başkanı Vernon Brewer, Endonezya hükümetinin, çocukların Cakarta'ya götürülmesi için izin verdiğini ve çocukların Hıristiyan olarak yetiştirileceğinden de haberdar olduğunu söyledi. 


</TEXT>
</DOC>
