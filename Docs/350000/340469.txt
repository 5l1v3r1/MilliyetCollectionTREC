<DOC>
<DOCNO> 340469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/07/son/sonsiy07.html </URL>
<DATE> 2005/05/07/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Derviş Milletvekilliğinden istifa edeceğim ama CHP'li kalacağım 
</HEADLINE>
<TEXT>

     Birleşmiş Milletler Kalkınma Programı UNDP Başkanlığı’na seçilen CHP İstanbul Milletvekili Kemal Derviş, ekonomide olumlu gelişmeler olmakla birlikte istihdam yaratmakta zorluk çekildiğini bildirdi. 
     CNNTurk televizyonuna açıklamalarda bulunan Derviş, "Türk ekonomisi nereye gidiyor " sorusu üzerine, son dönemde Türk ekonomisinin iki önemli başarısı olduğunu kaydederek, "3 yıldır büyüme ortalama olarak yüzde 8 gidiyor. Aynı dönemde enflasyon inmeye devam ediyor. 30 yıldan bu yana ilk kez yüzde 8, yüzde 7 gibi makul artık normal diyebileceğimiz bir düzeye 
     indi" dedi. 
     
     "EKONOMİDE BAŞARILI BİR GİDİŞ VAR" 
     Derviş, ekonomide başarılı bir çizgi yakalandığına işaret ederek, "Fakat diğer taraftan yapısal reformlarda, istihdam yaratmada ve ekonomik büyümeyi tabana yerleştirmekte güçlük çekiyoruz. Burada çabanın mutlaka devam etmesi gerekiyor. Kamu yönetiminin ona odaklanması lazım. O çok önemli" dedi. 
     
     "MİLLETVEKİLLİĞİNDEN İSTİFA EDECEĞİM AMA CHP’Lİ KALACAĞIM" 
     Derviş, "Milletvekilliğinizden istifa edeceksiniz. 
     CHP’den de istifa edecek misiniz " sorusuna ise "Hayır hiç düşünmüyorum" karşılığını verdi. Görevine resmen başlamamasına karşın milletvekili kimliğini üzerinde taşımaması gerektiğini bildirden, Türk vatandaşı olarak kalmaya devam edeceğini söyleyen Derviş, Birleşmiş Milletler’de çalışan birinin kendi ülkesinde bir partiye üye olmaması gibi bir şeyin söz konusu olmadığını bildirdi. Derviş, "Dolayısıyla CHP üyeliğimden istifa etmeyi düşünmüyorum. Sosyal demokratlıkltan da istifa etmeyeceğim" dedi. 
     Derviş yaz aylarında Papandreu’nun dünya sosyal demokratlarını topladığı düşünce kampında bir hafta süreyle diğer lider ve bilim adamlarıyla birlikte olacağını, burada küresel ve ulusal kalkınma sorunlarının tartışılacağını bildirdi. Kemal Derviş daha sonra kısa bir hazırlıktan sonra 15 Ağustos’ta görevinin başında olmak istediğini anlattı. 


     ANKA 
     
</TEXT>
</DOC>
