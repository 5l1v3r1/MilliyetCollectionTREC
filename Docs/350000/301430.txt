<DOC>
<DOCNO> 301430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/28/ekonomi/eko08.html </URL>
<DATE> 2004/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
'KDV indirimini fiyata yansıt' kampanyası 
</HEADLINE>
<TEXT>


Maliye, bazı mal ve hizmetlerdeki KDV indiriminin fiyatlara yansıması için kampanya başlatıyor 

REUTERS 

Hükümet, KDV'de yapılan oran indiriminin fiyatlara yansıtılması için kampanya başlatıyor. Dar gelirlilerin vergi yükünü hafiletmek için 1 Ocak 2005'ten itibaren eğitim, sağlık ve gıdada bazı ve mal hizmetlerin KDV'si yüzde 18'den 10'a çekilmişti. 

Odalara mektup 
Maliye yetkilileri, KDV indiriminin fiyatlara yansıtılmasının zorunluluk olduğunu belirterek, 1 - 2 gün içinde Türkiye genelinde esnafın bilinçlendirilmesine yönelik kampanya başlatılacağını belirtti. Yetkililer, televizyonda kısa programlar, bilboardlar ve diğer araçlarla KDV indiriminin fiyatlara yansıtılması için tanıtım yapılacağını söylediler. 
Maliye Bakanı Kemal Unakıtan da, Türkiye genelindeki sanayi ve ticaret odalarına birer yazı göndererek, bazı mal ve hizmetlerde KDV'nin yüzde 18'den 8'e indirilmesinin tüketiciye yansıtılmasını istedi. Unakıtan, bunun için ilgili taraflarla görüşülmesini istedi. Maliye yetkilileri, eğitim, sağlık ve gıdadaki KDV indiriminin mümkün olduğu kadar geniş kapsamlı tutulmasının amaçlandığını, gerekli görülmesi halinde ihtiyaç duyulan düzeltmelerin yapılması için yeni bir kararnamenin daha hazırlanabileceğini ifade ettiler. 


</TEXT>
</DOC>
