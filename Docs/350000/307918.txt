<DOC>
<DOCNO> 307918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/19/son/sonyas12.html </URL>
<DATE> 2005/01/19/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
"En iyi 100 Otel" listesinde Türkiye, İspanya ile yarışıyor... 
</HEADLINE>
<TEXT>

     Türkiye, Avrupa'nın en büyük tur operatörlerinden olan TUI ve Thomas Cook'un, ''En İyi 100 Otel Listesi''ne, İspanya'dan sonra en çok tesis sokan ülke oldu. 
     Turizm araştırmaları yapan Ekin Yazım Merkezi'nden edinilen bilgiye göre, ''En İyi 100 Otel'' listesinde Türkiye İspanya ile yarışıyor. 
     Türkiye ile İspanya arasındaki yarış son olarak TUI ve Thomas Cook'un ''En İyi 100 Otel Listesi''ne giren tesis sayısında dikkat çekerken, Alman Seyahat Acentaları Birliği kongresinde İspanya ''Türkiye'yi daha yakından izlemek gerektiği''ni vurgulamıştı. 
     Turizmde, Türkiye ve İspanya arasındaki yarış son olarak TUI ile Thomas Cook'un ''En İyi 100 Otel Listesi''ne giren tesis sayısıyla iyice ortaya çıktı. Her yıl en iyi oteller listesine giren Türk tesis sayısının arttığına dikkat çekilen araştırmada, 2004 yılı listesinde Türkiye, TUI ve Thomas Cook'un, ''En İyi 100 Otel Listesi''ne, İspanya'dan sonra en çok tesis sokan ülke oldu. 
     
     LİSTELERE GİREN OTEL SAYISI 
     TUI ve Thomas Cook'un çalıştıkları ülkelere gönderdikleri müşterilerin oyları ile her yıl seçilen en iyi 100 otel listesine bu yıl, İspanya Thomas Cook listesine 25, TUI listesine 27, Türkiye TUI listesine 21, Thomas Cook listesine de 10 otelle girdi. 
     Buna göre iki grubun en iyi 100 otel listesine İspanya'dan sonra en çok tesis Türkiye'den girmiş oldu. 
     Türkiye'nin rakibi olarak gösterilen Yunanistan'dan ise listelere girebilen tesis sayısı Thomas Cook'ta 8, TUI'de ise 10 oldu. 
     
</TEXT>
</DOC>
