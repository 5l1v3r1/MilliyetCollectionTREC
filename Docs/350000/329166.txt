<DOC>
<DOCNO> 329166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/01/spor/spo17.html </URL>
<DATE> 2005/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Ara, bazılarına iyi gelmeyecek 
</HEADLINE>
<TEXT>



Bir ulusal maçlar haftası daha sona erdi, ve bu nedenle verilen ara, kimilerine göre birilerine "iyi geldi". Hiç şüphesiz birilerine de kötü gelecek bu ara. Örneğin Yıldıray'ın yükselen formuyla zirve yarışına ortak olan Hertha Berlin, hiç memnun olmadı bu aradan. 
Sakatlanan Yıldıray Baştürk'ün Borussia Dortmund deplasmanında olmama ihtimali değiştirecek dengeleri. Borussia Dortmund, son 7 haftada aldığı 4 galibiyetle biraz nefes aldı, Hertha karşısında da amacı önce beraberlik olacak. Son 15 maçta sadece 1 kez yenilen Marcelinho'nun Hertha'sı ise galibiyet arayacak. 
Wolfsburg-Bayern Münih 
Avrupa'nın en az berabere kalan takımı Wolfsburg'un, 6 Şubat'tan beri yenilgi yüzü görmediği Vfl Stadion'da lider Bayern Münih'e karşı şansı var. Önce Bayern Münih, sonra Wolfsburg galibiyeti düşünülebilir. 

Schalke-Nurnberg 
Marek Mintal'in sakatlığı oynamasına engel olursa Nurnberg'in bir kanadı kırık olacak. Sahasında 11 Aralık'tan beri puan kaybetmeyen Schalke bu kez de mutlak favori. 


</TEXT>
</DOC>
