<DOC>
<DOCNO> 309096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/25/yasam/yas13.html </URL>
<DATE> 2005/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Hacıların dönüş sevinci 
</HEADLINE>
<TEXT>


Hac görevini tamamlayan hacılar, dönmeye başladı. Yanlarında getirdikleri zemzem suları, mikrop tehlikesine karşı klorlandı... 

İSTANBUL Milliyet 

Suudi Arabistan'da hac görevini tamamlayarak yurda dönmeye başlayan hacılar, havalimanlarında izdiham yaşanmasına neden oldu. Hac görevini tamamlayan 145 hacı, dün Suriye Hava Yolları'na ait uçakla, Sabiha Gökçen Havalimanı'na geldi. Havaalimanı çıkışında İstanbul İl Sağlık Müdürlüğü'nden iki görevli, hacıların getirdikleri zemzem sularını mikrop tehlikesine karşı klorladı. Atatürk Havalimanı Dış Hatlar Terminali de yurda dönen hacıların akınına uğradı. Türk Hava Yolları ve Suudi Arabistan Havayolları uçakları ile dönen hacılar, kutsal toprakları görmenin ve hacı olmanın mutluluğunu yaşadıklarını belirttiler. 



</TEXT>
</DOC>
