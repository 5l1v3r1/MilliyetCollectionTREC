<DOC>
<DOCNO> 337120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/son/sontur12.html </URL>
<DATE> 2005/04/26/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
'Evimin etrafında dolaşma' dedi, öldürüldü 
</HEADLINE>
<TEXT>

     DHA 

TRABZON'da 47 yaşındaki İlyas Kotbaş, evinin yakınlarında dolaşmasına sinirlendiği 48 yaşındaki Ahmet Gelleci tarafından tabancayla öldürüldü. 
     Çarşıbaşı İlçesi'nin Yavuz Köyü' nde çiftçilik yapan İlyas Kotbaş, dün saat 20.30 sıralarında evinin yakınında işçi emeklisi Ahmet Gelleci'yi yürürken gördü. 
     Daha önceden tartıştıkları ve konuşmadıkları belirtilen İlyas Kotbaş iddiaya göre, "Evimin yakınında dolaşmaman konusunda seni uyarmıştım'' diyerek Ahmet Gelleci ile tartışmaya başladı. 
     Tartışmanın büyümesi üzerine Gelleci, tabancayla Kotbaş'a 2 el ateş etti. Silah sesleri üzerine gelen Kotbaş'ın yakınları Gelleci'yi dövdü. Ağır yaralı olarak hastaneye kaldırılan Kotbaş hayatını kaybetti. Jandarma tarafından gözaltına alınan ve çeşitli yerlerinde dayak izleri olduğu belirlenen Ahmet Gelleci'nin sorgusu sürüyor. 
     
</TEXT>
</DOC>
