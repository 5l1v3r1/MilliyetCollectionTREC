<DOC>
<DOCNO> 313236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/07/son/sontur28.html </URL>
<DATE> 2005/02/07/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Sevdiği gence kaçtı, başına gelmeyen kalmadı 
</HEADLINE>
<TEXT>

     Denizli'nin Çal İlçesi'nde, Marmaris'teki evinden kaçan 17 yaşındaki H.Ş'ye fuhuş yaptırdığı ve yaptığı iddiasıyla gözaltına alınan 12 kişiden 3'ü tutuklandı. 
     İl Jandarma Komutanlığı'na bağlı ekipler tarafından, ormanlık alanda küçük yaştaki kızla cinsel ilişkiye girmek iddiasıyla gözaltına alınan 12 kişi, Çal Cumhuriyet Savcılığı'nda ifadelerinin alınmasının ardından adliyeye sevk edildi. 
     Zanlılardan İbrahim Kubur 32 , Ali İhsan Alacak 27 ve Mesut Tüğsüz 29 tutuklandı. Diğer 9 zanlı, serbest bırakıldı. 
     H.Ş. ise Çal'a gelen babası Mehmet Ş'ye teslim edildi. 
     
     SEVDİĞİ GENCE KAÇMIŞ 
     H.Ş, yaptığı açıklamada, Marmaris'te tanıştığı Sait isimli erkek arkadaşıyla evlenmek için evden kaçarak Denizli'ye geldiğini, ancak ailesinin ''Oğlumuz askere gidecek'' diyerek kendisini kabul etmediğini söyledi. 
     Denizli Otogarı'nda dolaşırken İbrahim Kubur ile tanıştığını ifade eden H.Ş, şöyle konuştu 
     ''Yardım edeceğini söyleyerek kandırdı. Beni bir otele götürüp tecavüz ettiler. Sonra da Ali İhsan Alacak tarafından para karşılığı erkeklerle birlikte olmaya zorlandım. Evden kaçtığım için başıma gelmedik kalmadı. Çok pişmanım.'' Baba Mehmet Ş. ise ''Jandarmadan Allah razı olsun. Kızımı kötü amaçlı kişilerin elinden kurtardılar. Biz jandarmaya kayıp olduğu ihbarında bulunmuştuk'' dedi. 
     Denizli'de geçen hafta da Tavas ve Kale ilçelerinde, 15 yaşındaki A.T. ile para karşılığı birlikte oldukları iddiasıyla gözaltına alınan 49 kişiden 23'ü tutuklanmıştı. 
     
</TEXT>
</DOC>
