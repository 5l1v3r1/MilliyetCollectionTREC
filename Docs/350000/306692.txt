<DOC>
<DOCNO> 306692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/15/yazar/akyol.html </URL>
<DATE> 2005/01/15/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Kerkük ve Amerika 
</HEADLINE>
<TEXT>


KERKÜK konusunda Amerika'nın yaptığı açıklama Ankara'yı çok tedirgin etti. Dışişleri Bakanı Abdullah Gül'ün "ilgili birimler"le hemen toplantı yapması ve "talimatlar vermesi" bu tedirginliğin boyutlarını gösteriyor. 
Amerikan Dışişleri Bakanlığı'nın yaptığı "yazılı açıklama"nın anlamı şu 
- Kerkük'ün nüfus yapısının değişmesi Irak'ın iç işidir, bizi ilgilendirmez " 
Evet, geçici Irak Anayasası'nın 58. maddesi Saddam'ın zorla göç ettirme, mallara el koyma gibi politikalarının düzeltilmesini öngörüyor. Ama "Saddam öncesi"nin bilimsel bir fotoğrafını çıkarmadan ve düzeltmenin organizasyonunu yapmadan, "Biz karışmayız" diye anlaşılacak bir açıklama yapmanın neye yarayacağı bellidir Sünni Arapların mecali kalmadı Türkmenler dağınık. "Etnik değiştirme"yi yapabilecek tek grup, Kürtler... 
Bu da Irak'ta uzun vadede büyük etnik gerilimler yaratır. 

HALBUKİ daha iki gün önce Amerikan Merkez Kuvvetleri Komutanı General Abizaid Ankara'ya gelmiş, hükümetle ve Genelkurmay'la görüşmüştü. PKK terörüne karşı bir gelişme olmadı ama Kerkük konusunda Abizaid'in söyledikleri Ankara'da memnunluk yaratmıştı. 
Şimdi niye ABD bu açıklamayla arı kovanına çubuk soktu 
"Sebep İncirlik mi " 
ABD, İncirlik Üssü'nü Afganistan ve Irak için "NATO çerçevesini aşan" bir biçimde kullanmak istiyor. Bu da Türkiye'nin özel iznine bağlı. Türkiye ise PKK ve Kerkük konusunda ABD'den kararlı bir tavır görmek istiyor. 
Acaba ABD, "Sen İncirlik'i açmazsan bak ben de Kerkük'ü bırakırım" mı demek istiyor 
Türkiye'nin Rusya ve Suriye gibi ülkelerle ilişkilerini geliştirmesine mi tepki gösteriyor 

ANKARA, Rusya ve Suriye gibi ülkelerle kurduğu yakın ilişkilerin ABD'yi rahatsız değil, aksine memnun etmesi gerektiği görüşünde. Sorun ABD'nin Irak'taki "zikzaklarından" kaynaklanıyor 
"Abizaid'le görüşmelerimiz iyi geçti, ABD şimdi de Kürtleri yatıştırmak için bu bildiriyi yayımladı. Yarın başka bir açıklama gelebilir. Bu zikzaklar ABD'nin uzun vadeli politikalarının güvenilirliğini zedeliyor " 
Ankara, müttefik olarak Türkiye'nin Irak meselesinde "ABD'ye çok yardımcı olduğunu ama denk karşılığını göremediğini, mesela Kerkük konusunda ABD'nin bir müttefik gibi kararlı değil, konjonktüre göre çok zikzaklı bir politika izlediğini" düşünüyor. 
Doğrusu, Irak'ta nasıl bir sıkıntıya gireceğini önceden göremeyen ABD, Kerkük'ün etnikleştirilmesinin nelere yol açabileceğini görmelidir. 
Türk-Amerikan ilişkileri yara almamalıdır. İki ülkenin de birbirine ihtiyacı vardır hem de "stratejik" boyutlarda 



</TEXT>
</DOC>
