<DOC>
<DOCNO> 343576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/18/yazar/tamer.html </URL>
<DATE> 2005/05/18/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
MEB'den Riyad ve Medine'de devlet parasız yatılı sınavı 
</HEADLINE>
<TEXT>

2005 - 2006 sınav kılavuzunda, başvurularda TC ve KKTC vatandaşı olmak şartı aranıyor, ancak yabancı uyrukluların kabulüyle ilgili maddeler de var 

Önümde Milli Eğitim Bakanlığı'nın Devlet Parasız Yatılılık ve Bursluluk Sınavı başlıklı 15 sayfalık sınav kılavuzu var. Merkezi sistemle yapılacak olan sınav, maddi imk nı olmayan başarılı öğrencileri seçerek 2005 - 2006 öğretim yılında okullara yerleştirecek. 
Kılavuzu dikkatle okuduğunuzda, birbiriyle çelişen ifadelerin yer aldığını görüyorsunuz. 3. sayfada bu imk ndan sadece Türk vatandaşları ile Kuzey Kıbrıs Türk vatandaşlarının yararlanabilecekleri belirtilirken 5. sayfada sınavın yabancı uyruklulara da açık olduğu anlaşılıyor. Dahası devlet parasız yatılı ve burs sınavı her ne hikmetse Riyad, Medine, Cidde ve Trablus'ta da yapılıyor. 
Gazetemizin "Baba Beni Okula Gönder" sloganıyla başlattığı ve okumayan kızımız kalmayıncaya kadar sürecek olan uzun soluklu kampanyamız çerçevesinde eğitimle ilgili yazılar yazdıkça, siz okurlarımızdan ilk ve orta öğretimdeki sorunlarla ilgili bilgi, uyarı ve öneriler geliyor. 

Riyad ve Medine'de 
Sınav kılavuzunu gönderen okurum, "Türkiye'de başarılı ve yoksul çocuk kalmadı mı ki, Riyad'dan Medine'den öğrenci ithal edip, bedava okutacağız " diye soruyor. Gerçekten de Milli Eğitim Bakanlığı Trablus, Riyad, Medine ve Cidde'de neden parasız yatılı ve burs sınavı açar Özellikle Riyad ve Medine, çok sayıda Türk işçisi çalıştıran yerler de değil. Yoksa devletimiz Suudi Arabistan ve Suriye vatandaşı Arap öğrencileri mi Türkiye'de parasız yatılı ya da burslu okutmak istiyor 
Eğitim, benim uzmanlık alanım değil. Gazetemizin eğitim editörü Abbas Güçlü varken bu sorular bana sorulur mu Kız öğrencileri okullu yapmak için yıllardır gecesini gündüzüne katan Çağdaş Yaşamı Destekleme Derneği Başkanı Prof. Dr. Türkan Saylan, acaba bu konuda ne der Okurumuzun sorusunu kendisine aktardım, yanıtı "Bakanlığın sınav kılavuzu benim elime de geçti. Medine ve Riyad'da işçi çocukları mı var Okurunuz gibi ben de anlayamadım olan - biteni. Acaba TC vatandaşı olmayanlar da sınava girebiliyor mu Bunu merak ediyorum" oldu. 

TC vatandaşı olmak 
15 sayfalık sınav kılavuzunun ilgili bölümlerini sizlere de aynen aktarayım. Bakalım sizin yanıtınız ne olacak 
Sınav kılavuzunun 1. sayfasında, sınavın gerçekleştirileceği yerler şu şekilde sıralanıyor 81 il merkezi ile yurtdışında Lefkoşa, Trablus, Riyad, Medine ve Cidde.3. sayfada başvuru şartlarının yer aldığı bölümün ilk maddesi Türkiye Cumhuriyeti veya Kuzey Kıbrıs Türk Cumhuriyeti vatandaşı olmak. 

TC vatandaşı olmamak 
Ancak internet üzerinden başvuruda izlenecek işlem basamaklarının anlatıldığı 5. sayfada şu ifade yer alıyor Aday, TC vatandaşı ise TC kimlik numarasını giriniz. TC vatandaşı olmayanlar için sistem, otomatik olarak bir aday kayıt numarası üretecektir. Okul müdürlüklerince yapılacak işlemlerin sıralandığı 10. sayfada ise, okul müdürlükleri şu ifadelerle uyarılıyor "Yabancı uyruklu öğrencilerden, öğrenim vizesi olmayan veya bir yıllık oturma izni bulunmayanların bilgi girişi yapılmayacaktır."Kayıt ve kabullerle ilgili bölümde ise 14. sayfa "Yurtdışında Devlet Parasız Yatılılık ve Bursluluk Sınavı'na girip parasız okumaya hak kazanan öğrenciler, bu haklarını Türkiye'de girmeye hak kazandıkları okulda bursluluğu kazananlar ise, Türkiye'de kayıt yaptırdıkları Milli Eğitim Bakanlığı'na bağlı resmi bir okulda okumak suretiyle kullanabilirler." 



</TEXT>
</DOC>
