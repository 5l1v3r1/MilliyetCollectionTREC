<DOC>
<DOCNO> 311617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/son/sondun15.html </URL>
<DATE> 2005/02/02/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Direnişçilere silah bırakmaları için 15 gün süre 
</HEADLINE>
<TEXT>

     Musul polis şefi Muhammed Ahmet Caburi, direnişçilere silahlarını bırakmaları için 2 hafta süre tanıdı. 
     Seçimlerin ardından televizyonda konuşan Caburi, verdiği ültimatomda, aksi halde direnişçilere karşı operasyon yapılacağını bildirdi. 
     Adamlarının direnişçilerin nerede olduğunu bildiklerini belirten Caburi, silahlarını bırakmaları için direnişçilere 15 Şubat'a kadar zaman tanıdığını söyledi. 
     Caburi, mesajının özellikle Musul çevresindeki köy ve kasabalarda saklanan direnişçilere olduğunu kaydetti. 
     Son aylarda Musul'da direnişçilerin saldırıları artmış, aralık ayında bir Amerikan üssüne yapılan saldırıda 20'den fazla kişi ölmüştü. 
     Seçim günü de 250 bin Irak ve Amerikan askeriyle Musul'da büyük bir güvenlik operasyonu yapılmıştı. İçişleri Bakanlığı'nın verdiği bilgiye göre, operasyonda 200'den fazla direnişçi yakalanmıştı. 
     
</TEXT>
</DOC>
