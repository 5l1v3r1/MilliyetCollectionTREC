<DOC>
<DOCNO> 340993 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/09/son/sontur03.html </URL>
<DATE> 2005/05/09/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Sönmez Holding'te miras kavgası 
</HEADLINE>
<TEXT>

     Emine İNCE BURSA, DHA 

BURSA’da, tekstil imparatoru Ali Osman Sönmez’in ölümünden sonra, oğlu Celal Sönmez'e kalan mirasından, ilk eşinden olan oğlu Kubilay Enez'in Sönmez de mahkeme kararıyla pay alacak olması, tekstil impataroluğu Sönmez Holding'te geniş yankı buldu. 
     Bu şok gelişme Bursa'daki iş çevlerinde, Sönmez Holding'in geleceğiyle ilgili tartışma başlattı. Bursa Ticaret ve Sanayi Odası Başkanı da olan Sönmez Holding Yönetim Kurulu Başkanı Celal Sönmez’in avukatı Halil Muhsin İğmen, Biz kendilerine makul olan tüm isteklerini karşılama vaadinde bulunduk, ancak kendileri buna yanaşmadı. Ali Osman beyin mal varlığının araştırılması gerekirken, Celal beyin ve ailesinin mal varlığı ve hesapları araştırıldıö eddi. 
     İstanbul’da tedavi görürken 2001 yılında ölen ve Bursa’da toprağa verilen Ali Osman Sönmez’in, ilk eşi Halide Enez’den dünyaya gelen oğlu Kubilay’ın, mahkeme kararıyla, ölen babasından mirasından hak kazandığı haberleri, tekstilde imparatorluk olan Sönmez Holding’de şok etkisi yarattı. Konuyla ilgili olarak uzun yıllar Sönmez Ailesi'nin avukatlığını yapan Halil Muhsin İğmen, Kubilay Enez'in Sönmez yıllarndır Bursa'ya uğramadığını ileri sürdü. 
     Kubilay Enez'in Sönmez , Sönmez Holding’nin hisselerine sahip olmasına ilişkin mahkeme kararının henüz kesinleşmediğini anlatan avukat İğmen, şöyle dedi 
     Celal Bey, Kubilay Beyin mirasta hakkı olan payı vermeyi zaten kabul ediyor. Dava açılmadan önce de kendisine her ay maddi ve manevi destekte bulunuyordu. Yargı süreci başladı. İstenmeyen gelişmeler yaşandı. Bunlardan biri, Ali Osman Beyin servetinin araştırılması gerekirken, Celal Beyin ve ailesinin mal varlığı habersizce tesbit edilmek istenmesiydi. Bu gelişme şirketin onurunu kırdı. Bu nedenle Celal Bey, Kubilay Beye son iki aydır maddi destek vermiyor. Kendileriyle her türlü görüşme ve anlaşmaya makul ölçülerde hazırız. Unutmaması gereken bir şey var ki Celal Bey, Sönmez Holding’in gelişmesinde babası kadar etkili olmuştur.ö Celal Sönmez'in kardeşinhden mal kaçırma gibi bir tavrının olmadığını belirten avukat Halil Muhsin İğmen, Böyle bir şey yok. Olması mümkün değil. Bunu kanıtlamaları için her iddia hakkında dava açmaları gerekiyorö dedi. 
     Sönmez Holding Yönetim Kurulu Başkan Celal Sönmez'in, tekstil kadar, turizme de önem verdiğini, Bodrum’da 5 yıldızlı Hotel Baia'yı ve Uludağ’da Otel Montebaia’yı satın aldığını söyleyen avukat Halil Muhsin İğmen, Ege, Akdeniz ve Bursa’da beş yıldızlı otel projelerini yaşama geçirmek istiyor. Celal Sönmez’in turizm alanında yaptığı bu yatırımlardan da Kubilay Bey hak talep ediyor. Oysa Celal Bey bu yatırımları babasının vefatının ardından yaptıö diye konuştu. 
     Avukat İğmen, Beykoz Sulh Hukuk Mahkemesi’nde Ali Osman Sönmez’in mal varlığının tesbiti için açalın davaya itiraz ettiklerini sözlerine ekledi. 
     
</TEXT>
</DOC>
