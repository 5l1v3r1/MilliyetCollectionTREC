<DOC>
<DOCNO> 344538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/21/son/sondun10.html </URL>
<DATE> 2005/05/21/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Focus dergisi Metin Kaplan'ın damadı hakkında dava açıldı... 
</HEADLINE>
<TEXT>

     Almanya’da faaliyetleri yasaklanan İslami Cemiyet ve Cemaatleri Birliği’nin İCCB yöneticisi Metin Kaplan’ın damadı hakkında, dernekler yasasını ihlal etme suçundan dava açıldığı bildirildi. 
     Alman Focus dergisi, Münih Savcılığı’nın, Kaplan’ın damadı hakkında, yasaklanan derneğin bir hücresini yenilediği gerekçesiyle dava açtığını yazdı. 
     Derneğin bazı yandaşlarının Augsburg İslam Vakfı ve Mevlana Camii’nde bir araya geldiği, savcılığın suç duyurusunda, bunun adı geçen kişilerin derneği hayatta tutmaya çalışma çabası olarak değerlendirildiği ifade edildi. 
     Münih Savcılığı ise bu konuda henüz bir açıklama yapmadı. 
     Kaplan, Almanya’da verdiği yoğun hukuk mücadelesine rağmen 2004 yılı ekim ayında yakalanarak Türkiye’ye gönderilmişti. 
     
</TEXT>
</DOC>
