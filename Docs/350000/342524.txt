<DOC>
<DOCNO> 342524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/14/son/soneko18.html </URL>
<DATE> 2005/05/14/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
İpekyolu treni Tacikistan'da... 
</HEADLINE>
<TEXT>

     İran’da Tebriz, Tahran ve Meşhed’de, Türkmenistan’da ise Aşkabat’ta fuar molaları veren İpekyolu Treni, 16 Mayıs’ta Duşanbe’de düzenlecek fuar açılışı için Tacikistan’a vardı. 
     Forum Fuarcılık’tan yapılan yazılı açıklamaya göre, Tursunzade’de 3 vali yardımcısı ve halk tarafından karşılanan İpekyolu Treni, 
     Duşanbe Tren Garı’nda yapılacak açılış için hazırlanıyor. 
     Açıklamada, açılışın, Devlet Bakanı Mehmet Aydın, Türk işadamları, Tacikistan Başbakan Yardımcısı ve Tacik bakanların da katılımı ile gerçekleştirileceği bildirildi. 
     İpekyolu Treni’nin son durağı Kazakistan olacak. Başkent Almatı’da yapılacak fuar törenine Recep Tayyip Erdoğan, Devlet Bakanı Kürşad Tüzmen ve Türk işadamlarının katılması bekleniyor. 
     
</TEXT>
</DOC>
