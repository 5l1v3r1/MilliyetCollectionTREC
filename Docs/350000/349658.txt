<DOC>
<DOCNO> 349658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/07/son/sondun49.html </URL>
<DATE> 2005/06/07/ </DATE>
<TIME> 22.30 </TIME>
<AUTHOR>  </AUTHOR>
<HEADLINE>
Abdullah Gül, ABD Dışişleri Bakanı Rice ile görüştü... 
</HEADLINE>
<TEXT>

     Dışişleri Bakanı ve Başbakan Yardımcısı Abdullah Gül, ABD Dışişleri Bakanı Condoleezza Rice ile Amerikan Dışişleri Bakanlığı’nda yaklaşık 40 dakika süren bir görüşme yaptı. 
     Gül, görüşmenin ardından gazetecilere bakanlık önünde yaptığı açıklamada, "İyi bir ziyaret oldu. Güzel geçti. Daha önce de sık sık biraraya gelmiştik. Türkiye-ABD arasında birçok işbirliği sahaları var. Bunları tek tek gözden geçirdik. Karşılıklı işbirliği iradelerimizi ifade ettik. Çalışmalarımıza devam edeceğiz" dedi. 
     Abdullah Gül, görüşmede Kıbrıs ve terörle mücadele, özellikle PKK terörüyle mücadele konusunda daha fazla işbirliği yapılması gerektiği konusunda anlaştıklarını söyledi. 
     Bakan Gül, yarın Başbakan Recep Tayyip Erdoğan’ın Beyaz Saray’da ABD Başkanı George W. Bush ve Başkan Yardımcısı Dick Cheney ile biraraya geleceğini de hatırlattı. 
     Kıbrıs konusundaki bir soruya karşılıksa Gül, "Beklentilerimiz var" cevabını verdi. 
     
</TEXT>
</DOC>
