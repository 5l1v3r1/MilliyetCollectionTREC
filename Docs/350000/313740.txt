<DOC>
<DOCNO> 313740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/09/son/sondun29.html </URL>
<DATE> 2005/02/09/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Denktaş Oğlum bana yalan söylemedi... 
</HEADLINE>
<TEXT>

     KKTC Cumhurbaşkanı Rauf Denktaş, Başbakan Yardımcısı ve Dışişleri Bakanı, Demokrat Parti DP Genel Başkanı oğlu Serdar Denktaş'ın kendisine yalan söylemediğini belirtti. 
     Cumhurbaşkanı Denktaş, seçimden sonra koalisyonların gündeme geleceğine işaret ederek, politikacıların birbirini gücendirmekten vazgeçmesini istedi. 
     Denktaş, bir heyeti kabulü sırasında, bir gazetede, bir politikacının Serdar Denktaş'ı ''Babasına bile yalan söyledi'' diye itham ettiğine işaret ederek, şunları söyledi 
     ''Ben hakim Raif Bey'in oğluyum. Babamdan, rahmetle anıyorum, yalanın en büyük ayıp olduğunu öğrenerek büyütüldüm. Çocuklarımı da öyle büyüttüm. Serdar'ın bana yalan söylediği yalandır. Başkalarını yalancılıkla itham etmeden evvel, herkes kendine bakmalıdır. Aynada yüzüne bakmalıdır. Ve ileride yine koalisyonlar konusu ortaya geleceğine göre, herkes birbirini gücendirmekten vazgeçmelidir. Aklını kullanmalıdır.'' 
     
</TEXT>
</DOC>
