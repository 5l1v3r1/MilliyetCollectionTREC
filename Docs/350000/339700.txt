<DOC>
<DOCNO> 339700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/04/son/sonyas15.html </URL>
<DATE> 2005/05/04/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Sanat olan 'striptiz'e KDV muafiyeti... 
</HEADLINE>
<TEXT>

     Norveç’te bir sanat olarak kabul edilen "striptiz", katma değer vergisi KDV uygulamasının dışında bırakıldı. 
     Başkent Oslo’da faaliyet gösteren "Diamond Go Go Bar", giriş ücretlerinden KDV alınmasına karşı Norveç devleti aleyhine dava açtı. 
     Mahkeme, striptizin opera, bale ve tiyatro gibi sanat olduğuna karar vererek, KDV’den muaf tutulmasına karar verdi. 
     Davacı taraf olan barın avukatı, stand-up yapan komedyen veya kılıç yutan sihirbazın gösterisinden KDV alınmadığını belirterek, striptiz yapan kızların da bu kategoriye dahil edilmesi gerektiğini savundu. 
     Yargıç da, davacı barda yapılan striptiz gösterisini, çok güzel sanatçılarca müziğin ritmi eşliğinde, uyumlu ve yumuşak hareketlerle ortaya konulan ve konuklara hoş duygular hissettiren aşamalı bir soyunma gösterisi olarak niteledi. 
     Dansçıların gösterilerinden sonra müşterileriyle her türlü temasını yasaklayan barın, birinci sınıf bir kulüp olduğu belirtildi. 
     
</TEXT>
</DOC>
