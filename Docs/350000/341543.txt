<DOC>
<DOCNO> 341543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/son/sonsiy09.html </URL>
<DATE> 2005/05/11/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Org. Büyükanıt'tan Öcalan kararı için yorum Biz tarafız 
</HEADLINE>
<TEXT>

     Kara Kuvvetleri Komutanı Orgeneral Yaşar Büyükanıt, temaslarda bulunmak üzere Şırnak’a geldi. 
     Şırnak 23. Jandarma Sınır Tümen Komutanlığı’nda incelemelerde bulunan Büyükanıt, Şırnak Valisi Osman Güneş’i makamında ziyaret etti. 
     Büyükanıt, Valilik’te yaptığı açıklamada, "Şırnak, bizim için anlamı büyük olan bir il. Bizi üzen tek şey, Şırnak’ın devamlı olarak terörle anılmasıdır. Artık bunların değişmesi, geride bırakılması lazım" diye konuştu. 
     Daha sonra Vali Güneş, Büyükanıt’a kilim hediye etti, Büyükanıt da Vali Güneş’e plaket verdi. 
     Orgeneral Büyükanıt, Valilik çıkışında bir gazetecinin, terör örgütü elebaşı Abdullah Öcalan’ın yeniden yargılanmasıyla ilgili sorusu üzerine "İlgi alanımızda değil. Asker daima açıkladı. Terörist başıyla ilgili konuda biz tarafız. Taraf olduğumuz için bizim duygu ve düşüncelerimizi tüm Türkiye biliyor. Buna ekleyecek hiçbir şey yok" dedi. 
     
</TEXT>
</DOC>
