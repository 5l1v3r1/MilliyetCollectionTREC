<DOC>
<DOCNO> 304504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/07/son/sonyas13.html </URL>
<DATE> 2005/01/07/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Erken doğan bebekler risk altında 
</HEADLINE>
<TEXT>

     Hilal YILMAZ - LONDRA DHA 

      İNGİLTERE'de yapılan bir araştırma, aşırı erken doğan prematüre bebeklerin, öğrenme, algılama ve duyma gibi konularda engelli olma riskinin daha fazla olduğu ortaya çıktı. 
     EPIcure adlı kuruluş tarafından yapılan araştırmada İngiltere ve İrlanda'da doğan 1200'ün üzerinde prematüre bebeğin ilk 26 haftadaki gelişimi izlendi. 'New England Journal of Medicine'da yayımlanan sonuçlara göre, erken doğan bebeklerin yüzde 22'sinde beyin yetmezliği felci , kısmi körlük ve sağırlık tespit edilirken, bebeklerin yüzde 24'ünün ise öğrenme güçlüğü çekiyor. 
     
     ERKEK BEBEKLERDE RİSK ARTIYOR 
     İngiliz uzmanlar, araştırma sonuçlarına göre erken doğan erkek bebeklerin, kızlara oranla, daha fazla risk altında olduğunu da saptadı. Prematüre bebeklerde rastlanan öğrenme, algılama ve duyma eksikliğinin tam olarak neden oluştuğunu keşfedemeyen uzmanlar, ana rahmindeki kimi olumsuzlukların bu rahatsızlıklara sebebiyet verebileceğini belirtti. 
     Araştırmayı yürüten Prof. Neil Marlow, erken doğan bebeklerdeki bu riski azaltma yöntemini henüz ortaya çıkaramamalarına rağmen, araştırma sonuçlarının, bebeklerle ilgili karar alırken, ebeveynlerle doktorlara ışık tutacağını söyledi. 
     
</TEXT>
</DOC>
