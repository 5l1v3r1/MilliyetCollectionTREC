<DOC>
<DOCNO> 340550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/07/son/sontur36.html </URL>
<DATE> 2005/05/07/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Bolu'da fırtına 5 katlı apartmanın dış cephe kaplaması uçtu... 
</HEADLINE>
<TEXT>

     Bolu’da etkili olan fırtına nedeniyle 5 katlı bir apartmanın beton ve plastik karışımından yapılan dış cephe kaplaması uçtu. 
     AA muhabirinin aldığı bilgiye göre, Karamanlı Mahallesi’nde bulunan 5 katlı Musluoğlu Apartmanı’nın ısı yalıtımı içi yapılan beton ve plastik karışımı dış cephe kaplaması yola düştü. Kaplamanın düştüğü yerde bulunan bazı araçlar hasar gördü. 
     Olay yerine gelen Bolu Belediyesi İtfaiye ekipleri, sokaktan geçenlere zarar vermemesi için duvarda kalan dış cephe kaplamasını temizledi. 
     
     DÜZCE 
     Düzce’de de yaklaşık 15 dakika süren fırtına nedeniyle kent merkezinde elektrikler kesildi, çok sayıda kavak ağacı devrildi. 
     Bazı evlerin de çatılarının yerinden oynaması üzerine itfaiye ekiplerince, çatıların onarımı için çalışma başlatıldı. 
     Meteoroloji yetkilileri, fırtınanın saatteki hızının 20 kilometre olduğunu kaydettiler. 
     Bu arada, fırtınadan dolayı D-100 Karayolu’nda trafik sinyalizasyon sisteminin çalışmaması nedeniyle, araçlar trafik ekiplerinin kontrolünde yollarına devam ediyor. 
     
</TEXT>
</DOC>
