<DOC>
<DOCNO> 320551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/04/guncel/gun04.html </URL>
<DATE> 2005/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kayıtlar 1 Haziran'da 
</HEADLINE>
<TEXT>


Çelik, önceden yaşanan aksaklıklar nedeniyle, ilköğretim kurumlarına kayıtların 1 Haziran'da başlayacağını bildirdi 

ANKARA Milliyet 

Milli Eğitim Bakanı Hüseyin Çelik, daha önce açıkladığı okullarda kayıtlara başlama dönemini ağustostan hazirana çekme kararını dün genelgeyle duyurdu. 
Genelgede, ilköğretim kurumlarına kayıtların her yıl ağustosun ikinci yarısında başladığını anımsatan Çelik, bundan kaynaklanan aksaklıkları şöyle anlattı 
"Uygulamanın değerlendirilmesinden kayıtların başlama tarihinin ailelerin tatil programlarını etkilediği, okulların eğitim-öğretime hazırlıklı olarak başlayamadığı, kayıtlar süresince karmaşanın yaşandığı ve bakanlığımızın öğretmen ihtiyacının gerçekçi manada tespit edilemediği görülmüştür." 

'Aksaklık olmasın' 
Çelik, "2005-2006 eğitim-öğretim yılında da benzer aksaklıkların yaşanmaması için kayıtların 1 Haziran 2005'ten itibaren yapılması uygun görülmüştür" dedi. 


</TEXT>
</DOC>
