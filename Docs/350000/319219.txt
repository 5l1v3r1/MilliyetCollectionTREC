<DOC>
<DOCNO> 319219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/28/son/sondun35.html </URL>
<DATE> 2005/02/28/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Ürdün ve Suriye anlaştı... 
</HEADLINE>
<TEXT>

     Ürdün ve Suriye'nin sınır konusundaki uzlaşmazlığına son veren bir anlaşmaya imza koydukları ve anlaşmanın iki komşu ülke arasındaki ilişkileri sağlamlaştıracağı belirtildi. 
     Suriye İçişleri Bakanı Gazi Kenan ile birlikte Ürdün adına anlaşmayı imzalayan İçişleri Bakanı Samir Habaşne, gazetecilere açıklamalarda bulunarak, iki ülkenin ortak sınırda toprak değiş tokuşu yaparak sorunun halledildiğini söyledi. 
     Habaşne, ''125 kilometrekarenin Suriye topraklarında kalacağını, Ürdün'ün de sınırın bir başka bölgesinde 125 kilometrekareye eşdeğer bir yeri alacağını belirterek, ''Anlaşma, iki ülke arasındaki güveni güçlendirecek'' dedi. 
     Suriye İçişleri Bakanı da, ''Bu anlaşma, iki kardeş ülke arasındaki karşılıklı çıkarları ve iyi komşuluk ilişkilerini yansıtıyor'' ifadesini kullandı. 
     İmza töreninde Ürdün Başbakanı Faysal El Fayez ile Suriye Başbakanı Muhammed Naci Otri de hazır bulundu. 
     Suriye ile Ürdünlü yetkililerin, bunun dışında uyuşturucu kaçakçılığı ve organize suçlarla mücadelenin yanı sıra kültür, tarım, ticaret ve taşımacılık alanlarında 19 anlaşma daha imzaladığı belirtiliyor. 
     
</TEXT>
</DOC>
