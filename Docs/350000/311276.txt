<DOC>
<DOCNO> 311276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/01/son/sondun18.html </URL>
<DATE> 2005/02/01/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Pakistan gazetesi Peres'le röportaj yapınca... 
</HEADLINE>
<TEXT>

     İsrail Başbakan Yardımcısı Şimon Peres'le yapılan röportajı yayınlayan Pakistan'daki bir gazeteye saldırı düzenlendi. 
     Tekbir getiren 30 kadar saldırgan, Jang gazetesi ve aynı gruba ait Geo televizyonunun Karaçi kentindeki bürosuna saldırdı. Saldırıda, gazetenin güvenlik görevlileri dövüldü ve bürodaki eşyayla makineler tahrip edildi. 
     Merkezi Paris'te bulunan Sınır Tanımayan Gazeteciler örgütü, yaptığı açıklamada, saldırganların belirlenip yakalanması istendi. 
     Karaçi Basın Kulübü Başkanı Sebihuddin Gausi de saldırıyı kınadı. 
     Pakistan ile İsrail arasında diplomatik ilişki bulunmuyor. 
     
     BİR OTELİN DIŞINDA BOMBA PATLADI 
     Bu arada, Pakistan'ın güneybatısında küçük bir otelin dışında bomba patlaması sonucu bir kişi öldü, 2 kişi yaralandı. 
     Polis, Ketta kentindeki patlamada ölen kişinin, o sırada motosikletiyle El Muhib otelinin önünden geçtiğini bildirdi. 
     Patlamada yaralananların da bölgeden geçen yayalar olduğu belirtildi. 
     
</TEXT>
</DOC>
