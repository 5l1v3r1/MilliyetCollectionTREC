<DOC>
<DOCNO> 333214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/14/yasam/yas05.html </URL>
<DATE> 2005/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
'Türkler' veda etti 
</HEADLINE>
<TEXT>


Londra'daki 'Türkler Bin Yılın Yolculuğu' sergisi, 250 bin ziyaretçiyle, Aztekler'in ardından en çok gezilen sergi oldu 

NEVSAL ELEVLİ Londra 

İngiltere'nin en saygın sanat ve tarih galerilerinden Kraliyet Sanat Akademisi'nde, 22 Ocak'ta açılan 'Türkler Bin Yılın Yolculuğu 600-1600' sergisi önceki gün sona erdi. 
Akademi yetkililerinin verdiği bilgiye göre, sergiyi 2.5 ay içinde 250 bini aşkın kişi gezdi. Sergi boyunca Akademi'de satılan hatıra eşyaları da, 20 bin sterlinin yaklaşık 50 bin YTL üzerinde gelir getirdi. Akademi'den yapılan açıklamada serginin başarısına yer verilerek, Türk makamları ve sponsor firmalara teşekkür edildi. 

Müthiş bir başarı 
Serginin, daha önce düzenlenen ve 4 ayda 400 bin kişinin gezdiği 'Aztekler' sergisinin başarısını yakaladığı, Kraliyet Sanat Akademisi tarihinin en başarılı sergilerinden biri olduğu belirtildi. 
Sergi açık kaldığı sürece İngiliz basınından son derece olumlu yazılarla desteklendi. Sadece ulusal gazeteler değil çok sayıdaki yerel gazete ile sanat ve tarih dergisi de 'Türkler' sergisini övdü. 




</TEXT>
</DOC>
