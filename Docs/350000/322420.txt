<DOC>
<DOCNO> 322420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/10/yazar/civaoglu.html </URL>
<DATE> 2005/03/10/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Hortum dijital 
</HEADLINE>
<TEXT>


Meydan, -galiba- ite uğursuza kalmayacak. İstanbul polisi, New York Belediye Başkanı Rudolph Guiliani'nin yöntemini incelemiş. Bunlar kalın çizgileriyle klasik... 
"Merkezi bilgisayar izleme sistemi 
- Para cezalarının yükseltilişi 
- Büro hizmetlerinde çalışan polis memurlarına, sokakta devriye görevi verilmesi 
- Suç türlerine göre polisin farklı birimlere ayrılması" 
............. 
Evet... Bunlar, "klasik" başlıklar... 
Önemli olan altlarının nasıl doldurulacağı. 
İşte bu nedenle -galiba- "kent, ite uğursuza kalmayacak" diye düşünüyorum. 

Elektronik gözaltı 
New York Belediye Başkanı'nın uyguladığı bilgisayar izleme sisteminden de daha gelişmiş bir sistem olan MOBESE Mobil Elektronik Sistem Entegrasyonu İstanbul'da uygulamaya konuluyor. 
Tüm güvenlik personelinin ve araçlarının sayısal dijital elektronik harita üzerinden yönelim ve yönetimini sağlayan bu sistem, suçun işlendiği ya da ihbarın alındığı yeri çembere almaya odaklı. Çok kısa bir süre içinde personel ve araç nakli gerçekleşebilecek. 
Bu sistem gene elektronik olarak araç takip sistemi, mobil araç sorgulama ünitesi, polis merkezleri bilgisayar ağı, mobil polis karakol ünitesi, bölge görüntüleme sistemi, doküman yönetim sistemi ile yardımcı üniteler olan nezarethane iyileştirme-kontrol sistemi ve muhtarlık otomasyonu sisteminden oluşacak. 
Bunlar çok önemli. 
Ayrıca... Saatte 80-100-120 km hızla giden kuşkulu bir aracın plakasını gözle saptamak, devriye polis için neredeyse imk nsız. 
Ama... 
Elektronik plaka tanıma sistemi ile güvenlik aracındakiler uyukluyor olsa bile sesli ve ışıklı alarm, ekrandaki haritaya yansıyan aracın güzerg hı, büyük kolaylık. 
Suçun yoğunlaştığı bölgelerde güvenlik önlemlerinin artırılması... Elektronik donanımlı mobil gözleme ve izleme araçları da suç örgütleri ile mücadelede etkin... 

Hortum Süleyman'lar 
Beyoğlu yıllar önce hava kararınca girilmez bölgeydi. İtin uğursuzun karakolda "Hortum Süleyman" yöntemiyle adam edilirdi Hortumla dayak süreci sonunda Beyoğlu, eski güzelliğine kavuştu. Artık sanatın, gurmeliğin hatta yerleşimin bölgesi oldu yeniden. 
Tinerciler, kapkaççılar, hırsızlar ne yapsalar, Beyoğlu'nu o "karanlık yıllarına" geri çekemezler... Ama zaten sadece Beyoğlu değil, artık tüm İstanbul tehlikeli... 
Beyoğlu Ekipler Amiri Hortum Süleyman, kendi zamanının koşullarında, yerilse de, övülse de sonuç alan adam oldu. H l anılır. 
Ancak devir o devir değil. 
AB eşiğindeki Türkiye'ye elinde kesilmiş hortum parçası sallayan polis amirleri değil, parmaklarının ucunda bilgisayar tuşları olan polisler gerek. 
"Hortum Süleyman'ların" yerini "Dijital Süleyman'lar" almalı. 
Bu devrin gereği böyle. 
Patenli, bisikletli, Vespa'lı polisler de devriye gezmeliler. Kapkaççıyı, darpçıyı, ara sokaklarda kaçarken otomobille kovalayamazsın. 
ABD'de, AB'de onlar var. 
Ayrıca... 
Polisin, polisi izleyeceği yöntemler de geliştirilmeli. Bir metropolde, polis içinde koruması olmayan hiçbir suç örgütü, yaşam şansı bulamaz. Sayıları pek de fazla olmayan bazı polisler ve polis yöneticileri, bütünüyle polise olan güveni sarsmaktalar. Meslektaşlarına kötülük yapmaktalar. 
O halde, Guiliani'nin bir yöntemini daha güncelleştirmek gerek "polisi de arıtma prosesi..." 
Halk, polisine güvenmeli. 
Polis önünde haklıyken haksız duruma düşmemeli kimse. 
........ 
Guiliani'nin bir ilkesi de aslında evrenseldir "Birinci sınıf işler birinci sınıf adamlarla üretilir..." 
Bu plan bir de böyle değerlendirilmeli... Kafalar da çağ atlamalı. 
......... 
Yukarıdaki bilgilerin büyük kısmını, İstanbul Emniyet Müdürlüğü göndermiş. 
Teşekkür ederim. 
Bir şeyler yapmak için "kararlı olarak" yola çıkmak bile iyi başlangıçtır. 



</TEXT>
</DOC>
