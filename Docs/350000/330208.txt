<DOC>
<DOCNO> 330208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/04/son/sonyas23.html </URL>
<DATE> 2005/04/04/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
'Bizi bu uçaktan indirin' 
</HEADLINE>
<TEXT>

     BBC 

Birleşik Arap Emirlikleri'nde yaklaşık 400 İngiliz turist, seyahat edecekleri uçağın kanadından yakıt döküldüğünü öne sürerek, uçağa binmeyi reddetti. 
     Yolcular, Sharjah havaalanından kalkacak olan Puket Havayolları'na ait uçaktan inmelerine izin verilmesini istedi. 
     İngiliz yolcular ayrıca, Londra'nın Gatwick havaalanına gelecek olan uçağın, Bangkok'tan yola çıktığını, yakıt ikmali için durduğunu ve üç kez kalkışının gerçekleşemediğini belirtti. 
     Ailesiyle birlikte uçakta bulunan Dr. Peter Hill, 'uçağın sağ kanadından yakıt fışkırdığını' söyledi. 
     Dr. Hill, BBC'ye yaptığı açıklamada, yakıt ikmali için duran uçağın çok eski göründüğünü de ifade etti. 
     Hill, "Uçağın sağ tarafında bulunan ve panik olmuş bir şekilde çığlıklar atan 50 ila 80 kişi vardı" dedi. 
     Dr. Peter Hill, "Uçağın tamamının alev almasından korkuyorduk. İnanılır gibi değildi" şeklinde konuştu. 
     Havaalanı yetkilileri yolculara yaptıkları açıklamda, uçağın kontrollerinin yapıldığını ve Pazartesi günü uçuşa hazır olacağını söyledi. 
     Ancak yolcuların çoğu, uçağa geri dönmeye çok korktuklarını ve uçağın güvenli olmadığını düşündüklerini belirtti. 
     Dr. Hill, "İsyan olacak. O uçağa kimsenin bineceğini sanmıyorum" dedi. 
     Dışişleri Bakanlığı, yolculan Pazartesi günü uçuşlarını gerçekleştirebileceklerini açıklamıştı. 
     
</TEXT>
</DOC>
