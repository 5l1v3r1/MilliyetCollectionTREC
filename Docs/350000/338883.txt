<DOC>
<DOCNO> 338883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/02/son/soneko45.html </URL>
<DATE> 2005/05/02/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
TMSF, Gora ve Vizontele'yi sattı 
</HEADLINE>
<TEXT>

     Tasarruf Mevduatı Sigorta Fonu TMSF , kamu alacağı nedeniyle haczedilen "Gora" ve "Vizontele" filmlerinin mali haklarını toplam 1 milyon 20 bin YTL’ye sattı. 
     TMSF’nin bugün yaptığı ihale sonucunda Cem Yılmaz’ın Gora filminin, 12 Kasım 2005 ile 12 Kasım 2008 tarihleri arasındaki, şifreli yayın dışındaki gösterim hakları 710 bin YTL’ye satıldı. 
     Yılmaz Erdoğan ve Demet Akbağ’ın oynadığı "Vizontele"nin yurt içi televizyon yayın hakkı ise 310 bin YTL’ye Beşiktaş Kültür Merkezi tarafından satın alındı. 
     Aynı ihalede satışa çıkarılan Abuzer Kayadıf ve Şarkıcı isimli filmler ise alıcı bulamadı. 
     Metin Akpınar’ın oynadığı Abuzer Kadayıf’ın VCD ve DVD olarak yayma, çoğaltma ve televizyonda gösterim hakkı ve Yeşim Salkım’ın oynadığı Şarkıcı filminin televizyon, kaset, CD, DVD ve DVC, soundtrack ve merchandising yayın ile işleme, çoğaltma, yayma, temsil radyo ile yayım hakları 9 Mayıs 2005 tarihinde yapılacak ikinci ihalede yeniden satışa çıkarılacak. 

     
</TEXT>
</DOC>
