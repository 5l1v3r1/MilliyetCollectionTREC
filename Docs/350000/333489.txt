<DOC>
<DOCNO> 333489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/15/ekonomi/eko04.html </URL>
<DATE> 2005/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Modus mayısta geliyor 
</HEADLINE>
<TEXT>


Renault'nun yeni modeli Modus, mayısta Türkiye'de satışa girecek. Fiyatının 27.5 milyar olması öngörülen Modus'un bu yıl Türkiye'de 3 bin adet satması hedefleniyor 

ÇAĞNUR HATİPOĞLU Kuşadası 

Renault'nun küçük otomobiller sınıfındaki yeni modeli Modus, iki farklı donanım seçeneği ve 27 bin 500 YTL'den başlayacak fiyatlarla mayıs ayının ilk günlerinde Türkiye'de satışa sunulacak. 
Renault Modus'un tanıtım toplantısında bilgi veren Renault Mais Genel Müdürü İbrahim Aybar, pazarın gelişmesine bağlı olarak bu yıl için 2 bin 500 ile 3 bin adet arasında satış hedeflediklerini söyledi. 

İlk hedef kadınlar 
Şu anki hesaplara göre başlangıç fiyatının 27 bin 500 YTL'den başlamasının planlandığını belirten Aybar, asıl fiyatın aracın satışa sunulacağı dönemdeki döviz kurlarına bağlı olarak netleşeceğini ifade etti. Adının modernliği ve modülerliği yani işlevselliğinin simgelediğini vurgulayan Aybar, aracın donanımlarının son derece zengin olduğunu, başta kadınlar olmak üzere geniş yelpazede bir hedef kitlesine hitap etmek istediklerini kaydetti. 

İki donanım seçeneği 
İlk etapta 1.4 100 hp ve 1.6 100 hp benzinli motorlarla ithal edilecek Modus'ün, yılın ikinci yarısında da 1.5 lt. dizel seçeneği getirilmeye başlanacak. Authentique ve Dynamique olmak üzere iki farklı donanım seçeneği bulunacak araçta, her boş alan eşya koyma gözü olarak değerlendirilmiş. Ön yolcu koltuğunun minderi kaydırılarak eşya konulabiliyor. Ayrıca arka koltuklar isteğe bağlı olarak üçlü ya da ikili olarak katlanıp değişik şekillerde kullanılabiliyor. 


</TEXT>
</DOC>
