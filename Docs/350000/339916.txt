<DOC>
<DOCNO> 339916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/05/son/sonspo26.html </URL>
<DATE> 2005/05/05/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Ergün Penbe'nin acı günü... 
</HEADLINE>
<TEXT>

     Galatasaray, Ankaragücü ile 7 Mayıs Cumartesi günü yapacağı lig maçının hazırlıklarını sürdürdü. 
     Sarı-kırmızılı ekip, Florya Metin Oktay Tesisleri’nde, teknik direktör Gheorghe Hagi yönetiminde çalıştı. Hakan Şükür ve Hakan Ünsal’ın takımdan ayrı, sağlık ekibi gözetiminde çalıştığı antrenmana, Ümit Milli Takım’la Mısır’dan bu sabah dönen ve izin verilen Zafer katılmadı. 
     Galatasaray, yarın öğle üzeri Florya Metin Oktay Tesisleri’nde kampa girecek ve Ankaragücü maçı için son çalışmasını akşam yapacak. 
     Bu arada sarı-kırmızılı milli futbolcu Ergün’ün anneannesinin vefat ettiği bildirildi. 
     Ergün’ün, vefat haberini antrenman sonrası aldığı ve cenazenin Zonguldak’ta yarın toprağa verileceği kaydedildi. 
     
</TEXT>
</DOC>
