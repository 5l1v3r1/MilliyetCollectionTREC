<DOC>
<DOCNO> 323387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/13/son/sondun05.html </URL>
<DATE> 2005/03/13/ </DATE>
<TIME> 01.45 </TIME>
<AUTHOR>  </AUTHOR>
<HEADLINE>
İran, geçici bir süre için Uranyum zenginleştirme faaliyetlerini durduyor 
</HEADLINE>
<TEXT>

     İran'ın, geçici bir süre için uranyum zenginleştirme faaliyetlerini durdurma kararı aldığı bildirildi. 
     İran Cumhurbaşkanı Muhammed Hatemi, Venezüela'nın güneyinde bir traktör montaj fabrikasının açılış töreninde çevirmeni aracılığıyla yaptığı açıklamada, İran'ın bu kararı dünyaya nükleer silahlar üretmeye çalışmadığını göstermek amacıyla aldığını belirtti. 
     Hatemi, ''Uranyum zenginleştirme faaliyetlerimizi gönüllü olarak ve sadece geçici bir süreyle, hiçbir yükümlülüğümüz olmamasına rağmen durdurmayı kabul ettik. Nükleer silahlar üretmeyeceğimize ilişkin daha fazla güven vermek amacıyla dünya ülkeleriyle işbirliği yapmaya hazırız'' diye konuştu. 
     
</TEXT>
</DOC>
