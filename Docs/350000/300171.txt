<DOC>
<DOCNO> 300171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/23/son/sondun28.html </URL>
<DATE> 2004/12/23/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
İran'dan Irak'ta iç savaş uyarısı 
</HEADLINE>
<TEXT>

     İran Dışişleri Bakanı Kemal Harrazi, Irak'taki istikrarsızlığa karıştıkları iddialarını reddederken, bu ülkede iş savaş olabileceği uyarısında bulundu. 
     Suriye haber ajansı SANA, Şam'da Suriye Dışişleri Bakanı Faruk El Şara ile görüşen Harrazi'nin Irak'ta gelecek ay yapılacak seçimlere desteğini yinelediğini duyurdu. 
     Harrazi, iktidarı halkın temsilcilerine bırakacak seçimlerin Irak'tan yabancı güçlerin çekilmesini hızlandıracağını, yabancı güçlerin Irak'ta güvensizlik ya da karmaşanın nedeni olduğunu söyledi. 
     Bazılarının Irak'ın bölünmesinin başlangıç işaretini verecek bir iç savaş çıkartma yönünde çalıştığını savunan Harrazi, din, etnik yapı ayrımı gözetmeden tüm Iraklılara seçime katılma çağrısı yaptı. 
     İran Dışişleri Bakanı Harrazi, Şam'daki açıklamaları sırasında ayrıca, Amerikalı ve Iraklı yetkililerin, ülkesinin Irak'ın içişlerine karıştığı yolundaki suçlamalarını reddetmiş ve bu ülkelerin kanıt göstermesini istemişti. 
     Harrazi'nin, bugün Şam'dan Lübnan'a geçmesi bekleniyor. 
     
</TEXT>
</DOC>
