<DOC>
<DOCNO> 301367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/27/son/sontur15.html </URL>
<DATE> 2004/12/27/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Okulda uyuşturucu satıyordu .. 
</HEADLINE>
<TEXT>

     Gaziantep'te, okul içerisinde öğrencilere uyuşturucu madde satan kişi yakalandı. 
     Edinilen bilgiye göre, bir ihbarı değerlendiren Kaçakçılık ve Organize Suçlar Şube Müdürlüğü Narkotik Büro Amirliği ekipleri, Çıksorut Mahallesi'nde bulunan bir liseye baskın yaptı. 
     Baskın sırasında, okul içerisinde öğrencilere esrar sattığı belirlenen Kadir Beyhan 19 , saklandığı okul tuvaletinde üzerinde bulunan 50 gram kubar esrar ile birlikte ele geçirildi. 
     Kadir Beyhan, emniyette yapılan ilk sorgulaması sonrasında çıkartıldığı nöbetçi mahkeme tarafından tutuklanarak, cezaevine gönderildi. 
     Emniyet Müdürlüğü'nden yapılan açıklamada, suç ve suçlarla mücadelenin bir başka yöntemi olan okul güvenliği konusunda ''Okul Polisliği'' uygulamasının devam ettiği belirtildi. 
     Açıklamada, Şahinbey İlçesi'nde bulunan 16 lise, 76 ilköğretim okulunda, Şehitkamil İlçesi'ndeki 23 lise ve 62 ilköğretim okulunda resmi ve sivil ekiplerin görev yaptığı belirtildi. 
     
</TEXT>
</DOC>
