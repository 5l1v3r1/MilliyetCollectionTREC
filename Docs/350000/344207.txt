<DOC>
<DOCNO> 344207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/20/son/sondun24.html </URL>
<DATE> 2005/05/20/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Duma'dan Çinle sınır anlaşmasını onay 
</HEADLINE>
<TEXT>

     Rusya parlamentosunun alt kanadı Duma, Çin’le sınır anlaşmasını onayladı. 
     Rusya Devlet Başkanı Vladimir Putin, muhalefetin Çin’e taviz verildiğini ileri sürdüğü anlaşmayı, geçen yıl ekim ayında Çin’e yaptığı ziyaret sırasında imzalamıştı. 
     Rusya ve Çin, geçen on yıl içinde ilişkileri iyileştikçe, 4,300 kilometre uzunluğundaki sınırla ilgili parça parça anlaşmalar imzalamış, ancak sınırdaki Amur Nehri ve nehirdeki adalar konusundaki anlaşmazlıklar çözülememişti. 
     Duma’da yapılan oylamada, anlaşma 80’e karşı 307 "evet" oyuyla onaylandı. 
     Dışişleri Bakanlığı Sözcüsü Aleksander Yakovenko, muhalefetin anlaşmayla Çin’e toprak tavizi verildiği iddialarını reddetti. 
     Dışişleri Bakanı Sergey Lavrov ise anlaşmayla Çin ve Rusya arasındaki sınır anlaşmazlıklarının sona erdiğini söyledi. 
     
</TEXT>
</DOC>
