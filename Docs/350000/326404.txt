<DOC>
<DOCNO> 326404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/23/son/sontur39.html </URL>
<DATE> 2005/03/23/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Mezarlıkta kesik ayak bulundu 
</HEADLINE>
<TEXT>

     Amasya'da mezarlıkta poşet içinde kesik ayak ve kanlı bez parçaları bulundu. 
     Edinilen bilgiye göre, Memidede Mezarlığı'nda poşet içinde bir kısmı toprağa gömülmüş bir kısmı yüzeyde, kesik ayak ve yine poşetler içinde kanlı bez parçaları bulundu. 
     Konunun yetkililere bildirilmesi üzerine yapılan araştırmada, mezarlıkta bulunan parçaların hastane atıkları olduğu anlaşıldı. Kesik ayağın yaklaşık 4 ay önce Amasya Şerafeddin Sabuncuoğlu Devlet Hastanesi'nde tedavi gören şeker hastası bir kişiye ait olduğu belirlendi. 
     Hastane Başhekimi Opr. Dr. Ali Kahyaoğlu da kesilen uzuvların gömüldüğünü, diğer tıbbi atıkların ise ayrı olarak depolandığını söyledi. Opr. Dr. Kahyaoğlu, poşet içindeki kanlı bez parçalarının yanlışlıkla gömülmüş olabileceğini kaydetti. 
     İl Sağlık Müdürü Ali Rıza Yıldırım ise bu tür tıbbi atıkların özel olarak imha edilmesi gerektiğini belirterek, gömülmeleri durumunda ise uygun alanlarda, yüzeye çıkmayacak şekilde derine gömülebileceklerini ifade etti. 
     
</TEXT>
</DOC>
