<DOC>
<DOCNO> 339716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/05/guncel/agun.html </URL>
<DATE> 2005/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Köyün en şanslı kızı 
</HEADLINE>
<TEXT>


Köylülerin "Töre gereği kızlar okula gitmez" dediği Van'ın Ermişler köyünde bir tabu yıkıldı ve 13 çocuklu ailenin kızı Gülten, 7. sınıfa giden tek kız oldu 

GÜLAY ÖZEK Van DHA 

Töre gereği kızların hiç okula gönderilmediği ya da 5. sınıftan sonra okuldan alındığı Van'ın Ermişler köyünde, 13 çocuklu ailenin kızı Gülten Bağatemur, 7. sınıfa giden ilk kız öğrenci oldu. Okula gittiği için çok mutlu olduğunu belirten Bağatemur, "Ben diğer kızların da okutulmasını istiyorum. Ama aileleri göndermiyor. Öğretmen olup herkese yardımcı olmak istiyorum" dedi. 

'Aşiret kuralları böyle' 
Van'a 30 kilometre uzaklıktaki merkeze bağlı Ermişler köyünde bir tabu yıllar sonra yıkıldı. Eğitimin 5. sınıfa kadar verildiği 300 hane, 2 bin nüfuslu köyde bugüne kadar ailelerin bir bölümü kızlarını 5. sınıfa kadar okuturken, büyük bölümü de hiç okula göndermedi. 
Köylüler, "töre gereği kızlar okula gitmez, aşiret kuralları böyle" diyerek kızların okumasına karşı çıkarken, 13 çocuk sahibi Mehmet Bağatemur, tepkilere aldırış etmeden bir tabuyu yıktı. 
Köyde 2 odalı evlerinde 15 nüfus yaşayan Bağatemur, 5. sınıfı bitiren kızı Gülten'i borç para alarak 7 kilometre uzaklıktaki Gedikbulak Köyü İlköğretim Okulu'na kaydettirip bir ilki gerçekleştirdi. 

'6 çocuk okutuyorum' 
Eşi Türkçe bilmeyen Bağatemur, "Kızımı okula gönderdiğim için çok tepki aldım. Ancak okumak istedi. Borç para alıp onu okula kaydettirdim. O şimdi taşımalı sistemle eğitimini sürdürüyor. En büyük kızım hiç okula gidemedi. Gülten okuyor, eğer maddi imk nım el verirse diğer kızlarımı da okutacağım. Kız erkek ayrımı yapmıyorum. 6 çocuğumu tüm imk nsızlıklara rağmen okutuyorum. Diğer ailelelerin de kızlarını okutmasını istiyorum" diye konuştu. 
Yaklaşık 100 kızın okula gönderilmediği köydeki 80 erkek öğrenciyle birlikte her zaman minibüse binerek okuluna giden Bağatemur da, "Benim gibi köydeki diğer kızların da okula gönderilmesini istiyorum. Ama aileleri, 'Kızlar okumaz' diyerek göndermiyor. Onlar için çok üzülüyorum" şeklinde konuştu. 

Cehalet istemiyorlar 
İlköğretim 8. sınıftan sonra imk nsızlıklar yüzünden okulunu bırakmak zorunda kalan Ercan Bağatemur da kız kardeşi Gülten'e okuması için destek veriyor. Bu nedenle inşaatlara gidip gündelikçi olarak çalışan 17 yaşındaki Ercan Bağatemur, "Onun okuyup istediği mesleğe sahip olması için elimden geleni yapacağım. Durumumuz müsait olursa, diğer kız kardeşlerimizi de okutacağız. Artık insanların cahil kalmasını istemiyoruz. Benim de imk nım olsa, okula bıraktığım yerden devam ederim" dedi. 
Bağatemur'un 7'si kız 13 çocuğu bulunuyor. Çocuklarından 3'ü kız 6'sı ilköğretimde okuyor. Diğer kızlardan 3'ü okul çağı yaşına gelmemiş, en büyük ablaları ise hiç okula gitmemiş. 


</TEXT>
</DOC>
