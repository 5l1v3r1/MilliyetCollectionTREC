<DOC>
<DOCNO> 336884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/spor/spo17.html </URL>
<DATE> 2005/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Sürpriz Saint Gallen 
</HEADLINE>
<TEXT>


İsviçre Axpo Ligi'nde daha önce Avrupa kupalarında Galatasaray'ın elediği iki ekibi karşı karşıya getiren maçta misafir St. Gallen, Servette'in iflasıyla iddiasızlaşan Xamax'ın evinde sürpriz yapmaya yakın 


Dört devre olarak oynanan İsviçre Süper Ligi'nde son çeyreğe iddiasız giren Neuchatel Xamax geçtiğimiz 4 haftayı da puansız kapattı. Son 10 haftada çıkışa geçen ve sadece iki kez kaybeden St. Gallen ise rakibini evinde yenip üstüne çıkmayı hedefliyor. Misafir ekibin kazanması sürpriz olmaz. 

Thun-Zürich 
6 haftadır üst üste kazanan Thun, iki maç eksiği ve yüksek averajıyla gizli lider konumunda. Bu sezon daha önce iki kez kaybettiği FC Zürich'e karşı bu kez sahaya favori olarak çıkacaklar. 4 haftadır kazanamayan Zürich zirve iddiasından koptu ve direnmesi zor. Banko Thun. 

Young Boys-Aarau 
Servette'in iflasıyla ligde düşme korkusunun kalmaması son dönemde birçok maçı anlamsızlaştırıyor. Zirve iddiası olmayan Y.Boys ve Aarau'nun da maçı sadece prestij mücadelesi olacak. Uzak durulmalı. 

İspanya La Liga 
Osasuna-Villarreal 
Tam Osasuna efsanesi bitiyor derken, Kırmızı-Siyahlılar müthiş bir atağa kalktı. Son 3 maçını aynı skorlarla 1-0 kazanan Osasuna, Şampiyonlar Ligi iddiası olan Sevilla ve A.Madrid'den sonra Villarreal'i de çelmelemek amacında. Real Madrid maçında 96 dakika hırpalanan Villarreal'in işi zor. 

İsveç 1. Ligi 
Göteborg-Hammarby 
Sürprizlerle başlayan İsveç Ligi'nde 3 hafta bitmeden sadece 3 namağlup takım kaldı. Bunlardan biri olan Hammarby'nin Göteborg karşısında unvanını koruması zor. Önce Göteborg. 

İsveç 2. Ligi 
Norrkoping-AIK Stockholm 
Ağır kış şartları nedeniyle ancak ilkbaharda start alan İsveç 2. Ligi'nin ikinci haftasının son maçında zor bir kapışma. 1. lig tecrübesi yüksek iki ekibin de mağlubiyete tahammülü yok. Önce beraberlik. 



</TEXT>
</DOC>
