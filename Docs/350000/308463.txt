<DOC>
<DOCNO> 308463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/22/son/sonspo09.html </URL>
<DATE> 2005/01/22/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Ankaraspor, Antalya kampını tamamladı... 
</HEADLINE>
<TEXT>

     Büyükşehir Belediyesi Ankaraspor, ikinci yarı hazırlıklarını sürdürdüğü Antalya kampını tamamlayarak Ankara'ya döndü. 
     Futbol şube sorumlusu Ahmet Gökçek, Mersin ve Antalya kamplarının takımdaki uyum ve motivasyonu artırdığını belirterek, ''Bir günlük iznin ardından pazartesi günü tekrar topbaşı yapacağız. Ara transferde çok kaliteli ve kendini ispatlamış futbolcular aldık. Onların da takıma katkısıyla hedeflerimizi gerçekleştireceğiz'' diye konuştu. 
     Gökçek, Ümit Karan transferine de değinerek, pürüzlerin giderildiğini ve golcü futbolcunun pazartesi günü Ankara'ya geleceğini, salı günü de sözleşme imzalayacaklarını söyledi. 
     
     ASPRİLLA ŞANSIZLIĞI 
     Bu arada yeni transfer Aspirilla, antrenmanda girdiği ikili mücadelede sakatlandı. 
     Brezilyalı stoperin tedavisinin sürdüğü ve ikinci yarının ilk maçına yetiştirilmeye çalışıldığı belirtildi. 
     
</TEXT>
</DOC>
