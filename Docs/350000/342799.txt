<DOC>
<DOCNO> 342799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/15/son/sonspo23.html </URL>
<DATE> 2005/05/15/ </DATE>
<TIME> 21.05 </TIME>
<AUTHOR>  </AUTHOR>
<HEADLINE>
Kayserispor Sakarya'yı geçti 1-0 
</HEADLINE>
<TEXT>

     Birinci Süper Futbol Ligi’nde Kayserispor, Sakaryaspor’u 1-0 yendi ve ligde kalma yolunda büyük bir adım attı. 
     12. dakikada Burak’a ceza alanı dışında yapılan faul sonrası 
     kazanılan serbest atışta topun başına geçen Kadir sert vurdu, meşin yuvarlak direğin üstünden auta gitti. 14. dakikada ceza alanına yapılan ortada topla buluşan Mehmet Topuz’un vuruşunda, meşin yuvarlak yandan auta çıktı. 23. dakikada Bülent’in kullandığı serbest vuruşta, kaleci Şenol meşin yuvarlağı son anda kornere çeldi. 26. dakikada kazanılan korner atışında Cemil’in vuruşunda, top auta gitti. 32. dakikada Mehmet Topuz’un ceza alanına ortaladığı topu defans çıkardı. Savunmadan dönen topla buluşan Balili’nin vuruşunda, meşin yuvarlak direğin dibinden auta çıktı. 36. dakikada topla birlikte ceza alanına giren Burak’ın kale çizgisine paralel gönderdiği topa M’Bayo dokundu. Ancak meşin yuvarlak üstten auta gitti. Karşılaşmanın ilk yarısı 0-0 berabere sonuçlandı. 
     
     İKİNCİ YARI 

     50. dakikada Mbayo’nun pasında Serdal’ın ceza alanı dışından 
     vuruşunda top auta gitti. 
     64. dakikada ceza alanı dışında topla buluşan Balili’nin vuruşunda 
     top, direğin yanından auta çıktı. 
     65. dakikada Bülent, topu kale sahasına ortaladı. Gökhan’ın kafa 
     vuruşunda top, filelerle buluştu 1-0. 
     68. dakikada Gökhan’ın ara pasında topla buluşan Balili’nin 
     vuruşunu Şenol önledi. Dönen topu defans uzaklaştırdı. 
     81. dakikada Serdal ve 87. dakikada Fatih’in ceza alanı dışından 
     vuruşlarında Metin Aktaş gole izin vermedi. 
     Karşılaşmada başka gol olmayınca Kayserispor maçı 1-0 kazandı. 
     MAÇIN KÜNYESİ 
     

KAYSERİSPOR 1 - SAKARYASPOR 0 Stat Atatürk Hakemler İsmet Arzuman xx, Bahattin Duran xx, Mustafa Emre Eyisoy xx Kayserispor Metin Aktaş xxx, Ali Turan xx, Balili xx Dk. 86 Kamber , Johnson xxx, Mehmet Topuz xx Dk. 52 Gökhan xxx , Cem Karaca xx Dk. 90 İlhan , Eric xx, Hakan Çimen xx, Ergün xx, Murat xx, Bülent Bölükbaşı xx Sakaryaspor Şenol xx, Ragıp xx, Aydın x Dk. 85 Ali Cansun , Burak xx, Fatih xx, Mbayo xx Dk. 70 Saidi Makasi x , Cemil xx, Aytaç x, Gökhan Kök xx, Kadir xx, Serdal xx Gol Dk. 65 Gökhan Sarı kartlar Dk. 11 Johnson, Dk. 40 Metin Aktaş, Dk. 75 Ali Turan, Dk. 88 Eric Kayserispor , Dk. 17 Serdal, Dk. 40 Şenol, Dk. 77 Saidi Makasi, Dk. 86 Cemil Sakaryaspor      
</TEXT>
</DOC>
