<DOC>
<DOCNO> 315848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/16/son/sontur07.html </URL>
<DATE> 2005/02/16/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Selektör yaptı, öldürüldü .. 
</HEADLINE>
<TEXT>

     Özcan TİKİT DHA 

      İZMİR'in Bornova İlçesi'nde kimliği belirsiz sürücü, hatalı sollama yaptığı gerekçesiyle kendisine kızıp önce arkadan selektör yapan, durduğunda da yanına gelen diğer otomobilin sürücüsü Hasan Satılmış'ı tabancayla vurarak kaçtı. Hastaneye kaldırılan Satılmış öldü. 
     Olay, bugün saat 01.00 sıralarında Mustafa Kemal Caddesi Peterson Köşkü önünde meydana geldi. Arkadaşları Yıldıray Cevizli 31 , Ömer Suat Tutan 36 ve Songül Tutan'la 34 birlikte yönetimindeki 35 MLU 75 plakalı otomobille Özkanlar semti yönüne giden Metin Satılmış 36 , kendisini tehlikeli şekilde sollayan 35 KP 331 plakalı otomobilin sürücüsünü arkadan selektör yaparak uyardı. 
     Bunun üzerine sollama yapan ve markasının Renault Broadway veya Spring olduğu tahmin edilen otomobil 100 metre ileride durdu. Otomobil alım satımı ve bir süre bar işletmeciliği yapan Metin Satılmış da aracını yolun sağına çekti. Aşağı inip, duran otomobilin yanına gitti. Direksiyon başındaki sürücü, neden dikkatsiz araç kullandığını soran Satılmış'a cevap bile vermeden, torpido gözünden çıkardığı tabancayla bir el ateş ederek kaçtı. 
     Karnından yaralanan Metin Satılmış, arkadaşlarının çağırdığı ambulansla Ege Üniversitesi Hastanesi'ne kaldırıldı. Satılmış, Acil Servis'te yaşamını yitirdi. 
     Görgü tanıklarının ifadeleri doğrultusunda harekete geçen Cinayet Büro Amirliği ekipleri, plakası 35 KP 331 olduğu önesürülen otomobilin sürücüsünü belirleyip yakalanmak için çalışma başlattı. 
     
</TEXT>
</DOC>
