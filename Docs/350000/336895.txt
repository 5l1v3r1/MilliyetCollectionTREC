<DOC>
<DOCNO> 336895 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/yasam/ayas.html </URL>
<DATE> 2005/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Yemeği nasıl ısıtıyorsunuz 
</HEADLINE>
<TEXT>


Buzdolabından çıkardığınız pişmiş yemeği, tekrar pişme sıcaklığında ısıtmıyorsanız risk altındasınız 

TAYLAN KÜMELİ bir kibrit kutusu lezzet 

Besinler bazı durumlarda sağlık için zararlı olabilir. Mikroorganizmalarla kirlenen besinlerin yenilmesiyle çeşitli hastalıklar oluşabilir. Mikroorganizmalar, insan ve hayvan vücudu, dışkı, toprak, su, kemirgen ve haşerelerden bulaşır. Besinlerin hazırlanmaları sırasında uygulanması gereken bazı kurallar vardır. Bu kurallar şöyle sıralanabilir 
Toz, toprak ve ilaç kalıntılarından arındırmak için sebze ve meyveleri önce su dolu bir kapta bekletmeli, sonra iyice yıkamalı,Mikroorganizma bulaşmasından kuşkulanılırsa, taze sebzeler 20 dakika klorlu veya sirkeli suda bekletilmeli,Hastalık yapabilecek şüpheli besinler, özellikle küflenmiş olanlar yenilmemeli,Çiğ yenecek sebze ve meyveler, pişirilecek taze sebzeler ve kuru meyveler, temizlenmiş ve pişmeye hazır tavuk, balık, parça etler ve yumurta iyice yıkanmalı,Et, tavuk, balık, süt, yumurta ve bunlarla hazırlanmış yemekler 16 - 49 derece arasındaki en tehlikeli bölge veya 5 - 16, 49 - 60 derece arasındaki riskli bölgede asla bırakılmamalı,Besinler, 'en tehlikeli derece' aralığında 2 saat, 'tehlikeli derece' aralığında ise 4 saatten fazla bekletilmemeli,Besinler oda sıcaklığında bütün gece bırakılmamalı,Dondurulmuş besinler özellikle etler, buzu çözüldükten sonra yeniden dondurulmamalı, hemen tüketilmeli,Çözülme işi oda sıcaklığında, radyatör üzerinde, hafif ateşte veya güneşli yerde yapılmamalı, buzdolabının alt rafları kullanılmalı,Etler birer yemeklik miktarlarda, yassı bir şekilde paketlenmiş olarak dondurulmalı. 

Bunları sakın yapmayın 
Tezg h üzerinde çözdürme işlemi yapmayın,Yemekten arta kalanları tezg h üzerinde bekletmeyin,Çiğ et ve sebzeyi aynı bıçakla kesmeyin,Aynı kaşıkla yemeği karıştırıp tadına bakmayın,Kirli kesim tahtası kullanmayın. 

Risk yok 
Buharda, fırında ve yağda kızartılarak ya da haşlanarak pişirilmiş et, tavuk ve balık, mikroorganizma riski açısından güvenilir niteliktedir. Katı yumurta, fırında pişmiş yumurtalı tatlılar, iyi pişmiş köfte, kaynama derecesinde pişmiş yemekler de güvenlidir. 

Riskli 
Orta veya az pişmiş et ve tavuk, rafadan yumurta, fırın yerine ocakta pişirilmiş omlet, yumurtalı çorba terbiyesi, kremalı pastada mikroorganizma riski vardır. Ayrıca yemekler, yeniden pişme sıcaklığında ısıtılmadıklarında tehlikeli olabilir. 

Haftanın besini 
DONDURMA 
Hem çocuklar hem yetişkinler için sağlıklı bir tatlıdır. Kalsiyum, fosfor, magnezyum, B2, A, C, D ve E vitamini içerir. 100 gr dondurmada, 135 mg kalsiyum bulunur. 100 gr çikolata 528 kaloriye eşitken, 100 gr meyveli dondurma sadece 160-180 kaloridir, kaymaklısı ise 200-250 kaloridir. İçerdiği süt insülin dengesini sağlarken, kalsiyum da kemik sağlığını korur. Süt ve yoğurttan sonra en iyi kalsiyum kaynağıdır. 

Haftanın bilgileri 
Kolesterolü yükselene nar suyu 
Nar suyu, kötü kolesterolün LDL neden olduğu damar sertliği ve tıkanıklığı gibi sorunlara karşı etkilidir. Ayrıca ishali kesici etkisi de bulunmaktadır. 

Kepek ekmeği bağırsakları koruyor 
Kepek ekmeği içerdiği yüksek orandaki posa sayesinde bağırsak sağlığını korur. Ayrıca şeker hastalığında, kan şekeri düzeyini regule etmekte etkilidir. 

Lahana ailesinin her üyesi kanser kalkanı 
Lahanagiller ailesinin üyeleri, brokoli, brüksel lahanası, karnabahar, beyaz ve karalahana içerdikleri glukosinolat ve isothiosiyanat maddeleri ile kalp hastalıklarına ve kansere karşı koruyucudur. 




</TEXT>
</DOC>
