<DOC>
<DOCNO> 340748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/08/son/sonyas02.html </URL>
<DATE> 2005/05/08/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Leoparların futbol maçı 
</HEADLINE>
<TEXT>

     Hasan KIRMIZITAŞ-Mehmet BULUT DHA 

GAZİANTEP Hayvanat Bahçesi’nde bir yıl önce dünyaya gelen 3 yavru leoparın en büyük zevki futbol oynamak. Hava almak için bahçelerine çıkarıldığında plastik toplarla oynayan leoparlara top dayanmıyor. Dişleri ve pençeleriyle topları patlatan leoparlar, ziyaretçilerin ilgi odağı oluyor. 
     Günlük beslenmelerine tavuk etiyle başlayan leoparlar daha sonra barınakların yazlık kısmına alınıyor. Leoparlar, burada bakıcılar tarafından önlerine atılan plastik futbol topuna sahip olabilmek için kıyasıya mücadeleye giriyor. Ancak kısa sürede dişleri ve pençeleriyle geçirdikleri topu patlatıyorlar. Patlamış topu ağzına geçiren leopar, diğerlerini de arkasından koşturuyor. Top peşinde koşan yavrular, ziyaretçilerin de ilgi odağı oluyor. 10 bin dönümlük Hayvanat Bahçesi'ni gezmek için Türkiye’nin değişik illerinden gelen ziyaretçiler, leoparların bulunduğu bölümde durup plastik topla oynamalarını uzun süre izliyor. 
     Hayvanat Bahçesi Halkla İlişkiler Müdürü Özgül Yazıcı, 3 yavru ile birlikte leopar sayımız 5’e yükseldi. Baharın gelmesiyle birlikte hayvanları yazlık bölümlerine geçirdik. Aktivite olması amacıyla onlara plastik top atıyoruz. Topları çok sevdiler, ancak çabucak patlatıyorlar. Bu nedenle onlara top yetiştiremiyoruzö dedi. 
     
</TEXT>
</DOC>
