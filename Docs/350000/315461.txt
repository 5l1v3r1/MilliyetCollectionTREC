<DOC>
<DOCNO> 315461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/15/son/sonspo03.html </URL>
<DATE> 2005/02/15/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Fenerbahçeli futbolculardan Anelka'ya İyi ki geldin... 
</HEADLINE>
<TEXT>

     Fransız yıldız Anelka, takım arkadaşlarının gönlünde de taht kurdu. Sarı-Lacivertli oyuncular Anelka'ya övgü yağdırdı. 
     
     Tuncay 

     O bir yıldız. Fenerbahçe takımına çok şeyler vereceğini gösterdi. Göstermeye de devam edeceğine inanıyorum. İlk maçında çok iyi uyum sağladı. Faydalı toplar kullandı, boş alanlara kaçtı.. Ve en önemlisi Fenerbahçe seyircisini memnun etti. 
     
     Selçuk 

     Tartışılmaz, kaliteli bir oyuncu. İlk maçında da çok iyi göründü, hiç sırıtmadı. Özellikle UEFA Kupası maçlarında bize çok faydası olacak, gücümüze güç katacak. Fenerbahçe’de diğer futbolcular da çok kaliteli. Biz bir takımız, takım oyunu oynuyoruz. 
     
     Ümit 

     Büyük bir aileyiz. Anelka da bizim ailemize geldi. Kalitesini gösteriyor. Gücümüze güç katıyor. Katmaya da devam edecektir. Çünkü biz ona kucak açtık, taraftar da onu çok seviyor. Onun gol atmasına takım olarak çok sevindik. O sevinci de hep beraber yaşadık. Golden sonra benim yanıma da geldi, bu güzel bir olay. 
     
     Önder 

     O tam bir profesyonel. Ne yaptığını biliyor. Türkiye’den ve Fenerbahçe’den çok memnun. Onun için İstanbulspor maçı önemliydi. Gol atarak üzerindeki stresten kurtuldu. İlerleyen haftalarda daha da iyi olacaktır. 
     
</TEXT>
</DOC>
