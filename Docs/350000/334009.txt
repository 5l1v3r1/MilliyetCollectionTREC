<DOC>
<DOCNO> 334009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/16/son/sonspo02.html </URL>
<DATE> 2005/04/16/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Inter, Emre'yi gönderiyor... 
</HEADLINE>
<TEXT>

     UEFA’nın 4 2 maçla cezalandırdığı Inter’de kıyım var... Başkan Moratti, arasında temsilcimiz Emre Belözoğlu’nun da bulunduğu 12 futbolcuyu gönderiyor. 
     
     Yıldızlar da yolcu 

     Serie A’da yıllardır mutlu sona ulaşamayan, ezeli rakibi Milan’a da son 9 maçtır üstünlük kuramayan Inter’de Massimo Moratti kolları sıvadı. Sezon sonunda gönderilecek oyuncuları belirleyen başkan, içerisinde temsilcimiz Emre Belözoğlu’nun yanı sıra Vieri ve Recoba gibi yıldızların da bulunduğu 12 futbolcuyu gözden çıkardı. Bu üç ismin dışında Toldo, Materazzi, Gamarra, Davids, Van der Meyde, Karagounis, Ze Maria, Coco ve Kily Gonzales’in de bileti kesildi. 
     
     Ucuz kurtuldular... 

     Öte yandan, Milan karşısında San Siro Stadı’nı yangın yerine çeviren Inter’e UEFA’dan hafif bir ceza geldi... Avrupa maçlarında daha önce iki kez olay çıkan İtalyan ekibine 4 maç saha kapama ve 300 bin İsviçre Frangı ceza verildi. Ancak Inter’in üç yıl içinde oynayacağı Avrupa Kupası maçlarında taraftarları yine olay çıktığı taktirde Mavi-Siyahlılar’ın sahası 2 maç daha kapanacak. Inter - Milan mücadelesi de konuk ekibin 3-0’lık hükmen üstünlüğüyle tescil edildi. 

     
</TEXT>
</DOC>
