<DOC>
<DOCNO> 326476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/24/guncel/gun02.html </URL>
<DATE> 2005/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İki zanlı gözaltında 
</HEADLINE>
<TEXT>



Mersin'deki nevruz gösterisinde Türk bayrağını yakmaya kalkışan V.S. 14 ile C.S. 12 gözaltına alındı. Aileleri Güneydoğu'dan göç eden iki akraba, dün saat 10.00 sıralarında yakalandı. Polis, operasyon sırasında ilginç bir yöntem kullandı. Önce, video görüntülerinde yüzleri kısmen görünen çocukları tanıyan kişilere ulaşıldı. Ardından çocuklar ikinci kez kamerayla görüntülendi. Görüntülerdeki eşkallerin birbirini tutması üzerine iki çocuk sessizce gözaltına alındı. Aynı okulda öğrenci olan iki akrabanın, kendi çevrelerinde sorun yaşamaması için böyle bir yöntem uygulandığı öğrenildi. Mersin'deki olayla ilgili olarak iki kişinin ise arandığı bildirildi. 

İkinci olay 
Tırmıl Sanayı Sitesi'inde Ali Ceren'in çırağı R.T. 15 , olaylara tepki olarak asılan bayrağı yere atarak çiğnedi. R.T.'ye müdahale eden Sanayı Sitesi Başkanı Mustafa Temiz, durumu polise bildirdi. 

NASIL YARGILANACAKLAR 

DHA 
Doç. Dr. Fatih Mahmutoğlu Küçük çocukları araç olarak kullanan kişi veya varsa örgütler fail olarak sorumlu tutulur. Küçüğün anlama yeteneği varsa suça yöneltenlerle birlikte çocuk da sorumlu tutulabilecektir. TCK'nin 145. maddesince Türk bayrağını yırtan, bozan kişiler bir seneden üç seneye kadar hapsolur. Yeni Ceza Kanunu'nda bu suç 300. Madde'sinde düzenlenmiş ve aynı cezayı öngörmüştür. 


</TEXT>
</DOC>
