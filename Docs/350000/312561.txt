<DOC>
<DOCNO> 312561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/05/guncel/gun03.html </URL>
<DATE> 2005/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kitaplara barış gelsin' 
</HEADLINE>
<TEXT>


190 ders kitabını tarayan Türkiye Bilimler Akademisi, şu önerileri getirdi Milli Güvenlik yerine Barış Eğitimi dersi konulsun, Din ve Ahlak dersi zorunlu olmasın 

ÖNAY YILMAZ İstanbul 

Türkiye Bilimler Akademisi TÜBA ve Tarih Vakfı'nca 3 yıldır sürdürülen "Ders Kitaplarında İnsan Hakları Projesi Sonuç Belgesi", tavsiye raporunun açıklanmasıyla tamamlandı. Avrupa Komisyonu ve Açık Toplum Enstitüsü'nün desteğiyle yapılan projede 190 ders kitabının tarandığını belirten Tarih Vakfı Başkanı Orhan Silier, şunları söyledi "Ders kitaplarının demokratik metinler haline getirilmesinde gecikildi. Bu değişim 2009'u bulacak. Hukukçular, okutulan kitapların 'ayıplı mal' niteliğinde olduğunu söylüyor." 
TÜBA adına konuşan Prof. Dr. Namık Kemal Aras ise, "Artık 'önce vatan' yerine 'önce insan' demeyi öğretmeliyiz" dedi. 

Hayal değil gerçek 
Yazar Adalet Ağaoğlu da, birkaç yıl önce projeyi duyduğunda hayal olarak gördüğünü belirterek, "Şimdi utanıyorum. Bakanlık projeye ideolojik yaklaşmamalı" diye konuştu. Ders kitaplarında değiştirilmesi tavsiye edilen bazı maddeler şöyle 
Din ve Ahlak dersinin zorunlu olmaktan çıkarılması. Mevcut haliyle ise müfredattan çıkarılması daha doğru.Ulusal kimliğin, esas olarak, etnik ve dinsel aidiyet üzerinden tanımlanmasına son verilmeli.Vatanı sevmeyi, vatan için ölmeye indirgeyen söylem bırakılmalı. Cinsiyet, etnik, vb. ayrımcılık yapan ifade olmasın.Azınlığa karşı ayrımcılığa neden olacak bir ifade olmasın."Milli Güvenlik" yerine, "Barış Eğitimi" dersi konulmalı."Dost" ve "düşman" tanımlarının varlığı, barış kültürünün gelişmesine engeldir. 

</TEXT>
</DOC>
