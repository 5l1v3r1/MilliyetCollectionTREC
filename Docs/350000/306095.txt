<DOC>
<DOCNO> 306095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/13/son/sondun47.html </URL>
<DATE> 2005/01/13/ </DATE>
<TIME> 23.40 </TIME>
<AUTHOR>  </AUTHOR>
<HEADLINE>
Gazze Şeridi'nde saldırı 5 ölü, 10 yaralı 
</HEADLINE>
<TEXT>

     Gazze Şeridi'ndeki Karni geçiş noktası yanında düzenlenen saldırıda 5 kişinin öldüğü bildirildi. 
     İsrailli kurtarma servisleri, saldırıda 10 kişinin de yaralandığını kaydetti. 
     Kurtarma servisleri, ambulansların olay yerine giremediklerini, çünkü İsrail askerleri ile militanlar arasında çatışma olduğunu belirtti. 
     İsrailli askeri yetkililer de, geçiş noktası bölgesindeki saldırının en az 2 Filistinli militan tarafından düzenlendiğini bildirdi. 
     İsrail radyosu da, 2 intihar bombacısının Karni geçiş noktasında kendilerini havaya uçurduklarını duyurdu. 
     Saldırının sorumluluğunu El Fetih hareketinin silahlı kanadı El Aksa Şehitleri Tugayları üstlendi. 
     Örgüt, saldırıda bir üyesinin öldüğünü belirtti. 
     
</TEXT>
</DOC>
