<DOC>
<DOCNO> 330624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/06/yasam/axyas01.html </URL>
<DATE> 2005/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Pulitzer ödülüne Türk ortak 
</HEADLINE>
<TEXT>


Associated Press'e "Flaş Haber Fotoğrafı" dalında Pulitzer kazandıran 20 fotoğraflık dosyada yer alan eserlerden biri, Murad Sezer'e ait 

MİLLİYET İstanbul DIŞ HABERLER SERVİSİ 

"Pulitzer Gazetecilik Edebiyat, Drama ve Müzik Ödülleri"nin 2005'teki ortakları arasında Türk fotoğrafçı Murad Sezer de var. Associated Press'in AP ödül kazanan 20 fotoğraflık dosyasında, Sezer'in Irak'ta çektiği fotoğraf da yer aldı. Felluce'de 8 Nisan 2004'te çekilen fotoğrafta, bir grup ABD askeri, çatışmada ölen arkadaşlarının çevresinde dua ederken görülüyor. 
AP'nin Türkiye ofisinde görev yapan Sezer, Felluce operasyonunu izlemek üzere "iliştirilmiş gazeteci" olarak bölgeye gitti. Sezer, fotoğrafın öyküsünü şöyle anlattı 

'Çok tereddüt ettim' 
"ABD birlikleri ilk kez Felluce'ye gitmişti. Fotoğrafın çekildiği yer, bir köprü altına kurulmuş geçici bir ilkyardım merkeziydi. Birden ölü bir asker getirdiler. Künyesini, eşyalarını çıkardılar ve dua ettiler. 'Çekeyim mi ' diye düşündüm, sonra 2 - 3 kare çektim, beni fark etmediler. Bu fotoğraf, birçok Amerikan gazetesinde birinci sayfada çıktı. O an tereddüt ettim ama şimdi 'İyi ki çekmişim' diyorum." 
1917'den bu yana her yıl verilen Pulitzer ödülleriyle gazetecilik, edebiyat, tiyatro, müzik gibi dallarda yılın en başarılı çalışmaları onurlandırılıyor. 

Milliyet'te spor foto muhabiriydi 

İstanbul Üniversitesi Basın-Yayın mezunu olan Murad Sezer 36 , Tercüman, Meydan ve Milliyet gazetelerinde spor foto muhabiri olarak çalıştı. Sezer, 8 yıldır AP için fotoğraf çekiyor. 


</TEXT>
</DOC>
