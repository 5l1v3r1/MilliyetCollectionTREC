<DOC>
<DOCNO> 310331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/28/son/sontur10.html </URL>
<DATE> 2005/01/28/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
İstanbul'daki Iraklı seçmenler de sandık başına gitti 
</HEADLINE>
<TEXT>

     İstanbul'da yaşayan Iraklı seçmenlerin, 30 Ocak seçimleri için oy kullanma işlemleri sürüyor. 
     Uluslararası Göç Örgütü'nün Bağımsız Irak Seçim Komisyonu adına yürüttüğü Ülke Dışı Seçimler Programı çerçevesinde, Fatih Saraçhane'deki Oruçgazi İlköğretim Okulu'nda 6, Mecidiyeköy'deki İstanbul İlköğretim Okulu'nda ise 3 seçim sandığı oluşturuldu. 
     Daha önce seçimler için kayıt yaptıran Iraklı vatandaşlar, saat 07.00'den itibaren 2 ayrı noktada yapılan kimlik kontrolleri ve üst aramalarından sonra okullara alındı. 
     Iraklı seçmenlere, görevlilerce Arapça ve Kürtçe hazırlanmış oy pusulaları dağıtılırken, oluşturulan eğitim merkezinde ise isteyenlere listelerle ilgili bilgiler veriliyor. 
     Bugünkü oy verme işlemi saat 17.00'ye kadar sürecek. 
     Bu arada, güvenlik güçlerinin her iki okul çevresinde de güvenlik önlemi aldığı görüldü. 
     
</TEXT>
</DOC>
