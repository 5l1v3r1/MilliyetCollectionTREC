<DOC>
<DOCNO> 344245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/20/son/soneko25.html </URL>
<DATE> 2005/05/20/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
MasterCard'dan 65 milyon kişiye Türkiye tanıtımı... 
</HEADLINE>
<TEXT>

     Şampiyonlar Ligi ana sponsorlarından MasterCard’ın, İstanbul’da oynanacak final maçı öncesinde 25 ülkede gerçekleştirdiği kampanyalarla 65 milyon kart hamiline ulaştığı, böylece Türkiye’nin tanıtımına katkı sağladığı bildirildi. 
     Mastercard’dan yapılan açıklamada, kampanyalarda ve promosyon malzemelerinde İstanbul ile ilgili görsellere yer verildiği, ayrıca final karşılaşması nedeniyle dünyanın çeşitli ülkelerinden 100 kişiye yakın üst düzey banka yöneticisinin Türkiye’de ağırlanacağı kaydedildi. 
     Türkiye’de 9 banka ile gerçekleştirilen kampanyalarla MasterCard sahiplerine final maçını izleme şansı sunan şirketin, İstanbul’a gelen yabancılar için hazırlanan "Lonely Planet" şehir rehberine de sponsor olarak destek verdiği belirtildi. 
     Verilen bilgiye göre, MasterCard Futbol Sözcüsü ve Alman Milli Takım Teknik Direktörü Jurgen Klinsmann da final maçı için Türkiye’ye gelecek. 
     Açıklamada, Avrupa’nın sponsorluk konusunda en prestijli ödüllerinden biri olan The Hollis ödülünün UEFA Euro 2004 Sponsorluk kullanımıyla MasterCard’a verildiği ifade edildi. 
     
</TEXT>
</DOC>
