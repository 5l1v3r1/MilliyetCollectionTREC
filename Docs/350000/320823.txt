<DOC>
<DOCNO> 320823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/04/son/sontur35.html </URL>
<DATE> 2005/03/04/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Mühendis Odaları'ndan sahte rakı açıklaması... 
</HEADLINE>
<TEXT>

     Etil ve metil alkolün ülkeye giriş ve üretiliş anından itibaren adım adım izlenmesinin yasal bir zorunluluk olduğu belirtilerek, ''Yasal anlamda bir boşluk söz konusu olmayıp sistemden ve uygulamadan kaynaklanan bir sorun yumağı bulunmaktadır'' denildi. 
     Ziraat, Gıda ve Kimya Mühendisleri Odaları'nın ortak yazılı açıklamasında, etil ve metil alkol piyasasının Tütün, Tütün Mamülleri ve Alkollü İçecekler Piyasası Düzenleme Kurumu TAPDK tarafından düzenlenip denetlendiği belirtildi. 
     Her iki ürünün, ülkeye giriş ve üretiliş anından itibaren adım adım izlenmesinin yasal olarak zorunlu olduğu kaydedilerek, ''Görüldüğü gibi yasal anlamda bir boşluk söz konusu olmayıp, sistemden ve uygulamadan kaynaklanan bir sorun yumağı bulunmaktadır'' denildi. 
     Tüketicinin uygun fiyatlarla alkollü içkilere ulaşmasını sağlayıcı bir fiyat düzeyinin belirlenmesi gereğine işaret edilerek, yaşananların kuralsız piyasa koşullarının halk sağlığı açısından ne derecede vahim sonuçlar doğurabileceğine ilişkin acı örnekleri oluşturduğu belirtildi. 
     
</TEXT>
</DOC>
