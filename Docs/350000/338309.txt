<DOC>
<DOCNO> 338309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/30/magazin/amag.html </URL>
<DATE> 2005/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
G.O.R.A.'ya örtülü reklam cezası geldi 
</HEADLINE>
<TEXT>


Sanayi ve Ticaret Bakanlığı Reklam Kurulu, Türk sinemasında seyirci rekorunu elinde bulunduran G.O.R.A.'ya 45 bin YTL tutarında 'örtülü reklam' cezası kesti 

Bayram Kaygusuz 

G.O.R.A.'ya 44 bin 975 YTL'lik "örtülü reklam" cezası kesen Sanayi ve Ticaret Bakanlığı Reklam Kurulu, tüketicilerden gelen çok sayıda şik yet üzerine filmi incelemeye aldıklarını ve yasayı uyguladıklarını söyledi. 
Son 2 yıl içinde çekilen diğer Türk filmlerinde örtülü reklama rastlamadıklarını açıklayan Reklam Kurulu yetkilileri, Türkiye'de vizyona giren yabancı filmler için de gizli reklam incelemesi yapacaklarını, örtülü reklam saptamaları halinde dağıtımcı firmaya ceza keseceklerini vurguladı. 

İşte gerekçe 
Reklam Kurulu, 12 Nisan 2005 tarihli toplantısında, "G.O.R.A."yı cezalandırma kararını şu ifadelerle kayda geçti "12 Kasım 2004'te sinemalarda gösterime sokulan G.O.R.A. isimli filmde "avea" GSM operatörünün, "Samsung" marka televizyonun, "Tekel 2000" sigaranın, "Yeni Rakı"nın, "Kütahya Porselen"in, "Yedigün" marka içeceğin ve "J B" marka içkinin örtülü reklamının yapıldığı ve 4077 sayılı Kanun'un 4822 sayılı Kanun'la değişik 16. maddesi hükmüne aykırı olduğuna reklam veren Beşiktaş Kültür Merkezi Ltd. Şti'ye 44.975 YTL idari para cezası ile durdurma ve düzeltme cezaları verilmesine karar verilmiştir." 

Reklam Kurulu'nun kararı yapımcıları isyan ettirdi 

Reklam Kurulu'nun, sinemada gösterilen bir filme örtülü reklam cezası kesmesini eleştiren yapımcılar şunları söyledi 
Necati Akpınar G.O.R.A.'nın yapımcısı "Bu ceza bize henüz tebliğ edilmedi. Komik filme komik ceza."Ezel Akay Yapımcı- yönetmen "Çok acı ve delice bir şey. Antidemokratik bir hareket. Bunu bizim sektörün protesto etmesi lazım."Mehmet Soyaslan Özen Film "Bu inanılmaz bir düşmanlık. O zaman sinema yapmayalım. SESAM'ı toplayıp gerekli çalışmayı yapacağız."Mustafa Altıoklar Yapımcı - Yönetmen "Elimizi konumuzu bağlayan bir karar. Saçma bir uygulama."Ali Akdeniz Yapımcı Bunlar şaşırmış. Bize kısaca film yapmayın diyorlar. Bu karardan vazgeçerler.Bülent Turgut Yapımcı "Bu sektöre darbe vurmaktan başka bir şey değil." Ali Atıf Bir "Haddini aşmak denir buna. Bu dünyada reklama ürün yerleştirmek dünyanın kabul ettiği bir gerçek. Karara hemen dava açılmalı."Faruk Aksoy Yapımcı- yönetmen "Herkes film yapmayalım diye elbirliği yapmış. Bunları maymunlar cehennemine yollamak lazım."Tekin Özerdem Umut Sanat Genel Koordinatörü "Her görünen reklam olamaz. Bunu çok iyi bir şekilde ayırmak gerekiyor." 




</TEXT>
</DOC>
