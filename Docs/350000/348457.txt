<DOC>
<DOCNO> 348457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/03/spor/spo09.html </URL>
<DATE> 2005/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Cork şampiyonluk için 
</HEADLINE>
<TEXT>


Geçtiğimiz yıl şampiyonluğu kılpayı Shelbourne'e kaptıran Cork City, hafta sonu en önemli rakibini deplasmanda yenerek büyük moral buldu. Ev Sahibi Cork, Finn Harps karşısında rahat kazanacak güçte 


Bu sezon 2. ligden 1. lige dönen Finn Harps, sezona çok kötü başladı. 11 maçta tek galibiyeti olan Finn, son 5 maçta 13 puan toplayan Cork karşısında az fark yemeyi hedefleyecek. Ligin ilk haftasında Finn Park'ta oynanan maçın sonucu da 2-0 Cork lehine olmuştu. 

Derry City-Drogheda 
Ligin ilk maçında sahasında Derry City'ye kaybeden Drogheda, sonra yaptığı büyük çıkışla üçüncü sıraya tırmandı. Son 6 maçta 3 mağlubiyet alan Derry City ise düşüşte. Rövanş da çetin geçeceğe benziyor. 

Shamrock-Bohemians 
UEFA lisansı ile ilgili sorunları nedeniyle 8 puanı silinen ve ligin dibine yerleşen Shamrock, son 3 maçında berabere kalırken, Bohemians son 3 maçını kazandı. Beraberlik ağır basıyor. 

St.Patricks-Bray Wanderers 
İki takım da formsuz, ama iç saha avantajı olan St.Patricks bir adım önde. 

UCD-Shelbourne 
Üst üste güçlü rakiplerine önemli puanlar kaybeden Shelbourne telafi peşinde. UCD zor gol yiyen bir takım. Golsüz beraberlik ilk seçenek. 

Waterford-Longford 
Aynı puan ve averajla sıralamanın ortasında alt alta yer alan iki takımdan Longford daha formda. 


</TEXT>
</DOC>
