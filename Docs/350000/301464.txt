<DOC>
<DOCNO> 301464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/28/siyaset/axsiy02.html </URL>
<DATE> 2004/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Müteahhidin uçağına binerim ihalelerini de iptal ederim 
</HEADLINE>
<TEXT>


ANKARA Milliyet 


Bayındırlık ve İsk n Bakanı Zeki Ergezen, bakanlığına iş yapan müteahhitlerin uçağına bindiği eleştirisine, "Hem uçağına biner, hem ihalesini iptal ederiz" karşılığını verdi. 
Bakanlığın 2005 bütçesinin kabul edildiği TBMM Genel Kurulu'nda konuşan CHP İzmir Milletvekili Erdal Karademir, Ergezen'in müteahhitlerin uçağına binmesini ahlaki bulmadığını belirterek, "Uçağa ihtiyacınız varsa, getirin bu teklifi biz de destekleyelim. Bu davranış bir bakana yakışmıyor" dedi. Tasarruf yaptığını söyleyen Ergezen, eleştiriyi şöyle yanıtladı "Karayolları muayene istasyonları 15 yıllığına devredilmiş. Baktık ki peşkeş çekilmiş, ihaleyi iptal ettik. 613 milyon dolar verildi. Böylece devletin kasasına 500 milyon dolardan fazla para girdi. Biz hem uçağına bineriz, hem ihalesini iptal ederiz. Hem uçağına bineriz, hem de fakir fukaraya para toplarız. Hem uçağına biner, hem de fazla keşifleri iptal ederiz. Bu bir yürek, ilke, inanmak meselesidir." İstanbul çevre yolunda 3 defa keşif artışı verildiğini anlatan Ergezen, "İptal ettiğim keşiflerin hepsi böyle" diye konuştu. 


</TEXT>
</DOC>
