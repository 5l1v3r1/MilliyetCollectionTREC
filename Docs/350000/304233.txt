<DOC>
<DOCNO> 304233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/07/spor/spo04.html </URL>
<DATE> 2005/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir Yattara klasiği 
</HEADLINE>
<TEXT>


Trabzonspor'un Gineli yıldızı, pasaportunun süresinin dolduğunu ileri sürerek Belek kampına katılmadı. Kafile Başkanı Şimşek, ceza vereceklerini açıkladı 


'Pazar gelebilirim' 
BORDO - Mavili kulübe geldiği günden bu yana düzensiz yaşamı nedeniyle sürekli gündeme çıkan Yattara yine sıkıntı yarattı. Gineli yıldız, 5 Ocak'ta katılması gereken Belek kampına h l gelmedi. Yattara'nın "Pasaportumun süresi dolmuş. Yeni pasaport çıkartmam için beklemem gerekiyor. Ancak pazar günü Antalya'ya gelebilirim" mesajını gönderdiği bildirildi. 

En az 15 milyar 
KAFİLE Başkanı Yüksel Şimşek, Yattara'nın savunmasını alarak, gereken cezanın kendisine verileceğini söyledi. Trabzonspor'un Disiplin Yönetmeliği'ne göre kampa bir gün geç kalan futbolcuya 5 milyar liradan başlayan cezalar devreye giriyor. Yattara'nın pazar günü kampa katılması halinde asgari 15 milyar lira para cezasına çarptırılacağı öğrenildi. 

Doğan'a teşekkür 

Trabzonspor'un yeni hocası Şenol Güneş, takımı çalışma anlamında hazır bulduğunu belirtti, "Bu nedenle Ziya Doğan'a teşekkür ederim" dedi. Takımın iki yıldızı Fatih Tekke ve Gökdeniz'le poz veren tecrübeli hoca, "Hedef tabii ki şampiyonluk. Yattara ile konuşacağız. Biz mi onu, o mu bizi taşıyacak soracağız" diye konuştu. 


</TEXT>
</DOC>
