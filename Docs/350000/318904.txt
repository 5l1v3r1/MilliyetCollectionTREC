<DOC>
<DOCNO> 318904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/26/son/sontur24.html </URL>
<DATE> 2005/02/26/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Tarsus'ta okul hizmetlisi bıçaklanarak öldürüldü... 
</HEADLINE>
<TEXT>

     Mersin'in Tarsus İlçesi'nde Ticaret Meslek Lisesi'nde hizmetli olarak görev yapan bir kişi bıçaklanarak öldürüldü. 
     Emniyet Müdürlüğü yetkililerinden alınan bilgiye göre, Mithatpaşa Mahallesi Yenihal Caddesi'nde bulunan Ticaret Meslek Lisesi'nde hizmetli ve güvenlik görevlisi olarak çalışan Talip Küçük 42 , kimliği belirlenemeyen kişi ya da kişilerce bıçaklandı. 
     Tarsus Devlet Hastanesi'nde yapılan ilk müdahalenin ardından Çukurova Üniversitesi Tıp Fakültesi Balcalı Hastanesi'ne sevk edilen Talip Küçük, kurtarılamadı. 
     Yetkililer, Talip Küçük'ün, okula hırsızlık amacıyla giren kişi veya kişilerce bıçaklanmış olabileceği ihtimalinin bulunduğunu belirterek, olayla ilgili soruşturmanın sürdüğünü bildirdiler. 
     
</TEXT>
</DOC>
