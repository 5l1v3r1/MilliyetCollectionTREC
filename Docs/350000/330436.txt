<DOC>
<DOCNO> 330436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/05/son/sonsiy29.html </URL>
<DATE> 2005/04/05/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
CHP'li Özcan'dan Aksu'ya "Bismil'deki terörist mezarlığı" sorusu... 
</HEADLINE>
<TEXT>

     CHP Antalya Milletvekili Osman Özcan, İçişleri Bakanı Abdülkadir Aksu'ya, Diyarbakır'ın Bismil ilçesindeki terörist mezarlığından haberdar olup olmadığını sordu. 
     Özcan, İçişleri Bakanı Abdulkadir Aksu'nun cevaplandırması istemiyle TBMM Başkanlığı'na sunduğu soru önergesinde, ''Diyarbakır Büyükşehir Belediyesi'nce çevre düzenlemesi yapılan Bismil mezarlığında, mermerlerle çevrilen ve ışıklandırılan terörist mezarlarında PKK'nın arması ve bayrağının bulunduğunu'' bildirerek, ilgililer hakkında hangi işlemin başlatıldığının açıklanmasını istedi. 
     Nevruz kutlamalarında Öcalan'ın mesajını okuyan avukatı Aysel Tuğluk'un kuryelik yaptığını savunan Özcan, Öcalan'ın kardeşi Havva Öcalan'ın protokolde ağırlanması konusunda tertip komitesi hakkında bir inceleme başlatılıp başlatılmadığını sordu. 
     Teröristlerin cenazesi için ambulans tahsis ettiği ileri sürülen Diyarbakır Büyükşehir Belediye Başkanı Osman Baydemir hakkında hangi işlemin başlatıldığının açıklanmasını isteyen Özcan, önergesinde şu sorulara yer verdi 
     ''Terörist elebaşısı Öcalan'ın doğum günü töreni nedeniyle fidan dikmeye gidenlere Baydemir'in belediye otobüslerini tahsis etmesini nasıl karşılıyorsunuz Belediyenin resmi otobüslerini bölücübaşı ve onun propaganda aracı olarak kullanılmasına karşı hangi işlemi başlattınız '' 
     
</TEXT>
</DOC>
