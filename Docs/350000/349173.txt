<DOC>
<DOCNO> 349173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/05/son/sontur21.html </URL>
<DATE> 2005/06/05/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
6 yaşındaki çocuk 3 kişi tarafından kaçırıldım 
</HEADLINE>
<TEXT>

     Bursa’da Balat Ormanlarında kaybolan ve Doğanköy’de tarla süren anne ile oğlu tarafından bulunan 6 yaşındaki Tayyip Gökbel, 3 kişi tarafından kaçırıldığını söyledi. 
     Çekirge Çocuk Hastanesi’nin yoğun bakım ünitesindeki tedavisinin ardından Cerrahi Ünitesi’ne yatırılan Tayyip Gökbel, ormanlık alanda arkadaşlarıyla birlikte oynadıkları sırada, tanımadığı 3 kişinin kendisini zorla bir arabaya bindirdiğini ve 6 gün boyunca su vermediklerini söyledi. 
     Oğlunun bulunmasından dolayı çok mutlu olduğunu ifade eden anne Rabia Gökbel de Tayyip’in psikolojik durumunun bozulmaması için çok fazla soru soramadıklarını belirtti. Gökbel, "Oğlumla bu konuda çok kısa bir konuşma yaptık. Bana sadece kendisini 3 erkek şahısın kaçırdığını ve sürekli azarlayıp kızdıklarını söyledi. Konuyu araştıracak olan polis ekipleri şimdilik üzerine gitmememiz gerektiğini söylediler. Herşeye rağmen yavruma kavuştuğum için çok sevinçliyim. Onu artık bir yere bırakmam" diye konuştu. 
     Emniyet yetkilileri ise sağlık durumu iyiye giden küçük Tayyip’in iddiası üzerinde durduklarını ve sağlıklı bilgi alabilmek için çocuğun tam olarak iyileşmesini beklediklerini bildirdiler. 
     
</TEXT>
</DOC>
