<DOC>
<DOCNO> 317266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/21/son/sonsiy30.html </URL>
<DATE> 2005/02/21/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Mumcu'nun istifası ile boşalan Kültür ve Turizm Bakanlığı'na Koç atandı 
</HEADLINE>
<TEXT>

     Başbakan Erdoğan bugün Köşk'e çıktı ve Cumhurbaşkanı Sezer ile 2 saat süren görüşmenin ardından, Kültür ve Turizm Bakanlığı'na AKP Aydın Milletvekili Atilla Koç'un atandığını açıkladı. 
     Isparta Milletvekili Erkan Mumcu'nun istifası ile boşalan Kültür ve Turizm Bakanlığı'na Aydın Milletvekili Atilla Koç atandı. 
     Başbakan Recep Tayyip Erdoğan, Cumhurbaşkanı Ahmet Necdet Sezer ile yaptığı görüşmenin ardından Çankaya Köşkü'nde gazetecilere yaptığı açıklamada, Mumcu'dan boşalan göreve, AK Parti Aydın Milletvekili Atilla Koç'un atandığını bildirdi. Erdoğan, ''ülkemiz, milletimiz hükümetimiz için hayırlı olsun'' dedi. 
     Erdoğan, bir gazetecinin, ''Başka liste var mıydı Cumhurbaşkanı'nın itirazı var mı'' sorusuna, ''Bildiğiniz gibi Kültür ve Turizm bakanlığımız açık oraya atamamızı yaptık'' dedi. 
     ''Görüşmede, sadece kabine değişikliği mi görüşüldü, başka konular var mıydı '' sorusuna da Erdoğan, ''Hayır'' yanıtını verdi. 
     Erdoğan, bir başka soruyu yanıtlarken, Sezer ile Perşembe günü de olağan görüşmenin yapılacağını bildirdi. 
     Başbakan Erdoğan, ''AB Müzakere heyeti ile ilgili müzakerede bulundunuz mu'' sorusunu da ''Hayır'' diye yanıtladı. 
     

     
</TEXT>
</DOC>
