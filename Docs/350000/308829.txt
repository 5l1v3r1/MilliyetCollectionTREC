<DOC>
<DOCNO> 308829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/24/son/sondun25.html </URL>
<DATE> 2005/01/24/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
İnternette tanışan çiftin bebeklerine Yahoo adını koyduğu asparagas çıktı 
</HEADLINE>
<TEXT>

     Romanya'da bir gazetede çıkan, ''internette tanışan çiftin bebeklerine Yahoo ismini koyduğu'' haberi asparagas çıktı. 
     Libertatea gazetesindeki haberin uydurma olduğunun ortaya çıkması üzerine muhabir işten atıldı. 
     Haberde, ''Cornelia ve Nonu Dragoman'ın, internette tanışıp 3 ay yazıştıktan sonra görüşmeye karar verdikleri ve birbirleri için yaratıldıklarını anladıkları'' belirtilerek, ''daha sonra evlenen çiftin Noelde dünyaya gelen bebeklerine, dünyanın en popüler internet sitelerinden Yahoo'nun adını koymaya karar verdiği'' yazılmıştı. 
     Gazetede bebeğin nüfus cüzdanının fotokopisi de yayımlanmış, haber internet sitelerinde büyük ilgi görmüştü. 
     Gazetenin yazıişleri müdür yardımcısı Simona İonescu, muhabirin kendi çocuğunun nüfus cüzdanı üzerinde değişiklik yaptığının anlaşıldığını söyledi. 
     Yıllardır gazedete çalışan İon Garnod adlı muhabirin haberi uydurduğunu kabul ettiğini belirten İonescu, ''Kendisini kovduk. Gerçek olsaydı hakikaten güzel bir haber olacaktı'' dedi. 

     
</TEXT>
</DOC>
