<DOC>
<DOCNO> 348751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/03/son/sonyas19.html </URL>
<DATE> 2005/06/03/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Ünlüler milli marşı söyleyemedi, ortalık karıştı... 
</HEADLINE>
<TEXT>

     Alman pop şarkıcısı Sarah Connor'un Münih kentindeki Arena stadının açılışında Alman milli marşının sözlerini yanlış söylemesi üzerine çıkan tartışmalar, ünlünün birçok kişinin Alman milli marşını bilmediğini ortaya koydu. 
     Alman Bild gazetesi, ''Utanç Verici - Sarah Biz de Senden Daha İyi Bilmiyoruz'' başlığıyla verdiği haberde, tanınmış bazı kişiler arasında yaptığı milli marş testinde pop şarkıcısı Daniel Küblböck'ün, ''Birlik, hukuk ve özgürlük mutluluğun teminatıdır'' şeklindeki mısrayı, ''Birlik, hukuk ve özgürlük usta ellerin teminatıdır'' şeklinde söylediğini yazdı. 
     Alman oyuncu Marialle Ahrens, aynı mısrayı ''Birlik, hukuk ve özgürlük halkın teminatıdır'' şeklinde hatırlarken, sanatçı Ingrid Steeger de bu mısra için, ''Anavatan için birlik, hukuk ve özgürlük ya da öyle bir şey'' dedi. 
     Almanların olimpiyat madalyalı sporcusu Birgit Fischer de milli marş testinde, ''Harabeler arasından çıkıp geleceğe bakmak'' şeklinde, milli marşta yer almayan mısralar okudu. 
     
</TEXT>
</DOC>
