<DOC>
<DOCNO> 340362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/07/spor/bbas.html </URL>
<DATE> 2005/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslan lige tutundu 96-79 
</HEADLINE>
<TEXT>


Sarı - Kırmızılılar, İkinci Lig temsilcisi Beykozspor karşısında ilk yarıda sıkıntı yaşamasına karşın ikinci devrede Boddicker ile Burak'ın sayıları ve savunmadaki gayretiyle Play-Out'ta ilk günü kazasız atlattı 


Galatasaray, Manisa'da düzenlenen Play - Out maçlarının ilk gününde Beykoz'u ikinci yarıda çözdü, 96-79'luk skorla ilk günü galibiyetle geçti. 
Maça iyi başlayan, ilk çeyrekte Polat ve Mustafa'nın dışarıdan, Boswell'in de pota altından bulduğu sayılarla skoru sürekli önde götüren Beykoz, bir ara 10 sayı 37 - 27 öne geçtiği bu yarıyı 47 - 41 üstünlükle kapadı. 
Üçüncü çeyrekte savunmasını sertleştiren, çabuk yorulan rakibine karşı hızlı oyunda üstünlük kuran Galatasaray, kontrolü ele geçirdi. 22.27'de Umut Tınay'ın üçlüğüyle 50 - 49 öne geçen Sarı - Kırmızılılar, son çeyreğe 69 - 63'lük avantajla girdi. Bu periyotta da oyundan düşen rakibine karşı kolay sayılar bulan Galatasaray, karşılaşmadan 96 - 79 galip ayrıldı. 

İstatistik 

Galatasaray OYUNCU TS 2S 3S SA R 8 Boddicker 30 9 14 1 4 9 11 12 7 Umut 13 4 9 1 2 2 3 2 6 Arda 10 4 7 0 3 2 3 - 8 Burak 20 2 3 5 10 1 3 15 7 Cihad 15 5 10 - 5 5 5 4 İsmet - - 0 1 - - 7 Ufuk 8 4 5 - - - TOPLAM 96 28 48 7 20 19 25 34 

BEYKOZSPOR OYUNCU TS 2S 3S SA R 8 Boswell 23 8 16 2 5 1 2 16 5 Tufan 5 2 4 0 2 1 2 2 6 Vedat 8 1 1 2 2 - 3 7 Polat 15 4 12 2 2 1 1 3 7 Mustafa 18 1 3 1 4 13 16 5 4 Onur - 0 1 0 1 - - 4 Okan 2 - 0 1 2 4 1 6 Gökhan 2 1 2 0 1 - - 6 Esat 6 0 1 2 3 - 6 4 Engin - - - - - TOPLAM 79 17 40 9 21 18 25 36 

1.PERİYOT 21 - 27 Beykoz , 2.PERİYOT 20 - 20, DEVRE 41 - 47 Beykoz , 3.PERİYOT 28 - 16 G.Saray , 4.PERİYOT 27 - 16 G.Saray , 
MAÇ SKORU 96-79 G.Saray 
BEŞ FAUL Polat 35.42 
HAKEMLER Alper Özgök, Serhat Büker, Serdar Ünal 

Yönetim tam kadro 

Galatasaray'ın Beykoz ile dün Manisa Atatürk Spor Salonu'nda oynadığı karşılaşmada Sarı - Kırmızılı yönetim tam kadro yer aldı. Başkan Özhan Canaydın, İkinci Başkan Ergun Gürsoy, Basketbol Şube Sorumlusu Derya Taşdelenler, Sinan Kalpakçıoğlu ve diğer yöneticiler kritik karşılaşmada oyuncularını yalnız bırakmadılar. 

Büyük Kolej iyi başladı 

Manisa Atatürk Spor Salonu'nda yapılan play - out müsabakaların ikinci maçında Büyük Kolej, Tofaş'ı 65 - 59 mağlup etti. İlk yarısı 26 - 26 kapanan maçın 3. çeyreğinde 18 sayı öne gecen Büyük Kolej karşısında son periyotta eşitliği bulan Tofaş maçı çeviremedi. 

Panathinaikos'a İbrahim yetmedi 

Rusya'nın başkenti Moskova'da düzenlenen Euroleague Final Four'unun ilk gününde ev sahibi CSKA Moskova, İspanyol rakibi TAU Ceramica'ya 85 - 78 yenilerek, final şansını kaybetti. 
Salonu dolduran binlerce taraftar takımlarının yenilgisi üzerine büyük şok yaşadı. Sezon başından bu yana kupanın en büyük favorisi olarak gösterilen CSKA, Recep Ankaralı'nın düdük çaldığı maçta çok kötü bir performans sergilerken, devreyi de 47-40 geride kapattı. 
Yarı finalin diğer maçında ise İsrail ekibi Maccabi Tel Aviv, rahat bir oyunun ardından Panathinaikos'u 91 - 82 yenerek, adını finale yazdırdı. Yunan temsilcisinde forma giyen milli oyuncumuz İbrahim Kutluay, 17 sayıyla takımının en skorer ismi olmasına rağmen yenilgiyi önleyemedi. Euroleague'de kupa finali ve üçüncülük karşılaşması yarın yapılacak. 

'Devamı gelecek' 

Beşiktaş Bayan Basketbol Takımı 20 yıl sonra gelen şampiyonluğun coşkusunu yaşıyor. Siyah - Beyazlılar başarının tesadüf olmadığını, gelecek sezonlarda da kupalara ambargo koyacaklarını söylediler 


Türkiye Ligi'nde 20 yıl aradan sonra şampiyonluk ipini göğüsleyen Beşiktaş zafer sarhoşu. Siyah - Beyazlı kulübün Başkanı Yıldırım Demirören, yöneticiler, teknik heyet ve oyuncular, önceki gece eşleriyle birlikte geç saatlere kadar başarılarını kutlarken, taraftarlar ile birlikte şampiyonluk şarkıları söylendi. 
Basketbol Komitesi Başkanı Yahya Kemal Gençer, Beşiktaş armasının olduğu her yerde en iyi neticeyi almak istediklerini kaydederek, "Bu şampiyonluğun devamı gelecek. Geleceğe umutla bakıyoruz. Avrupa'da da başarılı olmak istiyoruz" dedi. 

'Dikkatli olsunlar' 

Beşiktaş Kulübü Basketbol Komitesi Başkanı Yahya Kemal Gençer, Fenerbahçe'nin sert çıkışına aynı şekilde karşılık verdi. Gençer, "Son 18 saniye, toplam maçın neticesini değiştirmez. Oyun sahada oynanıyor. Neticeler geçerli. Herkesin söylediğine dikkat etmesi lazım. Sadece son 18 saniyeyi göz önüne almamak lazım. Kendilerini federasyonun yerine koyuyorlar. Fenerbahçe Kulübü, kendisini federasyonun yerine koymayı bıraksın" dedi. Şube Kaptanı Şenol Demirağ ise "Fenerbahçeli oyuncuların da ortamı gerecek hareketlerden kaçınması lazımdı" diye konuştu. 

'Kara bir leke' 

Fenerbahçe, Türkiye Bayanlar Basketbol Ligi play - off final serisinin son maçında Beşiktaş ile yapılan mücadelenin son dakikasında yaşanan olaylar nedeniyle Beşiktaş'a sert tepki gösterdi. Yapılan açıklamada çıkan olayların "Türk spor tarihine kara bir leke" olarak geçtiği savunulurken, "Beşiktaş Kulübü'ne ait taraftar topluluğunun yaşattığı terör, spordaki şiddetin boyutlarının ne yazık ki artık ne noktalara ulaştığının bir ibret belgesidir" ifadesi yer aldı. Öte yandan yardımcı antrenör Serhan Koç ile kaptan Serap ve Müjde hastaneye giderek üç gün çalışamaz raporu aldılar. 





</TEXT>
</DOC>
