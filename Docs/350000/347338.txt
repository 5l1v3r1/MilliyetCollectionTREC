<DOC>
<DOCNO> 347338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/31/siyaset/axsiy01.html </URL>
<DATE> 2005/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
'AB, sizden kadın kotası bekliyor' 
</HEADLINE>
<TEXT>


AP Raportörü Emine Bozkurt Yüzde 4.4'lük milletvekili temsiliyle üyelik zor 

YILDIZ YAZICIOĞLU Ankara 


Avrupa Parlamentosu AP Cinsiyet Eşitliği ve Kadın Hakları Komisyonu Türkiye Raportörü Emine Bozkurt, AB'nin Türkiye'ye cinsiyet eşitliği için kadın lehine geçici önlem olarak kota uygulamayı resmen önerdiğini söyledi. 
Bozkurt, "Elbette AB, Türkiye'ye kota uygulamak zorunluluğu koyamaz. Ancak yüzde 4.4'lük milletvekili temsiliyle AB üyeliği zor" dedi. 
Kadın Adayları Destekleme Derneği'nin KA - DER yürüttüğü "Eşitlik Cinsiyet Kotası Kampanyası"nı desteklediklerini bildiren Bozkurt, AP Cinsiyet Eşitliği ve Kadın Hakları Komisyonu Türkiye Raporu'nda kadın nüfusla ilgili sıkıntıları dile getirdiklerini belirtti. 

'Seçilebilmeli' 
Bozkurt "Raporda Türkiye'nin kota uygulamasını öneriyoruz ve bunu AP büyük çoğunlukla kabul etti. Avrupa, Türkiye'den kota bekliyor" diye konuştu. 
"Sadece kadın aday göstermek yeterli değil. Adaylar seçilebilir olmalı" diyen Bozkurt, AB'nin 3 Ekim sonrası kadın temsiliyetindeki yetersizliği müzakerelerde gündeme taşıyabileceğini anlattı. 


</TEXT>
</DOC>
