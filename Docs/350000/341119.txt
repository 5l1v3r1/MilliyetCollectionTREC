<DOC>
<DOCNO> 341119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/10/yasam/yas09.html </URL>
<DATE> 2005/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
2 haftalık bebeği köpek kurtardı 
</HEADLINE>
<TEXT>


DIŞ HABERLER SERVİSİ 

Kenya'da ormana terk edilmiş 2 haftalık bebeğin bir köpek tarafından kurtarılması, ülke medyasının bir numaralı gündemi oldu. İlginç olay, başkent Nairobi'nin varoşlarında yaşayan bir ailenin iki oğlunun köpeklerinin kulübesinden ağlayan bebek sesi duymalarını annelerine bildirmesiyle ortaya çıktı. Anne, Mary Adhiambo, kulübeye geldiğinde ilginç bir manzarayla karşılaştı Köpeğin, kolları arasında yatan yavrusunun yanında plastik çantada yırtık elbiseyle örtülü bir bebek. 

Durumu iyi 
Adhiambo'nun temizleyip süt verdiği bebek, daha sonra bir komşusu tarafından polise, ardından hastaneye yetiştirildi. Angel adı verilen kız bebek koruma altına alındı. Halk, bebeğin büyük olasılıkla yakınlardaki ormana plastik çanta içinde terk edilmiş olduğunu, köpek tarafından üstünün örtülüp külübeye getirildiğini tahmin ediyor. 2 gün çantada kalan Angel'in nasıl boğulmadan hayatta kaldığı anlaşılamadı. 



</TEXT>
</DOC>
