<DOC>
<DOCNO> 322202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/09/son/soneko55.html </URL>
<DATE> 2005/03/09/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Hyundai, otomotiv pazarında ilk 3'e girdi... 
</HEADLINE>
<TEXT>

     İthal markaların büyük pay aldığı Türkiye otomotiv pazarında, Hyundai geçtiğimiz ay ilk 3'e girdi. 
     Otomotiv Distribütörleri Derneği ODD verilerine göre, Şubat ayında 35 bin 767 adet otomobil ve hafif ticari araç satıldı. 
     Satışların 21 bin 12 adedini otomobiller oluşturdu. Otomobil satışlarında 14 bin 451 adet ile ithal markalar yüzde 68.8 paya sahip oldu. 
     Ford, toplam pazarda 5 bin 831 adet otomobil ve hafif ticari araç satışıyla ilk sırayı aldı. Ford'u, 4 bin 936 adet ile Renault, 4 bin 543 adet ile Hyundai izledi. 
     Otomobil pazarında ise ilk üç, 3 bin 129 adet satan Renault, 2 bin 964 adet satan Hyundai ve 2 bin 72 adet satan Ford olarak sıralandı. 
     Şubat ayında, Opel bin 8, Fiat bin 6, Toyota bin 640, Honda 978, Chevrolet 500, Mercedes 221, BMW 188, Volvo 99 otomobil sattı. satış Porche'de 9, Jaguar'da 5 adet ile sınırlı kalırken, Ferrari'ye Ocak'tan sonra Şubat ayında da alıcı çıkmadı. 
     İlk 2 ayda 32 bin 607 otomobil, 23 bin 907 ticari araç olmak üzere toplam 56 bin 514 araç satıldı. 
     2004 yılının aynı dönemi ile karşılaştırıldığında, otomobil satışlarında yüzde 33.9 düşüş, ticari araç satışında yüzde 6.4 büyüme kaydedildi. 
     
</TEXT>
</DOC>
