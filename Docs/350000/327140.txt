<DOC>
<DOCNO> 327140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/25/son/sontur30.html </URL>
<DATE> 2005/03/25/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Çocukların ifadesi Bayrağı bize takım elbiseli biri verdi 
</HEADLINE>
<TEXT>

     Mersin'deki nevruz gösterisinin ardından Türk Bayrağı'nı yere vuran çocuklar Mahkemeye verdikleri ifadede, takım elbiseli birisinin kendilerinin eline Türk bayrağını tutuşturduğunu ve "Bu bayrağı yakın" dediğini ifade etti. 
     Mersin'deki nevruz gösterisinin ardından Türk Bayrağı'nı yere vuran çocuklar dün Mersin 4'üncü Sulh Ceza Mahkemesi'nce tutuklanarak, cezaevine gönderilmişti. 
     ANKA, bayrağı yere vurduğu iddia edilen 12 yaşındaki C.S., bayrağı çiğnedikleri iddia edilen 14 yaşındaki V.S. ile M.A., bayrağı yırtmaya çalıştığı iddia edilen 18 yaşındaki F.B., yakma girişiminde bulnduğu iddia edilen 15 yaşındaki E.B. ile bayrağı yere vurduğu iddia edilen 16 yaşındaki S.T.'nin mahkemedeki ifadelerine ulaştı. 
     
     V.S. "BİRİ BAYRAĞI AMCAMIN OĞLUNA VERDİ" 

     Mardin Cumhuriyet Savcısı İsmail Kaya'ya ifade veren 14 yaşındaki V.S., ifadesinde, Mersin Merkez metrosunda düzenlenen nevruz mitingine ailesi ile birlikte katıldığını anlattı. Daha sonra yaya olarak yürüyüşe geçen grupla beraber, yürüdüğünü anlatan V.S., şunları kaydetti 
     "Grup, 'Biji Serok Apo' şeklinde sloganlar atıyordu. Taş atıyordu. O sırada, iyi giyimli, kravatlı, 25-30 yaşlarında biri amcaoğlum C.S'nin yanına gelerek, Türk bayrağını eline verdi ve 'Alın bunu yakın' dedi. C.S de yere attı. M.A ile ben de üzerine bastık. Polis gelince kaçtık." 

     
</TEXT>
</DOC>
