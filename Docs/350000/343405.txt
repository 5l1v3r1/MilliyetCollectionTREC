<DOC>
<DOCNO> 343405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/17/son/sontur10.html </URL>
<DATE> 2005/05/17/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Kendisinden 39 yaş küçük karısını döverek öldürdü 
</HEADLINE>
<TEXT>

     SİNAN KORKMAZER Nevşehir DHA 

Nevşehir'de 72 yaşındaki Mehmet Irmak, bir yıl önce evlendiği 33 yaşındaki eşi Ismahan Irmak'ı sopayla döverek öldürdü. 
     Sümer Mahallesi'nde dün yaşanan olayda, Mehmet Irmak'la eşi arasında bilinmeyen bir nedenle tartışma çıktı. Tartışmanın büyümesi üzerine Ismıhan Irmak mutfaktan aldığı bıçakla eşinin üzerine yürüdü. Bunun üzerine, kalp ve tansiyon hastası olduğu belirtilen Mehmet Irmak, paniğe kapılarak eline geçirdiği battaniyeyi eşinin üzerine atarak kaçmaya çalıştı. Ancak, kapının kapalı olması üzerine dışarı çıkamayan, Mehmet Irmak, eline geçirdiği sopa ile eşine vurmaya başladı. Ismahan Irmak, aldığı darbelerle olay yerinde yaşamını yitirdi. Polis, olaydan sonra kaçmaya çalışan Mehmet Irmak'ı yakalayarak gözaltına aldı. Nevşehir Emniyet Müdürlüğü'ndeki sorgusundan sonra hakim karşısına çıkan Mehmet Irmak, tutuklanarak Nevşehir E Tipi Kapalı Cezaevi'ne gönderildi. 
     
</TEXT>
</DOC>
