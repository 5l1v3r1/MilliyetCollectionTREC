<DOC>
<DOCNO> 308552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/23/guncel/gun02.html </URL>
<DATE> 2005/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Balıkçılara dev 'AB akvaryumu' 
</HEADLINE>
<TEXT>


Çanakkaleli balıkçılar, AB'ye uyum yasaları çerçevesinde, akvaryum kurarak balık satacak 

BURAK GEZEN Çanakkale DHA 

AB uyum yasaları nedeniyle kaplar içinde satış yapmaları yasaklanan balıkçılar, dev bir akvaryum kuruyor. 
Çanakkale Su Ürünlerini ve Küçük Balıkçıları Koruma Derneği, balıkçı barınağında 8 metre uzunluğunda, bir metre yüksekliğinde akvaryum kurmayı planlıyor. Dernek İkinci Başkanı Hasan Hüseyin Güneş, "Belediye, AB uyum yasaları kapsamında artık kaplar içinde balık satışı yapamayacağımızı bildirdi. Bir akvaryum yaparak, balıklarımızı burada satabileceğimize karar verdik. Belediye Başkanımız Ülgür Gökhan'a projemizi anlattık. Bize yer tahsis etti. Şubatta akvaryumda balık satışımız başlayacak" dedi. 
Kromdan yapılacak akvaryumun 5 bin YTL'ye mal olacağını söyleyen Güneş, şöyle konuştu 

2.5 ton su alacak 
"2.5 ton deniz suyu alacak. Ön cephesi cam olacak. Sürekli su sirkülasyonu sağlanacak. Üyelerimiz, sayarak ve tartarak balıklarını görevlilere teslim edecek. Her balığın cinsine göre bölmeler olacak. Balıklar dernek tarafından satılacak. 24 saat sürekli hizmet verilecek." 



</TEXT>
</DOC>
