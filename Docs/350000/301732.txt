<DOC>
<DOCNO> 301732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/29/dunya/axdun02.html </URL>
<DATE> 2004/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk patronları hedef gösterdi 
</HEADLINE>
<TEXT>


Bin Ladin, Irak'ta ABD'yle iş yapan Türk şirketlerinin patronlarının öldürülmesini istedi 

DIŞ HABERLER SERVİSİ 


El Kaide lideri Usame Bin Ladin, önceki gün ortaya çıkan son ses kasedinde Türkiye'yi de hedef gösterdi. 
"Müslümanlara Irak'ta daha fazla intihar saldırıları düzenlemeleri" çağrısında bulunan Bin Ladin, Irak'ta daha fazla mayın yerleştirilmesini, petrol ve tarım tesislerinin hedeflenmesini ve "düşmana malzeme sağlayan şirket sahiplerinin, Riyad, Kuveyt, Ürdün veya Türkiye'de, nerede olurlarsa olsunlar öldürülmelerini" istedi. Bin Ladin, "Amerika'yı veya Allavi'nin k fir hükümetini destekleyenler de öldürülmelidir" dedi. 
Merkezi Katar'da bulunan El Cezire televizyonunun önceki gün bazı bölümlerini yayımladığı kasette Bin Ladin, tüm Iraklıları, 30 Ocak'ta yapılması planlanan genel seçimleri boykot etmeye çağırdı. Bin Ladin, seçimlere katılanların "k fir" sayılacağını ifade etti. 
El Zerkavi'yi "El Kaide'nin Irak'taki lideri" ilan eden Bin Ladin, kendisine bağlılığını bildirerek örgütünün adını "Irak'taki El Kaide" olarak değiştiren Zerkavi'nin bu girişimini "büyük adım" olarak niteledi. 


</TEXT>
</DOC>
