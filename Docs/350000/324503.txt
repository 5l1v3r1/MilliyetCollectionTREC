<DOC>
<DOCNO> 324503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/son/sonspo42.html </URL>
<DATE> 2005/03/17/ </DATE>
<TIME> 23.31 </TIME>
<AUTHOR>  </AUTHOR>
<HEADLINE>
Tahkim kurulu Song ve Tuncay'ın cezalarını onadı 
</HEADLINE>
<TEXT>

     Futbol Federasyonu Tahkim Kurulu, Galatasaraylı Song ve Fenerbahçeli Tuncay''ın, 2 maç oynamama cezalarını onadı. 
     Kurul, bugün yaptığı toplantıda, iki futbolcu için yapılan itirazları görüştü. 
     Malatyaspor maçında rakibine yönelik eylemi nedeniyle Profesyonel Futbol Disiplin Kurulu tarafından 2 maç ceza verilen Tuncay'ın itirazını reddeden Tahkim Kurulu, cezayı onadı. 
     Galatasaray-Beşiktaş derbisinde rakibine yönelik eylemi nedeniyle PFDK'dan 2 maç ceza alan sarı-kırmızılı futbolcu Song'un cezası da uygun bulundu ve itiraz reddedildi. 
     Böylece, geçen hafta takımının formasını giyemeyen Fenerbahçeli Tuncay, Denizlispor ile deplasmanda yapılacak karşılaşmada da forma giyemeyecek. Song ise 2 maçlık cezasını, Galatasaray'ın bu haftaki B.B.Ankaraspor maçıyla çekmeye başlayacak. 
     
</TEXT>
</DOC>
