<DOC>
<DOCNO> 343650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/18/son/soneko24.html </URL>
<DATE> 2005/05/18/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Yeni Ford Focus, Temmuz'da satışa sunulacak... 
</HEADLINE>
<TEXT>

     Yeni Ford Focus’un SW versiyonu Temmuz, 3 kapı versiyonu ise Eylül ayında Türkiye’de satışa sunulacak. 
     Ford Otosan Pazarlama Müdürü Özgür Yücetürk, yaptığı açıklamada, bu otomobillerle Focus’un tüm ürün gamını tamamlayacaklarını belirtti. 
     Ford’un en çok satan modeli olan Yeni Focus’un, Mart sonu itibariyle Türkiye’de satılmaya başlandığını anımsatan Yücetürk, bugüne kadar gerçekleştirilen bin 200 adetlik satışın, yıl sonunda 14 bin adetlik satışa ulaşacaklarını gösterdiğini bildirdi. 
     Yücetürk, bu rakamların Ford Otosan’ın binek araçlar pazarında yüzde 10 olan payını yüzde 11 civarına yükseltmesini beklediklerini kaydetti. 
     Yeni Ford Focus’un tüm Avrupa’da olduğu gibi Türkiye’de de çok iyi bir başlangıç yaptığını dile getiren Yücetürk, "Yeni Ford Focus, müşterilerimizin ilk Focus’la yükselen beklentilerini fazlasıyla karşılıyor" dedi. 
     
</TEXT>
</DOC>
