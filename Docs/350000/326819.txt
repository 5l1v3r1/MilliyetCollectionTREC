<DOC>
<DOCNO> 326819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/25/ekonomi/eko01.html </URL>
<DATE> 2005/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
'Polemik aramıyoruz eleştirileri sürdüreceğiz' 
</HEADLINE>
<TEXT>


Başbakan Erdoğan, önceki gün, TOBB ile görüşmesinde, TÜSİAD Başkanı Ömer Sabancı'nın 6 Mart'ta polisin sert tutumunu eleştiren açıklamasına ilginç bir tepki verdi. "Amcasının katili dururken söylediklerine bakın" diyen Erdoğan'a dün TÜSİAD yanıt verdi İki olayın alakası yok. Polemik istemiyoruz, eleştiriye devam 


ERDOĞAN - 10 Mart 
'Provokasyon var Batı'da olmuyor mu ' TÜSİAD ile Başbakan Erdoğan arasındaki söz düellosu, Dünya Kadınlar Günü nedeniyle 6 Mart'ta, İstanbul'da düzenlenen gösterilere polisin sert müdahalesinin gazete manşetlerine taşınması ile başladı. 
Olayın Avrupa başkentlerinde de yankılanması ve tepki görmesi üzerine Başbakan şunları söyledi "Troyka toplantısından önce bu olay provoke ediliyordu ve bir yerlere servis yapılıyordu. Polisimizin duygusal davrandığı anlar olabilir. Ama bunlar ciddi boyutlarda değil. 
Batı'da olmuyor mu Niye medyamız Batı'dakileri anlatmıyor Niye Avrupa Parlamentosu bu tür olayları değerlendirmeye almıyor " 

TÜSİAD - 12 Mart 
'Siyasi sorumluluk üstlenilsin' Erdoğan'ın bu açıklamasından hemen sonra TÜSİAD, polisin sert müdahalesini yazılı bir açıklamayla kınamıştı. Açıklamada, işkence ve kötü muamele konusunda bugüne kadar yapılan yasal düzenlemelerin uygulanamadığının bir kez daha görüldüğünün altı çizilerek, hükümetin değişim konusunda siyasi irade göstermekten kaçındığı ileri sürülmüştü. Açıklamada şöyle denilmişti 

'Hükümet tavrı mı ' 
"Yaşananların telafisi yönünde hiçbir tatmin edici adımın atılmamış olması, bizleri, hükümetin, bu konuda gereken siyasi iradeyi göstermekten kaçındığını düşünmeye sevk etmektedir. Bu da, yaşananların münferit değil bir hükümet tavrı olduğu izlenimini uyandırmaktadır. Hükümet göstericileri ve medyayı suçlamak yerine Türkiye'yi uluslararası kamuoyunda rencide eden bu olayın siyasi sorumluluğunu üstlenerek yüksek standartlarda bir demokrasiye sahip çıktığını göstermelidir." 

ERDOĞAN - 23 Mart 
'Amcasının katilleri dururken' Başbakan, TÜSİAD'ın açıklamasının hemen ardından yaptığı değerlendirmede, "TÜSİAD kendi sorumluluk alanı içinde kalırsa isabetli olur" demişti. Erdoğan'ın tepkisi bununla da kalmadı. Önceki gün TOBB yönetimi ile toplantısında TÜSİAD Başkanı Ömer Sabancı'yı kastederek, "Amcasını vuran katiller h l orada dururken, ne yargılanıyor, ne iade ediliyorken söylediklerine bakın. H l kendisi onların istediği şekilde demeç veriyor" dedi. 
Başbakan Erdoğan, "Son günlerde hükümetle ilgili eleştirilerin sıklaştığına" dikkat çekerek şöyle konuştu 
"Bir anda bu kadar çok eleştiri gelmesi tesadüf değil. Oyunlar oynanıyor. Birileri düğmeye bastı. İş dünyasının sağduyulu olması gerekir. 8 Mart'la ilgili eleştirilere bakın. Ömer Sabancı'nın demecine bakın. Amcasını vuran katiller h l orada dururken ne yargılanıyor, ne iade ediliyor, kendisi onların istediği şekilde demeç veriyor." 

TÜSİAD - 24 Mart 
'İki olay birbiriyle ilgisiz' Başbakan'ın, TOBB'daki konuşmasında Ömer Sabancı'yı hedef alan sözleri üzerine TÜSİAD'dan bir açıklama daha geldi. Açıklamada özetle şöyle denildi 
"Polemik arayışı içinde değiliz, Sayın Başbakan'ın dile getirdiği konu ile söz konusu basın bildirimiz arasında bir bağlantı görmüyoruz. Türkiye'nin önünde siyasi ve ekonomik istikrarı devam ettirmek için bekleyen acil reformlar dururken, Sayın Başbakan'ın tartışmayı kişiselleştirmesinden üzüntü duyduk. TÜSİAD olarak yanlış bulduğumuz konularda eleştirilerimizi dile getirmeye devam edeceğiz." 


</TEXT>
</DOC>
