<DOC>
<DOCNO> 305529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/11/son/sontur04.html </URL>
<DATE> 2005/01/11/ </DATE>
<TIME> 02.21 </TIME>
<AUTHOR>  </AUTHOR>
<HEADLINE>
Zapping tartışmasında kan aktı 
</HEADLINE>
<TEXT>

     SAMSUN DHA 

      SAMSUN'un Bafra İlçesi'nde, televizyon kanalını değiştirme yüzünden çıkan tartışmada 31 yaşındaki Mine Biri, ablası 33 yaşındaki Çiğdem Betni ile yeğeni 16 yaşındaki Kader Şirin'i bıçakla yaraladı. 
     Olay, Gazi mahallesinde önceki gün saat 18.30 sıralarında meydana geldi. Evdeki televizyonda kendi seçtiği bir programı izleyen Mine Biri, kanalı değiştiren ablası Çiğdem Betni ile tartışmaya başladı. 
     Tartışma büyüyünce, ruhsal tedavi gördüğü belirtilen Mine Biri, mutfaktan aldığı bıçakla ablasını sol elinden yaraladı. Bu sırada evde bulunan ve teyzelerinin kavgasını ayırmaya çalışan Kader Şirin de göğsünden aldığı bıçak darbesi socunu hafif şekilde yaralandı. Olaydan sonra Mine Biri, polis tarafından gözaltına alınırken, yaralanan Çiğdem Betni ile Kader Şirin, Bafra Devlet Hastanesi'nde tedavi edildikten sonra taburcu edildi. 
     
</TEXT>
</DOC>
