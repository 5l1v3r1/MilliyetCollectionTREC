<DOC>
<DOCNO> 301976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/29/son/sontur15.html </URL>
<DATE> 2004/12/29/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Yeni otomobilinin üzerine garaj çatısı düştü 
</HEADLINE>
<TEXT>

     Konya'da tescil işlemleri için Trafik Tescil Şube Müdürlüğü'ne giden bir kişinin yeni satın aldığı otomobilinin üzerine, park yapmaya çalışırken garaj çatısı düştü. 
     Alınan bilgiye göre, İsmet Sarı, yeni aldığı otomobilinin işlemlerini yaptırmak için merkez Meram İlçesi'nde bulunan Konya Emniyet Müdürlüğü'ne Trafik Tescil Şube Müdürlüğü'ne gitti. 
     Sarı, otopark olarak kullanılan alana aracını park etmek için geri manevra yaptığı sırada demir çatı direklerinden birine çarptı. Çarpmanın etkisiyle demir iskeletlerden oluşan çatı, İsmet Sarı'nın bulunduğu sürücü kabininin üzerine düştü. 
     Olaydan tesadüf eseri yara almadan kurtulan sarı, yaşadıklarının şokunu uzun süre üzerinden atamadı. 
     Sarı, ''Geri manevra yaptığım sırada hafifçe demir bloklardan birine çarptım. Sabit olmayan ayağın hareketi ile çatı iskeleti yeni aldığım otomobilin üzerine çöktü'' dedi. 
     
</TEXT>
</DOC>
