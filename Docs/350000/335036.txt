<DOC>
<DOCNO> 335036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/20/yasam/axyas01.html </URL>
<DATE> 2005/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
AB uyumlu iddianame 
</HEADLINE>
<TEXT>


Savcı, Adana'da kolej öğrencisinin cinayeti iddianamesi için sokak sokak delil topladı 

NEŞET KARADAĞ Adana DHA 

Adana'da kolej öğrencisi Mehmet Kasım Yıldırım'ın 13 , Emir Yiğit 20 tarafından boğularak öldürülmesi olayını soruşturan Cumhuriyet Savcısı Hüsnü Sarıkaya, sokak ve kafelerde gezerek delil topladı, tanık bulduktan sonra iddianamesini hazırladı. Özel Bilfen Okulu 8. sınıf öğrencisi Yıldırım'ın 22 Şubat'ta ölü bulunmasından sonra Sarıkaya, yeni TCK'nın verdiği yetkiler kapsamında soruşturma yürüttü. 

Kişilik araştırdı 
Sarıkaya, cinayetin meydana geldiği Reşatbey ile gençlerin uğrak yeri eğlence mek nlarının, kafeteryaların yoğun olduğu Cemalpaşa mahallelerinde, kimliğini gizleyerek Yiğit'in kişiliği ve yaşantısı hakkında bilgi topladı. Sarıkaya, Yıldırım'ın ailesi ve okul yöneticileriyle de konuştu. 
Sarıkaya internet kafelerde de Yiğit'le ilgili önemli bilgilere ulaştı. Tanıklar S.S., M.S.G. ve K.E., cinayeti aydınlatacak önemli ifadeler verdi. İddianamesinde Sarıkaya, "Yiğit, cinsel arzularını tatmin etmek isterken maktulü boğarak öldürdü, cinayetten sonra telefon mesajlarını kurguladı, savunmasını son derece zekice hazırladı..." sözlerine yer verdi. 



</TEXT>
</DOC>
