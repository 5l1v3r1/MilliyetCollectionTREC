<DOC>
<DOCNO> 329909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/03/son/sonspo04.html </URL>
<DATE> 2005/04/03/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Chelsea şampiyon gibi, Manchester berabare, Arsenal ikinci sırada... 
</HEADLINE>
<TEXT>

     İngiltere Premier Ligi'nde lider Chelsea Southampton'ı deplasmanda 3-1 mağlup ederek bitime 7 hafta kala 80 puana ulaştı ve en yakın rakibi Arsenal'e 13 puan fark attı. 
     Jose Mourinho'nun öğrencileri, ilk yarıda Lampard ve Gudjohnsen ile 2-0 öne geçti. Ev sahibi Southampton skoru 2-1'e getirse de Gudjohnsen 83'te maçın sonucunu ilan etti 1-3. Chelsea bu sonuçla puanını 80'e çıkardı ve Manchester United'ın berabere kalmasıyla aradaki en yakın rakibiyle aradaki farkı 13 puana çıkardı. 
     
     ARSENAL 2. SIRAYA YÜKSELDİ 

     Haftaya üçüncü sırada giren Arsenal, sahasında konuk ettiği Norwich City'yi, Fransız golcüsü Thierry Henry'nin üstün performansıyla geçti 4-1. Henry, 21, 22 ve 66. dakikalarda fileleri havalandırırken, 'Gunners'ın diğer sayısı İsveçli Freddie Ljunberg'den geldi. Ligde kalma umutları biraz daha azalan Norwich'in tek golü ise 30'da Huckerby'den geldi. Arsenal'la birlikte Şampiyonlar Ligi'ne doğrudan katılma mücadelesi veren Manchester United ise sahasında Blackburn Rovers ile 0-0 berabere kalarak ikinciliği sıradaki yerini Arsenal'e kaptırdı. 
     
     NEWCASTLE'LI FUTBOLCULAR BİRBİRİYLE KAVGA ETTİ 

     Newcastle, sahasında Aston Villa'ya 3-0 yenildi. 72'de Taylor'ın atılmasıyla 10 kişi kalan Siyah-Beyazlılar, 84'te takım arkadaşları Dyer ve Bowyer'in birbirleriyle kavga etmesiyle mücadeleyi sekiz kişi tamamlamak zorunda kaldı. Konuk ekibin sayılarını 7'de Angel ile 73 ve 80'de penaltılardan Barry attı. 
     
     Diğer sonuçlar 

     Birmingham-Tottenham 1-1. 
     C. Palace-Middlesbrough 0-1. 
     Liverpool-Bolton 1-0. 
     

     
</TEXT>
</DOC>
