<DOC>
<DOCNO> 331251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/07/son/sonyas07.html </URL>
<DATE> 2005/04/07/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Bir paket sigaranın gerçek maliyeti 41 dolar 
</HEADLINE>
<TEXT>

     Nafiz ALBAYRAK BOSTON, DHA 

      ABD'de yapılan bir araştırma, bir paket sigaranın, süreç içinde insanlara sigara satın alırken ödediklerinden çok daha fazlaya mal olduğunu ortaya koydu. 
     İnsan vücudunda neden olduğu tahribatların yanısıra, aile ve çevre sağlığı, giysi ve ev temizliği, sağlık sigortası, vergi gibi etkenleri de gözönünde bulunduran uzmanlar, 24 yaşında sigara içmekte olan bir yetişkinin, 60 yaşına geldiğinde, her bir paket sigara için aslında 41 dolar ödemiş olduğunu belirledi. 
     Duke Üniversitesi Sağlık Ekonomistleri tarafından yapılan araştırmada, 24 yaşındaki bir sigara kullanıcısının, yaşı ilerlediğinde ortaya çıkabilecek kişisel ve ailesel sağlık sorunları, ev ve giysi temizliği, sağlık muayeneleri, sağlık sigortası, sigara içmekten dolayı ortaya çıkabilecek olası hastalıklar, vergiler gibi etkenleri de sayarak bu maliyete ulaştıklarını açıkladı. 
     
</TEXT>
</DOC>
