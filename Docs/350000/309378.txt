<DOC>
<DOCNO> 309378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/26/guncel/gun90.html </URL>
<DATE> 2005/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Damping .. 

Kurban Bayramı'nda da sahne alan sarkıcıların, ne kadar aldıkları açıklandı defterdarlıkça. Buna göre, Özcan Deniz 47.200 YTL ile pik yaparken, Serdar Ortaç 12.307 YTL, Gülşen 12.820 YTL ve Asena da 2.360 YTL almışlar. Ne acayip bir bayram olmuş bu böyle .. 
Özcan Deniz'in, yılbaşında sahne aldığı işletmeyi zarar ettirmişti, umarız bu sefer de öyle olmamıştır...Serdar Ortaç, geçen senenin en fazla albüm satan sanatçısı olarak, bu paraya sahne alıyorsa, ya sürümden kazanmaya çalışıyor, ya da çıktığı mekana bir güzellik yapıyor demektir...Gülşen, kış yumuşak geçince, vaktinden erken dampinge gitmiş dükkan misali, yılbaşı ücreti olan 50 milyardan "kendisi o kadar da değil" demiş, ne kadar olduğunu açıklamamıştı 12'lere inmiş. Ne kadar olduğu, 20 gün sonra ortaya çıktı, 50 milyarı sallayan arkadaşı da tebrik ediyoruz...Ve bayramın bombası Ebru Gündeş 22.692 YTL alırken, Safiye Soyman'ın 20.000 YTL almış .. Tamam, o da yılların sanatçısı ama ekranda, televolelerde olmayanın, skandal patlatmayanın iş yapamadığı ülkemizde, Safiye Hanım'ın, Serdar Ortaç'ı ikiye katlaması normal mi Kendisine, iyi bir muhasebeci tutmasını, biraz bu işleri öğrenmesini tavsiye ediyoruz. Kendisi, şeffaf bir dünya istiyor olsa gerek .. 

YTL'ye alışamayan reklamlar 

1 Vestel'in televizyon reklamında dış ses habire "beş yüz altmış NOKTA on üç YTL", "on altı NOKTA yirmi üç YTL" diye bağırıp duruyor. Ancak ekranda bu VİRGÜL olarak görünüyor. Metin yazarı ile spiker kavgalı mıdır Neden VİRGÜL yazarlar da NOKTA diye okurlar Türk rakam sisteminde küsuratın VİRGÜL ile ayrıldığı bilinmemekte midir 
2 Avea'nın radyo reklamında "bir kontör on dokuz NOKTA 9 Yeni Kuruş" deniyor. YTL kanununa göre kuruşun küsuratı yasaktır. Yani eski 5000 lira tama çıkarılır. Yani ya 20 YKR ya da 19 YKR demeleri gerekirken neden "on dokuz NOKTA 9 Yeni Kuruş" demektedirler 
3 Telsim reklamında "kontör 18 bin lira veya 0,0018 YTL" diye yazılmaktadır. Avea gibi Telsim de hem de devlete ait olan Telsim YTL kanununu henüz anlamamış mıdır 

Okuyamadım ben 
"Ben çim bilimolojisi uzmanı değilim .." b b 
</TEXT>
</DOC>
