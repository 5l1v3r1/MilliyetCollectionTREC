<DOC>
<DOCNO> 313034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/07/spor/spo15.html </URL>
<DATE> 2005/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Baba'sız 4. yıl 

TÜRK Spor Yazarlığı'nın duayeni İslam Baba'yı Çupi bugün ölümünün dördüncü yılında anacağız. Kendine özgü üslubu, yorumları ve karakteriyle milyonlarca hayran kazanan, vefatıyla spor camiasını yasa boğan Çupi için yine görev başında olacağız. Topkapı Maltepe Mezarlığı'ndaki kabri başında saat 11.00'de buluşacak sevenleri dualarla İslam Baba'yı anacaklar. 

Akkaş'tan rekor 

BULGARİSTAN Salon Şampiyonası'na katılan Halil Akkaş, 1500 metrede 3.44.32 ile 23 yaşaltı Türkiye rekorunu kırarak birinci oldu. Eski rekor 3 57.22 ile Yusuf Zepak'a aitti. 3 bin metrede ise Sabri Kara, 8.22.05'lik derecesiyle birinci sırayı aldı. Federasyon deneme yarışlarında ise Recep Çelik 10 bin metre yürüyüşte 44.35.5 ile 23 yaşaltı Türkiye rekorunu yeniledi. 

Sharapova farkı 

PAN Pasifik Açık Tenis Turnuvası finalinde, ABD'li rakibi Lindsay Davenport'u yenen Rus Maria Sharapova, 17 yaşında kariyerindeki dördüncü şampiyonluğuna ulaştı. Tokyo'daki turnuvada Sharapova, finalde Davenport'u 6 - 1, 3 - 6, 7 - 6'lik setlerle yendi. 

Solakoğlu için anma 

BASKETBOL Federasyonu önceki gün vefat eden eski başkanlarından Osman Solakoğlu için özel bir tören düzenleyecek. Apdi İpekçi Spor Salonu'nda bugün gerçekleştirileceği açıklanan törende, Başkan Turgay Demirel ile yönetim kurulu üyelerinin de hazır bulunacağı ifade edildi. 

Kırmızı kart 

KONYA Emniyet Müdürlüğü, Galatasaray maçında, sahaya giren üç seyirciye 500'er, kötü tezahüratta bulunan bir kişiye ise 1000 YTL'lik para cezası kesti. Emniyetin bu kararları caydırıcılık açısından önemli bir adım oldu. 

İspanya kazandı 

TUNUS'TA düzenlenen 19. Dünya Erkekler Hentbol Şampiyonasını finalde Hırvatistan'ı 40 - 34'lük skorla mağlup eden İspanya kazandı. Final maçına favori olarak çıkan Hırvatistan bu mağlubiyetle ikinci, ev sahibi Tunus'u 26-25'lik skorla geçen Fransa üçüncü oldu. 

Hentbolde dün 

Erkekler 
Beşiktaş - Taşköprüspor 53-21 
Nilüfer Bld. - Çankaya Bld. 34-40 
Trabzon Bld. - İzmit Bld. 35-31 
Halk Bankası-Altınordu 51-27 
Bayanlar 
Ank.TRT - Anadolu Üni. 29-35 
Ant.İhtisas - Kastamonu 24-35 
Asma - Üsküdar Bld. 31-41 
Trabzon Bld. - Osmangazi Üni. 34-22 
Tekelspor - .Havelsanspor 24-32 

Filede dün 

TED Kolejliler - İller Bankası 1-3 
SSK - T.Telekomspor 0-3 
A.İhtisas - E.Toki 0-3 
Fenerbahçe - Göztepe 3-0 
Yeşilyurt - G.Sigorta 0-3 
Karşıyaka - Şişli 3-0 
Şahinbey Bld. - E.Bankası 3-0 


</TEXT>
</DOC>
