<DOC>
<DOCNO> 317477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/22/son/sondun09.html </URL>
<DATE> 2005/02/22/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Talabani Kürtler olmadan hükümet kurulamaz 
</HEADLINE>
<TEXT>

     İhsan DÖRTKARDEŞ DHA 

      KÜRDİSTAN Yurtsever Birliği lideri Celal Talabani, seçim sonuçlarına göre, Kürtler'in tek başlarına hükümet kuramayacağını ancak, Kürtler'in desteği olmadan da hükümet kurulamayacağını söyledi. 
     Talabani, karargahının bulunduğu Süleymaniye yakınlarındaki Kaleçolan kasabasında Kürt Hükümeti'ni kuracağı belirtilen IKDP lideri Mesut Barzani'nin yeğeni Neçirvan Barzani başkanlığındaki heyeti kabul etti. Talabani ve Barzani başkanlığında toplanan iki grup ilişkilerin güçlendirilmesi ve birleşik Kürdistan hükümeti konularında görüşmeler yaptı. 
     Toplantının sonunda Talabani ile Barzani gazetecilere açıklama yaptı. Talabani, iki grup arasındaki stratejik ilişkilerin derinleştirilmesi, Birleşik Hükümet ve iç sorunları, aralarındaki dayanışma konularını ele aldıklarını belirterek, "İki tarafın IKDP ve KYB Bagdat'ta ve Ortadoğu'da birlesik bir görüş var'' dedi. 
     Neçirvan Barzani ise, "Celal Talabani, Kürtler tarafından Irak Cumhurbaşanlığına aday gösterildi, bu konularda neler yapabileceğimizi ele aldık'' dedi. Talabani, şöyle devam etti 
     "Bizim politikamız açıktır, kendi isteklerimiz doğrultusunda işbirliği yapıyoruz, makam için değil. 4 temel isteğimiz var Demokratik ve Federal Irak, Kerkük ve Peşmerge meselesi, Ülkemizin gelir kaynakları meselesi bu konuların çözümünde bizimle yardımlaşma ve dayanışma içersinde olacak kabine ile yardımlaşırız. Biz ne kendi başımıza hükümeti kurabiliriz ne de bizsiz hükümet kurulabilir. Amacımız sorunların çözülmesidir. Bu konuda varız ve yardımlaşma içerisinde oluruz'' 
     
</TEXT>
</DOC>
