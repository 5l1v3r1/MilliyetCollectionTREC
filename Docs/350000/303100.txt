<DOC>
<DOCNO> 303100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/03/son/sonspo06.html </URL>
<DATE> 2005/01/03/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Barcelona Carew'den vazgeçti, Anelka'ya döndü... 
</HEADLINE>
<TEXT>

     John Carew'in Şampiyonlar Ligi'nde forma giyemeyecek olması nedeniyle Barça'da M.City'li yıldız Anelka'nın ismi ön plana çıktı. 
     
     Larsson’un yerine... 

     Beşiktaşlı taraftarlar rahat nefes alabilir. Çünkü Barcelona’da transfer için Anelka’nın ismi ağırlık kazandı. Katalan ekibinin Genel Sekreteri Begiristain, Larsson sakatlığı nedeniyle ileri uçta boşluk oluştu. Öncelikli hedefimiz kaliteli bir forvet almakö dedi. Carew için Rijkaard bastırırken, Begiristain’ın Avrupa’da forma giyemeyecek olması nedeniyle Norveçli yıldıza sıcak bakmadığı öğrenildi. 
     
     Kiralık istiyorlar 

     Şampiyonlar Ligi’nde şampiyonluğu hedefleyen Bordo - Mavili ekip bu kulvarda da kullanabileceği bir oyuncu arıyor. Barcelona yönetiminin alınacak golcüyü 6 aylığına kiralamayı düşündüğü belirtildi. Bu özelliklere en çok uyan isim olan Anelka’yı kulübü M.City satmak istemiyor ama kiralama opsiyonunu kullanabilir. Bu arada Beşiktaş’ın da Carew’in gitme olasılığına karşılık kiralık bir golcü alabileceği bildirildi. 

     
</TEXT>
</DOC>
