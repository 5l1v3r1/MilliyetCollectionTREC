<DOC>
<DOCNO> 328542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/30/son/soneko49.html </URL>
<DATE> 2005/03/30/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
ATO Başkanı Apo'nun serbest bırakılabileceği duyumları tedirgin ediyor 
</HEADLINE>
<TEXT>

     Sinan Aygün başkanlığındaki Ankara Ticaret Odası'nın Yeni Yönetim Kurulu üyeleri, MHP Genel Başkanı Devlet Bahçeli'yi ziyaret etti. 
     Bahçeli, ziyaretin basına açık bölümünde yaptığı konuşmada, Türkiye'nin şu andaki en önemli sorunlarından birinin, büyük şehirlerde asayiş sorunu olduğunu bildirdi. 
     Bahçeli, ''büyükşehirler yaşanmaz hale gelmiştir. Bu insanlar 1 Nisan'dan sonra da bu ülkede yaşayacaklar. İktidar asayişi sağlamak için her türlü tedbiri almalıdır. Polisin durduğu araba çalınıyor gibi komik olaylar var. Bu kadar vurdumduymazlık hakim Türkiye'de'' şeklinde konuştu. 
     Bahçeli, geçen süreçte hükümetin, Türkiyenin üç büyük sorunu olan adalet, fakirlik ve asayiş konularında başarı sağlayamadığını söylerken, şöyle devam etti 
     ''Dünyayı dolaşan sayın başbakanımız biraz Türkiye'de soluk alsa da, Türkiye nereye gidiyor diye kendi kendine sorsa diye düşünüyorum. AB'nin dayatmaları ve bu dayatmalara karşı verilen tavizlerin arkasının gelmemesi halinde, yeri geldiği vakit hükümet, AB'ye buraya kadar diyebilecek bir cesareti ortaya koymalıdır. 
     Ayrıca bir caninin Abdullah Öcalan tekrar mahkemeye çıkartılması, arkasından afla serbest bıkarılmasını kabul etmek mümkün değil.'' Gazetecilerin, ''Ak Parti ve CHP'den istifalar ve başka partilere geçmeleri ile iki partinin bunu engelleme girişimini nasıl değerlendirdiğini'' sormaları üzere Bahçeli, millet iradesi dışında milletvekili transferleriyle Mecliste temsil edilmeyi doğru bulmadığını söyledi. Bahçeli, devamla şöyle konuştu 
     ''Ancak bu girişimi de doğru bulmuyorum. Bu yolla transferlerin duracağını düşünmek yanlış olur. Asıl sorun AK Parti'dedir. AK Parti Kızılcahamam'da kadrosunu toplayıp nereden geldik, nereye gidiyoruz sorusunun yanıtını bulsalar, bu tür kanunlardan çok daha hayırlı olur diye düşünüyorum.'' 
     
     ATO BAŞKANI AYGÜN 
     ATO Başkanı Sinan Aygün de, ''Kıbrıs'ın yavaş yavaş Türklerin elinden kaydığı'' endişesinde olduklarını ve Kıbrıs'ın ''ikinci bir Girit olması tehlikesi bulunduğunu'' söyledi. 
     İnsan Hakları Mahkemesi'nde ''Bebek katili Apo'nun Öcalan '' tekrar yargılanması kararını verenlerin, 'Güney Kıbrıs Rumu, Yunan ve Ermeni hakim ve savcıların bulunduğu bir heyetten oluştuğunu' dile getiren Aygün, ''1 Nisan'da CMUK ile terörist başı, bebek katili Apo'nun Öcalan tekrar yargılanmasının önünün açılacak olması, serbest bile bırakılabileceği duyumları bizi tedirgin ediyor'' dedi. 
     1 Nisan'da yeni Ceza Muhakemeleri Usulü kanunu yürürlüğe gireceğinden, bu kadar rahat konuşamayacakları için ziyaretin erkene aldığını ifade eden Aygün, ''bayrağımızı yakıyorlar, yırtıyorlar, biz tepki gösterince abartıyorsunuz diyorlar. Daha neyi abartacağız, bunu abartmayıp da. Bayrak, milletin şerefi, namusudur. Bayrağa uzanan elleri bu millet kıracaktır'' diye konuştu. 
     ATO Başkanı Aygün, tepkilerinin bir nişanesi olarak, MHP Genel Başkanı Bahçeli'ye bir bayrak rozeti taktı. 
     
</TEXT>
</DOC>
