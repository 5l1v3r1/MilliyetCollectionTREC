<DOC>
<DOCNO> 349250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/06/spor/spo30.html </URL>
<DATE> 2005/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



MOTOKROS 

Yeni heyecan Hezarfen'de 
Türkiye Motokros Şampiyonası'nın 3 ayağı bugün start alıyor. Hezarfen Parkuru'nda saat 11.00'de başlayacak olan yarışa, değişik kategorilerde toplam 40 sporcu katılacak. 20 dakika artı 2 turdan oluşacak yarışlarda, seyirciler özel olarak yapılan tribünlerde organizasyonu izleyebilecek. 

KARATE 

ASM rakip tanımadı 
Almanya'da gerçekleştirilen Avrupa Bölgeler Şampiyonası'nda Ege'den ASM Polis Okulu, kupanın sahibi oldu. 42 ülkeden 62 takımın mücadele ettiği organizasyonun finalinde İç Anadolu Bölgesi'yle karşılaşan ASM, rakibini yenerek şampiyonluğa adını yazdırdı. 

ATLETİZM 

Dostluk yarışı 
Ahmet DEMİRTAŞ 

16. Kumkapı Sarıçubuk 81 Spor Kulübü Atletizm Yarışı dün Yenikapı'da gerçekleştirildi. 7 kategoride yapılan yarışmalarda birincilikleri Gamze Akın, Abdullah Kargı, Ayşegül Barış, Uğur Gündoğmuş, Kadir Er, Neslihan Karadayı ve Özcan Güvendik alırken, takım sıralamalarında da Orhanlı Belediyesi ile Bağcılar ikişer, Kaan İdmanyurdu, İstanbul Malkara ve Mersedes birer birincilik aldı. Masterlerde ise Yusuf Köse, Erdem Akdoğan ve Şükrü Karademir yaş gruplarının ilk sıralarını elde etti. 


</TEXT>
</DOC>
