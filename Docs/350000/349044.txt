<DOC>
<DOCNO> 349044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/05/spor/spo08.html </URL>
<DATE> 2005/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Hırvatlar uçuyor 
</HEADLINE>
<TEXT>


Galatasaraylı Tomas'ın forma giydiği Hırvatistan, Bulgaristan'ı deplasmanda 3-0 yenerek, 8. grupta liderliğini devam ettirdi 


Dünya Kupası Grup Elemeleri'nde Hırvatistan zorlu bir deplasmanı kolay geçip, Almanya'daki finallere bir adım daha yaklaştı. Kırmızı - Beyazlılar deplasmanda Bulgaristan'ı 3-1 mağlup ederek, ard arda 3. maçını kazandı ve 8. grupta liderliğini korudu. Galatasaraylı Tomas'ın 90 dakika başarıyla forma giydiği karşılaşmada konuk ekibin Babiç, Tudor ve Kranjcar ile bulduğu gollere ev sahibi Petrov ile karşılık verdi. Bulgaristan bu sonuçla Dünya Kupası'na gitme şansını yitirdi. Trabzonlu Szymkowiak'ın 90 dakika görev aldığı mücadelede Azerbaycan'ı Bakü'de 3-0'le geçen Polonya, 6. grupta maç fazlasıyla İngiltere'nin önünde liderliğe yükseldi. Panculu Romanya deplasmanda Hollanda'ya 2-0 yenilerek, şansını büyük ölçüde yitirdi. Carew'in 90 dakika oynadığı maçta ise Norveç sahasında İtalya ile golsüz berabere kaldı. Beşiktaşlı golcü, İtalya savunmasına zor anlar yaşattı ama gol vuruşunda başarılı olamadı. 


</TEXT>
</DOC>
