<DOC>
<DOCNO> 320481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/son/sontur54.html </URL>
<DATE> 2005/03/03/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Cezaevinden firar etti, annesini ağır yaraladı, sevgilisini öldürdü 
</HEADLINE>
<TEXT>

     Mersin'de, cezaevinden firar ettiği belirlenen kişi, annesini bıçaklayarak ağır yaraladı, birlikte yaşadığı kişiyi ise öldürdü. 
     Emniyet Müdürlüğü yetkililerinden alınan bilgiye göre, Murat D, Akbelen Mahallesi 222 Sokak'ta, henüz belirlenemeyen nedenle annesi Fatma D 52 ile tartıştı. Tartışmanın kavgaya dönüşmesi üzerine genç adam, annesini bıçakla ağır yaraladı. Murat D, olay yerinde kendisine engel olmak isteyen annesinin birlikte yaşadığı Haydar Öztürk'ü 50 de çeşitli yerlerinden bıçakladı. 
     Vatandaşlar tarafından Mersin Toros Hastanesi'ne kaldırılan yaralılardan Haydar Öztürk kurtarılamazken Fatma D, Yoğun Bakım Ünitesi'nde tedavi altına alındı. 
     Yetkililer, Konya'nın Seydişehir İlçesi'ndeki cezaevinden geçen Aralık ayında firar ettiği belirlenen katil zanlısı Murat D'nin yakalanmasına çalışıldığını, ölen Haydar Öztürk'ün ise üzerinden Osman Yeşilay adına düzenlenmiş sahte nüfus cüzdanı çıktığını bildirdiler. 
     
</TEXT>
</DOC>
