<DOC>
<DOCNO> 316762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/19/son/sontur05.html </URL>
<DATE> 2005/02/19/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
PKK Kongra- Gel'den ayrılan sorumlu öldürüldü 
</HEADLINE>
<TEXT>

     
     DİYARBAKIR, DHA 
     

PKK Kongra- Gel terör örgütünden ayrılarak, Osman Öcalan'ın kurduğu Partiya Welatparezen Demokraten PWD 'e Yurtsever Demokrat Partisi geçen örgütün üst düzey sorumlularından Kemale Sor' kod adlı Kemal Şahin, Irak'ın Süleymaniye kenti yakınlarındaki kampa düzenlenen baskında öldürüldü. 
     PWD'nin resmi internet sitesinde yapılan açıklamaya göre, Osman Öcalan'a bağlı milatanların kaldığı Süleymaniye kentine 20 kilometre uzaktaki Rekeftin kampına, PKK Kongra- Gel teröristleri tarafından dün gece baskın düzenlendi. Kampta bulunan ve bir dönem terör örgütünün Suriye temsilciliğini yapan Kemale Sor' kod adlı Kemal Şahin, vurularak öldürüldü. 
     İmralı'da tutuklu olan teröristbaşı Abdullah Öcalan, örgütten ayrılan kardeşi Osman Öcalan ve beraberindekilere karşı daha önce mücadele verilmesi talimatını vermişti. Bu talimat doğrultusunda, PKK Kongra- Gel terör örgütü, bir süre önce de kendilerinden ayrılan Sipan Rojhilat adlı teröristi sorguladıktan sonra öldürmüştü. 
     
</TEXT>
</DOC>
