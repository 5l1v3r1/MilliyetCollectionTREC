<DOC>
<DOCNO> 307484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/18/son/soneko18.html </URL>
<DATE> 2005/01/18/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
İthal otomobilde Opel liderliği bırakmıyor 
</HEADLINE>
<TEXT>

     2004 yılında rekor düzeye ulaşan ithal otomobil satışlarında ilk sırayı Opel aldı. 
     Geçen yıl 311 bin 668 adet ithal otomobil satılırken, Opel 52 bin, Ford 45 bin, Volkswagen de 33.5 bin otomobil sattı. 
     Otomotiv Distribütörleri Derneği ODD ve Otomotiv Sanayi Derneği OSD verilerine göre, 2004 yılında 311 bin 668 adetle rekor düzeyde ithal otomobil satıldı. İthal otomobil satışları, bir önceki yıla göre yüzde 102.4'lük artış kaydetti. 2003 yılındaki satışlar 1 bin 9 adet olmuştu. 
     
     Opel, Ford ve VW 

     2004 yılında rekor düzeye ulaşan ithal otomobil satışlarında Opel ilk sırada yer aldı. Söz konusu dönemde satılan otomobillerin 52 bine yakın bölümünü Opel markalılar oluşturdu. Ford ikinci, Volkswagen ise üçüncü oldu. 
     Opel’in satışları bir önceki yıl göre iki kata yakın bir artışla 51 bin 731 adete çıkarken, Ford'un otomobil satışları yüzde 150.2 artarak 45 bin 233'e, Volkswagen'in satışları yüzde 69.6 artarak 33 bin 545'e yükseldi. 
     
     Satışlarını en çok Hyundai artırdı 

     VW’den sonra 26 bin 723 ithal otomobille Peugeot, 22 bin 751'le Renault, 21 bin 345'le Hyundai, 14 bin 11'le Toyota, 10 bin 582'yle Honda, 9 bin 798'le Chevrolet, 7 bin 305'le Skoda geldi. 
     Oransal olarak bakıldığında ise satışlarını en çok artıran firma Hyundai oldu. Hyundai’nin satışları yaklaşık 7 kat artarak 21 bin 345 adete çıktı. 

     
</TEXT>
</DOC>
