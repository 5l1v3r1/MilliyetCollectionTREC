<DOC>
<DOCNO> 320758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/04/son/sonspo32.html </URL>
<DATE> 2005/03/04/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Aktuğ Gaziantepspor maçında çok gol kaçırdık... 
</HEADLINE>
<TEXT>

     Trabzonspor Kulübü Başkanı Atay Aktuğ, Gaziantepspor ile yaptıkları Türkiye Kupası maçında çok gol kaçırdıklarını söyledi. 
     Atay Aktuğ, A.A muhabirine yaptığı açıklamada, Gaziantepspor maçında bordo-mavili takımın çok sayıda gol pozisyonuna girdiğine dikkati çekerek, ''Ancak çok gol kaçırdık'' dedi. 
     Karşılaşmanın çok zevkli geçtiğini ifade eden Aktuğ, ''Gaziantepspor'da gol için oynadı. Belki bu nedenle çok pozisyona girdik. Rakibimize pozisyon verdik ancak maçtan istediğimiz sonuçla ayrıldık'' diye konuştu. 
     Gaziantepspor ile hafta sonunda deplasmanda yapacakları maçın daha zevkli ve zor biçimde geçeceğini düşündüğünü ifade eden Aktuğ, bu karşılaşmadan galibiyetle ayrılarak hedefleri doğrultusunda kayıp yaşamak istemediklerini bildirdi. 
     Ankara ve İstanbul'da kulüple ilgili bazı görüşmeler yaptığını ve şu anda Ankara'da bulunduğunu ifade eden Aktuğ, ''Bugün arazi konusunda Çevre ve Orman Bakanı Osman Pepe ile görüşeceğim. Trabzonspor'da sadece saha içinde değil, saha dışında da işler iyi gidiyor'' dedi. 
     Aktuğ, teknik direktör Şenol Güneş'in göreve gelmesinin ardından bordo-mavili takımın aldığı başarılı sonuçlarla ilgili olarak, ''Onu biz göreve getirdik. Kendisine güveniyoruz'' diye konuştu. 
     
</TEXT>
</DOC>
