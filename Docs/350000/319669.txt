<DOC>
<DOCNO> 319669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/01/son/sonspo10.html </URL>
<DATE> 2005/03/01/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Ülkerspor'un Avrupa kupalarındaki 2. dalyası... 
</HEADLINE>
<TEXT>

     Avrupa kupalarında 1993-94 sezonundan beri mücadele eden Ülkerspor, 2. kez ''Dalya'' diyecek. 
     Turuncu-yeşililer, ULEB Erkekler Avrupa Ligi 2. tur 2. maçında yarın Hırvatistan'ın Cibona Zagreb ile İstanbul'da yapacağı maçla Avrupa'daki 200. maçına çıkacak. 
     Ülkerspor, 12 yıllık Avrupa serüveninde 199 maçta 93 galibiyet, 105 yenilgi bir de beraberlik aldı. 
     
     CIBONA ZAGREB MAÇLARI 

     Ülkerspor'un, Hırvat ekibi Cibona Zagreb'e üstünlüğü bulunmuyor. 
     Cibona Zagreb ile Avrupa kupalarında 8 kez karşılaşan turuncu-yeşilliler, 3 maçtan galip ayrılabildi. 
     Avrupa kupalarında Hırvat takımlarıyla yaptığı maçlarda en farklı skorlu galibiyeti Cibona Zagreb karşısında elde eden Ülkerspor, 1999-2000 sezonunda Avrupa Ligi'nde deplasmanda rakibini 17 sayı farkla yenmeyi başardı. 
     Ülkerspor'un Cibona Zagreb takımıyla yaptığı maçlar ve sonuçlar şöyle 
     
     1996-97 Avrupa Ligi 

     Ülkerspor-Cibona Zagreb 73-77. 
     Cibona Zagreb-Ülkerspor 82-81. 
     
     1997-98 Avrupa Ligi 

     Ülkerspor-Cibona Zagreb 88-82. 
     Cibona Zagreb-Ülkerspor 91-86. 
     
     1999-2000 Avrupa Ligi 

     Cibona Zagreb-Ülkerspor 64-81. 
     Ülkerspor-Cibona Zagreb 71-72. 
     
     2003-04 Avrupa Ligi 

     Cibona Zagreb-Ülkerspor 94-83. 
     Ülkerspor-Cibona Zagreb 76-70. 
     
     HIRVAT TAKIMLARIYLA 15. RANDEVU 

     Ülkerspor, Cibona Zagreb ile yapacağı maçla Hırvat takımlarıyla 15. kez karşı karşıya gelecek. 
     Turuncu-yeşilliler, bugüne kadar Avrupa kupalarında Hırvat ekipleriyle yaptığı 14 maçta, 7 yenilgi, 6 galibiyet ve 1 beraberlik aldı. 
     İlk kez 1993 yılında Avrupa Koraç Kupası'nda KK Zagreb ile karşılaşan Ülkerspor, sahasında yaptığı ilk maçı 69-66 yitirirken, rövanş maçında da 74-74 berabere kaldı. 
     Ülkerspor, Avrupa kupalarında KK Zagreb'in yanı sıra Hırvat takımlarından Cibona Zagreb, KK Zadar ve BC Split ile karşı karşıya geldi. 
     
     ABDİ İPEKÇİ SPOR SALONU'NDAKİ MAÇ 19 40'TA BAŞLAYACAK 

     Basketbol ULEB Erkekler Avrupa Ligi'nde Ülkerspor, 2. tur D Grubu'ndaki 2. maçında yarın İstanbul'nda Hırvatistan'ın Cibona VIP Zagreb takımıyla karşılaşacak. 
     Abdi İpekçi Spor Salonu'ndaki karşılaşma saat 19.40'ta başlayacak. 
     Ülkerspor, 2. tur grubundaki ilk maçında deplasmanda İsrail'in Maccabi Elite Tel Aviv takımına 90-59 yenilmişti. Hırvat takımı ise, ilk maçta deplasmanda İtalyan rakibi Montepaschi Siena'ya 90-62 mağlup olmuştu. 
     
</TEXT>
</DOC>
