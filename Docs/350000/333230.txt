<DOC>
<DOCNO> 333230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/14/yazar/dundar.html </URL>
<DATE> 2005/04/14/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
Öcalan mahkemede ne diyecek 
</HEADLINE>
<TEXT>


"Nisan kaygısı" içinde olduğumu yazmıştım 2 hafta önce... 26 Mart 2005 
Milliyetçi hezeyanı tırmandıracak 2 gerginlik Türkiye'yi bekliyordu 
Avrupa İnsan Hakları Mahkemesi'nin AİHM Öcalan'ın yeniden yargılanması kararı... 
Ve 24 Nisan'da doruğa çıkacak Ermeni soykırımı iddiaları... 
İlki geldi bile 
AİHM'nin kararının "Yeniden yargılayın" yönünde olacağı anlaşıldı. 
Aslında duruşmalara askeri h kimle başlayan Türkiye böyle olacağını biliyordu. Yargıtay Cumhuriyet Savcısı Ömer Faruk Eminağaoğlu da yeniden yargılamanın -Avrupa İnsan Hakları Sözleşmesi'ne uyum açısından- zorunlu olacağını belirtmişti. Radikal, 24 Mart 2005 . 
Burada beklenmedik olan, kararın içeriği değil, böyle gergin bir ortama denk gelmesi... 
Mahkemenin, öfkeli sokaklara benzin dökmesinden endişe ediliyor. 

Kimse bu davada ilkinden farklı bir karar beklemiyor. 
Ancak Öcalan'ın yeniden mahkemede boy göstermesi, eski dosyaların açılmasına ve gerginliğe yol açabilir. 
Burada gözden kaçan ilginç nokta ise şu 
İlk yargılamadan bu yana Öcalan da dünya da çok değişti. 
Bu yüzden Apo'nun mahkemede söyleyecekleri önemli... 

Mahk miyet kararından sonra Irak işgal edildi. 
Washington'un Türkiye'ye teslim ettiği Öcalan bu işgale karşı çok sert tavır aldı. 
Bunun üzerine ABD bölgede kendine yeni bir Öcalan buldu. 
Osman Öcalan 6 ay önce ortaya çıkarak Irak işgalinin Kürtler açısından eşsiz bir fırsat yarattığını söyledi, "ABD bizi destekliyor" dedi ve Talabani'ye sıcak mesajlar gönderdi. 
Talabani'nin Irak Devlet Başkanı olmasıyla bu ittifakın zemini genişledi. 
ABD, Abdullah Öcalan'ı teslim ederek Türkiye'ye verdiği "Kürt kartı"nı Osman Öcalan'la geri mi alıyordu 
İmralı'nın nabzını tutan Gündem gazetesi geçen ağustosta durumu şöyle özetliyordu 
"ABD, Türkiye'deki Kürtleri de kapsayan, kendi denetiminde bir Kürt devleti istiyor. Bunun için her iki halka da milliyetçi çözümü dayatıyor. Bir yandan Türklerin, diğer yandan Kürtlerin müttefiki gibi görünürken, iki halkın savaşında ortaya çıkacak kaosta bölgeyi tamamen kendi kıtasına çevirmenin hesaplarını yapıyor." 

ABD işgali Kürt hareketini bölmüş görünüyor. 
Abdullah Öcalan'ın yeni tezlerini inceleyen Melih Pekdemir de "İmralı ile Kandil Dağı ve Özgür Politika çevresi arasında ABD'nin rolü konusunda bir gerilim yaşandığını" yazdı Birgün, 12 Nisan 2005 . 
"İşgal fırsattır" diyenler Apo'dan kopup ABD'ye yanaşıyor. 
Apo ise ABD güdümünde bir oluşuma karşı "konfederalizm" tezini masaya sürüyor "milliyetçi temelde devlet kurma" hedefi yerine "Kürtlerin yaşadığı devletlerin köklü bir reformla demokrasiye duyarlı hale getirilmelerini" savunuyor. 
"Sorunlara şiddetsiz çözüm" öneriyor. 
Ve bu ses, "devletin bilgisi dahilinde" kamuoyuna ulaşıyor. 

Çok ilginç bir noktadayız 
Bazı alanlarda Türkiye'nin çıkarlarıyla Öcalan'ınkiler kesişiyor. 
Avukatlarıyla yaptığı görüşmelerin rahatça basına sızmasına "Nasıl olur" diye öfkelenenlerin bunu bir daha düşünmesinde yarar var. 
Şimdi Apo mahkemede -hem de bu kez avukatları aracılığıyla değil, doğrudan- beklenmedik mesajlar verebilir. 
Ve bu, ABD'nin hiç hoşuna gitmeyecek önemli sonuçlara yol açabilir. 



</TEXT>
</DOC>
