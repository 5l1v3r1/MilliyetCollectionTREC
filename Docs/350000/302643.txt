<DOC>
<DOCNO> 302643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/18/son/sontur15.html </URL>
<DATE> 2005/12/18/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
İstanbul'da 5 yıldızlı fiyatlarla 5 yıldızlı yılbaşı... 
</HEADLINE>
<TEXT>

     Nuray Gürel AA 

Yeni umutları da beraberinde getirecek 2006 yılına, İstanbul'daki 5 yıldızlı otellerden birinde birçok seçeneğin bulunduğu programlarla girmek mümkün. 
     İstanbul'un gözde otellerinden The Ritz Carlton, Çırağan Palace Kempinski, Polat Renaissance, Ceylan, Mövenpick, Hyatt Regency, Four Seasons ve Hilton'un yılbaşı programları ve fiyatları şöyle 
     The Ritz Carlton'un, yılbaşında konukları için birbirinden özel hazırladığı paketlerden ilki 28 Aralık 2005-04 Ocak 2006 tarihleri arasında geçerli olan ''Zerafet''. Kısmi Boğaz manzaralı deluxe odada konaklama, hoşgeldiniz ikramı, Çintemani Restaurant'ta açık büfe kahvaltı, Laveda Spa'ya ücretsiz girişi içeren paket 165 Avro. 
     Kısmi Boğaz manzaralı deluxe odada konaklama, hoşgeldiniz ikramı, Çintemani Restaurant'ta sunulacak sınırsız şampanya ikramı ile muhteşem yeni yıl brunchı ve Laveda Spa'ya ücretsiz girişi içeren ve yalnızca 31 Aralık 2005 akşamı geçerli olacak ''Sonsuzluk Paketi''nin gecelik fiyatı, çift kişilik konaklama için 245 Avro. 
     ''Cazibe Paketi'' ise kısmi Boğaz manzaralı deluxe odada konaklama, hoşgeldiniz ikramı, Çintemani Restaurant'ta açık büfe kahvaltı ve Laveda Spa'ya ücretsiz girişin yanı sıra odaya servis edilecek romantik yılbaşı akşam yemeğini içeriyor. Bu paketin gecelik fiyatı 320 Avro. 
     ''Festival Paketi'' de, kısmi Boğaz manzaralı odada konaklama, hoşgeldiniz ikramı, Çintemani Restaurant'ta alınacak açık büfe kahvaltı ve otelin herhangi bir bölümünde harcayabileceğiniz 50 Avro'luk hediye çekinin yanı sıra Sodashi masaj yağları ile uygulanacak Laveda Spa özel vücut masajını da içeriyor. Bu paketin gecelik fiyatı çift kişilik konaklama için 385 Avro. 
     
     2006 VE 6002 AVRO'YA YILBAŞI PAKETİ 

     Gözalıcı Boğaz manzarası ve çift kişilik jakuzisi ile Bosphorus Suite'te konaklama, gül yapraklarıyla kaplanmış yatak, isminizin baş harflerinin işleneceği özel bornozlar, odanızda sizi bekleyecek olan şampanya, tercihe göre odanızda ya da Çintemani Restaurant'ta alabileceğiniz kahvaltı, günde 5 defa yiyecek ve içecek ikramı sunan Club Lounge kullanımı, çift kişilik masaj suitinde eşiniz ile birlikte alacağınız Laveda Spa özel vücut masajından oluşan ve tüm detaylarında romantizm saklı olan ''Gerçek Aşk Paketi''nin gecelik fiyatı ise 2006 Avro olarak belirlendi. 
     Boğaz'ın ve Haliç'in büyüleyici manzarasına hakim The Ritz Carlton Suite'te konaklama, gül yapraklarıyla kaplanmış olarak bulacağınız yatağınız, isminizin baş harflerinin işleneceği özel bornozlar, odanızda servis edilecek şampanya, odanızda ya da Çintemani Restaurant'ta alabileceğiniz kahvaltı, günde 5 defa yiyecek ve içecek ikramı sunan Club Lounge kullanımı, çift kişilik masaj suitinde eşiniz ile birlikte alacağınız 3 terapistin ahenkle vücudunuzda sergileyeceği ''Sultanın Altı El Masajı''ını da içeren ''Düş Paketi''nin gecelik fiyatı 6002 Avro. 
     The Ritz-Carlton, ayrıcalıklı bir yılbaşı geçirmek isteyen konukları için çok özel bir ''Yılbaşı Paketi'' de hazırladı. Paket, kısmi Boğaz manzaralı deluxe odada konaklama, Laveda Spa girişi ve 1 Ocak 2006 Pazar sabahı Çintemani Restaurant'ta alınacak yeni yıl brunchını içeriyor. ''Yılbaşı Paketi''nin fiyatı tek kişilik konaklama için 205 Avro, çift kişilik konaklama için 245 Avro. 
     The Ritz-Carlton, Avustralyalı mutfak şefi Geoffrey Bone yönetimindeki usta şefler tarafından hazırlanacak yılbaşı akşam yemeği, 5 çeşit yemek ve tatlı büfesinden oluşuyor. Yemek, limitsiz yerli içki servisi ve KDV dahil kişi başı 295 YTL. 1 Ocak 2006 yeni yıl brunchı, kişi başı 125 YTL. 
     
     ÇIRAĞAN'DA YILBAŞI 

     Çırağan Palace Kempinski'de de 5 farklı yılbaşı eğlencesi gerçekleştirilecek. 
     ''Tuğra Restoran'', yılbaşı gecesi misafirlerini Osmanlı-Türk yemeklerinden oluşan özel mönüsüyle ağırlayacak. Osmanlı atmosferinin hakim olduğu restoranda yılbaşı gecesi, canlı fasıl müziği geleneksel lezzetlere eşlik edecek. Tuğra Restoran'da kişi başı özel mönü fiyatı, içecekler hariç 190 Dolar. 
     Çırağan Palace Kempinski'nin ''Laledan'' restoranı doğu ve batı mutfaklarının en seçkin örneklerinin sunulacağı bir açık büfe ile misafirlerini ağırlamaya hazırlanıyor. Bir ana yemek servisi dışındaki tüm başlangıçlar ve muhteşem tatlılar, açık büfeden misafirlere sunulacak. 
     ''Çingene ve dansöz'' şovlarıyla devam edecek gecede, masaları tek tek gezecek olan ''falcı'' ise yeni yılda sizleri nelerin beklediğini söyleyecek. Laledan Restoran'da kişi başı özel mönü fiyatı, içecekler hariç 165 Dolar. 
     Saray bölümünde yer alan ''Bellini Restoran''' ise, özel yılbaşı gala yemeği ve eğlencesiyle yeni yıla en lezzetli şekilde girme imkanı sunuyor. Bellini Restoran'da kişi başı özel mönü fiyatı, içecekler hariç 220 Dolar. 
     Sabahın ilk ışıklarına kadar sürecek ''Çırağan Bar''daki eğlenceye ise caz müziği ve sushi hakim olacak. Çırağan Bar'da, kişi başı özel mönü fiyatı, içecekler hariç 90 Dolar. 
     Çırağan Palace Kempinski bünyesindeki lobi restoranı ''Gazebo'' ise canlı müzik eşliğinde özel mönüyle yer alıyor. Kişi başı özel mönü fiyatı, içecekler hariç 140 Dolar. 
     
     POLAT RENAISSANCE 

     Polat Renaissance Otel de, yılbaşı için özel program hazırlayan otellerden biri. ''Daphne Restaurant Grill''de Zeliha Sunal ve Orkestrası ile Hale Sultan'ın kıvrak danslarıyla gerçekleşecek gecede, özel yılbaşı büfesi, limitsiz yerli içki ve KDV dahil 275 YTL. 
     ''Marmara Balık Lokantası''nda Hüden ve Orkestrası, oryantal Hale Sultan'ın danslarıyla renklenecek gecede özel yılbaşı mönüsü, limitsiz yerli içki ve KDV dahil 225 YTL. 
     ''Bier Stube''de de Tuba Deha ikilisinden yerli yabancı şarkılar eşliğindeki gecede özel yılbaşı mönüsü, limitsiz yerli içki ve KDV dahil 200 YTL. 
     ''Polat Champions''da ise DJ Yasemin Kozanoğlu ve perküsyon şov gerçekleştirilecek. Özel yılbaşı mönüsü, 2 adet yerli içki ve KDV dahil 80 YTL. 
     
     CEYLAN INTERCONTINENTAL 

     Ceylan Intercontinental Otel de 31 Aralık 2005-2 Ocak 2006 tarihleri arasında geçerli olacak yeni yıl paketi hazırladı. 
     Balo Salonu'nda canlı müzik eşliğinde zengin açık büfe ve limitsiz yerli içkinin dahil olduğu yeni yıl kutlaması, konaklama, yeni yılın ilk günü The Brasserie'de brunch veya açık büfe kahvaltıdan oluşuyor. Paket, 1 gece, çift kişilik odada kişi başı KDV dahil 666 YTL, 2 gece, çift kişilik odada kişi başı KDV dahil 888 YTL. 
     Balo Salonu'nda zengin yeni yıl büfesi, limitsiz yerli içki ve canlı orkestra kişi başı KDV dahil 275 YTL. 
     Yeni yılı fasıl müziği ve geleneksel Türk lezzetleriyle karşılamak isteyenlere Safran'da 5 ayrı lezzetten oluşan set mönü, limitsiz yerli içki ve bir kadeh şampanya ile birlikte sabaha kadar yeni yıl eğlencesi kişi başı KDV dahil 270 YTL. 
     ''City Lights Bar''da, 5 ayrı lezzetten oluşan set mönü, bir kadeh şampanya dahil limitsiz yerli içki ve canlı müzik ile 19.30 ve 22.30 saatleri arasında romantik bir yeni yıl yemeği kişi başı KDV dahil 340 YTL. 
     ''The Brasserie''de ''Hongover Brunch'' da kişi başı KDV dahil 79 YTL. 
     
     MÖVENPICK OTEL 

     Mövenpick Otel, butik otel konseptine uyan çok özel yılbaşı programları hazırladı. ''AzzuR Restaurant''ta bu yılbaşı, mum ışığında romantik bir ortam, canlı müzik ve başaşçı Lorraine Sinclair tarafından hazırlanan çok özel lezzetler var. Buradaki özel yılbaşı mönüsü, limitsiz yerli içki ve KDV dahil kişi başı 195 YTL. Yeni yılın ilk brunchı AzzuR'da. Limitsiz yerli şampanya ve KDV dahil kişi başı 88 YTL. 
     Mövenpick Otel, yeni yılı İstanbul'da karşılamak isteyenler için özel yılbaşı konaklama paketi de hazırladı. Konaklama paketinde 31 Aralık tarihinde superior odada 2 kişi konaklama, AzzuR Restaurant'ta açık büfe kahvaltı, fitness center, kapalı havuz, sauna ve jakuzinin ücretsiz kullanımı ve ücretsiz otopark bulunuyor. 
     Çift kişilik superior odada gece başı KDV dahil 149 Dolar. Yeni yıl brunchı dahil konaklama paketi ise 249 Dolar. 
     
     HYATT REGENCY 

     Hyatt Regency Otel, yılbaşı için 4 farklı mekanda 4 farklı program hazırladı. 
     ''Agora Restoran''da ''A La Turca Gecesi'' ile 2006'ya şölen havasında girilecek. Türk mutfağının en leziz örneklerinden oluşan açık büfede, barbekü et, balık ve tavuk çeşitleri, mezeler, zeytinyağlılar, dünya mutfağından yemekler, birbirinden lezzetli Türk tatlıları ve taze meyveler yer alıyor. Gecede 7 kişilik fasıl heyeti ve oryantal yer alacak. Agora'da açık büfe, limitsiz yerli içki ve Gossip'e ücretsiz girişi kapsayan yeni yıl paketinin fiyatı, kişi başı KDV dahil 170 YTL. 
     İtalyan restoranı Spazio'da ise özel olarak hazırlanan 6 ayrı çeşit İtalyan lezzetinden oluşacak bir mönü sunulacak. Limitsiz yerli içki ve 6 course set mönü dahil olmak üzere yeni yıl paketi kişi başı KDV dahil 245 YTL. 
     Gossip'te sabaha kadar devam edecek ''Latin Gecesi'' var. Gossip'in giriş ücreti, bir şişe Fosters bira dahil olmak üzere kişi başı KDV dahil 50 YTL. 
     Sevdiğinizle birlikte romantik bir yılbaşı gecesi geçirmeyi planlıyorsanız, Hyatt Regency'nin ''Kral Dairesi''nde romantik bir gece hazırlandı. 31 Aralık gecesi İtalyan restoranı Spazio'da 2 kişilik yılbaşı yemeği, ertesi gün şampanyalı ''Romantik Kahvaltı'' ve ''Shiatsu masajı'' ile yeni yıla keyifli bir başlangıç. Bu paketin fiyatı ise KDV hariç 2006 Dolar. 
     
     FOUR SEASONS 

     Four Seasons Otel'in yılbaşı için hazırladığı yemek de canlı müzik eşliğinde gerçekleşecek. 
     Istakoz salatasından, somonlu tarta, kuşkonmazlı levrekten, Sicilya usulü cheesecake kadar özel yemeklerin yer aldığı gecenin kişi başı ücreti, içkili 175, içkisiz ise 140 dolar olarak belirlendi. 
     
     HİLTON 

     Hilton da, yılbaşı için özel program hazırlayan oteller arasında yer alıyor. 50 yaşına giren İstanbul Hilton, yılbaşını unutulmaz bir geceyle kutlamak isteyenleri canlı müzik, dans ve Thomas Rappl'ın yılbaşı lezzetlerinden oluşan özel mönüsü ile ''The Roof Restaurant''daki gala yemeğine davet ediyor. 
     ''Altınkubbe''de alınan kokteylin ardından kanepeler, yengeç salatası, somon, şampanya ve havyar soslu ıstakoz ravioli, porcini mantarlı rosto, kaz ciğeri foie gras, keçi peyniri ve fırınlanmış tarçın hardallı armut gibi tatlardan oluşan menüsü ile yılbaşı yemeğinin fiyatı, şarap ve yerli içecekler dahil kişi başı 240 YTL. 
     Hilton Oteli'nin İstanbul'un yılbaşı akşamı için konuklarına sunduğu diğer bir seçenek ise ''Bosphorus Terrace''da canlı müzik eşliğindeki zengin açık büfe seçeneği. ''Hoşgeldiniz'' kokteylinin de dahil olduğu bu yılbaşı partisinin kişi başı fiyatı ise 155 YTL. 
     ''Bosphorus Terrace''de 1 Ocak'ta bruncha katılmanın bedeli ise bir kadeh köpüklü şarap dahil, kişi başı 110 YTL. 
     Yılbaşı gecesi için Hilton Otel'in özel konaklama fiyatı da 175 Dolar'dan başlıyor. Özel hazırlanmış yeni yıl paketi de, çift kişilik odada konaklama, ''Bosphorus Terrace Restaurant''ın boğaz manzarası eşliğindeki özel yılbaşı büfesi, canlı müzik, yeni yıl bruchını kapsıyor ve 2 kişi için KDV dahil 600 dolar. 

     
</TEXT>
</DOC>
