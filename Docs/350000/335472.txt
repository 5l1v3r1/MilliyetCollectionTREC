<DOC>
<DOCNO> 335472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/21/son/sondun23.html </URL>
<DATE> 2005/04/21/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Vize skandalı ifadesi TV'den canlı yayınlandı 
</HEADLINE>
<TEXT>

     Almanya Dışişleri Bakanlığı'nın eski müsteşarı Ludger Volmer, Mart 2000'de kendisi tarafından hazırlanan vize genelgesini doğru bulduğunu söyledi. 
     Volmer'in, bazı Doğu Avrupa ülkelerindeki Alman büyükelçiliklerinde ortaya çıkan vize usulsüzlükleriyle ilgili bugün Araştırma Komisyonu'nda verdiği ifade, televizyondan canlı olarak yayımlandı. 
     Ludger Volmer, komisyonda verdiği ifadede, hazırladığı genelgenin, Almanya'ya yasadışı yollardan gelen insanların sayısını artırdığı iddialarını reddederek, ''Almanya'da Mart 2000'de çıkartılan vize genelgesini hala doğru buluyorum'' dedi. 
     Bazı politikacıların ve basın kuruluşlarının kendisine karşı karalama kampanyası yürüttüğünü öne süren Volmer, vize politikası konusunda reform yapılması gerektiği görüşünün bakanlar düzeyinde de savunulduğunu kaydetti. 
     Almanya Dışişleri Bakanlığı'nın eski müsteşarlarından, New York'taki BM Büyükelçisi Günter Pleuger de bugün Araştırma Komisyonu'nda ifade verecek. 
     Dışişleri Bakanı Joschka Fischer'in 25 Nisan'da Araştırma Komisyonu'nda vereceği ifadesi de televizyonda naklen yayımlanacak. 
     
</TEXT>
</DOC>
