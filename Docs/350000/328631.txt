<DOC>
<DOCNO> 328631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/30/son/sonspo40.html </URL>
<DATE> 2005/03/30/ </DATE>
<TIME> 22.24 </TIME>
<AUTHOR>  </AUTHOR>
<HEADLINE>
TBMM Başkanı Arınç, Milli Takımı kutladı... 
</HEADLINE>
<TEXT>

     TBMM Başkanı Bülent Arınç, 18. Dünya Kupası Avrupa Elemeleri'nde Gürcistan'ı 5-2 yenen A Milli Futbol Takımı'nı kutladı. 
     TBMM Başkanı Arınç, Futbol Federasyonu Başkanı Levent Bıçakçı'ya bir kutlama mesajı gönderdi. 
     TBMM Başkanı Arınç'ın mesajı şöyle 
     ''Türk Milli Futbol Takımı'nın 2006 Yılı Dünya Kupası Avrupa eleme maçlarında Gürcistan Milli Futbol Takımı'nı yenerek zorlu bir engeli aşmasından ve kazandığı başarıdan dolayı büyük mutluluk ve sevinç duydum. 
     Bütün Türkiye'nin bu başarısından dolayı Türk milli futbol takımımız ile gurur duyduğunu belirtmek isterim. Elde edilen başarının bundan sonraki maçlarda da devam etmesini diliyor ve takımımızı Dünya Kupası final maçlarında görmeyi umuyorum. 
     Şahsınızda bu başarının kazanılmasını sağlayan teknik ekibi, tüm futbolcuları ve yöneticileri kutluyorum.'' 
     
</TEXT>
</DOC>
