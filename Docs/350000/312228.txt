<DOC>
<DOCNO> 312228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/04/spor/aspo.html </URL>
<DATE> 2005/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Korkmaz sönmez 
</HEADLINE>
<TEXT>


Galatasaray ve Milli Takım'ın emektar yıldızının kariyeri hem videodan, hem de final kitapçığından tüm konuklara tanıtılacak. Bülent Korkmaz, kupa teslim töreninde de hazır bulunacak 


Türkiye'nin gururu 
TÜRK Futbolu'nun en önemli isimleri arasında yer alan Galatasaray ve Milli Takım'ın emektar Kaptanı Bülent Korkmaz, 102 kez Avrupa Kupaları'nda oynaması nedeniyle İstanbul'da yapılacak olan Şampiyonlar Ligi Finali'nde UEFA tarafından özel olarak ağırlanacak. UEFA, Milli Takım'da da 100 kez forma giyen yıldız futbolcuyu, hazırlatacağı video kasetiyle konuklara tanıtacak. Final kitapçığında da başarılı oyuncunun hayatıyla ilgili bölümler yer alacak. 

Konuklarla birlikte 
ŞAMPİYONLAR Ligi Finali öncesinde ve sonrasında düzenlenecek olan tüm organizasyonlarda da Bülent Korkmaz önemli bir rol oynayacak. Final maçından bir ay önce Lütfi Kırdar Kongre ve Sergi Sarayı'nda düzenlenecek olan kupa devir teslim töreninde de başarılı oyuncu ön sıralardaki yerini alacak. Bülent Korkmaz, yurtdışından gelecek olan seçkin konuklarla birlikte maçı VIP tribününden izleyecek ve belki de kariyerinin en onur verici dakikalarını yaşayacak. 

Kimlik kartı Doğum Tarihi 24 Kasım 1968 Doğum Yeri İstanbul Oynadığı Takımlar Galatasaray İlk Golü Adanaspor İlk Maçı Rapid Wien İlk Şampiyonluğu 1987 - 88 Yaşadığı Şampiyonluk 8 Oynadığı süre 17 sezon Gol Sayısı 13 Avrupa'daki maç sayısı 102 A Milli Takım 100 maç Ümit Milli Takım 4 maç 


</TEXT>
</DOC>
