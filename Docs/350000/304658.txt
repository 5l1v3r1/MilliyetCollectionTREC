<DOC>
<DOCNO> 304658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/08/son/soneko13.html </URL>
<DATE> 2005/01/08/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
Avea'dan abonelerine ücretsiz Bas-Konuş yazılımı... 
</HEADLINE>
<TEXT>

     Avea'nın, Nokia cep telefonu kullanan abonelerine ücretsiz Bas-Konuş yazılımı sunduğu bildirildi. 
     Avea'dan yapılan açıklamada, şu anda piyasada olan ve teknik özellikleri itibariyle bu teknolojiyi destekleyen Nokia cep telefonlarının, ücretsiz olarak sunulan yazılımla Bas-Konuş uyumlu hale getirildiği belirtildi. 
     Avea'nın gönderdiği servis mesajıyla, abonelerinin Bas-Konuş yazılımını WAP üzerinden telefonlarına yükleyebilmelerine ve Bas-Konuş'u kullanmalarına olanak sağladığı kaydedilen açıklamada, Bas-Konuş servisinin 1 Şubat'a kadar abonelere ücretsiz sunulacağı bildirildi. 
     Avea Genel Müdür Cahit Paksoy, amaçlarının GSM sektörüne pozitif rekabeti getirmek suretiyle hizmet kalitesini artırmak ve kullanıcıların memnuniyetlerini maksimum seviyeye taşımak olduğunu kaydetti. 
     Paksoy, ''Yeni teknolojileri müşterilerimize sunarak onların hayatlarını kolaylaştırmayı ve renklendirmeyi hedefliyoruz. Bas-Konuş servisinden daha geniş kitlelerin faydalanmasını sağlamak amacıyla bu uygulamayı hayata geçirdik. Bas-Konuş'a olan talebin de, piyasaya sunduğumuz diğer yeni ve ilk servislerimizde olduğu gibi hızla artacağına inanıyoruz'' dedi. 
     
</TEXT>
</DOC>
