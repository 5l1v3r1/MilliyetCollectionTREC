<DOC>
<DOCNO> 311910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/03/yasam/axyas01.html </URL>
<DATE> 2005/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
'Marmara depremini 5 gün önce söyleriz' 
</HEADLINE>
<TEXT>


Rus bilim adamları, "Türkiye'deki olası depremleri 1-5 gün önce haber verebiliriz" diyor 

ÖNAY YILMAZ İstanbul 

Rusya Bilimler Akademisi'nden Prof. Sergey Pulinets, maliyeti 150 milyon dolar olan uydu sistemiyle, depremleri 1 - 5 gün önceden tahmin ettiklerini belirterek, "İstenirse sistemi Türkiye'de de kurabiliriz" dedi. "Uzay ve Uydu Teknolojileri Kullanarak Depremlerin İzlenmesi Amaçlı Erken Uyarı Sistemleri Çalıştayı"na katılan Rus bilim adamları, depremlerin yerini, zamanını, büyüklüğünü bildiklerini iddia etti. Pulinets, sistemi şöyle açıkladı 

'Erdoğan'a ileteceğiz' 
"Uzaya 8 uydu göndermeyi planlıyoruz. Küçük uydular olacak ve yer istasyonlarıyla desteklenecek. Biz hem yerdeki, hem de uzay ve atmosferdeki verileri değerlendirerek sonuca varıyoruz. Yani tüm parametrelerden yararlanmayı planlıyoruz." 
Boğaziçi Üniversitesi Kandilli Rasathanesi Müdürü Prof. Gülay Barbarosoğlu, toplantıda sunulan bildirileri Başbakan Tayyip Erdoğan'a rapor halinde ileteceklerini söyledi. Barbarosoğlu, "Rus bilim adamlarının projesini destekleyecek misiniz " sorusuna, "Değerlendireceğiz" yanıtını verdi. 

</TEXT>
</DOC>
