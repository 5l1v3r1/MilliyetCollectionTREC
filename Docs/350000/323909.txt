<DOC>
<DOCNO> 323909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/16/yasam/axyas02.html </URL>
<DATE> 2005/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaşargil mucizesi 
</HEADLINE>
<TEXT>


Hatice Özden, 'Parça bile alınamaz' denilen tümörden, Prof. Yaşargil'in 'sihirli parmakları' sayesinde kurtuldu 

YILDIZ YAZICIOĞLU 

Dünyaca ünlü beyin cerrahı Prof. Dr. Gazi Yaşargil, Bayındır Hastanesi'nce düzenlenen 3. Gazi Yaşargil Günleri kapsamında en zor türdeki tümöre sahip 3 hastayı ameliyat etti. 
Beynindeki tümörün cuma günü alınmasıyla yeniden hayata dönen hemşire Hatice Özden de, dün yoğun bakımdan çıktı. 
Kızılcahamam Devlet Hastanesi'nde hemşire olarak çalışan Özden 35 , hastalığı ortaya çıkınca birçok doktora başvurduğunu belirterek, duygularını şöyle özetledi 
"Hepsi, tümörden biyopsi için parça bile alamayacaklarını söyledi, ama Gazi Hoca, 'Alacağız, merak etme' dedi. Böylece iyileşmeye başladım." 

'Tamamen iyiyim' 
Prof. Yaşargil, Prof. Dr. Haluk Deda ile tüm ekibe teşekkür eden Özden, "Ameliyattan çıktıktan sonra tamamen iyileşmiş hissettim. Çok rahatım. Kendisine minnettarım" diye konuştu. 


</TEXT>
</DOC>
