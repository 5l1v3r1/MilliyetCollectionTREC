<DOC>
<DOCNO> 325307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/20/son/sonspo03.html </URL>
<DATE> 2005/03/20/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
A Milli takım toplanıyor... 
</HEADLINE>
<TEXT>

     A Milli Futbol Takımı, 18. Dünya Kupası Avrupa elemeleri 2. Grup'ta 26 Mart Cumartesi günü İstanbul'da Arnavutluk, 30 Mart Çarşamba günü de başkent Tiflis'te Gürcistan ile yapacağı maçlar için yarın İstanbul'da kampa girecek. 
     Polat Renaissance Otel'de öğle saatlerinde toplanacak milliler, ilk çalışmasını aynı gün akşam Galatasaray'ın Florya Metin Oktay Tesisleri'nde yapacak. 
     Bu arada Milli Takımlar Teknik Direktörü Ersun Yanal, yarın saat 12.00'de kamp yapılan otelde basın toplantısı düzenleyecek. 
     Milliler, Arnavutluk ile İstanbul'da yapacakları maçın ardından, Gürcistan maçı için 28 Mart Pazartesi günü Tiflis'e gidecek. 
     Arnavutluk ve Gürcistan ile yapılacak maçlar için belirlenen A Milli Takım aday kadrosuna şu isimler çağrıldı 
     Rüştü Reçber, Ümit Özat, Tuncay Şanlı, Volkan Demirel, Servet Çetin, Serkan Balcı Fenerbahçe , Bülent Korkmaz, Necati Ateş, Cihan Haspolatlı, Orhan Ak, Ayhan Akman Galatasaray , Fatih Tekke, Gökdeniz Karadeniz, Tolga Seyhan, Hüseyin Cimşir Trabzonspor , Okan Buruk, İbrahim Toraman, Koray Avcı Beşiktaş , Ersen Martin Denizlispor , Ömer Çatkıç Gençlerbirliği , Emre Belözoğlu FC Inter , Yıldıray Baştürk Hertha BSC Berlin , Hamit Altıntop FC Schalke 04 , Halil Altıntop FC Kaiserslautern . 
     
</TEXT>
</DOC>
