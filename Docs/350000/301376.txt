<DOC>
<DOCNO> 301376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/27/son/sontur24.html </URL>
<DATE> 2004/12/27/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Polis aracına molotofkokteyli atan saldırgan tutuklandı 
</HEADLINE>
<TEXT>

     Diyarbakır'da polis aracına molotofkokteyli atan terör örgütü PKK Kongra-Gel üyesi bir kişi tutuklandı. 
     Diyarbakır Valiliği'nden yapılan açıklamada, 3 gün önce Sur Beldesi Melikahmet Caddesi üzerinde devriye görevi yapan polis aracına terör örgütü PKK Kongra-Gel mensuplarınca molotofkokteyli saldırı yapıldığı hatırlatıldı. 
     Saldırıda 2 polisin hafif yaralandığı bildirilen açıklamada, ''Araç, saldırıda kullanılamaz hale gelmiştir. Olayın ardından gerçekleştirilen takip sonucu teröristlerden biri suçüstü yakalandı. Sorgusunun ardından mahkemeye sevk edilen terörist tutuklandı'' denildi. 
     Öte yandan, açıklamada 2 hafta önce bir miting sonrası güvenlik güçlerine taş ve sopayla saldıran şahıslardan birinin daha yakalandığı ve çıkarıldığı mahkemece tutuklandığı kaydedildi. 
     
</TEXT>
</DOC>
