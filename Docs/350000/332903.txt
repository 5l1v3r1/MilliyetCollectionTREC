<DOC>
<DOCNO> 332903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/13/son/sondun56.html </URL>
<DATE> 2005/04/13/ </DATE>
<TIME> 21.49 </TIME>
<AUTHOR>  </AUTHOR>
<HEADLINE>
Çalar saatte devrim... 
</HEADLINE>
<TEXT>

     İngiltere'de bir grup uyku yorgunu üniversite öğrencisi, çareyi, insanları uykularının en hafif zamanında uyandıran bir çalar saat icat etmekte buldu. 
     New Scientist dergisinin haberine göre, ''SleepSmart'' adı verilen akıllı saat, uyku döngüsünü ölçüyor ve insanları uyandırmak için uykunun en hafif olduğu anı bekliyor. 
     Böylece saat insanları, uyandıklarında huysuz ve yorgun olacakları bir zamanda değil, kalktıklarında kendilerini daha dinç hissedecekleri bir anda uyandırmış oluyor. 
     Saat, uyku döngüsünün her aşamasında, beyinden gelen dalgaları, elektrotların bulunduğu bir kafa bandı vasıtasıyla kaydediyor. 
     İnsanlar, saati uyanmak istedikleri en geç saate göre kuruyor ve saat onları buna göre son hafif uykuları sırasında uyandırıyor. 
     Akıllı saat, üniversiteden kısa bir süre önce mezun olan Eric Shashoua ile bu fikri hayata geçirmek için bir şirket kuran arkadaşlarının ürünü. 
     Shashoua, ''Hiçbir zaman uykusunu alamamış kişiler olarak, bu konuda ne yapabileceğimizi düşünmeye başlamıştık'' dedi. 
     Mucitlerin saatin prototipini hemen hemen tamamladıkları, gelecek yıla kadar da saati piyasaya sürmeyi planladıkları bildirildi. 
     
</TEXT>
</DOC>
