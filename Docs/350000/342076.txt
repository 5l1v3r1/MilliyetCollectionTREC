<DOC>
<DOCNO> 342076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/13/siyaset/siy08.html </URL>
<DATE> 2005/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş'e 'anlamlı' takdim 
</HEADLINE>
<TEXT>


Zaman yazarlarıyla görüşen Baykal, odaya Derviş girince, "Gel Kemal, seni, sevdiğin gazetenin yöneticileriyle tanıştırayım' dedi 

ANKARA Milliyet 


CHP Genel Başkanı Deniz Baykal, Birleşmiş Milletler Kalkınma Programı Başkanlığı'na UNDP getirilen Kemal Derviş'in Türkiye'de en sevdiği gazetenin Zaman olduğunu belirtti. Baykal, önceki gün Fethullahçı cemaate yakınlığıyla tanınan Zaman gazetesi yazarlarıyla bir araya geldi. Zaman Ankara Yayın Temsilcisi Mustafa Ünal, görüşme sırasında Derviş'le karşılaşmalarını dünkü yazısında şöyle anlattı 
"Görüşmenin sonunda Kemal Derviş sürpriziyle karşılaştık Beklemediğimiz bir anda içeri Derviş girdi. Baykal'la veda yemeği için gelmiş. 'Gel Kemal, seni, sevdiğin gazetenin yöneticileriyle tanıştırayım' dedi. Ekrem Dumanlı'yı Zaman Gazetesi Genel Yayın Yönetmeni takdim ederken, 'Son dönemin en başarılı genel yayın yönetmeni' dedi. Baykal da, Derviş de Zaman hakkında övgü dolu sözler sarf ettiler. Baykal, 'Zengin içeriğiyle Zaman'ı okumamak mümkün mü ' dedi. Derviş de 'Biliyorum, Zaman çok iyi gidiyor' diye tamamladı. Daha sonra Atatürk Orman Çitfliği'ndeki siyasilerin uğrak yeri Merkez Lokantası'na geçtiler...." 


</TEXT>
</DOC>
