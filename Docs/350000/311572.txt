<DOC>
<DOCNO> 311572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/spor/spo15.html </URL>
<DATE> 2005/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Kayyuma ret 

FUTBOL Federasyonu eski Başkanı Kemal Ulusu'nun, MHK seçimlerinin iptali ve yerine kayyum atanması yolundaki isteğini reddeden 17. Asliye Hukuk Mahkemesi, konuyla ilgili sulh ceza mahkemelerinin yetkili olduğuna karar verdi. Hakim Zeki Deniz, "MHK'nin yaptığı işler hem Türkiye'yi, hem diğer ülkeleri yakından ilgilendirir. Herhangi bir yanlışlığın telafisi olmaz" dedi. n İLHAN GÜLER 

İstanbulspor'da dört transfer 

İSTANBULSPOR ara transfer döneminin son gününde 4 futbolcuyla anlaştı. Sarı - Siyahlılar, Kongolu futbolcu Kasamba Musassa'nın yanısıra Beşiktaşlı Serdar Özkan, Büyükşehir Belediyesi Ankaraspor'dan Bülent Kahraman ve Beşiktaş'ın denediği Nijeryalı futbolcu Mohammed Süleymanou'yu renklerine bağladı. 

Kupada kura günü 

FUTBOLDA Türkiye Kupası'nın çeyrek ve yarı final kuraları bugün İstanbul'da çekilecek. Türkiye Spor Yazarları Derneği TSYD Levent Sosyal Tesisleri'nde yapılacak kura çekimi saat 15.00'de başlayacak. Kuraya, 3. kademede rakiplerini eleyen Fenerbahçe, Galatasaray, Trabzonspor, Gaziantepspor, Konyaspor, Denizlispor, Diyarbakırspor ve Kayserispor katılacak. 

Alpay Özalan Southampton'da 

BOLTON Wanderers'a gideceği belirtilen Alpay Özalan, Southampton ile anlaştı. Halen Japonya Ligi takımlarından Urawa Red Diamonds takımında forma giyen Alpay, gelecek sezon İngiltere'ye dönerek Premier Lig'de görev yapacak. Alpay'ın üç yıllık imza attığı ifade edildi. 


</TEXT>
</DOC>
