<DOC>
<DOCNO> 301371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/27/son/sontur19.html </URL>
<DATE> 2004/12/27/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Atıklar, tarihi köprünün gözünü "kör etti" .. 
</HEADLINE>
<TEXT>

     Diyarbakır'da Dicle Nehri üzerindeki tarihi On Gözlü Köprü'nün bir gözü, dökülen hafriyat atıkları nedeniyle tıkandı. 
     Mervaniler tarafından 1064 yılında Dicle Nehri üzerinde inşa edilen ve kentin tarihi simgelerinden biri olan On Gözlü Köprü'nün bir gözü, hafriyat yığını nedeniyle tıkandı. 
     Büyükşehir Belediyesi Çevre Koruma Daire Başkanı Muharrem Cebe, AA muhabirine, hafriyat taşıyan kamyonların, yüklerini, yakın olması dolayısıyla köprü altına boşalttığını ifade ederek, ''Köprüye yakın bir tuğla fabrikası var. Hafriyatın büyük kısmını orası boşaltıyor. Fabrika, nehir yatağı üzerine kurulmuş. Fabrikanın bu durumu, Çevre ve İmar kanunlarına aykırıdır. Fabrikanın buradan taşınması için girişim başlattık'' dedi. 
     
</TEXT>
</DOC>
