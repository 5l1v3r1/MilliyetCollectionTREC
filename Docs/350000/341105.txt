<DOC>
<DOCNO> 341105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/10/spor/spo20.html </URL>
<DATE> 2005/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye Hiper Ligi 
</HEADLINE>
<TEXT>


YAKAN TOP Nilay YILMAZ 


Zalim Yorumcu CAN DARK 
Güzeller güzeli Süper Ligimiz'de son 3 haftaya girilirken Fenerbahçe'nin büyük ihtimalle ipi göğüsleyeceğini söyleyebiliriz. Bize inanmıyorsanız, budanmış haliyle bile Ali Sami Yen'i doldurmayan Galatasaray taraftarına inanabilirsiniz. Bize kalırsa agresif Hagi Efendi ve takım arkadaşları, pardon talebeleri, Olimpiyat Stadı'nda Fenerbahçe'yi devirip, 100 yılı en azından bir kupayla kapatmayı artık daha çok düşünüyorlar. 
Diyarbakır Meydan Muharebesi'nden 3 puanla çıkan Fenerbahçe ise, 2 senedir adet olduğu üzere duran top klasiğini sahneye koydu. Bunu aslında başarı olarak görenlerin, o duran top organizasyonlarının Zaragoza dolaylarında neden hiç işe yaramadığını da bir zahmet anlatmalarını bekliyoruz. 
Beşiktaş'tan sonra ikinci Cem Papila gazisi olan Trabzonlular, protest-maç havasında oynadılar, 4-2 kazandılar ama onların da fazla bir beklentisi kalmadı süperler süperi bu ligimizde. Bu arada, yakında "Cem Papila Mağduru Takımlar Derneği" kurulacakmış diye duyumlar aldık ki kamuoyuna duyurmak boynumuzun borcudur. 
İbrahim Akın ve Necati Ateş 3-5 ay önce futbolumuzun yeni yıldızlarıydı, şu anda en çabuk sönen yıldızlar dalında ödülü kapmak için kıyasıya rekabet halindeler. Ne diyelim, hak eden kazansın Eski bir Kastamonu halk deyişiyle bitirelim kalpler temizlendikçe futbol güzelleşir. 
İYİ HAFTALAR. 

Metin Oktay 
jimnastikçi 
Lefter sanatçı 
Metin'de destan 
Lefter'de roman 
Cemal Süreya 


Haberiniz var mı 

İngiltere'de 1902 yılı maç sezonu sonunda Gainsborough takımı, Blackpool ile oynadığı karşılaşmada oldukça kötü bir duruma düşmüştü. Yan binalardan birinde yangın çıkınca, taraftarların birçoğu, maç yerine yangını seyretmeye gitmişti. Gerçek taraftar ise, maçta kalıp o sezon takımının aldığı tek galibiyeti görme mutluluğuna nail olmuştu. 



Teşbihin hası 
Ligde son üç haftaya girildi. Ve zirvede musluk akmaya devam ediyor. 
İlhan Söyler - Hürriyet 

Keşke o kadar olsa 
Türkiye'de futbol bir garip... Bunun nedeni de Türkiye Ligi ölü top cenneti oldu. 
Kazım Kanat - Sabah 

Başka bir arzunuz 
Satılmasını istediğim bir diğer oyuncu da çok beğendiğimi her zaman belirttiğim, dün de sahanın yıldızı olan Cordoba. 
Sanlı Sarıalioğlu - Vatan 

Tek işimiz bu 
G.Saray'ın öyle bir Necati'si var ki, herkes dua ediyor kaleciyle karşı karşıya kalmasın diye . 
Ümit Aktan - Türkiye 

Zaten öyle oluyor 
Ben Fenerliyim. Ama kazanan alsın. 
İstanbul Büyükşehir Belediye Başkanı Kadir Topbaş 

Vallahi, billahi 
Allah'tan, F.Bahçe'nin yıldızları ve yıldızlaşan yetenekleri her maçta ortaya çıkıyor da, Sarı - Lacivertli takım kazanıyor. 
Ercan Saatçi - Hürriyet 






Biz bize benzeriz 







</TEXT>
</DOC>
