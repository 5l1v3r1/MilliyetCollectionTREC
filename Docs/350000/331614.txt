<DOC>
<DOCNO> 331614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/09/guncel/gun05.html </URL>
<DATE> 2005/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'İstanbul'un balıkları eskiden daha güzeldi' 
</HEADLINE>
<TEXT>


Yazar-yönetmen Alain Robbe-Grillet, film festivalinde yaşam boyu başarı ödülünü almak üzere çok sevdiği İstanbul'a geldi 

ALİN TAŞÇIYAN - Fotoğraf BÜNYAMİN AYGÜN 

"Ölümsüz Kadın" adlı filminizi çektiğiniz '60'lı yılların başından bu yana İstanbul'un tarihi dokusunu neredeyse yok ettik. Ne düşünüyorsunuz 
Daha o zamandan İstanbul'da emlak simsarları yangın çıkarırdı. Ahşap binaları, yerlerine apartmanlar dikmek için ateşe verirdi. Doğrusu evler de restore edilmesi çok zor durumdaydı. Ahşap korunması zor bir malzeme, tarihi evler o zaman da haraptı. 
İstanbul taştan bir şehir değil. Öyle olsa neme, tahta kurularına vb. karşı daha iyi korunabilirdi. 

'İhtilal oldu' 
İstanbul ile ilişkiniz nasıl başladı 
Karım İstanbulluydu. İlk filmim olan "Marienbad"tan önce Paris'te bir yapımcı, bana film teklifinde bulundu. İstanbul'da geçen karanlık bir öykü vardı kafasında. İstanbul'u çok iyi tanıdığım için bu teklif beni de memnun etti. Eşim Katherine ile Park Otel'e yerleştik. Ama tam o sırada 1961 ihtilali oldu. Geri döndük. 

O gerilimli ortamda çalışmak nasıldı 
Sette başımızda sürekli bir denetçi vardı. Türkiye hakkında kötü bir izlenim vermememiz için bizi denetliyordu. 
Örneğin figüranların gayet şık, kravatlı olması gerekiyordu. Oysa sokakta insanlar öyle dolaşmaz. 
Biz de görsel numaralara başvuruyorduk. Ama film yarım kaldı. Bu arada Fransa'ya döndüm. "Geçen Yıl Marienbad'da"yı çektim. 2 yıl sonra İstanbul'a geldim. 

"Ölümsüz Kadın", İstanbul'u hayranlık verici, büyüleyici bir yer olarak tasvir ediyor. Mek n seçimi için çok mu uğraştınız 
Gerçekten de 'İstanbulcu' bir filmdir. Şehri çok severim, çok dolaştım. 
Türkiye dışında kullanılması mümkün olmayan bol paramız da vardı. O zaman İstanbul'un balıkları da şimdikine göre harikaydı. Türkçe söylüyor kılıç, barbunya, tekir... 

Aradan geçen sürede Türkiye'deki değişimi izlediniz mi 
Pek tabii. 

Erken doğum 
Peki, Türkiye Avrupa Birliği ilişkileri hakkında ne düşünüyorsunuz 
Coğrafi açıdan bakarsak Türkiye'nin çok küçük bir parçası Avrupa'da. 
Ama eninde sonunda AB'nin bir parçası olacaktır. Ama şimdi dahil olması, erken doğum olur. Aceleye getirmemeli. 

Türk sinemasını takip ediyor musunuz 
Ben geldiğim zamanlarda yüzlerce film yapılan müthiş bir endüstri vardı. Ama artık pek bir şey izleyemiyorum. 

Peki Fransız sinemasının bugününü nasıl buluyorsunuz 
Hiç sevmediğim bir soru bu. Benim seçkin bir zevkim var. Trauffaut, Godard benim için büyük yönetmenler değil. Alain Resnais büyük yönetmen ama "auteur" değil. Bunuel, Antonioni gibi "auteur"leri beğenirim. 
"Marienbad"ı Resnais ile çektim. Çünkü o bir filmi görsel olarak tanımlamamı kabul etti. Oysa Antonioni bunu reddetmiş, sadece senaryo yazmamı istemişti. 

Yeni Roman Akımı'nın öncüsü 

Alain Robbe - Grillet, 1922'de Fransa'da dünyaya geldi. 1945'te Devlet Ziraat Enstitüsü'nden mezun olan Grillet, ilk romanı "Un Regicide Kral Katili" ni 1949'da yazdı. 1951'de de "Les Gommes Silgiler" adlı romanı, onu "yeni roman akımı"nın öncüsü haline getirdi. Sinema macerası ise 1961'de başlayan Grillet, nesnel ayrıntıların betimlendiği, görselliğe elverişli anlatım dünyasını benimsedi. 

Yeni filmi eylülde 

Son filminiz "The Blue Villa-Un bruit qui rend fou"yu yapalı 10 yıl oldu... Yeni proje var mı 
Yeni filmime eylülde başlıyorum Alman yazar Jensen'in "Gradiva"sını filme aktaracağım. "Yürüyen Kadın" olarak da bilinen bir alçak kabartmadan yola çıkarak yazarın hayalgücü doğrultusunda gelişen bu filmde Arielle Donbasle rol alacak. Bu proje hakkında daha fazla konuşmamalıyım 

9 Nisan Cumartesi 
Festivalde bugünün önerileri 

"Ayın Saklı Yüzü" Robert Lepage 11.00 Emek Sineması"Müziğimiz" Jean - Luc Godard 13.30 Emek Sineması"Kimse Fark Etmiyor" Hirokazu Kore-eda 16.00 Emek Sineması"Leon ile Olvido" 16.00 Sinepop Sineması"Arahan" 19.00 Rexx Sineması"Fidel'i Aramak" Oliver Stone 16.00 Atlas Sineması 


</TEXT>
</DOC>
