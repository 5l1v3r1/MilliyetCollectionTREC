<DOC>
<DOCNO> 340631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/08/yasam/ayas.html </URL>
<DATE> 2005/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunus mucizesi 
</HEADLINE>
<TEXT>


'William Sendromu' yüzünden konuşamayan 8 yaşındaki Ilgım, Antalya'da uygulanan 'yunus terapisi' sayesinde şarkı bile söyledi 

İBRAHİM OKUMAMIŞ Antalya DHA 

Hollanda'da yaşayan Ziya ve Güneş Çiftçi'nin kızları Ilgım 8 , dünyada 20 bin canlıdan birinde görülen 'William Sendromu' ile doğdu. 
Hollanda'daki doktorlar ve bir vakfın tavsiyesi üzerine Antalya'daki Yunusla Terapi Merkezi Dolphinland'a gelen Çiftçi Ailesi, kızlarına terapi uygulattı. Ilgım, 10 gün boyunca her gün yarım saat süreyle yunuslarla terapiye alındı. Sonuçta Türkçe renkleri saymaya başlayıp şarkı söylemeyi öğrenen Ilgım'ın, dikkat yeteneğinde de gelişme oldu. 
Ilgım'ın hastalığının aortta darlık, öğrenme ve dikkat güçlükleri gibi birtakım belirtiler gösterdiğini dile getiren merkezin sahibi Dr. Murat Kemaloğlu, "Ilgım, her gün müzik eşliğinde yunuslarla yüzdü" dedi. 

En mutlu anne 
Hollanda'ya mutlu döneceklerini belirten Ziya Çiftçi, aldıkları CD'lerle müzikli tedaviyi sürdüreceklerini dile getirdi. Güneş Çiftçi de, "Bu gelişmeler en güzel 'Anneler Günü' armağanı. Dünyanın en mutlu annesiyim" diye konuştu. 

'William Sendromu' nedir 

Nadir görülen bu genetik ve kalıtsal hastalık, kalp rahatsızlıkları, kanda kalsiyum yüksekliği ve bazı organlarda bozukluklara neden oluyor. Çocukların yüzünden de anlaşılabilen hastalığın tipik belirtisi, kalp sorunları ile zek geriliği. 


</TEXT>
</DOC>
