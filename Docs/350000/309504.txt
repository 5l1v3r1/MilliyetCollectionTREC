<DOC>
<DOCNO> 309504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/26/son/sondun57.html </URL>
<DATE> 2005/01/26/ </DATE>
<TIME> 19.26 </TIME>
<AUTHOR>  </AUTHOR>
<HEADLINE>
ABD senatosu Rice'ın Dışişleri Bakanlığı'nı onayladı 
</HEADLINE>
<TEXT>

     ABD Başkanı George W. Bush tarafından ikinci dönem yönetiminde ABD Dışişleri Bakanlığı'na atanan Condoleezza Rice, Senato'dan onay aldı. 
     Rice, Senato onayının ardından yemin ettikten sonra Colin Powell'ın yerine ABD Dışişleri Bakanı olacak. Senato Genel Kurulu'nda yapılan oylamada Rice'ın bakanlığı 13'e karşı 85 oyla kabul edildi. 
     Rice'a onayın geçen hafta ABD Başkanı George W. Bush'un yemin töreniyle çıkması bekleniyordu. Ancak Demokrat Partili Senatörler, Irak Savaşı'na giden yolda Amerikan halkını yanılttığı gerekçesiyle Rice'ı eleştiri yağmuruna tutmuş ve Senato Genel Kurulu'nda bu atama hakkında açıklama yapma isteğini belirtmişti. 
     Dün yapılan bu oturumda Demokrat Partili Senatörler Rice'ın aleyhine düşüncelerini açıkladılar. Ancak bugünkü oylamada Rice'ın bakanlığı onaylanmış oldu. 
     
</TEXT>
</DOC>
