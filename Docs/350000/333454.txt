<DOC>
<DOCNO> 333454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/14/son/sontur47.html </URL>
<DATE> 2005/04/14/ </DATE>
<TIME> 19.16 </TIME>
<AUTHOR>  </AUTHOR>
<HEADLINE>
Körfez Savaşı tazminatları ödenecek... 
</HEADLINE>
<TEXT>

     Körfez Savaşı'nın ardından BM Tazminat Komisyonu'na UNCC tazminat başvurusunda bulunan, ancak yerleri tespit edilemediği için ödeme yapılamayan Türk vatandaşının mümkün olan en kısa sürede Dışişleri Bakanlığı'na başvurması gerekiyor. 
     Dışişleri Bakanlığı'ndan yapılan duyuruda, 1990-1991 Körfez Savaşı nedeniyle uğranılan zararları tazmin amacıyla, UNCC'nin yerleri tespit edilememesinden dolayı tazminatları ödenememiş olan başvuru sahiplerinin bulunmaları ve söz konusu tazminatların ödenmesi için nihai tarih olarak 30 Eylül 2006'yı belirlediği, bu tarihten sonra herhangi bir ödeme yapılamayacağını belirttiği kaydedildi. 
     Duyuruda, UNCC'nin kararı uyarınca, tazminatların hak sahiplerine 6 ay içinde ödenmesi ve herhangi bir sebeple ödeme yapılamaması durumunda en geç 12 ay içinde UNCC'ye iade edilmesinin gerektiği belirtilerek, şöyle denildi 
     ''Bugüne kadar ülkemize transfer edilen tazminatlardan 'ü Tazminat Komisyonu'na iade edildiğinden söz konusu başvuru sahibine ödenmeyen tazminatların 30 Eylül 2006 tarihinden önce hak sahiplerine ulaştırılması gerekmektedir. 
     Herhangi bir yeni müracaat alınması söz konusu olmayıp, 1993 yılına kadar yapılmış ve kabul edilmiş olan müracaatlar için ödeme yapılması söz konusudur.'' Duyuruda, '' başvuru sahibi Türk vatandaşının mümkün olan en kısa zamanda Dışişleri Bakanlığı'nın ilgili dairesine başvurmasının önem arzettiği'' ifade edildi. 
     
</TEXT>
</DOC>
