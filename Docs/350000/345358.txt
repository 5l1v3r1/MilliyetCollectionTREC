<DOC>
<DOCNO> 345358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/24/son/sonsiy02.html </URL>
<DATE> 2005/05/24/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
AB muharebe gücünde Türkiye de var 
</HEADLINE>
<TEXT>

     Brüksel'de yapılan Avrupa Birliği Savunma Bakanları Konseyi toplantısında Türkiye'nin de, AB'nin muharebe grupları projesinde görev almasına karar verildi. 
     Türkiye'nin İtalya ve Romanya birlikleriyle bir muharebe grubu oluşturmasını öngören iyi niyet mektubu Savunma Bakanı Vecdi Gönül tarafından imzalandı. 
     Milliyet gazetesinin haberine göre, Türkiye operasyonlara ilişkin karar mekanizmasında yer almayacak ancak koordinasyon toplantılarına katılacak. Habere göre Türkiye, gelecek yıldan itibaren hazırlıklara başlayacak. 
     
     AB daha hızlı müdahale edebilecek 
     2007'de ortak eğitim aşamasına gelinecek ve muharebe grubu 2009'da operasyonel hale getirilecek. 
     Grup, 2010'un ikinci yarısında düzenlenecek olası bir operasyon için de taahhüt altına girdi. 
     Bin 500 askerden oluşan ve yüksek teknolojiye sahip silahlarla donatılan muharebe grupları, AB'nin dünyanın herhangi bir yerindeki olaylara çok kısa sürede müdahale edebilmesine olanak sağlamayı amaçlıyor. 
     
</TEXT>
</DOC>
