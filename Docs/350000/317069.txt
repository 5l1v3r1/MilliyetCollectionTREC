<DOC>
<DOCNO> 317069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/21/guncel/gun12.html </URL>
<DATE> 2005/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Parasıyla uydudan misyonerlik 
</HEADLINE>
<TEXT>


Türksat 2A'dan misyonerlik yayınına Türksat Genel Müdürü'nden "garip" savunma Parasını veren uyduyu kullanır 

GÜLÇİN ÜSTÜN Ankara 

Türksat AŞ Genel Müdürü Osman Dur, Hıristiyanlık propagandası yapan God, God 2 ve God Revival kanallarının Türksat 2A üzerinden yayın yaptığının ortaya çıkmasıyla ilgili olarak, "Ben ticaret yapıyorum. Uydumda boş yer var. Niye yer vermeyeyim 'Yayına izin verme' diyen, boş kalacak kapasitenin parasını ödesin" dedi. 
Dur, kanalların 10 Ocak 2001'de fırlatılan ve 11 yıl ömrü kalan Türk uydusu üzerinden yayın yapmasının tepki toplaması üzerine, hizmetin Monako'daki merkezden verilmeye başladığını ve Monako'nun kanunlarına göre kontrat yapıldığını ifade etti. İngiltere merkezli God, God 2 ve God Revival kanallarının yaklaşık 2 yıldır S1 denilen hareketli anten üzerinden yayın yaptığını belirten Dur, "Uydu üzerinden yer isteyen birine yer vermeme şansım yok" dedi. Yayının içeriğine göre şahsi karar veremeyeceğini söyleyen Dur, şunları kaydetti 

'Hükümet isterse keseriz' 
"Başvuran ve parasını veren işletmeciye neden uyduda yer vermeyeyim Eğer birisi çıkıp 'Bu yayınları yapanlara uydu üzerinden yayın yapma hakkı vermeyin' diyorsa, onların kullandıkları kapasite sonucu ödediği parayı gelir bana öder." 
Hizmeti, kontrat süresi bitmeden durdurmanın cezası olduğuna dikkat çeken Dur, "Hükümet bizden yayına izin vermememizi talep ederse ancak o zaman hizmeti kesebiliriz" diye konuştu. 




</TEXT>
</DOC>
