<DOC>
<DOCNO> 345765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/25/son/sontur07.html </URL>
<DATE> 2005/05/25/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Dana, sahibinin iki parmağını ısırıp kopardı 
</HEADLINE>
<TEXT>

     Halife YALÇINKAYA DHA 

      YOZGAT’ın Akdağmadeni ilçesinde oturan 52 yaşındaki Kemal Çetin, 6 aylık danasını dışarıya alıştırmak için ahırdan çıkardı. İlk kez açık havaya çıkan dana, huysuzlanarak sahibinin 2 parmağını ısırıp kopardı. 
     Akdağmadeni Çamlık mahallesinde oturan Kemal Çetin, 6 ay önce doğan ahırda baktığı danasını alıştırmak amacıyla dışarıya çıkarmak istedi. İlk kez açık havaya çıkan dana, huysuzlanarak sahibinin elinden kaçtı. Güçlükle yakalanan dana, ahıra götürüldüğü sırada sahibinin 2 parmağını ısırıp koparttı. 
     Kemal Çetin, Danam kışın doğduğu için dışarıya hiç çıkmamıştı. Ben de dışarı alışsın ve otlamaya gitsin diye ahırdan çıkarmaya karar verdim. Ahıra girerek danayı boynundaki iple birlikte dışarı çıkardım. Dışarıya çıkar çıkmaz ürken dana elimden kaçtı. Uzun bir uğraşın ardından zorlukla yakaladık. İpini tutmak isterken dana elimi ısırdı. Isırmasıyla birlikte, sağ elimdeki iki parmağımı kopardıö dedi. 
     Olay sonrasında Akdağmadeni Devlet Hastanesinde ilk müdehalesi yapılan Çetin, kopan parmaklarıyla birlikte Sivas Cumhuriyet Üniversitesi Tıp Fakültesi Hastanesi’ne sevkedildi. Yapılan tüm müdehalelere rağmen zedelenen parmaklar yerine dikilemedi. Sivas Cumhuriyet Üniversitesi Plastik Cerahi Servisi’nde tedavisi devam eden Çetin’in sağlık durumunun iyi olduğu bildirildi. 
     
</TEXT>
</DOC>
