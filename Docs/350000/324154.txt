<DOC>
<DOCNO> 324154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/16/son/sontur37.html </URL>
<DATE> 2005/03/16/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Kafasına mermi isabet etmiş 22 yaşındaki kadın öldü 
</HEADLINE>
<TEXT>

     Kastamonu'nun Tosya İlçesi'nde yaralı olarak hastaneye getirilen kafasına mermi isabet etmiş 22 yaşındaki kadın öldü. 
     AA muhabirinin aldığı bilgiye göre, Tosya Devlet Hastanesi'ne Rüstem S. 24 , Halit K. 20 ve Ali Y. 37 tarafından, kafasına mermi isabet etmiş şekilde yaralanan Arzu Araboğlu 22 getirildi. 
     Hastanede tedavi altına alınan Araboğlu, yapılan müdahaleye rağmen kurtarılamadı. 
     Olayın polise bildirilmesi üzerine, genç kadını hastaneye getiren Rüstem S, Halit K. ve Ali Y. gözaltına alındı. Polis yetkilileri, 3 zanlının Arzu Araboğlu ile birlikte Aşağıkayı Köyü yakınlarında bulunan bir balık lokantasına giderek alkol aldıklarını ifade ettiklerini bildirdi. 
     Yetkililer, zanlıların içki içtikleri sırada Arzu Araboğlu'nun 22 Rüstem S'ye ait ruhsatlı tabancayı eline alarak 3 el havaya, ardından kafasına ateş ettiğini iddia ettiklerini kaydetti. 
     Arzu Araboğlu'nun ölüm nedeninin tespiti için çalışmaların devam ettiğini belirten yetkililer, zanlıların işlemlerinin tamamlanmasının ardından adli makamlara sevk edileceğini açıkladılar. 
     
</TEXT>
</DOC>
