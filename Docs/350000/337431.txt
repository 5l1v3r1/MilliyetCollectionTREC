<DOC>
<DOCNO> 337431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/son/sonspo07.html </URL>
<DATE> 2005/04/27/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Servet, sezonu kapatabilir.... 
</HEADLINE>
<TEXT>

     Bir türlü iyileşemeyince apar topar Almanya'ya giderek muayene olan Servet'in sezonu kapatma ihtimali bulunduğu belirlendi 18 Mart’ta oynanan Denizlispor karşılaşmasında sakatlanan ve o günden bu yana forma giyemeyen Servet’in durumunun ciddi olduğu öğrenildi. Cezalı Ümit ve Luciano’nun yokluklarında büyük ihtiyaç duyduğu genç oyuncudan hiç olmazsa son maçlarda faydalanmak isteyen Daum, durumunu sorduğu Servet’ten İyi değilimö yanıtı aldı. Alman hoca bunun üzerine başarılı futbolcusundan Almanya’ya giderek, Bayern Münih doktoru Müller Wohlfart’a kontrol olmasını istedi. 
     
     3 yerden sorunu bulunuyor 

     Önceki gün Münih’e giden Servet, buradan Wohlfart tarafından kontroldan geçirildi. Ayak tarak kemiği, kasığı ve bacağından sorunu bulunan milli futbolcuyu kontrol eden Wohlfart, bir teşhiste bulunamayınca, Net bir şekilde görebilmem için bir film daha çektirmen gerekö dedi. Durumu bir hayli kritik gözüken Servet’in sezonu kapatabileceği belirtilirken, Daum heyecanla Almanya’dan gelecek haberi beklemeye başladı. 

     
</TEXT>
</DOC>
