<DOC>
<DOCNO> 316820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/20/ekonomi/aeko.html </URL>
<DATE> 2005/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
TMSF, Cem Uzan'a 'hayır' diyecek 
</HEADLINE>
<TEXT>


TMSF'nin GP Genel Başkanı Cem Uzan'ın 1 milyar dolar ödeme teklifine olumsuz yanıt vereceği öğrenildi. Uzan, TMSF'ye 'Davaları kaldırırsanız 6 ay içinde 1 milyar dolar öderim' önerisini sunmuştu 

AHMET ERHAN ÇELİK Ankara 

Tasarruf Mevduatı Sigorta Fonu'nun TMSF Genç Parti GP Genel Başkanı Cem Uzan'ın grubun borçlarıyla ilgili olarak 1 milyar dolarlık teklifini reddedeceği öğrenildi. Fon Kurulu'nun önümüzdeki hafta içinde Uzan'ın teklifini değerlendirerek yanıtını resmileştirmesi bekleniyor. 
TMSF yetkililerinden edinilen bilgilere göre, Uzan'ın teklifine ilişkin ön çalışmalar 1 milyar dolarlık teklifin kabulünün hem hukuken, hem de finansal açıdan mümkün olmadığını ortaya koydu. Uzan ödeme formülü yazılı verdiği teklifte iki grupta tanımlandı. Hisseleri TMSF'ye devredilen bütün şirketlerin kendisine iade edilmesini isteyen Uzan, "Şirketlerin bir kısmı çalışır, bir kısmını ben satarım. Davaları kaldırırsanız, 6 ay içinde de 1 milyar dolar öderim" önerisinde bulundu. 

'Emlakçıya gerek yok' 
TMSF, hisselerin Uzan'a iade edilmesinin hukuken doğru olmadığını ve toplam borç miktarı olan 6 milyar doların ödenme biçiminin de belirsiz olduğunu tespit etti. Uzan'dan şirketlerin devrinden önce 1.2 milyar dolar nakit ödemede bulunması istenirken, "Şirketleri biz satarız, emlakçı sıfatıyla sizin devreye girmenize gerek yok" yanıtının verilmesi kararlaştırıldı. 
Uzan'ın kendi adına yaptığı ödeme teklifinin uygulanmasının da söz konusu olamayacağı belirlendi. 
Uzan, dışarıdan gelen herhangi biri gibi kabul edilse bile kardeşi Hakan ve babası Kemal Uzan aleyhine açılan davalardan vazgeçilmesinin mümkün olmadığı kaydedildi. 


</TEXT>
</DOC>
