<DOC>
<DOCNO> 318132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/24/yazar/pulur.html </URL>
<DATE> 2005/02/24/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
SSK hastaneleri ve organizasyon... 
</HEADLINE>
<TEXT>


DOĞAN Avcıoğlu'nun kitabının adı "Türkiye'nin Düzeni"ydi. 
İşte bu düzenin, eseri de budur. 
Günlerdir, aylardır SSK hastanelerinin devri konuşuldu, tartışıldı. Artık işçinin, emeklinin çilesi bitiyordu her hastaneye gidip muayene olabilecek, ilaç alacaktı... 
Doğrusu, bu memleketin kıdemli vatandaşları da buna kanar gibi oldular. İçlerinde hakları olduğu halde hastanede sıraya giremeyenler, daha doğrusu girip bekleyecek güçleri olmadığı için SSK hastanelerine gidemeyenler de vardı. 

VE o gün geldi, SSK hastaneleri devredildi, işçiler, işçi emeklileri her hastaneye gidebileceklerdi. 
Ve gittiler... 
Gittiler de ne oldu 
Bakın neler oldu 

SSK hastanelerinin Sağlık Bakanlığı'na devrinden sonraki ilk mesai gününde kaos yaşandı. Kimse ne yapacağını bilmiyordu. Hastalar işlem yerlerini bulamadan, yanlış kuyruklarda zaman kaybetti. Kayıt için kullanılan elektronik sistem çok yavaştı. Savunma garipti "Sistem yoğunluk nedeniyle yavaş." 
Sağlık karnesinin yanı sıra kimlik fotokopilerinin istenmesi ayrı kuyruk nedeniydi. Kayıttan sonra muayene fişi kuyruğu başladı. Sabah saat 06.00'da hastanelere gidenler, öğleden sonra doktor karşısına çıktı. Tıbbi malzeme ve ilaç ayrı çile nedeniydi. "Sayım var" denilerek, sarf malzemeleri verilmedi. 
Bazı hastanelerde eczaneler erken kapandı. Anlaşmalı eczanelerde ilaç yoktu. İlaç olanlarsa yine sistemin yavaşlığı nedeniyle SSK'den provizyon için bekletti. Üniversitelerle özel hastaneler yeni sistemi bilmediği için sevklerde zorlu anlar yaşandı. 

NİYE böyle olmuş 
Organizasyon bozukmuş... 
2. Dünya Savaşı'nda, Yugoslavya'yı işgal eden bir Alman birliği, Sırp köyüne yerleşir. Alman kumandan, bir evi kararg h olarak kullanacaktır. Bir ara sıkışır, köylüye nereye gideceğini sorar, o da bahçenin en dibindeki kulübeyi gösterir, Alman gider, işini görür gelir, köylüye çıkışır 
"Sizde hiç organizasyon yok Kenef, evin bu kadar uzağına yapılır mı " 
Köylü güler 
"Biz de organizasyon olsaydı, sen değil, ben senin bahçene sıçardım " 



</TEXT>
</DOC>
