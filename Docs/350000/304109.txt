<DOC>
<DOCNO> 304109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/06/son/sonspo26.html </URL>
<DATE> 2005/01/06/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Juventus takıldı, Milan'dan gövde gösterisi, Inter gülüyor... 
</HEADLINE>
<TEXT>

     Hüseyin NARİN 

İtalya Serie A'da Noel tatiliyle kesilen futbol heyecanı bugün tekrar başladı, lider Juventus Parma deplasmanında takıldı, Milan gövde gösterisi yaptı, Inter kazandı. 
     17. haftaya girilirken 39 puanla lider olan Juventus, Parma deplasmanından 1-1 beraberlikle ayrılınca 40 puana yükselebildi. Zlatan Ibrahimovic ile öne geçen siyah-beyazlılar, 86. dakikada Marchionni'nin golüne engel olamayınca 1 puanla yetinmek zorunda kaldı. 
     
     Crespo hat-trick yaptı 

     Juventus'un en yakın takipçisi Milan, San Siro'da konuk ettiği Lecce'yi 5 golle uğurladı. Kırmızı-siyahlılar sahadan 5-2'lik galibiyetle ayrılırken puanını 38'e çıkararak Juventus'la puan farkını 2'ye indirdi. Milan'ın gollerini Hernan Crespo 3 , Shevchenko ve Tomasson atarken, Nesta kırmızı kart gördü. 
     
     Adriano penaltı kaçırdı 

     Emre'nin son dakikada oyuna girdiği karşılaşmada ise Inter Livorno'yu 2-0'la geçti. Milli futbolcumuz maçın 90. dakikasında Vieri'nin yerine oyuna dahil olurken, Inter'in gollerine Materazzi ve Vieri imza attı. Brezilyalı süperstar Adriano 25. dakikada penaltı kaçırdı, mavi siyahlılar bu galibiyetle puanını 27'e yükseltti. 
     Serie A'da bugünün sonuçları şöyle 
     

Atalanta 1 0 Fiorentina Brescia 1 1 Bologna Cagliari 2 1 Messina Chievo 1 3 Siena Reggina 1 0 Palermo Sampdoria 2 0 Udinese      
      Serie A'da 17. haftanın son ve en önemli maçı, başkent derbisi... Lazio, ezeli rakibi Roma ile 21.30'da kozlarını paylaşacak. 
     
</TEXT>
</DOC>
