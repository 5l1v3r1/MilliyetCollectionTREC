<DOC>
<DOCNO> 311056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/31/son/sonspo15.html </URL>
<DATE> 2005/01/31/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Gençlerbirliği'nde sorun savunmada... 
</HEADLINE>
<TEXT>

     Birinci Süper Lig'in ikinci yarısının ilk maçında, deplasmanda Sakaryaspor ile 2-2 berabere kalan Gençlerbirliği'nde, teknik direktör Ziya Doğan, savunmada önemli zaaflar yaşadıklarını söyledi. 
     Ziya Doğan, Sakaryaspor deplasmanına 3 puan için gittiklerini belirterek, ''Rakip karşısında galip de gelebilirdik, yenilebilirdik de. Aslında organize pozisyonları bulan bizdik. Rakibe kişisel hatalardan pozisyon verdik. Onların pozisyonlarını biz hazırladık'' dedi. 
     Hala çok eksikleri bulunduğunu vurgulayan Doğan, şöyle konuştu 
     ''İkinci yarının ilk 4 haftasını en az kayıpla kapatıp, bu arada eksikleri gidermeye çalışacağız. Ligde kalma mücadelesi veren Sakaryaspor'dan o şartlarda puan almak bizim için teselli oldu. Çok net söylüyorum, galip de gelebilirdik, yenilebilirdik de. El Saka'nın cezası, Filip'in de takımdan ayrılması nedeniyle defansif zaaflar yaşadık. Elimizdeki oyuncularla bunu en kısa sürede gidereceğiz.'' Bu arada Gençlerbirliği futbolcuları, bu sabah laktak testinden geçti. 
     Kırmızı-siyahlılar, Beşiktaş maçı hazırlıklarına bugün yapacağı idmanla başlayacak. 
     
</TEXT>
</DOC>
