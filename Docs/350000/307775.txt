<DOC>
<DOCNO> 307775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/19/son/sondun38.html </URL>
<DATE> 2005/01/19/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
Seçimler için çalışan 2 Iraklı'nın öldürülme görüntüleri yayımlandı 
</HEADLINE>
<TEXT>

     El Kaide terör örgütüyle bağlantılı örgüt Ensar El Sünnet örgütü, Irak'ta 30 Ocak'ta yapılacak seçimlerin düzenlenmesinde bir Amerikan şirketine yardım etmekle suçladığı 2 Iraklının öldürülmesini gösteren video kaseti yayımladı. 
     AFP, Ensar El Sünnet örgütünün 2 Iraklının öldürüldüğüne ilişkin görüntülerin, örgütün internetteki sitesinde bir bildiriyle birlikte yayımladığını duyurdu. Bildiride, 2 Iraklının öldürülmesinin ''bir ders'' olduğu belirtildi. 
     Görüntülerde ise, sırtı kameraya dönük 2 Iraklının seçimlerde kullanılacak bir internet sistemini kurmak için Musul ve Erbil'e gittiklerini ''itiraf etmelerinden sonra'' kafalarına sıkılan kurşunla öldürüldüğü gösteriliyor. 
     Görüntülerde, 2 Iraklının ''Proactive'' adındaki bir Amerikalı şirket için çalıştığı anlaşılıyor. 
     Ensar El Sünnet örgütü, daha önceki açıklamalarında seçimler için çalışanları tehdit etmişti. 
     
</TEXT>
</DOC>
