<DOC>
<DOCNO> 336814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/astro/index.html </URL>
<DATE> 2005/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Özgür enerjiler 
</HEADLINE>
<TEXT>


Sabah ilk saatler zorlayıcı ve bulanık olsa da gün hızlı bir şekilde ilerlemeyle devam edebilir. Hevesli girişimler, özgürlük ve deneyim arzusu güne damgasını vuruyor. Geniş düşünmek bize çok şey kazandıracak.Koç'lar duygularının esiri olmamalı. Düşüncelerini gerçekleştirmek için çaba göstermeleri lazım. Boğa'lar alınganlık gösterirlerse bu gerginlik yaratabilir. Oysa evlilik ve ilişkiler açısından yaşanabilecek olumlu gelişmelere yakın durulmalı. İkizler günlük işler ve detay gerektiren konularla ilgilenmekteler. Yeni metotlar deneyerek verimli olabilecekler. Hiçbir işi şansa bırakmamaları lazım. Yengeç'ler için rahat şartlar söz konusu olsa da riske girmekten kaçınmalılar. Yaratıcı alanda değişiklikler uygulamaları onları başarılı kılabilir. Aslan'lar oldukça yoğun bir günde olacaklar. Yakın çevrelerindeki konularla ilgilenirken gün ortasında enerjilerini daha rahat kullanabilirler. Başak'lar yakınlarla ilgili konularla uğraşmak zorunda kalabilirler. Eğitim konuları ilgili girişimler öne çıkarken, kardeşlerle ilgili konular gündeme gelebilecek.Terazi'ler maddi konularda tutarlı hareket etmeli. Düşüncesizce davranışları onları zarara sokabilir. Önemli kararlarını aceleye getirmemeliler. Akrep'ler bugün de ön planda olacaklar. Fayda sağlayıcı yeni girişimler onlara güven veriyor. Kişisel planlarında acele etmemeleri gerekiyor. Yay'lar huzursuz bir gün geçirebilirler. Net düşünmeye çalışmalılar. Günün ilerleyen saatinde iyimserliklerini yeniden kazanacaklar. Oğlak'lar pozitif düşünceler içindeler. Bugün yeni projeleri üzerinde düşünmekle yetinip enerjilerini daha çok grup çalışmalarına yönelik kullanmaları en doğrusu. Kova'lar günlük işler ve sosyal hareketlilik içerisinde olmaktan memnunlar. Bazı düşüncelerinde gerçekçi olmalı ve ileriye dönük kararlarında risk içeren noktaları görmeliler. Balık'lar için değişik fırsatlar söz konusu. Yolculuklar öne çıkabilir. Sorumlulukların yerine getirilmesi pek kolay olmayabilir. 
</TEXT>
</DOC>
