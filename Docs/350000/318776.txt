<DOC>
<DOCNO> 318776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/26/yasam/yas15.html </URL>
<DATE> 2005/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>



VİETNAM 

Bu kuş gribi vakası hepsinden ciddi 
Vietnam'da 21 yaşındaki bir erkekte 'H5N1' tipi kuş gribi virüsü bulundu. Yüksek ateş, ciddi akciğer enfeksiyonu, nefes alma güçlüğü ve karaciğer yetmezliği belirtileri gösteren hasta, giderek kötüleşti ve solunum cihazına bağlandı. Ülkede 30 Aralık'tan beri 12 kişi kuş gribi hastalığından öldü, virüsü kapan 4 kişi ise tedavi sonucu iyileşti. 

HİNDİSTAN 

Hint polisine 'bıyık' parası 
DIŞ HABERLER 
Madhya Pradesh eyaleti yetkilileri, polis memurlarına bıyık bırakmaları karşılığında maaşları dışında her ay ekstra ödeme yapacak. Bhopal Bölge Polis Şefi Mayank Jain, "Polislerin halka daha otoriter bir görüntü sergilemesi için bu uygulama başlatıldı" dedi. 

İNGİLTERE 

Naklen şeytan çıkarma töreni 
DIŞ HABERLER 
İngiliz televizyonu Channel 4, önceki gün bir 'şeytan çıkarma töreni' yayımladı. Rahip Trevor Newport'un 'içine şeytan girdiğini' iddia eden Colin adlı adama yaptığı ayini, psikologlar, nörologlar, psikiyatrlar ve Müslüman din adamları da izledi. Beynin elektrik dalgalarını ölçen alete bağlı olan ve beyninin yan bölümünde hafif bir faaliyet gözlenen Colin, "Hayatıma şeytanlar girmişti, şimdi hepsinden kurtuldum" dedi. 

ABD 

Michael Jackson'ın başı yine dertte 
Michael Jackson, şimdi de hastanede kalp krizi geçirerek hayatını kaybeden Manuela Gomez Ruiz'in 74 ölümünden sorumlu tutuluyor. Ruiz'in ailesi, hastane yönetiminin grip teşhisiyle hastaneye kaldırılan Jackson'a "daha geniş" bir oda verebilmek için, yaşlı kadının yoğun bakımdan başka bir odaya nakledildiğini ve kadının iki kalp krizi daha geçirerek öldüğünü öne sürdü. 

ABD 

Hız tutkunlarına yakından takip 
ABD'de üretilen ve kullanılan, RS - 1000 adlı cihaz sayesinde, ebeveynler otomobil kullanan çocuklarının hız yapıp yapmadığını kontrol edebilecek. Cihaz, aracın hem bilgisayar ekranında harita üzerinde takip edilmesini sağlıyor, hem de uçaklardaki karakutu görevini yerine getiriyor. Aracı kullanan hız yaparsa, ekranın başında oturan, otomobil durduğu bir anda motoru bloke edebiliyor. 


</TEXT>
</DOC>
