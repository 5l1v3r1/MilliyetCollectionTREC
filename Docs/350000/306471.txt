<DOC>
<DOCNO> 306471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/14/son/soneko48.html </URL>
<DATE> 2005/01/14/ </DATE>
<TIME> 18.35 </TIME>
<AUTHOR>  </AUTHOR>
<HEADLINE>
Hisse senetleri haftalık bazda ortalama yüzde 4.17 değer kazandı 
</HEADLINE>
<TEXT>

     İMKB'de işlem gören hisse senetleri haftalık bazda ortalama yüzde 4.17 oranında değer kazandı. 
     İstanbul Menkul Kıymetler Borsası İMKB Bileşik Endeksi, haftanın ilk 4 günü boyunca gerçekleştirdiği çıkışla 26,000 puanı da geçererk yeni rekorlar kırdı. Cuma günü gerileyen endeks, haftalık bazda 1,054.43 puan artarak 25,308.25 puandan 26,362.68 puana yükseldi. 
     Geçen hafta, borsada hızlı bir çıkış yaşanırken, altın ve döviz türlerinde düşüşler oldu. 
     24 ayar külçe altının gram satış fiyatı haftalık bazda yüzde 1.86, Cumhuriyet altınının satış fiyatı da yüzde 2.34 oranında geriledi. Önceki Cuma günü 18.80 YTL olan 24 ayar külçe altının gram satış fiyatı 18.45 YTL'ye, 128.00 YTL olan Cumhuriyet altınının satış fiyatı da 125.00 YTL'ye indi. 
     Değerlendirmeye alınan tüm döviz birimleri gfeçen hafta YTL karşısında değer yitirdi. Bugün kapanışta Amerikan Doları'nın satış fiyatı haftalık bazda yüzde 1.75 oranında düşerek 1.3510 YTL'ye, Euro'nunki de yüzde 2.75 oranında düşerek 1.7700 YTL'ye geriledi. 
     Yatırım fonlarına katılma belgeleri geçen hafta ortalama yüzde 1.49 oranında artış kaydetti. 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki bono ve tahvillerin haftalık net getirileri ise yüzde 0.31 ile yüzde 0.41 arasında gerçekleşti. 
     Önde gelen ve değerlendirmeye alınan 10 kamu ve özel bankanın faiz oranlarına bakıldığında, mevduat faizinin haftalık net getirisi, bir yıllık mevduatta yüzde 0.36 ve 1 aylık mevduatta yüzde 0.33 oldu. 
     Önceki hafta sonunda ortalama faizleri yüzde 18.5 dolayında olan haftalık reponun net getirisi de yüzde 0.27 olarak gerçekleşti. 
     
</TEXT>
</DOC>
