<DOC>
<DOCNO> 323990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/16/son/sondun51.html </URL>
<DATE> 2005/03/16/ </DATE>
<TIME> 21.15 </TIME>
<AUTHOR>  </AUTHOR>
<HEADLINE>
Berlusconi "Irak'tan çekilmenin zamanı kesin değil" 
</HEADLINE>
<TEXT>

     İtalya Başbakanı Silvio Berlusconi, askerlerini Irak'tan çekme zamanının kesin olmadığını söyledi. 
     Berlusconi, Irak'taki askerlerin sayısının eylül ayından itibaren azaltılmasına başlanacağı yönündeki dünkü açıklamasının, kendi umudu olduğunu belirterek, ancak zamanın kesin olmadığını gerekli görülürse değiştirilebileceğini ifade etti. 
     Berlusconi, müttefiklerin karşı çıkması durumunda askerlerin Irak'tan çekilmeyeceğini belirterek, ''Çözüm müttefiklerle anlaşarak olmalı'' dedi. 
     İtalya Başbakanı, bu akşam Irak'taki İtalyan askerlerinin sayısının eylül ayından itibaren azaltılması isteğini ABD Başkanı George Bush'a iletmişti. 
     Berlusconi, görüşmede, asker sayısının azaltılmasının, bu ülkedeki güvenlik koşullarının iyileşmesi ve Irak hükümetiyle müttefiklerin tam mutabakatına bağlı olduğunu söylemişti. 
     
</TEXT>
</DOC>
