<DOC>
<DOCNO> 341258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/10/son/sonspo06.html </URL>
<DATE> 2005/05/10/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Şota'dan Fatih'e taş Attığı gollerin üçü penaltı... 
</HEADLINE>
<TEXT>

     Şota "Fatih Tekke şu ana kadar 28 gol attı ama bunların üçünün penaltıdan olduğunu unutmayın. Ben ise 25 golü penaltısız atmıştım." dedi. 
     
     Benim penaltı golüm yok’ 

     Trabzonspor’un 4 yıl formasını giyen ve herkesin sevgilisi haline gelen Şota, Fatih Tekke’yi içtenlikle kutladı. 1995-96 sezonunda 25 gol atarak Bordo - Mavili kulübün tarihine ismini altın harflerle yazdıran Gürcü futbolcu, Fatih Tekke şu ana kadar 28 gol attı ama bunların 3’ünün penaltıdan olduğunu unutmayın. Ben ise 25 golü penaltısız atmıştım. Yani şu anda eşitizö diye espri de yaptı. Tecrübeli oyuncu, sözlerini şöyle sürdürdü 
     
     Tüm golleri akıl ürünü’ 

     Şaka bir yana, Fatih gerçekten çok iyi bir futbolcu, aynı oranda da iyi bir golcü. Onun attığı golleri yakından takip ediyorum. Şunu açıkça belirtmeliyim ki, bir tane bile basit ve rahat golü yok. Hepsi aklın ürünü goller. Rekorumu kırması ise beni rencide etmez, tam aksine gururlandırır. Onun bu sezon 30 golü aşacağına ve Türkiye Ligi’nde gol kralı olacağına inanıyorum. Böyle bir durumda da mutluluğum ve gururum bir kat daha artar." 

     
</TEXT>
</DOC>
