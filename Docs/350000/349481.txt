<DOC>
<DOCNO> 349481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/06/son/sontur49.html </URL>
<DATE> 2005/06/06/ </DATE>
<TIME> 23.45 </TIME>
<AUTHOR>  </AUTHOR>
<HEADLINE>
Karşıyaka'da patlayan ses bombası sonucu bir polis yaralandı... 
</HEADLINE>
<TEXT>

     Karşıyaka’nın Bostanlı Semti’nde Hakimevi yakınlarına bırakılan ses bombası patladı, bir polis memuru hafif yaralandı. 
     Bostanlı Çarşısı yakınlarındaki Hakimevi civarında şüpheli paketi farkeden vatandaşlar, durumu burada görevli polis memuruna haber verdi. 
     Polis memuru, vatandaşları paketin etrafından uzaklaştırmaya çalıştığı sırada, içinde ses bombası olduğu kaydedilen paket patladı. 
     Elinden ve ayağından hafif yaralanan polis memuru, Karşıyaka Devlet Hastanesi’ndeki tedavisinin ardından taburcu edildi. 
     İzmir Emniyet Müdürü Halil Tataş olay yerine giderek, bilgi aldı. 
     
</TEXT>
</DOC>
