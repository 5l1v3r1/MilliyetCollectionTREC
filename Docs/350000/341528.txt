<DOC>
<DOCNO> 341528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/son/soneko35.html </URL>
<DATE> 2005/05/11/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
ABD'nin dış ticaret açığı sürpriz yaptı... 
</HEADLINE>
<TEXT>

     ABD’nin dış ticaretinde verdiği kronik açık, Mayıs ayında beklenmedik bir azalma gösterdi. 
     Konuyla ilgili hükümet açıklamasında, Mart ayında dış ticaret açığının bir önceki aya göre yüzde 9.2 oranında azalıp 55 milyar dolara indiği bildirildi. 
     Açıktaki azalış piyasalarda sürpriz etkisi yarattı. Piyasa uzmanları yüksek petrol fiyatlarının ve Çin’den gelen tekstil ithalatının etkisiyle Mart ayında dış ticaret açığının artış göstererek yeni bir rekor kıracağı tahmininde bulunuyordu. 
     Gerçekleşme rakamları ise söz konusu dönemde Çin’den yapılan tekstil ve konfeksiyon ithalatının beklenenenin tersine artış değil azalış gösterdiğini ortaya koydu. Söz konusu kalemlerin ithalatı Mart ayında Şubat’a göre yüzde 21 azalırken, Çin’den yapılan toplam ithalat da yüzde 4.4’lük bir azalışla 16.2 milyarda kaldı. 
     ABD’nin Mart ayı toplam ithalat rakamı ise bir önceki aya göre yüzde 2.5 gerileyip 157.2 milyar dolar oldu. 
     Böylece, ABD aylık bazda Mart ayında son 3 yılın en düşük ithalat ve dış ticaret açığı rakamlarını gördü. 
     Dış ticaret açığında Mart ayında kaydedilen beklenmedik düşüşte, aylık ihracatın tarihi bir rekor kırarak 102.2 milyar dolara yükselmesi de etkili oldu. 
     
</TEXT>
</DOC>
