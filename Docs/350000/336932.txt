<DOC>
<DOCNO> 336932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/son/sondun17.html </URL>
<DATE> 2005/04/26/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
İşkenceyi rapor etti, kovuldu 
</HEADLINE>
<TEXT>

     Los Angeles Times 

      ABD ordusunun Afganistan'da esirleri gizli yerlerde tutup kötü muamele ettiğini rapor eden BM müfettişi, işinden olurken, müfettişlik makamı da kaldırıldı. BM İnsan Hakları Komisyonu'nun esirlerin durumunu araştırmak üzere atadığı Mısır doğumlu Chicago'lu hukuk profesörü Şerif Bassiouni, bölgedeki bir yıllık çalışması sonrası raporunu sunduktan sonra kovuldu. 
     Kaide militanı oldukları iddiasıyla Afganistan'da tutulan esirlerle görüşmede ısrar ederek ABD ordusuna 'bela' olan Bassiouni, raporunda ülkede yaklaşık 1000 kişinin gözaltı merkezlerinde tutulduğu, insan hakları örgütlerinin buralara sokulmadığı ve ayrıca evlere zorla giren ABD askerlerinin insanlara kötü muamele ettiğini belirtmişti. ABD'li bir yetkili, Bassiouni'nin müfettişliğinin de bittiğini ve araştırmayı BM İnsan Hakları Yüksek Komiserliği'nin yürüteceğini söyledi. 
     
</TEXT>
</DOC>
