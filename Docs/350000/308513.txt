<DOC>
<DOCNO> 308513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/22/son/sontur37.html </URL>
<DATE> 2005/01/22/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Turiste bıçakla saldırınca vatandaşlarca dövülen kişiyi polis kurtardı 
</HEADLINE>
<TEXT>

     Antalya'da, bir turiste bıçakla saldırdığı iddia edilerek dövülen kişi, vatandaşların elinden polis tarafından güçlükle kurtarıldı. 
     E.Y, T.Ö. ve ismi belirlenemeyen bir kişi, Kalekapısı Saat Kulesi önünde Alman uyruklu Krumbeck Uwwe'yi durdurarak, tehdit etti. 
     Alman turistin önünü kestiği iddia edilen kişilerden E.Y'nin bıçak çekmesi üzerine, çevredeki vatandaşlar olaya müdahale etti. E.Y'nin elinden bıçağı alan vatandaşlar, E.Y'yi dövdüler. 
     Durumun bildirilmesi üzerine olay yerine gelen polis, E.Y'yi vatandaşların elinden güçlükle kurtardı. 
     Antalya Devlet Hastanesi'ne götürülerek tedavi edilen E.Y, daha sonra gözaltına alındı. Olaya karıştığı öne sürülen T.Ö. de polis ekiplerince yakalandı, kimliği belirlenemeyen üçüncü kişinin arandığı bildirildi. 
     
</TEXT>
</DOC>
