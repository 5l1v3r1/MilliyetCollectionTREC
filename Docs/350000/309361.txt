<DOC>
<DOCNO> 309361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/26/ekonomi/eko05.html </URL>
<DATE> 2005/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bank Ekspres de Neşter 2'lik 
</HEADLINE>
<TEXT>


Neşter 2 soruşturmasında, Bank Ekspres davasının Yargıtay sürecinde de h kimler üzerinde nüfuz kullanıldığı iddia ediliyor 

ANKARA Milliyet 

Bazı davaların yargı sürecini etkilemeye yönelik eylemlere ilişkin başlatılan 'Neşter2' soruşturmasında, Bank Ekspres davasının Yargıtay incelemesi sırasında da 'h kimler üzerinde nüfuz kullanıldığı' iddia ediliyor. Garanti Bankası Genel Müdür Yardımcısı Ali Can Verdi, bankanın eski avukatlarından Özgün Öztunç ile Gazi Üniversitesi Hukuk Fakültesi Öğretim Üyesi Prof. Dr. Attila Özer'in, 'nüfuz kullanma' iddiasıyla yargılandıkları davaya, Ankara 6. Asliye Ceza'da devam edildi. 
Davanın iddianamesinde, TMSF - Bank Ekspres - Garanti Bankası'nı ilgilendiren davada İstanbul 3. Ticaret Mahkemesi 'nde verilen kararının Yargıtay 4. Hukuk Dairesi'nce 30 Ekim 2003'te onandığı, Yargıtay'ın temyiz incelemesi sırasında sanıkların nüfuz kullandıkları iddia ediliyor. 

Yargıtay'a 100 bin dolar 
İddianamede, Yargıtay 4'üncü Hukuk Dairesi Başkanı'yla irtibatının bulunduğunu, kararın istenilen doğrultuda çıkmasını sağlayabileceğini belirterek, karşılığında da 100 bin doları Yargıtay görevlilerine verilmek üzere 195 bin dolar isteyen Prof. Özer'le Verdi'nin talimatı ile ilişki kurulduğu belirtiliyor. Karardan bir gün sonra kayıtları incelenen Özer'in de Garanti Bankası'ndan gelen 366 milyar 115 milyon lira karşılığında makbuz düzenlediği ifade ediliyor. 

Telefonları dinlendi Dosyaya sunulan deliller arasında yer alan telefon konuşmalarına göre Öztunç, 25 Eylül 2003'te Verdi'ye, "...Efendim şimdi, 4. Hukuk Dairesi ile ilgili olarak başkan tamamen okey... Güzel bir anlaşma yaptığıma inanıyorum" dedi. Verdi de, "süper" karşılığını verdi. 30 Ekim 2003'te ise Özer'le Öztunç arasında şu diyalog geçti 
Özer İş 15.30'da hallolacak. 
Öztunç Kesin mi hocam 
Özer Yüzde 99. O biri de Allah'a kalmış bir şey. Yalnız biz bu parayı nasıl ödeyeceğiz buna, üç buçukta ödememiz lazım. 
Öztunç 30 Ekim'de eşi ile yaptığı telefon görüşmesinde de, Korkmaz Yiğit'in davasının onandığı, üst düzey yöneticilerinden tebrik telefonu aldığını, bankaya 50 milyon dolar kazandırttığını kaydetti. 


</TEXT>
</DOC>
