<DOC>
<DOCNO> 331485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/08/son/sonsiy20.html </URL>
<DATE> 2005/04/08/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Yunanistan, Arınç'ın açıklamasını 'tatmin edici' buldu 
</HEADLINE>
<TEXT>

     Yunanistan Parlamentosu Başkanı Anna Psaruda-Benaki, TBMM Başkanı Bülent Arınç'ın yaptığı Türk-Yunan ilişkileri konusundaki açıklamanın tatmin edici olduğunu söyledi. 
     Psaruda-Benaki yaptığı açıklamada, ''casus belli'' kararının geri alınması gerektiğini, bu konunun taraflar arasında karşılıklı anlayış ve dostluk ortamında görüşülmüş olduğunu belirtti. 
     Arınç'ın açıklaması çerçevesinde yakın zamanda harekete geçilmesini dilediğini kaydeden Psaruda-Benaki, bu yaklaşımın iki parlamento arasındaki işbirliğini daha da geliştirmesinin şüphesiz olduğunu vurguladı. 
     Bülent Arınç, TBMM'nin 1995 yılında aldığı, ''Yunanistan'ın karasularını 12 mile çıkarmasının Türkiye için savaş nedeni casus belli sayılacağına'' ilişkin kararın, iki ülke arasında gelişen ilişkiler çerçevesinde gözden geçirilebileceğini belirtmişti. 
     
</TEXT>
</DOC>
