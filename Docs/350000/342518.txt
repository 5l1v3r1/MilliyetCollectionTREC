<DOC>
<DOCNO> 342518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/14/son/soneko12.html </URL>
<DATE> 2005/05/14/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Hazine haftaya 85 milyon dolar dış borç ödeyecek... 
</HEADLINE>
<TEXT>

     Hazine, gelecek hafta 84.5 milyon dolarlık dış borç ödemesinde bulunacak. Bu yılki toplam ödemeler 7.4 milyar doları aşacak. 
     Hazine’nin verilerine göre, gelecek haftaki ödemelerin en büyük bölümü salı günü yapılacak. 16 Mayıs Pazartesi günü 24.9 milyon dolar, 17 Mayıs Salı günü 51.7 milyon dolar, 18 
     Mayıs Çarşamba günü 0.6 milyon dolarlık dış borç ödeyecek olan Hazine, perşembe günü ise bayram nedeniyle ödeme yapmayacak. Cuma günü 7.3 milyon dolarlık ödeme gerçekleştirilecek. 
     Gelecek haftaki ödemenin yapılmasıyla birlikte Hazine’nin mayıs ayının ilk 20 günündeki toplam ödemeleri 2 milyar 188.9 milyon dolara ulaşacak. 
     Hazine’nin yılbaşından 20 Mayıs’a kadar olan dönemdeki toplam dış borç ödemelerinin tutarı ise 7 milyar 439.4 milyon dolara yükselecek. Ocak ayında 745.4 milyon dolar, şubatta 2 milyar 399.8 milyon dolarlık dış borç ödeyen Hazine, mart ayında 593.7 milyon dolar, nisan ayında ise 1 milyar 511.6 milyon dolarlık ödemede bulunmuştu. 

ANKA 
     
</TEXT>
</DOC>
