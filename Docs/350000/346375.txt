<DOC>
<DOCNO> 346375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/27/son/soneko49.html </URL>
<DATE> 2005/05/27/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Geçen hafta borsa kaybettirdi, döviz ve altın kazandırdı... 
</HEADLINE>
<TEXT>

     İMKB’de işlem gören hisse senetleri haftalık bazda ortalama yüzde 3.97 oranında değer yitirdi. 
     İstanbul Menkul Kıymetler Borsası İMKB Bileşik Endeksi, haftalık bazda 1,011.75 puan düşerek 25,464.89 puandan 24,4.14 puana geriledi. 
     Geçen hafta, altın ve dövizde artışlar yaşandı. 
     24 ayar külçe altının gram satış fiyatı haftalık bazda yüzde 0.27 
     artarken, Cumhuriyet altınının satış fiyatı değişmedi. 
     Önceki hafta sonu 18.55 YTL olan 24 ayar külçe altının gram satış fiyatı 18.60 YTL’ye çıkarken, 125.00 YTL olan Cumhuriyet altınının satış fiyatı aynı kaldı. 
     Geçen hafta YTL karşısında tüm döviz türleri değer kazandı. 
     Kapanışta bugün Amerikan Doları’nın satış fiyatı haftalık bazda yüzde 0.44 oranında artarak 1.3770 YTL’ye, Avro’nunki yüzde 0.12 oranında artarak 1.7260 YTL’ye çıktı. 
     Yatırım fonlarına katılma belgeleri geçen hafta ortalama yüzde 0.47 oranında düşüş kaydetti. A tipi endeks haftalık bazda yüzde 
     2.90 gerilerken, B tipi endeks yüzde 0.10 arttı. 
     İMKB Tahvil ve Bono Piyasası’nda, ağırlıklı ortalamalara göre çeşitli vadelerdeki bono ve tahvillerin haftalık net getirileri ise yüzde 0.24 ile yüzde 0.35 arasında gerçekleşti. 
     Önde gelen ve değerlendirmeye alınan 10 kamu ve özel bankanın faiz oranlarına bakıldığında, mevduat faizinin haftalık net getirisi, bir yıllık mevduatta yüzde 0.28 ve 1 aylık mevduatta yüzde 0.26 oldu. 
     Önceki hafta sonunda ortalama faizleri yüzde 14.7 dolayında olan haftalık reponun net getirisi de yüzde 0.21 olarak gerçekleşti. 
     
</TEXT>
</DOC>
