<DOC>
<DOCNO> 337934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/ekonomi/eko05.html </URL>
<DATE> 2005/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Mescid - i Aksa'ya Türk rötuşu 
</HEADLINE>
<TEXT>


Mescid - i Aksa'nın Türkiye tarafından restorasyonu gündemde. Başbakan,İsrail gezisinde konuyu gündeme getirecek 

Ahmet Erhan Çelik - Ankara 

Türk - İsrail ve Filistinli işadamlarını bir araya getiren Ankara Forumu' nda Hz. Süleyman tarafından Kudüs'te inşa edilen ve Hz. Muhammed'in 'miraç mek nı' olan Mescid-i Aksa'nın Türkiye tarafından restore edilmesi gündeme geldi. Başbakan Erdoğan'ın konuyu, 1 - 2 Mayıs'ta İsrail'e yapacağı resmi ziyarette dile getireceği öğrenildi. 
İsrail ve Filistin çatışmasında simgesel önem taşıyan Mescid - i Aksa'nın restorasyon işini Türkiye Odalar ve Borsalar Birliği'nin TOBB üstlenebileceği belirtildi. Filistin Ticaret, Sanayi ve Tarım Odaları Federasyonu Başkanı Ahmet Hashem Elzogheir'in "Mescid - i Aksa'nın restorasyonu başka türlü yapılamayacak" dediği kaydedildi. 

Ankara Forumu 
TOBB Başkanı Rifat Hisarcıklıoğlu ise dün Filistin - İsrail resmi işadamı heyetleriyle birlikte düzenlediği toplantıda, 3 ülke arasındaki ticari ve ekonomik ilişkilerin geliştirilmesi için 'Ankara Forumu' adı altında kurumsal yapılanmaya gidileceğini açıkladı. Hisarcıklıoğlu 'tarihi' diye nitelediği Ankara Forumu'nun bizzat Erdoğan tarafından desteklendiğini ifade etti. 
Hisarcıklıoğlu, Gazze havalimanının yapımına Türklerin katkısının olup olmayacağına ilişkin bir soru üzerine bu konunun Erdoğan'ın ziyareti sırasında gündeme geleceğini söyledi. 
Elzogheir ise Türkiye'den "Filistin'in haklarını korumaya yönelik çabaları desteklemesini istediklerini" kaydetti. 
İsrail Ekonomi Kuruluşları Başkanı Shraga Brosh da 'kardeşim' diye ifade ettiği Elzogheir başkanlığındaki Filistin heyetiyle bir araya gelmekten çok mutlu olduğunu söyledi. Brosh, "Filistin'in korunması gereken hakları olduğunu siz de düşünüyor musunuz" yönündeki soruya, "Ben politikacı olmaya hazır değilim, cevap vermeyeceğim. Ama gidin Filistin'i görün, bu insanların bu güzel yerde yaşamaya hakları olduğunu göreceksiniz" yanıtını verdi. 


</TEXT>
</DOC>
