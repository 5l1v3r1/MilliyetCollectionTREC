<DOC>
<DOCNO> 318471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/25/son/sondun13.html </URL>
<DATE> 2005/02/25/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Ermeniler, Avrupa Adalet Divanı'nda hüsrana uğradı 
</HEADLINE>
<TEXT>

     ANKA DIŞ 

Ermeniler, Türkiye'nin "Soykırım"ı tanımadan AB adayı olarak kabul edilmesinin AB hukukunun ihlali olduğu gerekçesiyle Avrupa Adalet Divanı'nda açtıkları davayı kaybettiler. 
     ABHaber.com'a göre göre, Merkezi Fransa'ın Marsilya kentinde bulunan Avrupa-Ermeni Derneği, Avrupa Adalet Divanı'nda AB kuruluşlarına karşı açtığı davada haksız bulundu. 
     Avrupa-Ermeni derneği, mahkemede Türkiye'nin 1915 soykırımını tanımadan aday ülke olarak tanınmasının, AB hukukunun ihlalı olduğunu iddia etmişti. Davacılar, sözde soykırımın, AB kurumu olan Avrupa Parlamentosu'nda karara bağlandığını belirterek AB'nin karar organı Konsey'in de bu yönde adım atması gerektiğini savunmuşlardı. 
     Belçikalı ünlü AB hukuku hakimi, Belçika Leuven Üniversitesi öğretim üyesi Prof.Dr. Koen Lanaerts başkanlığındaki, Avrupa Adalet Divanı'nın 4. dairesinin verdiği kararda 1987'de alınan AP "kararının siyasi nitelik taşıdığı, hukuki alanda hiçbir geçerliliği olmadığı" vurgulandı. 
     Lüksemburg'daki Avrupa Adalet Divanı'nın 29 Ekim 2004'de aldığı kararın, diğer davalara örnek oluşturacağı belirtiliyor. 
     Bu arada, mahkeme, talebi reddettikten sonra dava açan tarafa mahkeme masraflarının da ödenmesi kararını verdi. 

     
</TEXT>
</DOC>
