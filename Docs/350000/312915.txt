<DOC>
<DOCNO> 312915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/06/son/sonspo21.html </URL>
<DATE> 2005/02/06/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Maça bomba ihbarı asılsız çıktı 
</HEADLINE>
<TEXT>

     İkinci Futbol Ligi A Kategorisi'nde Adanaspor ile Mardinspor karşılaşması sırasında yapılan bomba ihbarının, asılsız olduğu anlaşıldı. 
     5 Ocak Stadı'nda Adanaspor ve Mardinspor arasında yapılan karşılaşma, telefonla yapılan ihbar üzerine, 81'inci dakikada polisin uyarısı ile orta hakem Derya Ahmet Kocabaş tarafından durduruldu. 
     Stadyum görevlilerinin anonsla uyarıda bulunduğu seyirciler, kısa sürede dışarı çıkarıldı. Güvenlik güçleri, kapalı tribündeki koltuk altları ve localarda, köpeklerle arama yaptı. 
     Yapılan aramalarda herhangi bir şüpheli durumla karşılaşılmayınca, Adanaspor'un 3-1 önde olduğu maçın kalan bölümü, 35 dakika sonra yeniden başladı. Stadyum dışında bekleyen bazı taraftarlar da tekrar tribünlere gelerek karşılaşmanın kalan bölümünü izledi. 
     Emniyet Müdürlüğü yetkilileri, 155 Polis İmdat telefonuna asılsız ihbarda bulunan kişinin tespit edilmesine çalışıldığını bildirdi. 
     
     ADANASPOR 3 - MARDİNSPOR 1 

     İkinci Futbol Ligi A Katgorisi'nde Adanaspor, sahasında Mardinspor'u 3-1 yendi. 
     5 Ocak Stadı'nda yapılan karşılaşmaya bomba ihbarı nedeniyle 81. dakikada 35 dakika ara verildi ve stat boşaltıldı. 
     Tribünlerde yapılan aramalarda herhangi bir şüpheli duruma rastlanılmadı. Seyircilerin yeniden stata alınmasının ardından devam eden maçı Adanaspor 3-1 kazandı. 
     
     KÜNYE 

     

Stat 5 Ocak. Hakemler Derya Ahmet Kocabaş xx, Cemal Bingül xx, Erkan Akbulut xx. Adanaspor Atilla xx, Ertan xxx, Aytek xxx, Rahim xx, Hakan xxx, Ümit Erbay xx Dk. 70 Zeynel , Özgür xx Dk. 85 Emre , Burak xxx, Ümit Ozan xx, İlhan xx Dk. 81 Taşkın x , Sancak xx. Mardinspor Erdal xx, Ogün xx Dk. 46 Remzi xx , Erman xx, Cevat xx, Tanju x Dk. 81 Adem , Osman xx, Can x, Cem xx, Sehmus x, Şafak xx, Bekir xx Dk. 66 Tolga xx . Goller Dk. 2 ve 53 Hakan, Dk. 64 Ümit Ozan, Dk 74 Can penaltıdan . Sarı Kartlar Dk. 34 İlhan, Dk. 72 Aytek, Dk. 76 Zeynal Abidin, Dk. 89 Atilla Adanaspor , Dk. 72 Sehmus, Dk. 86 Remzi, 89 Osman Mardinspor .      

     
</TEXT>
</DOC>
