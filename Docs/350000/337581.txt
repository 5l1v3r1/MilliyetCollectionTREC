<DOC>
<DOCNO> 337581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/guncel/gun01.html </URL>
<DATE> 2005/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadın öğretmen atağı 
</HEADLINE>
<TEXT>


Milli Eğitim Bakanı Çelik, yayımladığı genelgede YİBO'larda zorunlu olmadıkça asker ve stajyer öğretmen görevlendirilmemesini istedi. Genelgede, "Kadronun yarısı kadın öğretmen olmalı" denildi 

Bahar Atakan - Ankara 

Milli Eğitim Bakanı Hüseyin Çelik, yatılı ilköğretim bölge okulları YİBO ile pansiyonlu ilköğretim okullarında PİO zorunlu olmadıkça stajyer ve asker öğretmen görevlendirilmemesini istedi. 
Çelik, okul bulunmayan yerleşim birimlerinde yoksul çocukların eğitiminde önemli işleve sahip YİBO ve PİO'lara yönelik yayımladığı genelgede, öğrencilerin 24 saatini okulda geçirdiğini, kişilik ve kimlik gelişimleriyle nitelikli eğitim alabilmelerine imk n sağlanması için bazı önlemler alınması gerektiğini kaydetti. Genelgede yer alan düzenlemeler şöyle 

Taşıma merkezi olmasın 
Öğretmen atamalarında, bu okullara öncelik verilecek. Özellikle kadronun yarıya yakınının kadın öğretmen olması sağlanacak.Zorunlu olmadıkça stajyer ve asker öğretmen görevlendirilmeyecek.Taşımalı eğitim, YİBO ve PİO'larda kalan yatılı öğrencileri olumsuz etkiliyor. Bu nedenle zorunlu olmadıkça bu okullar "taşıma merkezi okul" kapsamına alınmayacak.Öğrencilerin yer aldığı sosyal ve kültürel etkinlikler artırılacak. İl ve ilçe yöneticileri etkinliklere mutlaka katılacak. 

Küçükler zemin kata 
Bakanlık, ilköğretim 1 - 5. sınıf öğrencilerinin okula gelip giderken, dersliklere girip çıkarken, teneffüslerde, ortak kullanım alanlarında 6 - 8. sınıf öğrencilerinin baskısına maruz kaldıkları yönündeki şik yetler üzerine de genelge yayımladı. 1 - 4. sınıfların aynı devrede öğrenimlerini sürdürmelerinin istendiği genelgede, "Normal öğretim yapan ilköğretim okullarında, 1 - 4. sınıf öğrencilerinin dersliklerinin zemin veya birinci kattan itibaren yerleştirilmeleri, 5 - 8. sınıf öğrencilerinin diğer katlarda öğrenim görmeleri uygun görülmektedir" denildi. 
Genelgede ayrıca öğretmenlerin yaşanabilecek olumsuzlukların önlenmesi için nöbetlerini amacına uygun tutması istendi. 


</TEXT>
</DOC>
