<DOC>
<DOCNO> 319083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/27/son/sontur07.html </URL>
<DATE> 2005/02/27/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Çanakkale... Şiddetli lodos deniz ulaşımını olumsuz etkiliyor... 
</HEADLINE>
<TEXT>

     Çanakkale Boğazı'nda etkili olan lodos, deniz ulaşımını olumsuz yönde etkiliyor. 
     Türkiye Denizcilik İşletmeleri TDİ yetkililerinden edinilen bilgiye göre, saatteki hızı zaman zaman 80 kilometreye ulaşan lodos nedeniyle, Gökçeada-Kabatepe, Bozcaada-Geyikli ve Gelibolu-Lapseki arasındaki feribot seferleri durduruldu. 
     Yetkililer, Çanakkale Boğazı'nda deniz ulaşımının, Çanakkale-Eceabat arasındaki feribot seferleriyle sağlandığını kaydettiler. 
     
     ERDEK-MARMARA ADASI ARABALI VAPUR SEFERİ İPTAL EDİLDİ 

     Şiddetli lodos nedeniyle, Erdek-Marmara Adası arasındaki arabalı vapur seferi iptal edildi. 
     Avşa Belediye Başkanı Cevdet Çağlar, Erdek-Marmara Adası arasında saat 11.00'de yapılması gereken arabalı vapur seferinin, şiddetli lodos nedeniyle iptal edildiğini belirtti. 
     İlçede sabah saat 7.30'dan itibaren elektrik olmadığını belirten Çağlar, su motorları kanalıyla artezyen kuyularından temin edilen içme suyunun da elektriklerin kesik olması nedeniyle verilemediğini söyledi. 
     
</TEXT>
</DOC>
