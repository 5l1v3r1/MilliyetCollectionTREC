<DOC>
<DOCNO> 320749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/04/son/sonspo23.html </URL>
<DATE> 2005/03/04/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Trabzonspor'da Gökdeniz sevinci... 
</HEADLINE>
<TEXT>

     Türkiye Kupası çeyrek finalinde Gaziantepspor ile yapılan maçta sakatlanan Gökdeniz'in, hafta sonunda yine aynı takımla yapılacak lig karşılaşmasına büyük olasılıkla yetiştirileceği açıklandı. 
     Kulüp doktoru Mesut Çelebi, Gaziantepspor maçında sol ayak bileğine darbe alan Gökdeniz'in tedavisinin sürdüğünü belirterek, ''Gökdeniz'in ayağındaki şiş azaldı. Bu futbolcu, Gaziantepspor maçında büyük olasılıkla takımdaki yerini alacak'' dedi. 
     Çelebi, Erdinç ve İbrahim Ege'nin durumlarının ise Gökdeniz'e oranla daha ciddi olduğunu belirterek, ''Bu futbolcuların durumunu maç gününe kadar değerlendireceğiz'' diye konuştu. 
     
     ERDİNÇ'İN ŞANSIZLIĞI 

     Trabzonspor'un mevcut savunmasında en uzun süredir forma giyen Erdinç, ise maçların son dakikalarında sakatlıklar yaşadığını söyledi. 
     Erdinç, daha önce kolu ve burnunun kırıldığını ve takımından ayrı kaldığını belirterek, ''Şimde de ayağımda burkulma oldu. Şansızlıklar yaşıyorum. Ama şimdiki durumum diğerlerine oranla biraz daha iyi. Kendimi gün geçtikçe iyi hissediyorum. İnşallah maçta oynarım'' diye konuştu. 

     
</TEXT>
</DOC>
