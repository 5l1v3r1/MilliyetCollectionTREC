<DOC>
<DOCNO> 310193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/28/son/sondun33.html </URL>
<DATE> 2005/01/28/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Eşcinsellerin yürüyüşüne izin yok 
</HEADLINE>
<TEXT>

     Kudüs'te bu yaz yapılması planlanan ''Uluslararası Gay Yürüyüşü'', kentteki Müslüman, Hıristiyan ve Yahudi din adamlarını bir araya getirdi. 
     Üç dinden önde gelen dini liderler, böyle bir yürüyüşün kutsal kentte düzenlenmesini ''yüz karası'' olarak niteledi ve buna izin vermeyeceklerini belirtti. 
     İsrail'in Arutz Şeva ajansının haberine göre, eski Hamambaşı Mordehay Eliyahu, Kudüs Belediye Başkanı Uri Lupolianski'ye, yürüyüşün yapılmasına izin vermemesi çağrısında bulundu. 
     Müslüman dini liderlerin de yürüyüşü düzenleyenlere, uyarılarına kulak tıkayıp böyle bir teşebbüsleri olması halinde, ''hayatlarının tehlikeye gireceği'' tehdidinde bulundukları bildirildi. 
     Yürüyüş organizatörleri ise bu tehdit ve uyarıları pek ciddiye almadı. Organizatörlerden birinin, ''Bunu Roma'da, Vatikan'da da yaptık'' dediği ve yürüyüşün, ''planlandığı gibi Kudüs'te de yapılacağından emin olduğunu'' söylediği kaydedildi. 
     
</TEXT>
</DOC>
