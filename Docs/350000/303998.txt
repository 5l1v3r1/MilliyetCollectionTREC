<DOC>
<DOCNO> 303998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/06/son/sondun54.html </URL>
<DATE> 2005/01/06/ </DATE>
<TIME> 22.42 </TIME>
<AUTHOR>  </AUTHOR>
<HEADLINE>
İsrail'de Likud partisi ile İşçi partisi koalisyon anlaşması imzaladı 
</HEADLINE>
<TEXT>

     İsrail'de Başbakan Ariel Şaron'un Likud Partisi Birleşik Parti ile İşçi Partisi arasında koalisyon hükümeti için anlaşma imzalandı. 
     İsrail radyosunun haberine göre, Şaron'un Likud Partisi, uç dinsel parti Birleşik Tevrat Partisi ile koalisyon anlamasını imzalamasından hemen sonra da İşçi Partisi ile varılan anlaşmayı resmileştirdi. 
     Eski Dışişleri Bakanı ve Başbakan Peres, Filistin Ulusal Özerk Yönetimi'nin lideri, eski Devlet Başkanı Yaser Arafat ve İsrail Başbakanı İzak Rabin ile Oslo barışı temelini attığı için 1994 Nobel Barış Ödülü'nü paylaşmıştı. 
     Arafat'a ''Reis Devlet Başkanı '' olarak hitap eden ilk İsrail lideri olan Peres'in Başbakan Şaron ile koalisyona girmesi ve 120 sandalyeli Knesset'te parlamento çoğunluğu temin etmesi, Gazze Şeridi'nden çekilme planını kolaylaştıracak. 
     İsrail koalisyon hükümeti, İşçi Partisi ve Tevrat Partisi'nin de katılmasıyla, 120 sandalyeli parlamentoda, Şaron'un Likud Partisi'nin 40, İşçi Partisi'nin 21 ve Tevrat Partisi'nin 5 milletvekiliyle çoğunluğu elde ediyor. 
     
</TEXT>
</DOC>
