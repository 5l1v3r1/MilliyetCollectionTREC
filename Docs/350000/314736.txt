<DOC>
<DOCNO> 314736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/12/son/sontur08.html </URL>
<DATE> 2005/02/12/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Ukrayna uyruklu hayat kadını hepatit B taşıyıcısı çıktı... 
</HEADLINE>
<TEXT>

     Trabzon'da, para karşılığı fuhuş yaptığı belirtilen Ukrayna uyruklu hayat kadınının, hepatit B taşıyıcısı olduğu anlaşıldı. 
     Alınan bilgiye göre, Trabzon İl Jandarma Komutanlığı'na bağlı ekipler, Üniversite Mahallesi Devlet Karayolu'nda durumundan şüphelendikleri Ukrayna uyruklu Svıtlana C'yi 25 gözaltına aldı. 
     Svıtlana C.'nin jandarmadaki ifadesinde geçimini fuhuş yaparak temin ettiğini söylediği, bunun üzerine götürüldüğü Trabzon Doğum Hastanesi'nde yapılan testler sonucu hepatit B taşıyıcısı olduğunun belirlendiği kaydedildi. 
     Svıtlana C. sınırdışı edilmek üzere Trabzon Emniyet Müdürlüğü Yabancılar Şube Müdürlüğü ekiplerine teslim edildi. 
     Yetkililer, söz konusu kadınla ilişkiye girenlerin zaman geçirmeden ilgili sağlık kuruluşlarına müracaat etmeleri gerektiğini belirttiler. 
     
</TEXT>
</DOC>
