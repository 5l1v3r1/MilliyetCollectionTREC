<DOC>
<DOCNO> 329374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/01/son/sonspo20.html </URL>
<DATE> 2005/04/01/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Yıldırım Kimse suni gündem yaratarak bizi kaos ortamına çekemez 
</HEADLINE>
<TEXT>

     Fenerbahçe Kulübü Başkanı Aziz Yıldırım, camia olarak yollarında emin adımlarla yürüdüklerini belirterek, ''Kimse suni gündem yaratarak bizi kaos ortamına çekemez'' dedi. 
     Sarı-lacivertli kulübün aylık resmi yayın organı Fenerbahçe Dergisi'nin nisan sayısındaki yazısında, polemiklere girmek yerine gecelerini gündüze katarak çalışmalarını sürdürdüklerini belirten Yıldırım, şunları kaydetti 
     ''Biz camia olarak yolumuzda emin adımlarla yürüyoruz. Kimse suni gündem yaratarak bizi kaos ortamına çekemez. Fenerbahçe camiası sağduyusu, rengine olan tutkusu ve sezgisiyle oyuna gelmeyecek ve tuzağa düşmeyecektir. Fenerbahçe Kulübü Yönetim Kurulu olarak bizler, bu tür polemiklere girmek yerine, gecemizi gündüzümüze katarak çalışmalarımızı sürdürmekteyiz.'' 

     
</TEXT>
</DOC>
