<DOC>
<DOCNO> 329299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/01/son/soneko31.html </URL>
<DATE> 2005/04/01/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Rusya, Irak'ın borcunun yüzde 90'ını siliyor... 
</HEADLINE>
<TEXT>

     Rusya, Irak'ın yaklaşık 10.5 milyar dolarlık borcunun önemli bir kısmını silmeye hazırlanıyor. 
     Rusya Maliye Bakanlığı'ndan yapılan açıklamada, Irak'ın borçlarının net olarak belirlenmesi için çalışmaların sürdürüldüğü bildirildi. 
     Açıklamada, kesin rakamın ortaya çıkmasıyla, borcun ''yüzde 90'ından fazlasının'' silinmesi işleminin yıl sonuna doğru tamamlanacağı vurgulandı. 
     Irak'ın Rusya'ya olan borcunun, daha çok Sovyetler Birliği döneminden kalma olduğu da ifade edildi. 
     Rusya'nın borçları silerek, yeni Irak hükümetiyle petrol alanında işbirliğini artırmaya çalışması bekleniyor. 
     Daha çok batılı alacaklıları temsil eden Paris Kulübü, geçen yıl Kasım ayında Irak'ın 31 milyar dolarlık borcunun ''yüzde 80'ini'' silineceğini açıklamıştı. 
     
</TEXT>
</DOC>
