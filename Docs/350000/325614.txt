<DOC>
<DOCNO> 325614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/21/son/sonspo17.html </URL>
<DATE> 2005/03/21/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Gençlerbirliği, son dakikada gelen gole seviniyor 
</HEADLINE>
<TEXT>

     Gençlerbirliği Kulübü Basın Sözcüsü Muammer Akyüz, Konyaspor'u son dakika golüyle yenmelerini ''Bu kez son dakika şansı bize güldü'' diye değerlendirdi. 
     Basın sözcüsü Akyüz, yaptığı yazılı açıklamada, Konyaspor maçında son dakika golüyle gelen galibiyetin tüm camiayı mutlu ettiğini belirterek, ''Genelde uzatma dakikalarında yediğimiz gollerle puan kaybediyorduk. Bu sefer son dakika şansı bizim yüzümüze güldü'' dedi. 
     Geçen hafta sonu yapılan Fenerbahçe maçına da değinen Akyüz, ''Fenerbahçe maçını hakem hataları nedeniyle kaybettik. Futbolcular, bu maçın stresini atamadan Konyaspor maçına çıktı. Konyaspor gerek kadrosu, gerekse oynadığı futbolla ligin en zor ekiplerinden biri. Maçın zor geçeceğini biliyorduk. Maçı Konyaspor kazanabilirdi. Çıkış halinde olan takımımıza 3 puan iyi bir motivasyon sağlayacak'' diye konuştu. 
     
</TEXT>
</DOC>
