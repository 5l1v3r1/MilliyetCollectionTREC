<DOC>
<DOCNO> 318431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/25/yasam/ayas.html </URL>
<DATE> 2005/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Oscar adayı, şarapçı yaptı 
</HEADLINE>
<TEXT>


Türkiye'de de vizyona giren, Oscar adayı Sideways'te Miles Raymond karakterinin pino noir üzümünü anlattığı sahne öyle etkili oldu ki, ABD'de bu üzümden üretilen şarapların satışında yüzde 33 artış oldu 

KÜLTÜR SANAT SERVİSİ 

Alexandre Payne'in yazıp yönettiği, 5 dalda Oscar adayı olan "Sideways"in şarap meraklısı kahramanının çok sevdiği pinot noir üzümünden yapılan şaraplar, filmin vizyona girmesiyle yok satmaya başladı. Nielsen araştırma şirketi, şarabın satışında yüzde 33 artış kaydetti. Paul Giamatti'nin canlandırdığı Miles Raymond adlı karakter, filmde flört ettiği Maya En İyi Yardımcı Kadın Oyuncu Adayı Virginia Madsen adlı kadına pinot noir'ı "şehvetle" tarif ediyordu. Giamatti'nin bu tarifi sinema tarihinin unutulmaz tiradları arasına girdi 

'En unutulmaz lezzet' 
"Yetiştirilmesi zor bir üzüm. İnce derili, hassas. Özen gösterilmese de fışkıran cabernet gibi dayanıklı değil. Hayır, pinot özen ister. Aslında dünyanın az sayıdaki, belirli ücra köşesinde yetişebilir. Bunu ancak en sabırlı ve şefkatli üreticiler yapabilir. Ancak pinot'nun potansiyelini anlayacak kadar zaman harcayanlar onu tam tadına varılabilecek hale getirebilir. Ayrıca onun lezzetleri yeryüzünün en unutulmaz, en parlak, en şehvetli ve en eski lezzetleridir." 


</TEXT>
</DOC>
