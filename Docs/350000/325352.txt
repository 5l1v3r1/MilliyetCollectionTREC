<DOC>
<DOCNO> 325352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/20/son/sontur27.html </URL>
<DATE> 2005/03/20/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Kayığını kurtarmak isteyen öğretmen kayboldu... 
</HEADLINE>
<TEXT>

     Trabzon'da, kayalara doğru sürüklenen kayığını kurtarmak için denize atlayan öğretmen kayboldu. 
     Görgü tanıklarından alınan bilgiye göre, 2 kayığını birbirine bağlayarak Yenimahalle Mahallesi'ndeki eski Faroz balıkçı barınağından yeni barınağa geçirmeye çalışan Yunus Emre İlköğretim Okulu öğretmeni Necip Bektaş 51 , ipin kopması sonucu kayalara doğru sürüklenen kayığı almak için denize atladı. Bir süre dalgalarla mücadele eden Bektaş, denizde kayboldu. 
     Kayıklardan biri kayalara çarparak parçalandı, diğeri ise karaya oturdu. Karaya oturan kayık, vatandaşların getirdiği vinçle çıkarıldı. 
     Olay yerine gelen Sahil Güvenlik Grup Komutanlığı ile Trabzon Belediyesi itfaiye ekipleri, denizin aşırı dalgalı olması nedeniyle arama ve kurtarma çalışmasına başlayamadı. 
     
</TEXT>
</DOC>
