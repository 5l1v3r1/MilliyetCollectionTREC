<DOC>
<DOCNO> 321104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/05/son/sonyas03.html </URL>
<DATE> 2005/03/05/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Oscarlı "mütevazı" yıldız... 
</HEADLINE>
<TEXT>

     ''Milyonluk Bebek'' filminde yumrukları kuvvetli bir kadın boksörü canlandırarak Oscar ödülü kazanan Hilary Swank özel hayatında mütevazılığıyla göz dolduruyor. Sanatçı, koruma ve özel araç kullanmadığını, metroda halkla içiçe olmayı tercih ettiğini açıkladı. 
     Internetteki ''contact music'' sitesinin haberine göre, 2 Oscarlı oyuncu, New York metrosunun müdavimleri arasında yer alıyor. 
     ''En İyi Kadın Oyuncu'' dalında altın heykelciği kucaklayan sanatçı, ''Vatandaşların ilgisi de çok hoşuma gidiyor. Hayatım boyunca hep metroyu tercih ettim. Hem hızlı, hem de ucuz'' dedi. 
     İnsanları gözlemlemeden beyazperdede onları canlandırmanın mümkün olmadığını kaydeden Swank, ''Eğer insanlarla kontağımı kaybedersem nasıl işimi yapabilirim İnsanları görebileceğim en ideal yer metro. Onların nasıl gözlüklerini takıp çıkardıklarını, gazetelerini nasıl okuduklarını, iş çıkışında nasıl bitkin düşerek metrodaki koltuklarında dinlenmeye çalıştıklarını gözlemliyorum'' sözleriyle metroyu tercih nedenini anlattı. 
     Ünlü aktris Hilary Swank, 1999'da ''Boys Don't Cry-Erkekler Ağlamaz'' ve 2004'te ''Milyonluk Bebek-Million Dollar Baby'' filmlerindeki rolleriyle ''En İyi Kadın Oyuncu'' dalında Oscar ödülünü kazanmıştı. 
     
</TEXT>
</DOC>
