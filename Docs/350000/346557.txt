<DOC>
<DOCNO> 346557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/28/guncel/agun.html </URL>
<DATE> 2005/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte 'yasaklı kitap' listesi 
</HEADLINE>
<TEXT>


Türkiye'de 2000-2005 yılları arasında 284 kitap hakkında toplatma kararı verildi. Bu kitapların 47'sinin yasağı kalkarken, 237'sinin yasağının halen sürdüğü bildirildi 

Tolga Şardan - Ankara 

Milas'taki etkinlikte N zım Hikmet'in "Vatan Haini" adlı şiirini okuduğu gerekçesiyle Ç.C. adlı öğrencinin gözaltına alınmasıyla gündeme gelen "yasaklı kitaplar" listesinde halen 237 kitap yer alıyor. Türkiye'de 2000'in başından 26 Mayıs 2005'e kadar geçen sürede hakkında toplatma kararı verilen yasak kitapların sayısı 284 olarak belirlendi. Bu kitaplardan 47'sinin yasağının kalktığı, 237'sinin yasağının sürdüğü belirtildi. 

Cinsel içerikli kitaplar 
Yasaklı kitaplar arasında Abdullah Öcalan'ın 15 kitabının de yer aldığı, ancak bu kitaplardan "Partileşme Sorunları ve Görevlerimiz" adındaki 2003 basımı kitabın üzerindeki yasağın kaldırıldığı belirlendi. Yasakların büyük bölümü Ankara, İstanbul ve İzmir'deki çeşitli mahkemelerce konuldu. Yasak kapsamına bazı mizah dergileri ve cinsel içerikli kitapların yanı sıra bölücü, dinci ve yıkıcı yayınların girdiği göze çarparken, aralarında şunlar yer aldı 

Mizah dergisi de var 
Hüseyin Baybaşin'in "Bir Kürt işadamı H.Baybaşin", İmam Humeyni'nin "İslamda Devlet", Fethullah Gülen'in "Fasıldan Fasıla" adlı kitapları, Emine Şenlikoğlu"nun üç kitabı, Kemal Burkay'ın "PKK ne diyor, biz ne diyoruz", Mahir Kaynak'ın "Yel üfürdü, sel götürdü", mizahçı Murat Kürüz'ün "Kadın Erkek Faaliyet Raporu", Ankara Çetesinin Vatan Kurtarma Operasyonları Salman Yüksel , Hizb-ut Tahrir ve Hilafet Süha Taci Faruki , İslamda yönetim nizamı Takiyuddin Enneblani , Kıvrak Zeka Takiyuddin Enneblani , İslama davet Ahmet El-Mahmut , Gerçeğin dili ve eylemi Abdullah Öcalan , PKK Olağanüstü 7. Kongresi'ne sunulan politik rapor Abdullah Öcalan , Tarih günümüzde gizli ve biz tarihin başlangıcında gizliyiz Abdullah Öcalan , Ben kimin kurbanıyım Emine Şenlikoğlu , Burası Cezaevi Emine Şenlikoğlu , Barışa Doğru Roma Konuşmaları Abdullah Öcalan , Biz bu ülkenin nesmi oluyoruz Emine Şenlikoğlu , Lombak Fatih Solmaz-Bahadır Baruter , Elma Enis Batur , Özgürlük için Kürt yazıları Vedat Türkali , Porno Çev Kıvanç Güney , PKK'nın yeniden inşası, sorunlar ve görevlerimiz Mustafa Karasu-A.Haydar Tutan , Seks isyanları, toplumsal cinsiyet, başkaldırı ve Rock'n Roll Mehmet Küçük , Bütün yazılar Mahir Çayan Boran yayınları , Düş ve yaşam Yılmaz Odabaşı , Geçmişten günümüze Kürt kadını Mehmet Bayrak , Kürt müziği dansları ve şarkıları Mehmet Bayrak , Sürgün ve Kürtler Cem Doğan , Pontus Kültürü Ömer Asan , Yatak Odasında Felsefe Kerim Sadi , Travesti Pinokyo Sibel Torunoğlu , Sevimli Çocuk Lo Bıra Cihan Aydın , İslamın Hareket Metodu 2 Abdurrahman El Muhacir , Kasırga Taburu Mehmet Sebatlı . 

Yasakları kalkanlar 

Aynı dönemde yasağı kaldırılan eserlerden bazıları da şöyle Kim bu Fethullah Gülen Faik Bulut , PKK Tarihi idelojisi ve yönetimi Nihat Ali Özcan , Kemik Olgun ve Yetişkinlere Bir Roman Bedri Baykam , Korku Tapınağı Celal Başlangıç , Pazar Sevişgenleri Metin Üstündağ , Evlilik Rehberi Mustafa Gazel , Paradigmanın İflası Fikret Başkaya , İlahi Rahmet Pırıltıları Halis Kestane . 


</TEXT>
</DOC>
