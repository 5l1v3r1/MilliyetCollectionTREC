<DOC>
<DOCNO> 337587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/guncel/gun07.html </URL>
<DATE> 2005/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İç çamaşırlı mankene sansür 
</HEADLINE>
<TEXT>


RAMAZAN ÇETİN DHA 

Denizli'de bir iç giyim mağazasının tabelasındaki iç çamaşırlı manken resimleri, tepki üzerine k ğıtla kapatıldı. İzmir Aliağa'da bir iç giyim mağazasının "bikinili tabelası"na AKP'li kadınların tepki göstermesiyle yaşanan krizin yankıları dinmeden, benzer bir olay Denizli'de de yaşandı. Emin Aktaş, iç giyim mağazasının girişinin üzerine iç çamaşırlı iki mankenin fotoğrafının bulunduğu "Beste İç Giyim" yazılı tabela astı. Tabeladaki mankenler bazı kesimlerin tepkisini çekti. Mağaza sahiplerinin ifadesine göre, geçen hafta sakallı 2 kişi mağazaya gelerek tabelanın kaldırılmasını istedi. Aynı kişiler aynı hafta 2 kez daha mağazaya gelerek uyarılarını yineledi. Tehdit edilmediklerini söyleyen mağaza sahipleri, tepki almamak amacıyla 2 mankenin vücudunu k ğıt yapıştırarak kapattı. Mankenlerin sadece baş kısmı kaldı. 


</TEXT>
</DOC>
