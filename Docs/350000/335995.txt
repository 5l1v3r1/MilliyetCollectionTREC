<DOC>
<DOCNO> 335995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/22/son/sontur29.html </URL>
<DATE> 2005/04/22/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
'Öpüşme ve alkolden' rahatsız olan AKP'li başkan konuştu... 
</HEADLINE>
<TEXT>

     Afyonkarahisar Belediye Başkanı Abdullah Kaptan, 12 Mart tarihinde Antalya'daki yat gezisi sırasında yaşanan olayların, sadece alkol ve kaba davranışlardan rahatsız olması nedeniyle ortaya çıktığını söyledi. 
     Bir dizi ziyaret ve incelemelerde bulunmak için Almanya'nın Hamm Kenti'nde bulunan Kaptan, Antalya'da yaşanan olaylarda, başka unsurların ön plana çıkarıldığını belirterek, ''Yat gezisinde öpüşmelerden değil, aşırı alkol ve bize karşı yapılan kaba davranışlardan rahatsız oldum'' dedi. 
     Yaşanan olaylar hakkında AA muhabirine bilgi veren Kaptan, şöyle konuştu 
     ''Ege Belediyeler Birliği ile Akdeniz Belediyeler Birliği'nin toplantısına katılmak için gittiğim Antalya'da, arkadaşların da ısrarı üzerine bir yat turuna çıkmak istedik. Yat turu başladığından sonuna kadar aşırı müzik ve alkol tüketimi söz konusuydu. Kızım Şeyma'nın da yüksek ateşiyle geri dönmemiz gerektiğini söyledim. Kaptan tarafından bu isteğim geri çevrildi. Daha sakin ve rüzgarsız bir yere geçmek için kapalı bir yere girdik. Buradaki yüksek müzikten de oldukça rahatsız olduk. Durumu kaptana bildirdik ama tamamen kaba ve ters tepkiyle karşılandık. O sırada korumam devriye girerek, kaptanın alkollü olduğunu ve alkollü olarak yatı kullanamayacağını ikaz etti. Bana kimse karışamaz, ben bu yatı istediğim gibi kullarım cevabı geldi. Yat dönüşü durumu dilekçeyle yetkililere bildirdim. Yat gezisinde öpüşmelerden değil, aşırı alkol ve bize karşı yapılan kaba davranışlardan rahatsız oldum.'' 
     
</TEXT>
</DOC>
