<DOC>
<DOCNO> 304192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/07/ekonomi/eko04.html </URL>
<DATE> 2005/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bireyselde vergi avantajları arttı 
</HEADLINE>
<TEXT>


Brüt asgari ücretin 488 YTL'ye 488 milyon çıkarılmasıyla birlikte, 1 Temmuz'a kadar bireysel emeklilik üyelerinin ödediği katkı payının vergi indirimine tabi kısmı da 5.864 YTL'ye yükseldi 

Ayfer Yıldız 

Bireysel emeklilik üyeleri, ödedikleri katkı paylarını, maaşın yüzde 10'unu ve brüt asgari ücretin yıllık tutarını aşmamak koşuluyla gelir vergisi matrahından düşüyorlar. 
Asgari ücretin 1 Ocak'tan itibaren brüt 488.70 YTL 488 milyon 700 bin olarak belirlenmesiyle birlikte, 5 bin 328 YTL 5 milyar 328 milyon lira olan vergi avantajı 5 bin 864 5 milyar 864 milyon liraya YTL'ye çıktı. Yeni oranlar 1 Ocak'tan itibaren geçerli olacak. Temmuz ayından itibaren yeni asgari ücretin belirlenmesiyle birlikte, bireysel üyeleri de vergi indirimine tabi olan prim ödemelerini bu artışa göre yapacaklar. 

20 bin YTL 
Örneğin, 2 bin YTL maaşı olan bir kişi aylık 100 YTL'lik katkı payının tamamını gelir vergisi matrahından indirebilecek. Çünkü, katkı payı olarak ödediği 100 YTL, aylık brüt ücretin yüzde 10'u olan 200 YTL'yi aşmıyor. 
Yıllık beyannameye tabi olan bir mükellefin ise 2005 yılı için vergi matrahından indirim konusu yapabileceği oranlar şöyle 20 bin YTL gelir beyan eden bu kişinin, yıllık 2 bin YTL ödeme yaptığını varsaydığımızda, bu kişi 2 bin YTL'nin tamamını gelir vergisi matrahından düşebilecek. 
Çünkü, ödediği 2 bin YTL'lik katkı payı beyan edilen gelirin yüzde 10'u olan 2 bin YTL'yi aşmıyor, ayrıca asgari ücretin yıllık tutarından da düşük. 

Daha da artmalı 
Anadolu Hayat Emeklilik Genel Müdürü Mustafa Su, dünyadaki bir çok ülkede olduğu gibi Türkiye'de de bireysel emeklilik sistemine en büyük ivmeyi, sistemi kendilerine en uygun şekilde insan kaynakları politikalarının bir parçası haline getirecek kurumların kazandıracağını belirtti. 
Bireysel emeklilik sistemine gerek bireysel, gerek kurumsal katılımın yaygınlaşması için sektörle işbirliği içinde başlatılan reformların sürdürülmesi gerektiğini dile getiren Su, şöyle devam etti 
"Bu noktada bireysel emeklilik sistemine daha çok önem verilmesi gerekiyor, vergi avantajının artırılması, sistemdeki grup emeklilik planları gibi bazı konulardaki mevzuat eksikliğinin giderilmesi önemli. 
Somut örnek verecek olursak, bireysel emeklilik sisteminde vergi indirimi yapılan tutar asgari ücretle ve aylık brüt ücretin yüde 10'u ile sınırlı. Sistemin belirli bir büyüklüğe ulaşması için bu oranın yükseltilmesi gerekiyor. Bu oranların iki katına çıkarılması ise Bakanlar Kurulu'na bırakılmış durumda. bu konuda sektör olarak oranların artırılmasında ısrarlarımız devam ediyor." 

Yeni asgari ücret ile vergi teşvik oranı Beyan edilen gelir 20 bin YTL Ödenen katkı payı 2 bin YTL Asgari ücretin yıllık tutarı 5 bin 864 YTL Gelirin yüzde 10'u 2 bin YTL İndirime tabi katkı payı oranı 5 bin 864 YTL 
Bireysel üyesinin yıl ödediği 2 bin YTL'nin tamamı vergi matrahından indirebilir. Çünkü, ödenen 2 bin YTL yıllık gelirin yüzde 10'unu aşmıyor ve asgari ücretin yıllık tutarından düşüktür. 


</TEXT>
</DOC>
