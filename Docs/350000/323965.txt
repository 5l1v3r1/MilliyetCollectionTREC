<DOC>
<DOCNO> 323965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/16/son/sondun26.html </URL>
<DATE> 2005/03/16/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Dünyanın en iyi on şehri 
</HEADLINE>
<TEXT>

     GÜVEN ÖZALP Brüksel 

      Batı Avrupa şehirleri yaşam kalitesi açısından dünyanın en iyi 50 şehri sıralamasında üst sıraları kimseye kaptırmadı. Yayımlanan bir rapora göre 50 en iyi şehir arasında 25 Batı Avrupa şehri yer alırken ilk on sıradan sekizi de bu şehirlerden oluştu. 
     Mercer adlı insan kaynakları danışmanlık şirketi tarafından yayımlanan "Dünya Çapında Yaşam Kalitesi" başlıklı raporda yaşam kriteri olarak politik ve sosyal ortamdan çevreye, güvenlikten kamu hizmetlerine kadar yayılan çeşitli kriterler göz önüne alınıyor. Bir şehirdeki yaşam kalitesini 39 unsurda değerlendirme yaparak belirleyen raporun verilerine göre Londra ve Paris gibi dünya çapında tanınan Batı Avrupa şehirleri özellikle suç oranları nedeniyle alt sıralarda yer aldı. Roma ve Atina gibi şehirlerin de listeye giremediği "Top 50"de Türkiye'den de hiçbir şehir yer almadı. 
     Rapora göre 39 alanda yapılan değerlendirme sonucu yaşam standardı en yüksek olan ilk 10 şehir şu şekilde sıralandı 
     1-Cenevre, İsviçre 
     2-Zürih, İsviçre 
     3-Vancouver, Kanada 
     4-Viyana, Avusturya 
     5-Frankfurt, Almanya 
     6-Münih, Almanya 
     7-Düsseldorf, Almanya 
     8-Auckland, Yeni Zelanda 
     9-Bern, İsviçre 
     10-Kopenhag, Danimarka 
     
</TEXT>
</DOC>
