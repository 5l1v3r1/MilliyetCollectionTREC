<DOC>
<DOCNO> 348138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/02/yazar/pulur.html </URL>
<DATE> 2005/06/02/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Buna "tecahül" denir... 
</HEADLINE>
<TEXT>


OSMANLICADA "tecahül" diye bir kelime vardır kökü Arapçadır, "Cahil gibi görünme, bilmemezlikten gelme" anlamındadır. 
Böyle davrananlara da "tecahül-k r" denir, yani bilmemezlikten gelen... 
Bunu edebi eserlerde yapanlara da "Tecahül-i arifane yapıyor" denir. 
Sözlük bunun için "Bilinen bir şeyi, edebi bir nükte ile bilinmiyormuş veya başka türlü biliyormuş gibi gösterme sanatı" der. 

DİYECEKSİNİZ ki "Çok mu lazım bize, Arapça bir kelimenin anlamı " 
Evet, lazım, çünkü Fransa'daki referandumdan "Hayır " çıkınca, başta Dışişleri Bakanı Abdullah Gül, Başbakan Erdoğan "Mühim değil " havasına girdiler 
"Mühim değil, Fransa'nın hayırı bize ne yazar " 
Oysa çoğu ne yazacağını biliyor ama, "tecahül-i arifane"den geliyorlar, birtakım da bahaneler sıralayarak 
"Hayır oyları yüzde on dörtmüş " 
"Hayır sıralamasında Türkiye beşinci sıradaymış " 

BE muhteremler Bilmezmiş, anlamazmış gibi görünüp "tecahülat" yapmayın, adamlar bizi istemiyorlar, bunu siz de biliyorsunuz da söylemeye diliniz varmıyor... 

BAZILARI da diyecekler ki, "Ne yani, Fransızlar istemedi diye Avrupa'ya girmeyecek miyiz " 
Elbette girmeliyiz, ama adam gibi girmeliyiz. Hukukumuzu, egemenliğimizi, bağımsızlığımızı sildirerek girmemeliyiz. 
"Hayır " diyen Fransızların, hayırlarının bir nedeni de bunlar değil mi 
Prof. Anıl Çeçen geçen gün "Kanal Türk" televizyonunda Fransa'daki "Hayır " oylarını değerlendirirken "Fransız Derin Devleti"nden söz etti, onların da AB'ye karşı çıktıklarını söyledi. 
Kim bunlar acaba 
Jakobenler olmasın 
Türkiye'deki her siyasi ve sosyal olayda "Jakoben marifeti" arayanlar, bundan pek memnun olmazlar. 

"TECAHÜL-i arifane"den gelenler yalnız bunlar değil ki 
Ya AKP iktidara geldiğinden beri "Değiştiler, değiştiler " diyenler, AKP'dekilerin değişmediğini bilmezler mi 
Elbette bilirler, ama bilmezlikten gelirler. 
Lakin, ceplerinde sanki onların vek leti varmış gibi "Değiştiler" garantisi verenleri, yine AKP'liler tekzip eder, hem de kaçıncı defa... 
En son, kaçak Kuran kurslarını cezadan kurtardılar, arkadan çocuklara derslerde namazı, aptesi gösterecekler, sonra da camilere götürüp tatbikat yaptıracaklar. 

YA AKP'li İrfan Gündüz'ün kaçak kursları savunma gerekçesi 
"Terörist yetiştirenler kapatılacaksa Ankara Siyasal Bilgiler Fakültesi, İstanbul Teknik Üniversitesi, Ortadoğu Teknik Üniversitesi kapatılmalıydı." 
Nasıl beyler, beğendiniz mi 
"Değiştiler" diye kefil olduklarınız bunlar... 
H l "tecahül-i arifane"den gelecek misiniz 
Ya da, "Biz bunları bilmiyorduk " diyecek misiniz 



</TEXT>
</DOC>
