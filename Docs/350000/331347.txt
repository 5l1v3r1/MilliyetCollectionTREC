<DOC>
<DOCNO> 331347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/08/yazar/pulur.html </URL>
<DATE> 2005/04/08/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Avukatın tek amacı dava kazanmak mı 
</HEADLINE>
<TEXT>


BU hafta İstanbul Barosu'nun 127. kuruluş yıldönümü kutlanırken "Avukatlar Günü" nedeniyle etkinlikler yapıldı, panellerde, açık oturumlarda, uluslararası toplantılarda avukatların sorunları tartışıldı. 
Keşke bunlardan birine avukat Ergün Savaş da katılsaydı... 
Katılsa ne olacaktı 
Mesela bir anısıyla lafa başlardı. 
Bir dişçi kalfası ona sormuştu 
"Senin branşın ne 
"Avukatın branşı olmaz, ben dava seçmem, ama müvekkil seçerim." 
Dişçi kalfasına göre, avukatın tek hedefi olmalıydı 
"Aldığı davayı kazanmalıydı " 
Ve ekliyordu 
"Eğer avukat davadan bir milyar alıyorsa, üç milyar alsın, davayı kazansın " 

ERGÜN Savaş'ın dişçi kalfasına "Avukatın görevi dava kazanmak değildir, hukuki bir sorunu olan kişiye hukuki yardımda bulunmaktır. Bunun karşılığında maktu ve peşin bir ücret alır" diyecek hali yoktu, zaten deseydi anlatabilir miydi 
Zaten pazarlığın kuralı konmuştu 
"Davayı alırsan, ücretinin yarısını peşin öderim, yarısını da davayı kazanırsan öderim." 
Ya dava kaybedilmişse 
Avuçlarını yalarsın 

EĞER, o toplantılardan birine katılsaydı Ergün Savaş şu örnekleri de verebilirdi 
"Futbolcu parasını peşin alıyor, lig sonunda takım istenilen yere gelmemişse, transfer parasının yarısı kesiliyor mu 
Doktora gidiyorsun, bakıyor, dinliyor, ilaç yazıyor, diyelim hastalık devam etti, başka doktora gittiniz, onun teşhisi, tedavisi sonuç verdi, birinci doktordan vizite ücreti geri alınıyor mu 
Büyük holdinglerin yüksek ücretli yöneticileri, holding k r edince prim alıyorlar, zarar edince aldıkları ücretin yarısı kesiliyor mu " 

BİR de "Avukatım beni sattı " iftirası var. 
Ergün Savaş 45 yaşında, 18 yıllık bir avukat, o toplantıya katılsaydı şöyle diyecekti 
"Davasını kaybetmiş vatandaşlar arasında mikrofon dolaştırın, ya avukatı davasını iyi takip etmemiştir, ya da avukatı onu satmıştır. Bunca senelik avukatım, küfür yedim, tehdit edildim, dayakla karşılaştım, ama kimse bana müvekkilimi satmak için rüşvet teklif etmedi. Keşke etse de fiyatımızı bilsek, bakalım ne kadar edermişiz " 

BİR de danışma sorunu var. 
Adam doktora gidiyor, derdini anlatıyor, vizite ücretini ödüyor. 
Ama avukata geliyor, davasını anlatıyor, danışma ücreti denilince aklı karışıyor. 
Oysa Barolar Birliği, danışma ücreti 100 YTL demiş, Ergün Savaş 2004 yılında ancak iki kişiden danışma ücreti alabilmiş... 
Ona danışmak için gelen eş dost, hısım, akraba, kanka, ahbapların çoğu ücreti duyunca selamı sabahı kesmişler. 



</TEXT>
</DOC>
