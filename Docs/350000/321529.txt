<DOC>
<DOCNO> 321529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/07/son/sonsiy26.html </URL>
<DATE> 2005/03/07/ </DATE>
<TIME> 21.25 </TIME>
<AUTHOR>  </AUTHOR>
<HEADLINE>
Milli eğitim bakanı Çelik, Washington'da... 
</HEADLINE>
<TEXT>

     ABD Eğitim Bakanlığı'nın davetiyle Washington'da bulunan Milli Eğitim Bakanı Hüseyin Çelik, ABD'nin eğitim ve kültür işlerinden sorumlu Dışişleri Bakan Yardımcısı Patricia Harrison'la biraraya geldi. 
     Çelik, bu görüşmenin ardından, ABD'nin Avrupa ve Avrasya işlerinden sorumlu Dışişleri Bakan yardımcılığında görevli Laura Kennedy ile de bir görüşme yaptı. 
     Dışişleri Bakanlığı'nda Harrison tarafından verilen öğle yemeğine katılan Çelik, Dışişleri Bakanlığı'nın akademik programlardan sorumlu yetkilileri Thomas Farrell ve Thomas Haran ile de biraraya geldi, Eğitim Bakanlığı yetkilileriyle temasta bulundu. 
     Çelik, yarın Washington'daki temaslarını tamamlamasının ardından Florida'ya hareket edecek ve bu eyalette Florida Valisi Jeb Bush ile biraraya gelecek. Çelik, Tallahassee ve Miami'de mesleki eğitim okulları ve üniversitelerde incelemelerde bulunacak. 
     Milli Eğitim Bakanı Hüseyin Çelik'in, 12 martta Washington'a döndükten sonra Türkiye'ye hareket etmesi bekleniyor. 
     
</TEXT>
</DOC>
