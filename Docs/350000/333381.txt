<DOC>
<DOCNO> 333381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/14/son/sonspo04.html </URL>
<DATE> 2005/04/14/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Hakan Şükür'e İran'dan teklif var 
</HEADLINE>
<TEXT>

     İran’ın spor gazetesi Habere Vaztesi, Mustafa Denizli’nin çalıştırdığı Pas kulübünün Hakan Şükür’e çok cazip bir teklif yaptığını yazdı 
     
     Kral İran’a geliyor’ 
     İran’ın Başkenti Tahran’ın yüksek tirajlı spor gazetelerinden Habere Vaztesi, manşetten duyurduğu haberde Mustafa Denizli’nin başında olduğu Pas takımının Hakan Şükür’e teklif yaptığını iddia etti. Taraflar arasında görüşmelerin başladığını ileri süren gazete, Kral İran’a geliyorö şeklinde iddialı bir başlık attı. Haberde, Denizli takımdan giden Khodada Azizi’nin yerine Türkiye’de Kral Hakan’ olarak tanınan ve dünya futbolunun yakından izlediği Hakan Şükür’ü İran futboluna kazandırmaya çalışıyorö ifadesi kullanıldı. 
     
     Kesenin ağzı açıldı’ 
     Hakan Şükür’ün, Avrupa’da Türk Milli Takımı ve Galatasaray formalarıyla attığı gollerle tanındığı ve Türkiye’de futbola adım atan her çocuğun örnek aldığı bir isim olduğuna dikkat çekildi. Kral’ın istatistikleri ve biyografisine geniş yer veren gazete, Pas yönetiminin bu transferi gerçekleştirmek için kesenin ağzını açtığını savundu. Gazete, Mustafa Denizli ile Pas yönetiminin transferi gerçekleştirebilmek için Hakan Şükür’ü ikna etmeye çalıştıklarını belirtti. Haberde Kral’ın bonservis ücretinin olmadığına da dikkat çekildi. 
     
</TEXT>
</DOC>
