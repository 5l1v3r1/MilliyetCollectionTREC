<DOC>
<DOCNO> 342655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/15/guncel/gun05.html </URL>
<DATE> 2005/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliyet yazdı oyun bozuldu 
</HEADLINE>
<TEXT>


Beyoğlu Spor Kompleksi'nin, Kasımpaşaspor'a 5 yıllığına ücretsiz tahsis edilmesi teklifi, hukuk komisyonundan döndü 

MEHMET DEMİRKAYA İstanbul 

İstanbul Büyükşehir Belediye Başkanı Kadir Topbaş'ın onayı ile, hafta başında İstanbul Büyükşehir Belediye Meclisi'ne sunulan, Beyoğlu Spor Kompleksi'nin Kasımpaşaspor Kulübü'ne 5 yıllığına ücretsiz tahsis edilmesi teklifi, Meclis Hukuk Komisyonu'nca kabul edilmedi. Komisyon, yeniden değerlendirilmesi ve eksikliklerin tamamlanması için dosyanın Emlak ve İstiml k Müdürlüğü'ne iade edilmesi yönünde görüş bildirdi. Komisyonun raporunu Belediye Meclisi aynen kabul etti. 
Üçüncü Lig 3. Grup'ta şampiyon olan ve 4 yıl aradan sonra ikinci lig b kategorisine yükselen Kasımpaşaspor Kulübü'ne ilk destek, Taksim Meydanı'ndaki otoparkın işletmeciliğinin kendilerine verilmesi olmuştu. 
Beyoğlu Spor Kompleksi'nin Kasımpaşaspor Kulübü'ne 5 yıllığına ücretsiz tahsisini öngören ilk teklifi ise, İstanbul Büyükşehir Belediye Başkan Vekili İdris Güllüce verdi. 8 Nisan 2005 tarihli Emlak ve İstiml k Daire Başkanı Avukat Mahmut Kocameşe'nin imzası ile Güllüce'nin onayı bulunan teklifte kompleksin aylık 25 bin YTL bedelle Kasımpaşaspor'a devredilmesi öngörüldü. 17 Nisan 2005 tarihli, yine aynı daire başkanının imzasını taşıyan teklifteki onay mercii ise İstanbul Büyükşehir Belediye Başkanı Kadir Topbaş'tı. Teklifte "5 yıl süreyle bil bedelle devir alacak Kasımpaşaspor Kulübü'ne tahsisi için gerekli iznin verilmesi hususunda karar alınmak üzere Belediye Meclisi'ne havalesi" ifadesi yer aldı. Belediye meclisi, teklifi Hukuk Komisyonu'na havale etti. 


</TEXT>
</DOC>
