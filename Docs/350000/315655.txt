<DOC>
<DOCNO> 315655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/16/yazar/bila.html </URL>
<DATE> 2005/02/16/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Enerji Bakanı'na sorular 
</HEADLINE>
<TEXT>

Milliyet'e konuşan Erkan Mumcu, "AKP ile kültür uyuşmazlığı çıktı. Ben alışık değilim. Bir algı farklılığı söz konusu" dedi 

Enerji Bakanlığı'nda başlayan operasyon vesilesiyle, bu bakanlıkla ilgili iddialar dallanıp budaklanıyor... 
CHP lideri Deniz Baykal, soruşturma konusu yapılan son olayın AKP dönemine ilişkin "entegre bir yolsuzluk" olduğunu öne sürdü. Olayın Bakan Hilmi Güler'in girişimiyle değil, daha çok jandarmanın kendi sorumluluk bölgelerinde yürüttüğü operasyonlar ve yasal izne dayalı dinlemelerle ortaya çıktığını vurguladı. Araştırma ve dinleme sonuçlarının bakanlık yetkililerinin önüne konduğunu, savcılığa intikal ettiğini ve Bakan Güler'in bu aşamadan sonra onay vermek durumunda kaldığını savundu. 
CHP Grup Başkan Vekili Haluk Koç ise, bu işin ucunun AKP Genel Merkezi'ne kadar uzanacağı konusunda ısrarını sürdürüyor. 

Baykal'ın dosyası 
CHP, Enerji Bakanlığı'nda başlayan soruşturmanın sonuna kadar sürdürülebilmesi için dokunulmazlıkların kaldırılması konusunu yeniden gündeme getirecek. Bunu sağlayabilmek için CHP, bugün bir girişimde bulunacak. CHP lideri Baykal hakkındaki dokunulmazlık dosyasının Genel Kurul'a indirilmesini ve dokunulmazlığının kaldırılmasını isteyecek. Ayrıca CHP'li Atilla Kart da hakkındaki dosyanın Genel Kurul'a getirilip oylanmasını isteyecek. 
Baykal ve CHP kurmayları böylece kendi dosyalarından başlayarak AKP'yi dokunulmazlıkların kaldırılması konusunda köşeye sıkıştırmayı düşünüyorlar. Bir yandan bekleyen dosyaları Genel Kurul'a getirmenin yolunu açmaya, bir yandan da dokunulmazlıkların sınırlandırılması için düzenleme yapılmasına zemin hazırlamaya çalışacaklar. 
Bakalım AKP, Baykal'ın istediği karşısında ne yapacak 

Güler'e beş soru 
Soruşturma Enerji Bakanlığı'yla ilgili başka iddiaları da gündeme getirdi. CHP başta olmak üzere TBMM kulislerinde, Enerji Bakanı Hilmi Güler'in yanıtlaması gereken bazı sorular gündeme getiriliyor. 
Bunları şöyle sıralamak mümkün 
1 Soruşturma kapsamına alınan EÜAŞ Genel Müdür Vekili Önder Piyade, bu görevi üstlenmeden önce EÜAŞ Yönetim Kurulu üyesi midir Değilse, 233 sayılı Kanun Hükmünde Kararname'ye aykırı olarak bu göreve vek leten nasıl atandı 
2 Genel Müdür Yardımcısı Servet Üst, kurumda daha önceki görevi sırasında soruşturma geçirip maaş indirimi cezasına çarptırıldı mı Çarptırılmışsa genel müdür yardımcılığı görevine nasıl atandı 
3 ÇEAŞ'a el konulduktan sonra, bu şirketin devlete olan borçları tahsil edilmedi. Ama ÇEAŞ'ın bir devlet kuruluşu olan TEDAŞ'tan alacağı olan 45 trilyon lira, bir EFT talimatıyla İmar Bankası'na yatırıldı. Devletin alacağı dururken, bu ödeme neden yapıldı 
4 ÇEAŞ ve KEPEZ'in sahiplerince el konulma işlemine karşı Danıştay'da açılan davada yürütmeyi durdurma talebi Enerji Bakanlığı avukatlarının savunmasıyla reddedildi. Bu başarı ortadayken, İstanbul'dan özel bir avukatlık bürosuyla sözleşme yapılarak davanın takibi bu büroya aktarıldı mı Coşar Hukuk Bürosu'yla 1.2 trilyon liralık vek let ücreti sözleşmesi yapıldı mı Bakanlık, avukatlık ücreti olarak bu büroya 605 milyar lira ödedi mi 
5 Irak'a şifahi talimatla özel bir şirket üzerinden elektrik satışı yapıldı mı Yapılmışsa, sözlü anlaşmaya dayalı olarak bu uygulama ne kadar sürdürüldü Bu satışın parasal değeri nedir Tahsilat ve ödemeler nasıl yapıldı 
Son soruşturma vesilesiyle, Enerji Bakanlığı'yla ilgili yeni soruşturmaların da başlaması yüksek bir olasılık... 
Gündeme getirilen bütün iddiaların ciddi biçimde araştırılması ve bu sorulara yanıt verilmesi öncelikle Enerji Bakanı Hilmi Güler'e düşüyor... 



</TEXT>
</DOC>
