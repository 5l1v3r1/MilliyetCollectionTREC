<DOC>
<DOCNO> 331011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/07/yazar/yilmaz.html </URL>
<DATE> 2005/04/07/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
AKP'li kadınların Açe 'ittifakı' 
</HEADLINE>
<TEXT>


Kızılay Başkanı Talat Yılmaz "8 - 10 milyar dolarlık uluslararası yardım paketi henüz projelendirilmedi" diyerek, Türk müteahhitlerini, Güney Asya'da 26 Aralık 2004 tarihinde meydana gelen tsunaminin yıkıntıları içinde çalışmaya çağırıyor. 
Türkiye'den toplanan 36 milyon doların Kızılay hesaplarında olduğunu söyleyen Yılmaz, tsunami bölgesindeki merkezi ve yerel yönetimlerin henüz inşa alanlarıyla ilgili bir master plan üzerinde anlaşmamalarının, nakdi yardımların hayata geçmesini engellediğini vurguluyor. 

Kızılay'ın projeleri 
Kızılay tüm bu olumsuz koşullara rağmen iki adım atmış. Siri Lanka'da hazırlanan 700 konut projesi. Kızılay bununla ilgili olarak 3 Mayıs tarihinde yerel müteahhitlere açık bir ihaleye çıkıyor. Endonezya'nın Açe eyaleti yetkilileri ile yaptıkları temaslarda, Türk müteahhitlerinin açılan ihalelere girme olanağı yaratıldı. Böylelikle inşa edilecek "Türk Köyü'nde" bin 500 konut, 3 okul, bir yetim çocuklara barınma evi, toplum merkezi, 6 derslik ek okul binası projesi hazırlandı. 
Şimdi koca Türkiye'nin 36 milyon doları Yılmaz'ın da belirttiği koşullar nedeniyle kasada dururken, Pasifik İşadamları Derneği PASİAD , 15 - 18 Nisan tarihleri arasında özel uçakla Banda Açe'ye gidiyor. 

Törene gidiyorlar 
PASİAD'ın sözcülerinden Ersin Karaoğlan, "Yönetiminin kararı çıkmadı ama yerel yetkililerden aldığımız 20 - 30 dönümlük arazide, okul temeli atmak için gidiyoruz" diyor. Temel, tören icabı atılacak. 
Yoksulluğun ve yoksunluğun kol gezdiği coğrafyaya 200 tane akademisyen, siyasetçi, işadamı götürmenin ne manası olabilir Bu paralarla kaç yetimin hayatı kurtulur 
Olmaz efendim "Bizi tanıyın, zor gününüzde yanınızdaydık" demek gerekir. 
8 - 10 milyar dolar yardım bir kenarda bekliyor PASİAD yürüyor, hatta uçuyor 
Bu çaba bana klasik Fetullah Gülen cemaati çalışmasını anımsatıyor. İslam ahlakını öne çıkaran, uluslararası iletişim gücü .. 

AKP'li vekiller 
PASİAD'ın düzenlediği Açe gezisinin kadın davetlilerinin koordinasyonunu Güneydoğu Kadın ve Kültür Platformu Başkanı Necla Hattapoğlu yapıyor, AKP Merkez Karar Yürütme Kurulu Üyesi Sema Ramazanoğlu ile birlikte Sevgi Derneği Başkanı Müşerref Özer yardımcı oluyor. Geziye Koza Derneği, Altarnetif Gelişim Derneği gibi sivil toplum örgütlerinin yanı sıra akademisyenlerden oluşan 8 - 10 kadar kadın da katılıyor. Organizasyonda yer alan AKP milletvekilleri ise Semiha Öyüş Aydın , Zeynep Ayhan Adana ve Fatma Şahin Gaziantep . Ramazanoğlu ile birlikte AKP'den bir diğer kadın katılımcı AKP Kadın Kolları Başkanı Selma Kavaf. Kadın grubunun, Açe'de yerel kadın kuruluşlarıyla görüşmesi bekleniyor. 

Bakanlar Kurulu kararı 
PASİAD,1998 yılında uluslararası hizmet vermek üzere Bakanlar Kurulu ile kurulmuş. Derneğin Başkanı ise turizmci Hüseyin İrfan Akmermer. PASİAD, Gölçük depreminde de Pasifik ülkelerinden gelen yardımları dağıtmış. 
Kayıtlı 200 üyenin yanı sıra, gönüllü üyeler ve akademik kurul ile birlikte 700 kadar "üyeye" ulaşan PASİAD'ın büyük gösterilerinden birisi de, Güney Kore maçında açtıkları dev Türk bayrağı olmuştu. 



</TEXT>
</DOC>
