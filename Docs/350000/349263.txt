<DOC>
<DOCNO> 349263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/06/yazar/akyol.html </URL>
<DATE> 2005/06/06/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Doğu'da kedi, Batı'da köpek 
</HEADLINE>
<TEXT>


PEYAMİ Safa edebiyat ve düşünce hayatımızın büyük isimlerinden biri... Onun "Fatih-Harbiye" adlı romanının baş kahramanı Neriman, Doğu ile Batı arasında bocalıyor 
"Neriman düşündü ve bir anda Şarklıların kedileri, Garplıların köpekleri niçin bu kadar sevdiğini anladı. Hıristiyan evlerinde köpek, Müslüman evlerinde kedi bolluğu şundandı Şarklılar kediye, Garplılar köpeğe benziyorlar Kedi yer, içer, yatar uyur, doğurur hayatı hep minder üstünde ve rüya içinde geçer gözleri bazı uyanıkken bile rüya görüyormuş gibidir l pacı, tembel ve hayalperest mahluk, çalışmayı hiç sevmez. 
Köpek diri, çevik, atılgandır. İşe yarar, birçok işe yarar. Uyurken bile uyanıktır. En küçük sesleri bile duyar, sıçrar bağırır..." 
Romanda, Fatih semti geleneklere bağlı, "Şarklı" Doğulu , "alaturka" değerleri temsil eder. Harbiye ise "Garplı" Batılı , "alafranga" bir semttir. 
Fatihli Neriman ve Şinasi sözlüdürler, evlenecekler. İkisi de Türk musikisi öğreniyor, ut çalıyor... Ama Neriman, "Harbiye"ye özenmeye başlar, "alafranga" zevkler, hevesler edinir. Uttan nefret eder Batı müziği parçaları çalan kemana vurgundur artık. Kedi, köpek benzetmesi de böyle bir psikolojinin ifadesi... 

ROMANDA, Neriman, sözlüsü Şinasi ile, kültürlü bir Doğu bilgesi olan babası Faiz Bey'le tartışmalar, çatışmalar yaşar. Şinasi'nin zıddı, zengin ve alafranga Macit'tir. Gülter, Nezahat, Ferit gibi hemen bütün kahramanlarda bu Doğu-Batı çatışması görülür. 
Peyami'nin deyişiyle, "büyük bir kültürü olmayan Neriman kedi, köpek gibi basit remizlerin zıddiyetleri arasında mukayeseler yaparak kendine göre bazı fikirler" üretir baloya, lüks hayata, pahalı giyim kuşamlara delice düşkündür. Ama "iç huzuru" yoktur. 
İstanbul'a sığınmış "Beyaz Ruslar"dan kültürlü bir kızın, zengin Rum'u bırakıp yoksul kemancı Rus sevgilisini seçmesi ile Peyami romanında mesaj verir. Neriman da Şinasi'ye döner sonunda. 
Peyami "terkip"i, yani sentezi savunur 
"Şark ve Garp birleşik kaplardaki su gibi birbirlerinin eksik taraflarını tamamlamak suretiyle, hem bugünkü müthiş buhranlarını halledecek, hem de yeni terkiplere doğru gidecektir." 

ALKIM Yayınları, Peyami Safa'nın en önemli romanlarından biri olan "Fatih-Harbiye"yi yeniden yayımladı 250 bin baskı ve 2.95 YTL www.alkim.com.tr 
Peyami'nin bu romanı, "henüz bir senteze varamayan, iç huzuruna kavuşamayan Türk insanının" romanıdır. 
Alkım daha önce de Peyami'nin "Dokuzuncu Hariciye Koğuşu"nu yine 250 bin adet ve ucuz fiyatla yayımlamıştı tükenmek üzereymiş. Bir süredir böyle edebi eserlerin ucuz fiyatla, yüksek tirajla yayımlanması ve büyük ilgi görmesi çok memnuniyet verici. 
N zım Hikmet'in övgü yazdığı "Dokuzuncu Hariciye Koğuşu", bizde 'psikolojik roman' türünün en başarılı örneklerinden biridir. 
Peyami sadece roman ve gazete yazarı değil, aynı zamanda, Doğu ve Batı kültürlerini özümsemiş, hatta neredeyse akademik düzeyde tıp ve felsefe bilgisine sahip bir düşünürdür. 
Onun "Türk İnkılabına Bakışlar" adlı eseri, meselenin İbnü Rüşd ve Gazali'ye kadar giden köklerine iner. "Doğu Batı Sentezi" kitabı ise, modern Batı bilimindeki yeni felsefi açılımlarla Doğu felsefesi arasında bir sentez teklifidir. 



</TEXT>
</DOC>
