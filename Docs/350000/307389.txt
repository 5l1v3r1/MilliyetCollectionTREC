<DOC>
<DOCNO> 307389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/18/spor/spo06.html </URL>
<DATE> 2005/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Tahkim oyunu bozdu 
</HEADLINE>
<TEXT>


CEMAL ERSEN 


Üç büyükler kol kola 
FENERBAHÇE, Galatasaray ve Beşiktaş'ın ortak girişimi, Tahkim Kurulu'ndan döndü. Üç kulüp, talimatlara aykırı harekette bulunan kulüplerin cezalandırılmasını öngören hükmün iptal edilip, eski uygulamanın devam etmesini istedi. Ancak Tahkim Kurulu, kişi ve kuruluşların aynı oranda sorumlu olması gerektiğine, eski talimatta yer alan belirsizliğin kaldırılmasına hükmetti. 

Yetkililer şaşırdı 
FEDERASYON yetkilileri, kulüplerin yürürlükteki tüm talimatlardan haberdar olması gerektiğini, futbol organizasyonunda UEFA standardını yakalayabilmek için yapılan değişikliğin sadece kişileri değil, kulüpleri de dikkatli davranmaya yönelttiğini ifade etti. Yetkililer, "Üç büyük kulübün böyle bir belirsizliğin devamını istemesi gerçekten çok ilginç" diye konuştu. 

Disiplin talimatı MADDE 23 

YASA ve talimatlara aykırı harekette bulunan kişi veya kuruluşlar en az ihtar olmak üzere iki yıla kadar müsabakalardan men cezasına çarptırılır, ihlalin ağırlığına göre 500 milyara kadar para cezası verilir. 


</TEXT>
</DOC>
