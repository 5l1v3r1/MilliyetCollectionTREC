<DOC>
<DOCNO> 320711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/04/son/sonsiy09.html </URL>
<DATE> 2005/03/04/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
SEKA işçisine destek günü 
</HEADLINE>
<TEXT>

     Ergün AYAZ İZMİT Kocaeli , DHA 

ÖZELLEŞTRİME Yüksek Kurulu nun kapatma kararına karşı direnişini sürdüren SEKA İzmit Fabrikası işçilerine destek olmak amacıyla Türk-İş Başkanlar Kurulu nun aldığı karar, yarın uygulamaya konulacak. Yurdun değişik bölgelerinde yüzlerce fabrikada çalışan işçiler, geceyi SEKA işçisi gibi fabrikada geçirecek. 
     Türk-İş Başkanlar Kurulu nun 33 sendika genel başkanının katılımıyla 1 Mart ta İzmit te gerçekleştirdiği toplantıda SEKA işçisine destek amacıyla 4 Mart tarihinde konfederasyona üye sendikaların yetkili olduğu işyerlerinde çalışan işçilerin de fabrikalardan çıkmayarak geceyi işyerlerinde geçirmeleri kararlaştırılmıştı. 
     Sadece Kocaeli bölgesinde, başta TÜPRAŞ olmak üzere Petro Kimya, Kartonsan, İpek Kağıt, Kordsa, Sakosa, limanlar, bazı belediyeler ile bir çok kurum ve kuruluşta çalışan işçilerin bu çağrıya uyacakları öğrenildi. Çağrıya DİSK ve KESK e bağlı bazı sendikaların yetkili olduğu işyerlerinde de SEKA işçilerine destek amacıyla aynı eylemin gerçekleştirileceği belirtildi. 
     Fabrikada 43 üncü günü dolduran SEKA işçileri ise verilen destekten memnun olduklarını söyledi. Türk-İş in aldığ kararların etkili olduğunu belirten Selüloz-İş Kocaeli Şube Başkanı Adnan Uyar ise Türk-İş Başkanlar Kurulu nun almış olduğu karar önce hafife alınmış olsa da, bu kararın ne kadar etkili olacağı herkes tarafından anlaşıldı. SEKA fabrikasında başlatılan eylemler sonrasında çok ciddi gelişmeler oldu. SEKA çalışanları ve İzmit adına bu gelişmelerden memnunuz'' dedi. 
     
</TEXT>
</DOC>
