<DOC>
<DOCNO> 322783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/11/son/sondun05.html </URL>
<DATE> 2005/03/11/ </DATE>
<TIME> 08.20 </TIME>
<AUTHOR>  </AUTHOR>
<HEADLINE>
Çeçenlerin yeni lideri Sadulayev 
</HEADLINE>
<TEXT>

     Aslan Mashadov'un öldürülmesinin ardından Çeçen direnişinin yeni lideri din adamı Abdülhalim Sadulayev oldu. Mashadov'un sözcüsü Ahmet Zakayev, tüm Çeçenleri din adamının arkasında birleşmeye çağırdı. 
     Abdülhalim Sadulayev, sertlik yanlısı Şamil Basayev'e yakınlığıyla tanınıyor. 
     Ancak din adamı için 'kukla lider' yorumları yapılıyor ve gerçek liderin Basayev olduğu belirtiliyor. 
     
     "Çeçen Atatürk'ü olabilirdi" 
     Mashadov'un öldürülmesinin bölge barışını zora soktuğunu belirten 'The Wall Street Journal' gazetesinde yer alan bir yazıda Mashadov için, "ulusunu yeniden ayağa kaldıran bir Çeçen Atatürk'ü olabilirdi" ifadeleri kullanıldı. 
     
     Rus helikopteri düştü 
     Çeçen direninş, Mashadov'un ölümünün ardından mücadeleyi aksatmayacağını duyurdu. Bu açıklamadan birkaç saat sonra Çeçenistan'da Rus askerlerini taşıyan bir helikopter düştü. 
     En az 14 askerin hayatını kaybettiği olayla ilgili resmi açıklama olayın kaza olduğu yönündeydi. 
     
</TEXT>
</DOC>
