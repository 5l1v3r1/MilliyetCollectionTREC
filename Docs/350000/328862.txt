<DOC>
<DOCNO> 328862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/31/son/sondun34.html </URL>
<DATE> 2005/03/31/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
International Herald Tribune Türkiye’nin AB yolculuğu sorunlu’ 
</HEADLINE>
<TEXT>

     International Herald Tribune gazetesi, Türkiye'nin Avrupa Birliği yolculuğunun sorunlu olduğunu yazdı. 
     Gazete, ifade özgürlüğü ve insan hakları konusunda Türkiye’de gereken adımların atılmadığını iddia etti. 
     Türkiye'nin verdiği sözler’ başlıklı yazıda, Türkiye'nin üyelik müzakerelerinin başlatılması için verdiği sözleri tutamadığı ileri sürülüyor. Yazıya göre, Türkiye özellikle insan hakları konusunda bekleneni veremedi. Buna örnek olarak ise, İnsan Hakları İzleme Örgütü’nün son Güneydoğu raporu gösterildi. Söz konusu raporda, köye dönüşlerde hükümetin üzerine düşeni yapmadığı belirtilmişti. 
     International Herald Tribune gazetesi, ifade özgürlüğü ve işkencenin ortadan kaldırılması konularında da sıkıntılar bulunduğunu iddia etti.Yazıda, "ABD, Avrupa Birliği hedefinin gerçekleşmesini istiyorsa Türkiye'ye baskı yapmalı" görüşüne yer verildi. 
     
     İnsan Hakları Derneği'nin raporu 
     İnsan Hakları Derneği'nin 2004 yılı raporunda, Türkiye'de insan hakları ihlallerinin kabul edilemez boyutta olduğu ifade edilmişti. Raporda, Türkiye’nin işkence ve kötü muamele konusunda da AB standartlarının çok uzağında bulunduğu belirtilmişti. . 
     İnsan Hakları Derneği’ne başvuranlar rapora şu şekilde yansımıştı 
     Gözaltında işkence ve kötü muamele 526 kişi Resmi gözaltı yerleri dışında işkence ve kötü muamele 249 kişi Cezaevlerinde işkence ve kötü muamele 57 kişi 2004 yılında 843 kişi 'işkence gördüm' diyerek İnsan Hakları Derneği'ne başvurdu. 
     En çok şikayet edilen kurumların başında ise karakollar geldi. 
     
</TEXT>
</DOC>
