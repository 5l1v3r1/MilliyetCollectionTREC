<DOC>
<DOCNO> 316721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/19/son/sonsiy05.html </URL>
<DATE> 2005/02/19/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
İtalya Senato Başkanı Türkiye'ye gelecek... 
</HEADLINE>
<TEXT>

     İtalya Senato Başkanı Marcello Pera, TBMM Başkanı Bülent Arınç'ın konuğu olarak Türkiye'ye gelecek. 
     TBMM Basın Halkla İlişkiler Dairesi'nden yapılan yazılı açıklamada, İtalya Senato Başkanı Marcello Pera ve beraberindeki heyetin, TBMM Başkanı Bülent Arınç'ın konuğu olarak 20-22 Şubat 2005 tarihleri arasında Türkiye'ye resmi bir ziyaret yapacağı bildirildi. 
     TBMM Başkanı Bülent Arınç ve İtalya Senato Başkanı Marcello Pera, 21 Şubat 2005 Pazartesi günü saat 10.45'de TBMM Başkanlığı makam odasında baş başa bir görüşme yapacaklar. Bu görüşmenin ardından 11.00'da TBMM Tören Salonu'nda heyetlerarası görüşmelere geçilecek ve saat 11.45'de TBMM Tören Salonu alt katta ortak basın açıklaması yapılacak. 
     Cumhurbaşkanı Ahmet Necdet Sezer tarafından aynı gün saat 14.45'de kabul edilecek olan heyet, saat 15.30'da TBMM'de CHP Genel Başkanı Deniz Baykal ve saat 17.15'te Başbakanlık Merkez Bina'da Başbakan Recep Tayyip Erdoğan ile görüşecek. 
     İtalya Senato Başkanı Marcello Pera ve beraberindeki heyet, 22 Şubat 2005 Salı günü İstanbul'a gidecek ve buradaki temaslarını tamamlayarak aynı gün Türkiye'den ayrılacak. 
     
</TEXT>
</DOC>
