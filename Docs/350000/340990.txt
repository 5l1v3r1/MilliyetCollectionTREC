<DOC>
<DOCNO> 340990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/09/son/sonspo44.html </URL>
<DATE> 2005/05/09/ </DATE>
<TIME> 21.50 </TIME>
<AUTHOR>  </AUTHOR>
<HEADLINE>
Fenerbahçe hazrlıklarını Atatürk Olimpiyat Stadı'nda devam ettirdi... 
</HEADLINE>
<TEXT>

     Fenerbahçe, 11 Mayıs Çarşamba günü Galatasaray ile yapacağı Türkiye Kupası final maçının hazırlıklarını sürdürdü. 
     Teknik direktör Christoph Daum yönetiminde, maçın oynanacağı Atatürk Olimpiyat Stadı’nda yapılan ve Servet dışında tüm oyuncuların katıldığı antrenmanda, futbolcular koşu ve ısınma hareketlerinin ardından hücum ve savunma organizasyonları üzerinde çalıştılar. 
     Sakatlığı nedeniyle Diyarbakırspor maçında forma giyemeyen Fransız oyuncu Anelka, bugün takımla birlikte antrenman yaptı. Sakatlığı düzelen bu oyuncunun, Galatasaray karşısında forma giymesi bekleniyor. 
     Bu arada teknik direktör Daum, antrenman sırasında Atatürk Olimpiyat Stadı’nın müdürü Hüseyin Aydın ile bir süre sohbet ederek, tesisle ilgili bilgi aldı. 
     Öte yandan Fenerbahçe ve Galatasaray taraftarı bir çift, futbolculardan Rüştü ve Ümit’e çiçek verdi. Fenerbahçe taraftarı Ercan Aydın ve Galatasaray taraftarı olan kız arkadaşı Özge Dinç, futbolculara başarı ve derbinin centilmence geçmesi dileğinde bulundu. 
     Fenerbahçe, yarın yapacağı antrenmanla Galatasaray maçı hazırlıklarını tamamlayacak. 
     
</TEXT>
</DOC>
