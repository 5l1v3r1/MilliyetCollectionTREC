<DOC>
<DOCNO> 306277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/13/son/sonyas23.html </URL>
<DATE> 2005/01/13/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Öldü sanılarak morga konuldu, soğuktan donarak öldü 
</HEADLINE>
<TEXT>

     Hırvatistan'da doktorlar tarafından öldü sanılarak morga konulan bir kişinin, birkaç saat sonra soğuktan donarak öldüğü bildirildi. 
     Ülkenin kuzeyinde bulunan Cakoveç hastanesi doktorlarının, 31 Aralık gecesi, akciğer kanseri nedeniyle hastaneye getirilen 65 yaşındaki Josip Lecek isimli kişiyi, öldü sanılarak morga koyduğu, talihsiz adamın, morgda geçirdiği birkaç saat sonrasında soğuktan donarak öldüğü belirtildi. 
     Hastane yetkililerinden Franjo Fundak, yaptığı açıklamada, ''Ceset morgda alışılmamış bir şekilde bulunuyordu ve üzerinde şüpheli izler vardı'' dedi. 
     Adli tıp hekimi tarafından yapılan otopsi sonucu, adamın morga kaldırıldıktan sonra öldüğünün kesinleştiğini ifade eden polis kaynakları, olayla ilgili soruşturma başlatıldığını kaydetti. 
     
</TEXT>
</DOC>
