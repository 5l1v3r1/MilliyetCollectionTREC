<DOC>
<DOCNO> 300441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/24/yasam/yas01.html </URL>
<DATE> 2004/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Plastik yılbaşı çamı, koca binayı yakacaktı 
</HEADLINE>
<TEXT>


Yeni yıl için süslenen çam, ışıklandırma kablolarındaki kısa devre sonucu alev alınca, ortalık cehenneme döndü 

MUTLU BOZDAĞ İstanbul 

Etiler'de Cengiz Topel Caddesi'ndeki bir apartmanın 3. katında yaşayan İvan Sezer'in 74 evinde dün sabaha karşı 03.15 sıralarında yangın başladı. Yoğun dumanı fark ederek uyanan Sezer, yardımcısı Elvan Özdamar 17 ve bazı sakinler, yangın büyümeden binadan çıkmayı başardı. Ancak tüm katı saran alevler ve yoğun duman yüzünden bazı apartman sakinleri, üst katlarda mahsur kaldı. Olay yerine gelen itfaiye ekipleri, bir yandan yangına müdahale ederken, bir yandan da binanın üst katlarına merdiven uzatarak, 4.5 aylık Zeynep, annesi Beyza ve babası Ahmet Sındıraç'ın da aralarında olduğu 10 kişiyi kurtardı. 

Evde hasar büyük 
Sezer'e ait dairede büyük maddi hasara yol açan yangın, çevredekilere korkulu anlar yaşattı. Evinin yanışını çaresizlik içinde seyreden Sezer, "Yılbaşı için aldığımız çamı akşam lambalar ve konfetilerle süslemiştik. Gece uyandığımda ağaç yanıyordu. Sanırım kablolarda bir arıza oluştu" dedi. 


</TEXT>
</DOC>
