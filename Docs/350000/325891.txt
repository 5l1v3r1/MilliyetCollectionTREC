<DOC>
<DOCNO> 325891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/22/son/soneko41.html </URL>
<DATE> 2005/03/22/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
ABD Hazine Bakan Yardımcısı Taylor, görevinden ayrılıyor... 
</HEADLINE>
<TEXT>

     ABD Hazine Bakan Yardımcısı John Taylor, gelecek ay görevinden ayrılacak. 
     Hazine Bakanlığı'nın, IMF ve Dünya Bankası gibi uluslararası kuruluşlardan sorumlu bakan yardımcısı olan ve Türkiye ekonomisini de yakından tanıyan Taylor, ABD Başkanı George Bush'a gönderdiği mektupta, 22 Nisan itibarıyla görevinden ayrılarak özel sektöre dönmek istediğini bildirdi. 
     İsmi Dünya Başkanlığı adaylığı ile ABD merkez bankası FED başkanlıkları için de geçen Taylor'un IMF-Dünya Bankası Bahar dönemi toplantılarının hemen ardından ayrılacağı belirtiliyor. 
     Stanford Üniversitesi'nde profesörlük de yapan Taylor, IMF destekli ekonomik program çerçevesinde, birçok kez Türkiye'ye gelmişti. 
     
</TEXT>
</DOC>
