<DOC>
<DOCNO> 307780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/19/son/sondun43.html </URL>
<DATE> 2005/01/19/ </DATE>
<TIME> 18.35 </TIME>
<AUTHOR>  </AUTHOR>
<HEADLINE>
Japonya'da ilk kez canlı birinden pankreas dokusu nakli yapıldı 
</HEADLINE>
<TEXT>

     Japonya'da ilk kez canlı bir kişiden bir başkasına pankreas dokusu nakli yapıldığı bildirildi. 
     Kyoto Üniversitesi'nden doktorlar, düzenledikleri basın toplantısında, naklin, verici anneden, şeker hastası kızına yapıldığını, ameliyatın başarılı geçtiğini ve anne ile kızın sağlık durumlarının iyi olduğunu açıkladı. 
     Doktorlar, annenin pankreasından parça alınarak, kızına ensülin salgılayan pankreas hücre grupları ya da kümecikleri enjekte ettiklerini belirtti. 
     Doktorlar, vücudun bu nakli kabul etmesi durumunda, enjekte edilen pankreas kümeciklerinin genç kadının vücudunda ensülin üreteceğini kaydetti. 
     Doktor ekibinin başkanı Shinichi Matsumoto, genç kadının ensülin iğnesi olmaksızın normal bir hayat sürmesinin ''yüksek oranda muhtemel'' olduğunu söyledi. 
     
</TEXT>
</DOC>
