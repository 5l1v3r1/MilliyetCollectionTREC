<DOC>
<DOCNO> 332606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/son/sonsiy31.html </URL>
<DATE> 2005/04/12/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
"Kürt Kızılayı" kurulduğu iddiası... 
</HEADLINE>
<TEXT>

     AK Parti Balıkesir Milletvekili Turhan Çömez, Sağlık Bakanı Recep Akdağ'a, terör örgütü PKK'nın ''Heyva Sora Kürdistan'' adında, sözde Kürt Kızılay'ı kurduğu bilgisinin doğru olup olmadığını sordu. 
     Çömez, TBMM Başkanlığı'na sunduğu soru önergesinde, bu yapıda görev alan bazı sağlık mensuplarının kırsal alanda sağlık taraması yaptığı ve yardım amaçlı kan topladığı iddiasına açıklık getirilmesini istedi. Çömez, önergesinde şu sorulara yer verdi 
     ''Eğer bahse konu kan toplama faaliyeti doğruysa bunun miktarı nedir 
     Bu sözde Kürt Kızılay'ı, topladığı kanlarla hangi amaca hizmet etmektedir Yardım, para kazanma ya da etnik köken araştırması için genetik doku tiplemesi amacı olabilir mi 
     Aynı yapının, Hakkari depreminden sonra Almanya'da kan toplama girişiminde bulunduğu bilgisi doğru mudur 
     Eğer tüm bunlar doğruysa bu sözde Kürt Kızılay'ı için nasıl bir yaptırım uygulamayı planlıyorsunuz '' 
     
</TEXT>
</DOC>
