<DOC>
<DOCNO> 324412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/son/soneko43.html </URL>
<DATE> 2005/03/17/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Bankaların kredi hacmi yükseldi... 
</HEADLINE>
<TEXT>

     Bankacılık sistemi kredi hacmi, 4 Mart itibarıyla 89 milyar 401.9 milyon YTL oldu. 
     Merkez Bankası verilerine göre, bankacılık sistemi kredi hacmi 25 Şubat itibarıyla 88 milyar 793.8 milyon YTL idi. 
     4 Mart itibariyle, mali kesime verilen kredilerin yaklaşık 770.9 milyon YTL'sı mevduat bankaları, 1 milyar 925.3 milyon YTL'si de kalkınma ve yatırım bankaları kredilerinden oluşuyor. 
     Mali olmayan kesime verilen kredilerin dağılımına bakıldığında ise 76.8 milyon YTL'sinin Merkez Bankası, 81 milyar 152 milyon YTL'sinin mevduat bankaları, 5 milyar 183.7 milyon YTL'sinin de kalkınma ve yatırım bankaları kredilerinden oluştuğu görüldü. 
     
     TÜKETİCİ FİNANSMAN ŞİRKETLERİNİN KREDİ HACMİ 
     Tüketici finansman şirketlerinin kredi hacmi, bir haftada 11 milyon YTL artarak, 11 Mart itibarıyla 1 milyar 332.4 milyon YTL oldu. 
     Tüketici finansman şirketlerinin kredi hacmi, 4 Mart'ta 1 milyar 321.4 milyon YTL düzeyindeydi. 
     Toplam kredinin 886.9 milyon YTL'sı bireysel kredi, 445.5 milyon YTL'sı da kurumsal krediden oluştu. 
     
     MENKUL DEĞERLER CÜZDANI 
     Öte yandan bankaların alım satım amaçlı ve satılmaya hazır menkul değerler cüzdanı 25 Şubat'ta 67 milyar 522.7 milyon YTL iken, 4 Mart tarihi itibarıyla 66 milyar 13.6 milyon YTL'ye indi. 
     Verilere göre, 4 Mart itibarıyla mevduat bankalarının portföyünde 41 milyar 333.8 milyonu YTL, yaklaşık 23 milyar 934.7 milyon YTL'si de yabancı para menkul değerleri olmak üzere toplam 65 milyar 268.6 milyon YTL'lik değerli kağıt bulunuyor. 
     Bu bankalardaki yabancı para ve TL cinsinden menkul değerlerin yaklaşık 903.2 milyon YTL'si yurtdışında bulunurken, yurtiçi yabancı para cinsinden değerler arasında 22 milyar 929.3 milyon YTL'lik, Türk parası değerler açısından da 37 milyar 782.3 milyon YTL'lık devlet tahvili yer alıyor. 
     
     TOPLAM MEVDUAT 
     Mevduat bankalarında toplam mevduat 25 Şubat tarihinde 181 milyar 737.6 milyon YTL iken, 4 Mart tarihi itibarıyla 2 milyar 167.5 milyon YTL azalarak, 179 milyar 570 milyon YTL'ye indi. 
     Bankalardaki yabancı mevduat 1 milyar 523.5 milyon YTL azalarak, 73 milyar 965.1 milyon YTL'den 72 milyar 441.6 milyon YTL'ye geriledi. 
     Aynı dönemde, YTL cinsinden mevduat 827.3 milyon YTL azalarak 4 Mart itibarıyla 102 milyar 807.6 milyon YTL oldu. 25 Şubat tarihinde YTL mevduatı 103 milyar 634.8 milyon YTL idi. 
     
</TEXT>
</DOC>
