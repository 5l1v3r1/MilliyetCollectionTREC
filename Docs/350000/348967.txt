<DOC>
<DOCNO> 348967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/04/son/sontur24.html </URL>
<DATE> 2005/06/04/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Tunceli'de yılan sokması sonucu ölen teröristin cesedi bulundu... 
</HEADLINE>
<TEXT>

     Tunceli'de geçen hafta yılan sokması sonucu ölen teröristin cesedinin bulunduğu bildirildi. 
     AA muhabirinin edindiği bilgiye göre, güvenlik güçleri tarafından, terör örgütü PKK'nın Tunceli lojistik sorumlusu olduğu belirtilen, ''Zeynel'' ve ''Fırat'' kod adlı terörist Sami Çomak'ın cesedi, merkeze bağlı Güleç Köyü yakınlarında bulundu. 
     Çomak'ın cesedinin, Devlet Hastanesi'nde otopsisi yapıldıktan sonra ailesine teslim edileceği kaydedildi. 
     Bingöl'ün Karlıova İlçesi'ne bağlı Kaynarpınar Köyü nüfusuna kayıtlı Sami Çomak'ın, merkeze bağlı Çıralı Köyü kırsalında 29 Mayıs'ta yılan sokması sonucu öldüğü bildirilmişti. 
     
</TEXT>
</DOC>
