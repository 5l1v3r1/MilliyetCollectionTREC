<DOC>
<DOCNO> 301978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/29/son/sontur17.html </URL>
<DATE> 2004/12/29/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Yılbaşında hava nasıl olacak 
</HEADLINE>
<TEXT>

     2004'ün son iki gününde batı bölgelerimiz yağış alırken yeni yılın ilk gününde ise yağışlar doğu bölgelerimize kayacak. İstanbul, Ankara, İzmir'de yarın ve yılın son günü yağmur ve sağanak yağışlı geçecek. 
     Hava sıcaklığı yarın kuzeybatı kesimlerde, yılbaşında ve yeni yılın ilk gününde ise iç ve kuzey bölgelerimizde azalacak. Yılbaşı gecesi sıcaklıklar İstanbul'da 6, İzmir'de 11, Antalya'da 11, Ankara'da 1 derece olacak. 
     Yarın Marmara'nın doğusu ve güneyi İstanbul , Batı ve Orta Karadeniz, Ege, Akdeniz ve İç Anadolu'nun kuzeyi ve batısı yağmurlu. 
     Yılın son gününde, yılbaşını kutlayacağımız gün, Marmara'nın doğusu ile güneyi İstanbul , Karadeniz, Ege, Batı Akdeniz, İç Anadolu'nun batısı ve kuzeyinde Ankara, Eskişehir, Konya yağmur bekleniyor. Yağışlar Kıyı Ege ve Antalya'da sağanak şeklinde görülecek. 
     2005'in ilk günü ise yağışlar doğu bölgelerimize kayıyor. Karadeniz, İç Anadolu, Doğu Akdeniz ve Doğu Anadolu'nun kuzeyi Erzurum-Kars çevresi yağmur ve karla karışık yağmur alacak. 
     

     
</TEXT>
</DOC>
