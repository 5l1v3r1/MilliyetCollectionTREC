<DOC>
<DOCNO> 301681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/28/son/sontur17.html </URL>
<DATE> 2004/12/28/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Rize'de aç yaban domuzları, yerleşim yerlerine indi .. 
</HEADLINE>
<TEXT>

     Rize'de kar yağışı nedeniyle dağlarda yiyecek bulamayan domuzlar, yerleşim alanlarında tehlike yaratıyor. 
     Kalkandere Avcılar Kulübü Derneği Başkanı İbrahim Yıldırım, AA muhabirine yaptığı açıklamada, son haftalarda Rize'nin yüksek kesimlerinde etkili olan kar yağışının, yaban hayatını olumsuz etkilediğini kaydetti. Yıldırım, aç kalan domuzların yerleşim yerlerine inerek yiyecek aradığını söyledi. 
     Yıldırım, ilçenin Veluğun Dağı bölgesinde çıktıkları sürek avında 9 domuz vurduklarını ifade ederek, ''Bir ay boyunca 50 domuz vurduk. Bu domuzlar, çay bahçelerimize ve ekili alanlara büyük zararlar veriyor. Onun için avlanma işlemimize devam edeceğiz'' dedi. 
     İbrahim Yıldırım, sürek avına ortalama 25 avcı ve 6 köpekle çıktıklarını da kaydetti. 
     
</TEXT>
</DOC>
