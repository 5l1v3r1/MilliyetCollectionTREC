<DOC>
<DOCNO> 324977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/19/spor/bbas.html </URL>
<DATE> 2005/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener'i Yıldırım çarptı 81-64 
</HEADLINE>
<TEXT>


Siyah-Beyazlılar, FIBA Avrupa Ligi çeyrek final rövanşında karşılaştığı ezeli rakibi Fenerbahçe'yi Haluk Yıldırım'ın muhteşem oyunuyla devirdi, seriyi 1 - 1'e getirdi 


BEŞİKTAŞ, FIBA Avrupa Ligi çeyrek final rövanşında Fenerbahçe'yi gerilimi yüksek maçta Haluk Yıldırım'ın muhteşem oyunuyla farklı geçti, durumu 1-1'e getirerek Final - Four şansını son maça taşıdı. Maça iyi başlayan Siyah-Beyazlılar, 7.55'te 20-13 öne geçti. Fenerbahçe, Mrsic ve Harvey'in sayılarıyla arayı kapatmaya çalışmasına rağmen devre 38-35 bitti. Üçüncü periyotta bir ara altı sayı öne geçen Fenerbahçe'nin alan savunmasını Haluk, Tolga, Ellis ve El Amin'in üçlükleriyle "delik deşik" eden Beşiktaş, farkı 21 sayıya kadar çıkardığı maçı kolay kazandı. İki takım, 24 Mart perşembe akşamı Abdi İpekçi'de son kez karşı karşıya gelecekler. 

İstatistik 

BEŞİKTAŞ OYUNCU TS 2S 3S SA R El Amin 16 3 6 2 8 4 4 6 Nedim 6 3 6 - - 1 Bekir 1 0 2 0 1 1 2 6 Varda 11 4 9 1 2 0 1 6 Haluk 20 4 4 4 7 - 5 Ellis 9 4 4 - 1 2 3 Tolga 8 - 2 3 2 2 6 Erkan 10 3 6 1 3 1 2 2 Umutcan - - - - 1 Eren - - - - - TOPLAM 81 21 37 10 24 9 13 40 

FENERBAHÇE OYUNCU TS 2S 3S SA R Harvey 11 5 11 - 1 6 5 Ömer 3 1 4 0 3 1 1 6 Erdal 10 1 5 2 3 2 2 2 Mrsic 17 2 4 4 10 1 2 1 Salyers 6 2 5 0 1 2 3 7 Rasim 7 3 4 0 1 1 1 5 Barış 10 1 3 2 5 2 4 1 Zeki - - - - - Altan - - 0 1 - - Emre - - 0 2 - 1 TOPLAM 64 15 38 8 26 10 19 33 
1.PERİYOT 24 - 22 Beşiktaş , 2.PERİYOT 38 - 35 Beşiktaş , 3.PERİYOT 63 - 53 Beşiktaş , MAÇ SKORU 81 - 64 Beşiktaş 
HAKEMLER Antonio Gallo İspanya , Marin Mehandsiev Bulgaristan , Florin Grigoras Romanya 

Tribünde yine olay 

FIBA Avrupa Ligi derbisinde "tribün terörü" sınır tanımadı. İki takım taraftarlarının, karşılaşma öncesi ardı arkası kesilmeyen küfürlü tezahüratları maç sırasında karşılıklı bozuk para, pet şişe ve taş yağmuruna dönüştü. Fenerbahçe tribününden atılan torpiller nedeniyle maç iki kez 10'ar dakika dururken, hakemler ve oyuncular sürekli sahadan bozuk para topladılar. Mücadeleyi Gençlik ve Spor Genel Müdürü Mehmet Atalay ve Beşiktaş Başkanı Yıldırım Demirören de izledi. Fenerbahçe'nin antrenörü Aydın Örs küfürlere tepki göstererek, "Dün önceki gün sayın başkanları küfüre son kampanyası başlatmıştı. Demek ki bir gün ara verdiler" diye konuştu. 

Potada dün 
İTÜ-Pınar Karşıyaka 65-77 

Potada bugün 
Abdi İpekçi Salonu 
15.00 Efes Pilsen - Türk Telekom 
Ayhan Şahenk Salonu 
15.00 Darüşşafaka - Ülkerspor 
Ankara Atatürk Salonu 
16.00 Büyük Kolej - Tekelspor 


</TEXT>
</DOC>
