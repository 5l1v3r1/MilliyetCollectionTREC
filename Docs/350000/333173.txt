<DOC>
<DOCNO> 333173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/14/siyaset/siy00.html </URL>
<DATE> 2005/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Papadopulos ile Denktaş kopya gibi 
</HEADLINE>
<TEXT>


Milliyet yazarları Derya Sazak, Fikret Bila ve Güngör Uras'ın sorularını yanıtlayan KKTC Başbakanı Mehmet Ali Talat, "İki yıl önce Denktaş Bey'in söylediklerini, bugün Papadopulos söylüyor" diyor 

Sefa Karahasan 


KKTC'de hafta sonu yapılacak cumhurbaşkanlığı seçiminin favorisi Başbakan Mehmet Ali Talat, "Türkiye dünyayı ilk defa doğru okuyor" dedi. 
Milliyet yazarları Derya Sazak, Fikret Bila ve Güngör Uras'ın sorularını yanıtlayan Talat, Kıbrıs'ta bir değişim yaşandığını ve seçimi kazanacağını belirtti. "Halk bizi çözüm vizyonumuz olduğu için seçecek" diyen Talat'ın yanıtları şöyle 

Seçileceğinize kesin gözüyle bakıyorsunuz. 
Kamuoyu yoklamaları, halkın ilgisi öyle gösteriyor. Bütün köylere gitme niyetim yoktu. Bir başladım, bütün köyler "Bize de gel" diyor. 

Seçimde yüzde kaç alacağınızı tahmin ediyorsunuz 
Yüzde 60 ve üzerini hedefliyoruz, tutturacağız gibi. 

Türkiye'de şu anda milliyetçi dalga yükseliyor. İzlerini burada hissediyor musunuz 
Hayır. Sadece çok fazla marjinal çıkışlar var. Denktaş Bey de, o marjinal gruplarla hareket ediyor. 

Size AB'den yana olduğunuz için mi oy veriyorlar 
AB'den yana ve çözüm vizyonumuzun olması nedeniyle destekleniyoruz. Biz ne söylemişsek, ne öngörmüşsek oldu. Bir k hin gibi. 

"Türkiye de değişti" 
Bunu neye bağlıyorsunuz, son dönemde Türkiye'deki iktidar değişikliğiyle ilgisi var mı 
Dünyayı doğru okumakla ilgili. Tabii ki, Türkiye'deki iktidar değişikliğiyle ilgisi var. Türkiye, ilk defa dünyayı doğru okuyor. Daha önce doğru okumuyordu ki. Ecevit, bir yandan ağlıyor, diğer yandan gidiyordu. Helsinki'de zirve kararını kabul ediyor ama "Kıbrıs'tan zırnık vermem" diyordu. Olur mu böyle 

Onlardan farklı olarak Erdoğan ve Gül yönetimi ne diyor 
Erdoğan, daha 2 gün önce söyledi, "Biz marjinal gidemeyiz. Bu sorunu çözmek istiyoruz" diye. Doğru olan bu. 

"Ecevit 'zırnık vermem' diyor" dediniz. Erdoğan bir şeyler vermeyi mi taahhüt ediyor 
Çözüm, vermek ve almaktır. Çözüm uzlaşmadır. Bu al- verdir. 

Bir röportajınızda "Kıbrıs'ı Türkiye satabilir, Türkiye Başbakanı'na soracaksınız bunu" diyorsunuz. 
Şöyle bir soru sorun Ölmeyi, yok olmayı düşünür müsünüz Ben de diyorum ki, bunu bana sormayın. Bunu yapsa yapsa dıştan biri yapabilir. Bir Kıbrıslı Türk olarak bana, "Kıbrıs'ı satar mısın " diye sormayın. Bu vatanım, başka yerim yok ki. Böyle bir soruyu Türkiye Başbakanı'na sorsanız, haklı olabilirsiniz. Sonuçta Kıbrıs'ı ne kadar severse sevsin, koskoca bir ülke. Bir dünya ülkesi. Ülkesinin başka ilişkileri var. O ilişkiler nedeniyle, Kıbrıs'ta farklı bir tutum sergileyebilir. 

"Al - ver" meselesinde Denktaş'ı ikna edemediniz galiba 
Denktaş 80 küsur yaşında. Hayatını Kıbrıs sorununa bir şekilde adamış. Kendine göre bir görüş oluşturmuş. Bu görüşün dışına çıkamıyor. Çağdaş dünyayı anlamakta doğal olarak zorlanıyor. Bir yemini var. O yeminine sadık kalma mecburiyetinde hissediyor kendisini. 

Kıbrıs, Girit olmasın diyor. Olur mu öyle bir şey 
AB içinde Girit'i düşünebilmek, çağdaş olmamak demektir. Çağdaş dünyayı anlamamak demektir. 

Türk tarafında Annan Planı'na "evet" dendi. Burada Denktaş'la, Güney'de de Papadopulos'la olmaz demiştiniz. Güney'de değişim nasıl sağlanacak 
Yeni bir anlayış var ama orada Denktaş'a doğru bir gidiş görülüyor. 2 yıl önce Denktaş Bey'in söylediklerini, bugün Papadopulos söylüyor. Papadopulos ile Denktaş aynılar. Neredeyse kopyalanmış gibi. 

Güney neden ürküyor 
Şimdiye kadar nasıl Türk tarafı bu işi geciktirerek, çözümsüzlüğü çözüm haline getireceğini düşündüyse, bugün Rum tarafı zaman kazanmakla avantaj elde edeceğini düşünüyor. Türkiye, 3 Ekim'de müzakerelere başladığında, Rum'un avucuna düşecek düşüncesinde. 

3 Ekim'den önce çözüm zor 

Peki, 3 Ekim'den önce çözüm olasılığı var mı 
Bütünlüklü ve tam bitmiş bir çözüm olasılığı, 3 Ekim'den önce çok güçlü değil. Yok demiyorum. Molivyatis, Türkiye ziyaretinde güzel şeyler söyledi. Bu tutum Rum tarafı üzerinde ciddi etkili olabilecek bir noktaya taşınabilecek mi Taşınabilirse niçin çözüm olmasın 3 Ekim'e kadar. 

Notlar... 
Müzakereci halkın lideri olur 
Talat, Sazak'ın "Müzakereleri siz mi yürüteceksiniz " sorusuna "Halkın temsilcisi kimse, o yürütecek. Toplum lideri ve temsilci" yanıtını verdi.Güngör Uras'ın "Sayın Talat, çok kilo almışsınız. Cumhurbaşkanlığına hazırlık mı " esprisine, önce "Eski fotoğraflarıma bakın, o zaman da böyleydim" diyerek karşı çıkan Talat, ardından da "Belki de doğru dediniz. O zaman daha gençtik" sözleriyle katıldı.Cumhurbaşkanı Rauf Denktaş'ın arkasında yer alan üniformalı yaverin her ülkede olduğunu belirten Talat, ancak diğer ülkelerde sivil kıyafetli olduğunu söyledi. Talat, yaver bulunmasının normal olduğunu belirtti. 




</TEXT>
</DOC>
