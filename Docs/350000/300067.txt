<DOC>
<DOCNO> 300067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/23/ekonomi/eko07.html </URL>
<DATE> 2004/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Vergi iade zarflarında son tarih 20 Ocak 
</HEADLINE>
<TEXT>


2004'e ilişkin vergi indirim bildirimleri için son tarih 20 Ocak. Ücretlilerin vergi iadesi, gelir vergisinden şubat ayından itibaren mahsup edilecek 

EKONOMİ SERVİSİ 

Gelir Vergisi Kanunu'nda yapılan değişiklikle uygulamada vergi iadesi olarak adlandırılan 'özel gider indirimi' kaldırılarak yerine 'vergi indirimi' getirildi. Maliye Bakanlığı konunun uygulama esaslarını internet sitesine www.gelirler.gov.tr koyduğu tebliğ taslağıyla açıkladı. 

İadenin şekli aynı 
İadenin hesap şekli dışında, kapsama giren harcamalar ve iadenin şekli konusunda herhangi bir değişiklik yok. Buna göre ücretlilerin kendileri, eşi ve çocukları ile ilgili eğitim, sağlık, gıda, giyim ve konut kira harcamalarının yıllık toplamının, 3 milyar liraya kadar kısmının yüzde 8'i, sonraki 3 milyarın yüzde 6'sı ve aşan kısmın yüzde 4'ü toplamı ödenecek vergi iadesini gösteriyor. Bu tutar, ücretlinin izleyen yılda ödeyeceği gelir vergisinden mahsup edilmek suretiyle kendisine ödenecek. 
Ücretliler 2004'e ilişkin vergi indirim bildirimlerinin 20 Ocak 2005 akşamına kadar TL cinsinden düzenleyip işverenlerine verecekler. İşverenler kendilerine verilen bildirimlerde yer alan harcama tutarlarını dikkate alarak vergi indirimini hesaplayıp şubat ayı muhtasarından mahsup edecekler ve ücretlilere bu miktarı ödeyecekler. Şubatta mahsup edilemeyen tutar sonraki aylarda mahsup edilecek ve ödenecek. Üzerinden vergi indirimi hesaplanacak harcama tutarı, ücret matrahının yıllık toplamını aşamayacak. 

Vergi iadeleri, gelir vergisinden mahsup edilecek Örneğin, ücretli Ayşe Hanım işverenine, 2004 kümülatif ücret matrahı olan 10 milyar lira tutarında harcama belgesi ibraz ederse Ayşe Hanım'ın şubat ayında aldığı ücret üzerinden hesaplanan gelir vergisi 150 YTL olur. 
Şöyle ki 

2004 vergi matrahı 10.000 YTL İbraz edilen harcama belgesi 10.000 YTL Vergi indirimi 3.000 x 8 3.000 x 6 4.000 x 4 580 YTL Şubat ayı gelir vergisi 150 YTL Ücretliye 20 - 26 Mart arasında ödenecek vergi indirimi 150 YTL Sonraki aylarda mahsup edilecek vergi indirimi 580 - 150 430 YTL 430 YTL 


</TEXT>
</DOC>
