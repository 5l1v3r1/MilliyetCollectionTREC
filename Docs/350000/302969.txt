<DOC>
<DOCNO> 302969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/03/son/sondun12.html </URL>
<DATE> 2005/01/03/ </DATE>
<TIME> 08.45 </TIME>
<AUTHOR>  </AUTHOR>
<HEADLINE>
İnternette tsunami dolandırıcılarına dikkat .. 
</HEADLINE>
<TEXT>

     Hong Kong polisi ve İngiliz hayır kuruluşu Oxfam, Güney Asya'daki felaketzedelere yardım topladıklarını söyleyerek internette sahte ilanlar yayınlayan dolandırıcılara karşı uyarıda bulundu. 
     Oxfam'ın Hong Kong'daki şubesinden yayınlandığı söylenen ve yardımların Kıbrıs Rum kesimindeki bir banka hesabına yatırılmasını isteyen mesajların, İngiliz yardım kuruluşuyla hiçbir ilgisinin bulunmadığı açıklandı. 
     Hong Kong polisi, şu ana kadar insanların bu mesajlara inanıp para gönderip göndermediklerinin bilinmediğini, ancak bu mesajlarını ciddiye alınmaması gerektiğini belirtti. 
     Bu konudaki kovuşturmayı yürüten polis yetkilileri, bu mesajların bölgede insani yardım faaliyetlerini yürüten Oxfam ile ilgisi bulunmadığını ve paranın felaketzedelere gitmeyeceği uyarısında bulundular. 
     
</TEXT>
</DOC>
