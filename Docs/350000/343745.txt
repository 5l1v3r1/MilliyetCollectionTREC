<DOC>
<DOCNO> 343745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/18/son/sonspo38.html </URL>
<DATE> 2005/05/18/ </DATE>
<TIME> 20.45 </TIME>
<AUTHOR>  </AUTHOR>
<HEADLINE>
İpek Şenoğlu E.Gagliardi Çifti, rakiplerini 2-1 yenerek tur atladı... 
</HEADLINE>
<TEXT>

     WTA İstanbul Cup Tenis Turnuvası’nda mücadele sürerken, bugün korta çıkan İpek Şenoğlu-Emmanuelle Gagliardi çifti, rakiplerini yenerek tur atladı. 
     Holiday Inn Crowne Plaza Hotel’in arka bölümünde oluşturulan kortlarda gerçekleştirilen turnuvada, teklerde Türk sporcular ilk turda elenirken, çiftlerde dün tur atlayan Pemra Özgen Anna Chakvetadze çiftinin ardından bugün de partneri İsviçreli Emmanuelle Gagliardi ile korta çıkan İpek Şenoğlu, Nadejda Ostrovskaya Belarus Tatiana Panova Rusya çiftini, 6-2, 1-6, 6-3 sonuçlanan setlerle 2-1 yenerek turu geçti. 
     Turnuvada günün öteki maçlarında alınan sonuçlar şöyle 
     Anna Chakvetadze Rusya -Tatiana Panova Rusya 2-1 Anna Lena Groenefeld Almanya -Emmanuelle Gagliardi İsviçre 2-0 Anna Smashnova İsrail -Jennifer Hopkins ABD 2-0 Akiko Morigami Japonya -Shahar Peer İsrail 0-2 Nicole Vaidisova Çek Cumhuriyeti -Ivana Abramovic Hırvatistan 
     2-0 
     Tszvetana Pironkova Bulgaristan -Yuliana Fedak Ukrayna 2-1 Mashona Washington ABD -Elena Vessina Rusya 2-0 Çiftler Marta Marrero İspanya Antonelia Serra Zanetti İtalya -Shahar Peer İsrail Mashona Washington ABD 2-1 
     
     WILLIAMS YARIN KORTTA 

     WTA İstanbul Cup Tenis Turnuvası’na, yarın yapılacak maçlarla devam edilecek. 
     ABD’li ünlü raket Venus Williams, yarın saat 14.15’te Alman Anna Lena Groenefeld ile çeyrek final maçına çıkacak. 
     Çiftlerde ise Pemra Özgen Anna Chakvetadze, Lina Stanciute Agnes Szavay çiftine karşı saat 18.00’de mücadele verecek. 
     
     BÜYÜK İLGİ 

     Ünlü raketlerin mücadele ettiği tenis turnuvası, sporseverler tarafından da büyük ilgi görüyor. 
     Organizasyon yetkilileri, yoğun talep nedeniyle, merkez kortun seyirci kapasitesini artırma yoluna gitti. 
     Yapılan açıklamada, bu gece başlayacak çalışmalarla, 2 bin seyirci kapasiteli merkez kort tribünü 2 bin 650 seyirci kapasitesine ulaştırılacak. 
     
</TEXT>
</DOC>
