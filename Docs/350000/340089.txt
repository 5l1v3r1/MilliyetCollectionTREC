<DOC>
<DOCNO> 340089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/06/yazar/temelkuran.html </URL>
<DATE> 2005/05/06/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Linçten lige Trabzon 
</HEADLINE>
<TEXT>
Esin gürleyin efendiler 

İzlememiş olanlar, futbolla ilgili olmayanlar olabilir. Ben bir süredir ilgiliyim. Her ne kadar erkek dünyasına yıvışmak için futbolseverleştirilmiş kadınları görünce içim ezilse de erkekler lemini, giderek dünyadaki iktidar tarihini, siyaseti anlamanın, futbolu anlamadan mümkün olmadığına ikna oldum nihayet. Ya da teslim oldum bu gerçeğe diyelim Diğer yandan futbola "dışarıdan" bakmanın bir anlamı olmadığını da anladım. Yani "ya içindesin ya da dışındasın" bu oyunun. İçine girmeden de mümkün değil anlaşılmıyor bu meret. Girince de giriyorsun, artık o kadar dışarıdan bakamıyorsun istesen de. Velhasıl neredeyse bilimsel bir dikkatle izliyorum lig maçlarını. Şöyle söyleyeyim Ofsayttan sonra artık pasif ofsayta da h kimim 
Hatta daha ileri gideyim "tartışmalı pozisyonlarda" müthiş mesafe kaydettim ve Erman Hoca'nın hükümlerinin çoğunu ben maç esnasında veriyorum. O derece yani 
Hatta o derece ki Trabzonspor-Fenerbahçe maçında hakem Cem Papila, Alex'in ortasından sonra Nobre'ye ofsayt düdüğünü çalmayınca, ofsayt bilgisi son derece taze bir izleyici olarak şaşırdım. 
Maçtan sonra bu ofsaytla ve daha birçok pozisyonla ilgili muhtelif kavgalar edildi. Benim şahsen Türk futbolunda hakkının yendiğini düşündüğüm şahsiyetlerden Şenol Güneş en düzgün cümleleri kurdu. Hani "Maç bitti. Neyin kavgasını yapayım " gibisinden. Güneş, işte bu futbol ve erkek ilişkileri içinde, iktidar çarkları arasında canı yanmış insanlardan birisidir. Neyse... Onun dışında herkes, önce ince ince, sonra basbayağı kalın kalın laflar etti. Böyle kavgalar en geç çarşamba akşamına kadar bitiyor normal koşullarda. Fakat bu kavga bitmedi. Önceki gün Trabzonlu AKP ve CHP milletvekilleri bir basın açıklaması yaptılar 
"Bu, süper lig değil, ayıplı lig " 
Papila'nın hatalarının "futbol cinayeti" olduğunu söylediler. İş büyüdü yani. Hem Anadolu'nun İstanbullu büyüklere karşı bir mücadelesi var bu işin içinde, hem de... 

Demokrasi tribünleri 
Nihat Genç, Akşam gazetesinde yazmıştı. Trabzon'daki linç olayından sonra, kendi memleketini, bu lince ortam hazırlayan koşulları, ruh halini ve nihayet bir parça da Trabzon'un, Trabzonlunun bilinçaltını yazmıştı güldür güldür üslubuyla Engürü Kahvesi'nde oturmuş konuşur gibi tatlı tatlı anlatmıştı. Müthiş bir enerjiden bahsediyordu yazısında, bir kabına sığmazlıktan, bu enerjinin yapıcı kanallara aktarılamadığı zaman kendi kendini tahrip edebildiğinden. O vakit, Genç'in yazıları kadar kapsamlı olmasa da birçok yazı yazıldı Trabzon üzerine. Çok söz söylendi. Az buz da bir şey değildi olup biten. 
Linç, Sivas olaylarının bir gömlek küçüğüydü. Memlekette gündem on beş dakikada bir değiştiği için yeteri kadar da üzerinde durulmadı. Hatta hatırladığım kadarıyla Trabzon milletvekilleri bir araya gelip bir açıklama yapmadılar. AKP'liler, CHP'liler bir araya gelip bunun bir "demokrasi cinayeti" olduğunu söylemediler, "süper demokrasimizin ayıplı demokrasi" olduğundan ise hiç söz etmediler. 
Meğer, halkın temsilcileri olarak, demokrasiden ziyade süper lige saklarlarmış Trabzonlu enerjilerini Ofsaytla ilgili, hakemle ilgili bu kadar sözü olan insanların, şehirlerinde gerçekleşmiş tarihi bir olayla ilgili hep birlikte kuracak iki üç cümlesinin olmasını beklerdim doğrusu... "Bir dahaki sefere artık" mı diyeceğiz yoksa 
Lig her yıl oluyor da linç her "sezon" tekrarlanmaz. Konuşmazsak, işimiz demokrasi ise -ki vekillerin işi budur diye biliyorum- işimizi yapmazsak tekrar eder mi yoksa 
Bir de Şenol hocam, niye Yattara'yla başlamıyorsun maça 



</TEXT>
</DOC>
