<DOC>
<DOCNO> 338989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/02/son/sontur27.html </URL>
<DATE> 2005/05/02/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
"Bankacıyım" diye yaşlı kadını kandırdılar .. 
</HEADLINE>
<TEXT>

     İzmir’in Çamdibi Semti’nde, emniyete başvuran emekli kadın, bankadan maaşını alıp eve geldikten sonra evine gelen kişinin yanlışlık olduğunu belirtip saymak için istediği parayla kaçtığını iddia etti. 
     Alınan bilgiye göre, polise başvuran Gülperi Öngeç 67 , kendisini bankacı olarak tanıtan kişi tarafından, bin 180 YTL’sinin 1 milyar 180 milyon lira çalındığını bildirdi. 
     Öngeç, kendisinin ve ölen eşinden kendisine intikal eden emekli maaşlarıyla vergi iadesi parasını Ziraat Bankası Çamdibi Şubesi’nden çektikten sonra 35 Sokak’taki evine döndüğünü belirterek, kısa süre sonra kapıyı çalan ve kendisini Ziraat Bankası görevlisi olarak tanıtan kişinin, hesaplarda bir yanlışlık yapıldığını ve parayı tekrar saymak istediğini söylediğini anlattı. 
     Bankadan getirdiği paraların yanı sıra evde bulunan birikmiş parasının içinde olduğu çantayı bu kişiye verdiğini savunan Öngeç, söz konusu kişinin, içinde bin 180 YTL bulunan çantayla birlikte kaçtığını belirtti. 
     Öngeç tepkisini, "Rahatsız olan ablama bakıyorum. Paraların tamamı gitti. Nasıl geçineceğiz İnsanlarda hiç insaf kalmadı mı " şeklinde dile getirdi. 
     Olayla ilgili soruşturmanın sürdüğü bildirildi. 
     
</TEXT>
</DOC>
