<DOC>
<DOCNO> 307291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/17/son/sontur54.html </URL>
<DATE> 2005/01/17/ </DATE>
<TIME> 17.35 </TIME>
<AUTHOR>  </AUTHOR>
<HEADLINE>
Polise sığınan Azeri kadın, fuhuş çetesini yakalattı, ülkesine döndü 
</HEADLINE>
<TEXT>

     Iğdır'da, yabancı uyruklu bir kadını fuhuş yapmaya zorladıkları gerekçesiyle 3 kişi tutuklandı. 
     AA muhabirinin edindiği bilgiye göre, Azerbaycan'dan, Medine K. aracılığıyla iş vaadiyle Iğdır'a getirtilen Azerbaycan uyruklu S.M, güvenlik güçlerine başvurarak, kendisinin kandırıldığını ve para karşılığında fuhuş yapmaya zorlandığını bildirdi. 
     Güvenlik güçleri, yapılan araştırma sonucunda, S.M'ye, zorla fuhuş yaptırmaya çalıştıkları belirlenen N.Y, S.Y ve Y.K'yı gözaltına aldı. Iğdır Cumhuriyet Başsavcılığı'na çıkarılan 3 kişi, sevk edildikleri mahkemece tutuklanarak cezaevine gönderildi. S.M ise yapılan işlemlerin ardından ülkesine gönderildi. 
     S.M'nin iş vaadiyle Iğdır'a gelmesini sağladığı belirtilen Medine K'nın ise arandığı bildirildi. 
     
</TEXT>
</DOC>
