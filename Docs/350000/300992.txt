<DOC>
<DOCNO> 300992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/26/magazin/amag.html </URL>
<DATE> 2004/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
'Fatih'lerin etek kavgası 
</HEADLINE>
<TEXT>


"He's a Lady" adlı yarışma programı için, 'Türk erkeğini kadın yaptırtmam' diyen RTÜK Başkanı Fatih Karaca'ya, yapımcı Fatih Aksoy yanıt verdi Okan Bayülgen Türk değil mi 

ALİ'CE Ali Eyüboğlu 

Evli erkeklerin kadın kılığında yarıştırılacakları "He's a Lady" daha ekrana gelmeden kavgası başladı. Önce AKP Adana Milletvekili Ayhan Zeynep Tekin, bu tür programların etik değerleri tahrip ettiği, ahlaki dejenerasyonu artırdığı gerekçesiyle RTÜK'e başvurdu. Radyo Televizyon Üst Kurulu RTÜK Başkanı Fatih Karaca da şu çıkışı yaptı "Türk erkeğini kadın yaptırtmam." 
Normalde, program yayımlandıktan sonra mevcut kanun ve tüzüklere aykırılığı denetlemekle yetkili RTÜK'ün Başkanı Karaca'nın, "Bu formatta bir program yayımlanırsa aynı gün kurulu toplarız" açıklamasına yanıt Fatih Aksoy'dan geldi. 

Ya Huysuz Virjin 
"He's a Lady"yi Türk seyircisiyle tanıştıracak Medyapım'ın ortağı Aksoy, "RTÜK Başkanı'nın hassasiyetini anlıyorum ama bir program başlamadan, 'Yayımlanırsa Kurul'u toplarım. Türk erkeğine etek giydirmem' fetvasını da anlamlı buluyorum" dedi. 
"He's a Lady"yi, kavga çıkarmak için değil, "eğlence, oyun olsun" diye ekrana getirmeyi planladıklarını vurgulayan Aksoy, şunları söyledi "Bu bir travesti şov değil. Erkekleri ameliyat ettirip kadın yapmayacağız. Erkekler şayet kadın olsalardı, ağda ve makyaj yaptırarak, topuklu ayakkabıyla dolaşarak, ev işlerini yüklenerek nasıl bir hayatla karşı karşıya kalırlardı Amacımız onları nelerin beklediğini insanlara gösterip erkeklerin, kadınları daha iyi anlamasını sağlamak. Bir oyunun bu kadar ciddiye alınmasını da doğru bulmuyorum. Ortaya istediğim gibi eğlenceli, komik bir program çıkmazsa zaten yapmam. Kimse korkmasın etek Türk'ün erkekliğine halel getirmez. Okan Bayülgen, son dizisinde kadın kılığındaydı. Bayülgen Türk erkeği değil mi Seyfi Dursunoğlu, yıllarca 'Huysuz Virjin' tiplemesiyle ekranlarda şov yaptı. 'Huysuz Virjin' İtalyan mı " 

Yargı yolu açık... 
Yapımcı olarak Karaca'nın demecinin kendisini bağlamadığını vurgulayan Aksoy, hazırlıklarının sürdüğünü, RTÜK Başkanı'nın çıkışından sonra kanalın geri adım atmaması halinde "He's a Lady"nin 2005'te ekranda olacağını söyledi. Aksoy, "Program ekrana geldikten sonra RTÜK'ün vereceği her karar için de yargı yolu açık" diye konuştu. 


</TEXT>
</DOC>
