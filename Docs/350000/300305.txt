<DOC>
<DOCNO> 300305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/23/son/sonspo36.html </URL>
<DATE> 2004/12/23/ </DATE>
<TIME> 17.57 </TIME>
<AUTHOR>  </AUTHOR>
<HEADLINE>
Yalova teknik direktörlüğüne Turan Sofuoğlu getirildi 
</HEADLINE>
<TEXT>

     İkinci Futbol Ligi B Kategorisi B Grubu'nda mücadele eden Yalovaspor'da, teknik direktörlüğe Turan Sofuoğlu getirildi. 
     Yalovaspor Genel Menajeri Selçuk Yiğitlik, A.A muhabirine yaptığı açıklamada, uzun yıllar formasını giydiği Fenerbahçe'de kısa süre teknik direktörlük yapan ve altyapı sorumluğunu üstlenen Turan Sofuoğlu ile 1,5 yıllığına anlaştıklarını söyledi. 
     Takımın 27 Aralık Pazartesi günü toplanarak ikinci yarı hazırlıklarına başlayacağını, daha sonra kamp için büyük olasılıkla Antalya'ya gidileceğini belirten Yiğitlik, ''Takımın başına, çok başarılı olacağına inandığımız Turan Sofuoğlu'nu getirdik. Hedefimiz kesinlikle şampiyonluk. Bu hedefin yakalanması için gerekli transferleri de yapacağız'' dedi. 
     Yiğitlik, Anadolu Üsküdar 1908 Spor'un golcü futbolcusu Gökmen ile her konuda anlaştıklarını, eksik olan mevkiler için diğer transferleri yeni teknik heyetin isteği doğrultusunda yapacaklarını sözlerine ekledi. 
     
</TEXT>
</DOC>
