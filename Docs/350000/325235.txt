<DOC>
<DOCNO> 325235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/20/yasam/yas01.html </URL>
<DATE> 2005/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Göğsümüzü kabarttılar 
</HEADLINE>
<TEXT>


Doç. Dr. Biykem Bozkurt, ABD Kardiyoloji Derneği'nin 'en iyi' ödülünü aldı Prof. Dr. Serap Erdine ise Avrupa Hipertansiyon Derneği'nin 2. Başkanı oldu 

AYŞEGÜL AYDOĞAN İstanbul 

İki Türk kadın doktoru uluslararası başarıya imza attı. ABD'deki Houston Baylor College Tıp Fakültesi Kardiyoloji kürsüsünde çalışan Doç. Dr. Biykem Bozkurt, ABD Kardiyoloji Derneği'nin ACC "W. Proctor Harvey-En İyi Genç H0oca" ödülünü kazandı. Hipertansiyon ve Ateroskleroz Derneği Başkanı Prof. Dr. Serap Erdine de, 1500 üyesi bulunan Avrupa Hipertansiyon Derneği'nin 2. Başkanı oldu. 

'İlk'leri gerçekleştirdiler 
Bozkurt, Amerikan Kardiyoloji Derneği'ne kayıtlı 16 bin kardiyoloğun adayları arasından seçildi. ABD'de her yıl, eğitim ve öğretim alanında üstün başarı sergileyen 1 ya da 2 genç kardiyoloğa verilen unvanı ilk kez bir Türk aldı. Bozkurt, kalbin yenilenme, kalp pompa fonksiyonunu artırma konularındaki araştırmaları nedeniyle ABD devlet araştırma bursu da almıştı. 
Erdine ise Avrupa Kardiyoloji Derneği'nin yönetimine seçilen ilk kadın. 2 yıl boyunca görev yapacak olan Erdine, ülkeler arası yakın ilişkiler kurup o ülkelerdeki hipertansiyon araştırmalarını desteklemek gibi önemli görevleri üstlenecek. 


</TEXT>
</DOC>
