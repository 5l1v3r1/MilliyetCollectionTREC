<DOC>
<DOCNO> 316971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/20/son/sonspo03.html </URL>
<DATE> 2005/02/20/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Saviola geri dönmek istiyor, Woodgate sezonu kapattı... 
</HEADLINE>
<TEXT>

     Barcelona’da forma şansı bulamadığı için sezon başında Monaco’ya kiralık olarak gönderilen Arjantinli golcü Javier Saviola, Katalan ekibine geri dönmek istediğini açıkladı. L’Equipe gazetesine konuşan golcü oyuncu, Barcelona benim kulübüm. İspanya’ya geri dönmek için elimden gelenin en iyisini yapacağım. Bu benim en büyük hedefimö diye konuştu. Bordo - Mavililer’in asbaşkanı Beguiristain, Riquelme ve Saviola’nın takıma alınmayacağını söylemişti. 
     
     Woodgate sezonu kapattı 
     Real Madrid’in sezon başında Newcastle United’dan 14 milyon Pound karşılığında renklerine bağladığı Jonathan Woodgate’in sakatlığı nedeniyle bu yıl forma giyemeyeceği bildirildi. Henüz bir kez bile Real Madrid forması giyemeyen Woodgate’in dizinde bulunan sakatlıktan bir türlü kurtulamadığı için Real’den gönderilmesinin de gündeme geldiği öne sürüldü. 
     
</TEXT>
</DOC>
