<DOC>
<DOCNO> 343477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/18/astro/index.html </URL>
<DATE> 2005/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşırı eleştiri 
</HEADLINE>
<TEXT>


Başak burcundaki Ay gereksiz eleştiri ve endişe yaşayabileceğimizi anlatmakta. Daha uzlaşıcı olmanın yollarını aramalıyız. Aksi halde ilişkilerimizde ani kopmalarla karşılaşabiliriz. 
Koç'lar detay gerektiren işlerinde verimli olmaya çalışmalı. İşbirliği aramaları da gerekiyor. Boğa'lar yaratıcılıklarını ve kendi isteklerini ortaya koyabilmeli. Gerginlikten uzak kalmak ve keyif alınan konuların içinde bulunmak için çaba göstermeliler. İkizler düzenli olmak durumundalar. Tamamlanması gereken çok şey var. Evle ilgili uğraşlar söz konusu olduğunda planlı hareket etmeleri gerekir. Yengeç'ler enerjikler ve kısa yolculuklar yapabilirler. Bu arada yerine getirilmesi gereken sorumluluklar bulunuyor. Ayrıca sözlerine özen göstermeleri gereken bir gün. Aslan'lar harcamaları konusunda dengeli olmalı ve birikimlerini korumaya çalışmalılar. Bu konuda ani kararlardan kaçmalılar, aksi halde üzülebilirler. Başak'lar burçlarındaki Ay sayesinde dikkat çekiyorlar. İlişkilerini gözden geçirmekten yana olurken, anne ile ilgili uğraşlar da önem taşımalı. Terazi'ler sabırlı olmaları gereken günlerindeler. Duygusal olarak yine hassas olabilirler. Akrep'ler değişik görüşlere karşı iyimser bir tavır sergilemeli. Gün boyunca grup çalışmaları içerisinde olmak ve uyumlu yanlarını ortaya çıkarmak onlar için faydalı olacaktır. Yay'lar huzursuzluklarını iş hayatına yansıtmadan hareket etmeli. Çünkü yapmaları gereken pek çok iş var. Kendilerini göstermek için çaba göstermeleri gerekiyor. Oğlak'lar yeni gelişmelerden yarar sağlamanın yollarını aramalı. Yabancılarla ilgili konularda bugün daha toleranslı olmaları gerekebilir. Kova'lar ortaklaşa konularda temkinli olmalılar. Borç-alacak konuları onları zorlayıcı bir noktaya getirebilir. Olaylara yapıcı yaklaşmaları gerekiyor. Balık'lar ortaya çıkabilecek gelişmelere karşı serinkanlı yaklaşmalı. Ortaklaşa alanda anlaşma imk nlarını kullanmaya çalışmalılar. 




</TEXT>
</DOC>
