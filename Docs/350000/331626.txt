<DOC>
<DOCNO> 331626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/09/guncel/gun90.html </URL>
<DATE> 2005/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Sonucu merak ediyoruz... 

Geçtiğimiz gün yazdık, "çırak" seçmek için gösterilen özen, ne yazık ki milletvekili seçerken gösterilmediği için bugün bu hallerdeyiz. Eğer doğru partide, doğru listede, doğru gündeyseniz ve şansınız da iyi giderse bir gün içerisinde sokakta yürüyen sıradan birinden bakanlığa kadar gitme ihtimaliniz oldukça yüksek Sözümüz "meclisten" dışarı olmakla birlikte yaşanan son örnekte herkesin biraz kendisine soru sorması gerekiyor... 
Olay şu Kültür ve Turizm Bakanı Atilla Koç, bir kahvehane açılışında konuşma yapıyor haberin bizce en ilginç yanı açılışın bir "kahvehane açılışı" olması ve "Turizmde Almanlar fazla para bırakmıyor -ki doğru . Ancak Ruslar sonradan zengin olmanın görgüsüzlüğüyle fazla para bırakıyor -ki bu da doğru, en azından "fazla para bırakma" kısmı diyelim ." 
Görüldüğü gibi, Sayın Bakan, daha yeni bakan olmasına rağmen, iki doğru tespitte bulunuyor. Ancak bir de yanlış yapıyor, arkadaş arasında ya da "off the record" yani "yazılmaması" şartıyla söylenebilecek bir şeyi, gazetecilerin olduğu yerde söylüyor. Ve tabii haber flaş bir haber olarak manşetlere yansıyor... 
Sayın Bakanın açıklaması, son derece haber niteliği taşımaktadır...Ancak, milyarlarca dolar bırakan Rusları rencide edici yönüyle, ülke menfaatlerine zarar verecek niteliktedir...Bu sözlerin yayınlanması normaldir...Ama yayınlanmasa, bir kahvehanede yapılan konuşmayı Ruslar nereden duyacaktı da Dışişleri Bakanlığı ve Bakan özür açıklaması yapmak zorunda kalacaktı 
Kendi ülkesinde vuku bulan her bir olayı bu kadar bağırarak dünyaya duyurmak pek de akıllıca bir davranış gibi gözükmüyor. Ve Sayın Bakan, daha yenisiniz, kahvehanede konuşmakla mecliste konuşmak arasında, büyük bir fark var ki, işte siz de onu öğrenmiş oldunuz. "Diplomasi, neyi söylemeyeceğini bilme sanatıdır" derler, biraz Sayın Demirel'in açıklamalarını okumanızda fayda var, kolay gelsin... 

Hadi hayırlısı 
"Oğlumla çapkınlık bile yapacağım, Ata'yı ülkeme hayırlı bir evlat olarak yetiştireceğim..." b b 
</TEXT>
</DOC>
