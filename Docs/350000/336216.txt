<DOC>
<DOCNO> 336216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/23/son/sonspo05.html </URL>
<DATE> 2005/04/23/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Canaydın’dan Özdemir’e yanıt... 
</HEADLINE>
<TEXT>

     Galatasaray Başkanı Özhan Canaydın, önceki gün Fenerbahçe 2. Başkanı Nihat Özdemir’in Sarı - Kırmızılı kulübü hedef alan açıklamalarına yanıt verdi. 
     Canaydın, Özdemir’in İçişlerimize karışmasın" sözleri üzerine şunları söyledi Özdemir beni yanlış anlamış. Bir üniversitede sorulan soru üzerine Fenerbahçe’nin borcunun 130 milyon dolar değil, 130 trilyon olduğunu söyledim. Rakibimizin içişlerine karışmak gibi bir niyetim yok. Kendileri ile kupa finalinde ilk kez karşılaşmıyoruz. Biz Türkiye Kupası’nı kazanmak istiyoruz. Zaten iyi oynayan kazanacaktır." 
     
     Gürsoy Zırt pırt konuşmam 

     Galatasaray İkinci Başkanı Ergun Gürsoy, Nihat Özdemir'in kendisi hakkında söylediği sözlere pazar gününe kadar yanıt vermeyeceğini söyledi. Tecrübeli yönetici, "Zırt pırt konuşmanın bir anlamı yok. Zamanı gelince konuşuruz. Gerekli cevabımı, pazar günü Diyarbakırspor maçının öncesinde ve sonrasında canlı yayında vereceğim" ifadesini kullandı. 
     
</TEXT>
</DOC>
