<DOC>
<DOCNO> 313114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/07/son/soneko03.html </URL>
<DATE> 2005/02/07/ </DATE>
<TIME> 02.20 </TIME>
<AUTHOR>  </AUTHOR>
<HEADLINE>
İsrail, Mısırla serbest ticaret anlaşması imzaladı... 
</HEADLINE>
<TEXT>

     İsrail Hükümeti, Mısır ile Serbest Ticaret Anlaşması'nı bugün onayladı. 
     İsrail ile Mısır ararasındaki ekonomik ve siyasi ilişkilerin güçlendirilmesinde önemli bir adım olarak kabul edilen anlaşma, iki ülke arasında Aralık ayında imzalanmış ve bu çerçevede, Nitelikli Sanayi Bölgeleri'nin QIZ kurulmasının yolu açılmıştı. 
     İsrail, benzeri bir anlaşmayı, birkaç ay önce Ürdün'le de imzalamıştı. 
     QIZ sayesinde, içinde İsrail katkısı bulunan, Mısır'da üretilecek olan ürünler, ABD'ye kolaylıkla ihraç edilebilecek. 
     QIZ'lerin, İsraillilere ucuz işgücü, Mısırlılara da istihdam sağlaması bekleniyor. 
     İsrail Sanayi ve Ticaret Bakanı Ehud Olmert, ABD, İsrail, Mısır ve Ürdün arasındaki QIZ'lerin, bu ülkeler arasındaki siyasi ve ticari bağlara güçlü katkıda bulunacağını bildirdi. 
     Olmert, QIZ'ler çerçevesinde, Mısır ile tekstil, deri, ayakkabı, gıda ve ev gereçleri ortak üretimi yapılacağını söyledi. 
     QIZ'ler içinde üretilen mallar, en az yüzde 11.7 oranında İsrail katkısı içermesi durumunda, gümrüksüz ve kota sınırlamaları olmadan ABD'ye ihraç edilebiliyor. 
     
</TEXT>
</DOC>
