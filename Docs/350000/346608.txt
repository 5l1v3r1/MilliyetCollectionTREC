<DOC>
<DOCNO> 346608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/28/spor/spo20.html </URL>
<DATE> 2005/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Sen de mi Şansal Abi 
</HEADLINE>
<TEXT>


YAKAN TOP Nilay YILMAZ 


Geçtiğimiz pazar Fenerbahçe'nin Galatasaray'ı yenerek şampiyonluğunu ilan etmesinin ardından, Şansal Büyüka'nın söyledikleri bizleri şaşkına uğrattı "Fenerbahçe bir derbiyi kazanarak, belki de çok uzun yıllardır olmayan bir şekilde, bir derbide ezeli rakibini yenerek şampiyonluğunu ilan etti. Aslında kaç yıldır uzak ara gidiyordu takımlar. Bu kadar heyecan, bu kadar çekişme olmuyordu. Bu sezon Fenerbahçe de, Galatasaray da bu mücadeleyi, bu rekabeti son haftaya kadar taşımayı başardılar." 
25 Mayıs 2003 Beşiktaş 79, Galatasaray 74 puanda. Şampiyonluk mücadelesinin 33. haftasında İnönü Stadyumu'nda Sergen'in 89. dakika 22. saniyede attığı golle Beşiktaş mutlu sona ulaşan taraftı. Bu maçla Beşiktaş, şampiyonluk yarışında olduğu ezeli rakibini, 1-0 mağlup ederek şampiyon oldu. 
1999-2000 sezonu tamamlanırken Galatasaray 79 puanla şampiyonluğa ulaşırken, Beşiktaş 75 puanla 2. sıradaydı. 
2000-2001 sezonunda Fenerbahçe 76 puan toplayarak şampiyonluğunu ilan etti, Galatasaray 73 puanla 2. oldu. Yani şampiyonluk mücadelesi son haftaya kadar devam etti. 
2001-2002 sezonunda ise Galatasaray 78 puanla şampiyonluk ipini göğüslerken, Fenerbahçe 75 puanla 2.likle yetinmek zorunda kaldı. Bu sezon da şampiyonluk mücadelesi son haftaya kadar sürdü. 
2002-2003 sezonunu yukarıda yazdık. Beşiktaş 85, Galatasaray 77 puanla sezonu tamamladı. 
2003-2004 sezonunda Fenerbahçe 79, Trabzonspor 72 puanla sezonu bitirdi. Fenerbahçe bu şampiyonlukla 3. yıldızı formasına takarken, şampiyonluk mücadelesi 33. haftaya kadar devam etti. 
Görüldüğü üzere daha 2 yıl önce Beşiktaş, Galatasaray'ı yenerek şampiyon oldu. Daha öncesini yazmaya gerek yok, son 6 yıldır şampiyonluk mücadelesi en azından 33. haftaya kadar taşınıyor. Biz ise, yılların gazetecisi ve spor yazarı Şansal Büyüka'nın söyledikleri karşısında, sadece ve sadece, "Sen de mi Şansal Abi " diyoruz. 

Bir kulübe bağlanmak, belirli bir kolektif ifade tarzının simgesidir. 
C.Bromberger 


Haberiniz var mı 

Kocaman kaleci 'Şişman' Foulke Sheffield Utd, 1900'ler yaklaşık 140 kg ağırlığındaymış. İnanılmaz bir yapısı olan Foulke'nin attığı şutlar karşı takımın ceza sahasına kadar gider, elle yaptığı asistler ise neredeyse yarı sahayı bulurmuş. Kendisini rahatsız eden forvetleri ise, bir araya topladıktan sonra ayak bileklerinden tutup havada silkelermiş. 



Biraz da mütevazı olsan 
Ben erdemliyim, hiç kızmam böyle şeylere. 
Gökmen Özdenak - Telegol, Star 

Bir şey olmaz, korkma 
Şansal Büyüka Bahri seni Erman hocaya havale ediyorum, Allah yardımcın olsun 
Bahri Havadır Eyvah, yandık o zaman 
Maraton, Lig TV 

Merakla beklıyormuş 
Bıkmadan usanmadan her hafta bu köşeden Sevgili Rıza Çalımbay'a mektup yazacağım. 
Kazım Kanat - Sabah 

Affet Aziz Başkan 
Gökdeniz geçen sene bu kulüpte oynama şansını kaybetti. Gelecekte Fenerbahçe'de yeri olamaz. 
Aziz Yıldırım 

Aman çabuk söyle 
Şansal Büyüka Uğur çevir kamerayı hocaya Bir şey diyecek. 
Erman Toroğlu Çatlarım söylemezsem 
Maraton, Lig TV 

Belki de mazoşisttir 
Aziz Yıldırım, kalp krizi geçirmek istiyor, tansiyonu düşüyor, bunlardan da zevk alıyorsa, Daum kalsın. 
Can Bartu - Hürriyet 

Eee, sonra 
Şansal Büyüka Sakarya taraftarı daha da iyileşti hocam. 
Erman Toroğlu Ben var ya Sakarya'da eşek sudan gelinceye kadar dayak yedim, 79 yılında 
Maraton, Lig TV 

Efsane geri döndü 
Türkiye Ligi artık bundan sonra Fenerbahçe'yi kesmez. 
Aziz Yıldırım 

Fenerbahçe'yi sevenler parmak kaldırsın 
Türkiye'de bize sempatide yüzde 60 civarındaydık. Şu an yüzde 70'e çıktık. 
FB Asbaşkanı Mahmut Uslu 

Evet olmadı 
Erman Toroğlu Hocam ayıyla yatarsam ayının ne olduğunu anlarım. Ayıyla yatmadan nasıl anlıcam Ya ben şimdi ayıyla yatmadım. 
Şansal Büyüka Hocam bu benzetme pek hoş olmadı 
Maraton, Lig TV 

Yanlış duymuş olabilir misin 
25 bin kişinin "Bu taraftar seninle gurur duyuyor" diye bağırdığı tek gazeteci de benim. 
Kazım Kanat - Sabah 



</TEXT>
</DOC>
