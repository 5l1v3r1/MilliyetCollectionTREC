<DOC>
<DOCNO> 340179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/06/son/sonsiy03.html </URL>
<DATE> 2005/05/06/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Dışişleri'ne davet sitemi 
</HEADLINE>
<TEXT>

     Dışişleri Bakanlığı’nın yeni ek hizmet binası sitemlerle hizmete girdi. 
     Edinilen bilgiye göre hafta başında ek hizmet binasının açılışı için Dışişleri Bakanlığı’nda bir tören düzenlendi. 
     İddialara göre söz konusu törene Dışişleri Bakanlığı’nın Nüzhet Kandemir, Onur Öymen, Özdem Sanberk gibi bazı eski müsteşarları davet edilmedi. 
     Müsteşarlığı döneminde Dışişleri Bakanlığı’nı Çukuranbar’a taşıyan DYP Genel Başkan Yardımcısı Nüzhet Kandemir, o dönemde "Eskişehir’e gidilseydi bari" şeklinde eleştiriler bile aldığını belirtti. 
     Kandemir, çeşitli müsteşarların görevleri sırasında yardımcıları ile birlikte söz konusu binalar için gayret sarfettiklerine dikkat çekerken, "Toplasanız 10-15 kişi eder. Bunların vefa borcu olarak, teşekkür için çağrılması mümkün idi" diye konuştu. 
     
</TEXT>
</DOC>
