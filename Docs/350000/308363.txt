<DOC>
<DOCNO> 308363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/22/siyaset/siy05.html </URL>
<DATE> 2005/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Alkol düşmanıyım 
</HEADLINE>
<TEXT>



Bayramlaşma töreninde belediye başkanlarına da seslenen Erdoğan, şunları söyledi "Halkımızı insanca yaşama erdemine kavuşturacağız. Asla çirkin, kaçak yapılaşmaya ve gecekonduya izin vermeyin. Bu konuda acımayın. Acınacak hale geliriz." Erdoğan, partisinin Üsküdar İlçe Teşkilatı'nca Koşuyolu'ndaki Haydarpaşa Lisesi Kültür Merkezi'nde düzenlenen bayramlaşma törenine katıldı. Vatandaşlara trafik kurallarına uyma çağrısı da yapan Erdoğan, kendisinin de daha önce hızı çok sevdiğini, sürat ibresini sonuna kadar vurdurmak gibi yanlışlarda bulunduğunu, ancak sorumluluk aldıktan sonra yapmadığını anlattı. Trafik kazalarında alkolün etkili olduğunu ifade eden Erdoğan, "Alkolün düşmanıyım. Kim ne derse desin, kim beni nasıl eleştirirse eleştirsin" dedi. 


</TEXT>
</DOC>
