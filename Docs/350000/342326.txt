<DOC>
<DOCNO> 342326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/13/son/sontur28.html </URL>
<DATE> 2005/05/13/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Sivas'ta 6 yaşındaki çocuğun ölümünde şüphe... 
</HEADLINE>
<TEXT>

     Sivas’ta, 6 yaşındaki çocuğun ölümünün şüpheli görülmesi üzerine soruşturma başlatıldı. 
     AA muhabirinin aldığı bilgiye göre, ailesi tarafından getirildiği Sivas Devlet Hastanesi Acil Servisi’nde hayatını kaybeden 6 yaşındaki E.Y’nin ölümünü şüpheli bulan doktor, durumu polise bildirdi. 
     Bunun üzerine, E.Y’nin cesedinin otopsi için Cumhuriyet Üniversitesi Tıp Fakültesi Araştırma Hastanesi’ne kaldırıldığı, otopsi sonrasında alınan biyopsinin de incelenmek üzere İstanbul Adli Tıp Kurumu’na gönderildiği bildirildi. 
     Baba Bülent Y’nin, oğlunun daha önceden havale geçirdiğini, ancak başka rahatsızlığının olmadığını söylediği öğrenildi. 
     Anne Filiz Y’nin ise oğlunun sağlık ocağında aşı yaptırdıktan sonra evlerinin önünde rahatsızlandığını, kaldırdıkları hastanede hayatını kaybettiğini ifade ettiği bildirildi. 
     
</TEXT>
</DOC>
