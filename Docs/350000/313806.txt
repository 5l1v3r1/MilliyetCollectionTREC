<DOC>
<DOCNO> 313806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/09/son/soneko29.html </URL>
<DATE> 2005/02/09/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Çalışanların yüzde 58.4'ü işinden memnun, kazançtan memnun değil 
</HEADLINE>
<TEXT>

     Çalışanların yüzde 58.4'ü işinden memnun olarak görülürken, işten elde edilen kazançtan memnuniyette bu oran yüzde 25.8'e kadar geriliyor. 
     DİE'nin yaşam memnuniyeti anket sonuçlarına göre, genel sağlık düzeyinden halkın yüzde 8.2'si çok memnun, yüzde 58.3'ü memnun durumda bulunuyor. Sağlık memnuniyeti kadınlarda yüzde 52.1 olarak ölçülürken, erkeklerde memnuniyet yüzde 64.8'e kadar çıkıyor. 
     Çalışanların yüzde 58.4'ü işinden memnun olarak görülürken, işten elde edilen kazançtan memnuniyette bu oran yüzde 25.8'e kadar geriliyor. 
     İşverenlerin yüzde 81.7'si işinden memnun olduğunu ifade ederken, yevmiyeli olarak çalışanların işinden memnuniyet oranı ise yüzde 39.6'da kalıyor. 
     
     ÜCRET VE ÜCRET DENGESİZLİĞİ EN BÜYÜK SORUN 

     DİE'nin yaşam memnuniyeti anket sonuçlarında, işe ilişkin sorunlara bakıldığında ise ücretliler açısından ücret miktarı, yüzde 74.1 ile sorunlarda başı çekiyor, ücret dengesizliği de yüzde 73.3 ile bunu izliyor. İşveren ve kendi hesabına çalışanlarda ise en büyük sorun yüzde 56.5 ile sermaye yetersizliği olarak ortaya çıkıyor. 
     Kamuda çalışanlar ücret dengesizliğini en büyük sorun olarak görürken, özel sektörde bu ikinci planda kalıyor ve ücret miktarı öne çıkıyor. 

     
</TEXT>
</DOC>
