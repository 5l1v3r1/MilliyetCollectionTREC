<DOC>
<DOCNO> 344094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/20/dunya/dun02.html </URL>
<DATE> 2005/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Karabağ sorununa çözüm sinyali 
</HEADLINE>
<TEXT>


CENK BAŞLAMIŞ Moskova 


Azerbaycan ve Ermenistan liderleri İlham Aliyev'le Robert Koçaryan'ın pazar günkü zirvesinde Karabağ sorununda önemli ilerleme sağladığı bildirildi. Ermenistan Dışişleri Bakanı Vartan Oskanyan, dün gece Erivan'da yaptığı açıklamada,Varşova'daki görüşmede iki liderin Karabağ'ın statüsü konusunda "hissedilir gelişme" sağlamayı başardığını söyledi. Oskanyan, "kamuoyunu rahatsız etmemek için" somut olarak nasıl bir ilerleme sağlandığını bu aşamada açıklayamayacağını belirtti. Ancak Oskanyan, Karabağ çevresindeki 7 bölgenin Azerbaycan'a iade edilmesi konusunda anlaşmaya varıldığını kesin bir dille yalanladı ve "Bizim için Karabağ'ın siyasi statüsü belirlenmeden diğer konularda uzlaşma sağlanması olanaksız" dedi. 


</TEXT>
</DOC>
