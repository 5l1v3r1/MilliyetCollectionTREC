<DOC>
<DOCNO> 318315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/24/son/sontur24.html </URL>
<DATE> 2005/02/24/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Hafta sonu yağmur geliyor, sıcaklıklar düşüyor 
</HEADLINE>
<TEXT>

     Yeni bir yağışlı hava cuma gecesi Trakya'dan yurda giriş yapıyor, pazar günü tüm yurda yayılıyor. Hafta sonu İstanbul yağmurlu, İzmir ve Antalya sağanak yağışlı, Ankara pazar günü yağmur alıyor. 
     Hava sıcaklığı hafta sonu mevsim normallerinin üzerinde seyredecek, önümüzdeki hafta başından itibaren batıdan başlayarak azalacak. Sıcaklıklar hafta sonu İstanbul'da 17, İzmir'de 15, Adana'da 20, Antalya'da 18, Ankara'da 13 dereceye kadar çıkacak. 
     YARIN Doğu Karadeniz gün boyu yağışlı. Yeni yağışlı hava gece Trakya'dan Türkiye'ye giriyor. Gün içinde Akdeniz ve Güneydoğu Anadolu'da gökyüzü güneşli, iç bölgelerimiz sisli. 
     CUMARTESİ Trakya ve Çanakkale etkili yağmur alırken, İstanbul, Kıyı Ege, Denizli çevresi, Antalya ve Malatya-Adıyaman çevresinde yağış görülecek. Yağışlar Kıyı Ege'de sağanak şeklinde düşecek. 
     PAZAR günü yağışlar tüm Türkiye'ye yayılıyor. Orta ve Doğu Karadeniz ile Doğu Anadolu'nun doğusu çok bulutlu, diğer bölgelerimizin tamamında yağmur bekleniyor. Kıyı Ege ve Akdeniz yine sağanak yağış alacak. 
     


     
</TEXT>
</DOC>
