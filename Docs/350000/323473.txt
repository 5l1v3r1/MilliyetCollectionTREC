<DOC>
<DOCNO> 323473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/13/son/sontur10.html </URL>
<DATE> 2005/03/13/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Karlıova'daki depremin ardından yol açma çalışmaları sürüyor... 
</HEADLINE>
<TEXT>

     Bingöl'ün Karlıova İlçesi Kaymakamı Erkan Çapar, ilçede okulların yarın tatil edilebileceğini söyledi. 
     Çapar, kar yağışı nedeniyle yolu ulaşıma kapalı olan köy yollarında çalışmaların devam ettiğini söyledi. 
     Halen 18 köy yolunun ulaşıma kapalı olduğunu belirten Çapar, bu köylere ulaşılması için yol açma çalışmalarının aralıksız sürdüğünü ifade etti. 
     Yolların ulaşıma kapalı olması nedeniyle köylerdeki öğrencilerin YİBO'lara taşınamayabileceğini anlatan Çapar, ilçedeki ilköğretim okulları ve liselerin yarın tatil edilebileceğini bildirdi. 
     Öte yandan, depremde bazı kamu binaların da hasar gördüğünü kaydeden Çapar, hükümet konağının da hasar gören binaların içinde olduğunu, bu nedenle binadaki kriz merkezinin faaliyetini Tekışık İlköğretim Okulu'nda sürdürdüğünü söyledi. 
     Çapar ayrıca, ilçedeki hasar tespit çalışmalarının devam ettiğini bildirdi. 
     
</TEXT>
</DOC>
