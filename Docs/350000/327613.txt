<DOC>
<DOCNO> 327613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/27/son/sontur18.html </URL>
<DATE> 2005/03/27/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
İlkbahar yağmurları geliyor... 3 gün yağış 
</HEADLINE>
<TEXT>

     Yeni haftanın ilk üç günü güney bölgeler dışında Türkiye'nin tamamı yağış alıyor. İstanbul ve Ankara üç gün sağanak yağışlı, İzmir yarın sağanak yağmur altında. 
     Tüm yurtta hissedilir derecede artacak olan hava sıcaklığı, salı gününden itibaren kuzey kesimlerde biraz azalacak. Pazartesi 21 dereceyi görecek İstanbul'da salı günü sıcaklık 13 dereceye düşecek. Sıcaklıklar pazartesi Ankara'da 22, İzmir'de 23, Antalya'da 21, Adana'da 22, Erzurum'da 8, Samsun'da 20 dereceyi bulurken, çarşamba günü Ankara'da 15, Erzurum'da Samsun'da 6 dereceye düşecek. 
     YARIN Marmara, Karadeniz, Ege, İç Anadolu ve Doğu Anadolu'nun kuzeyi yağış alıyor. Ege ve Tokat-Çorum çevresinde yağışlar sağanak şeklinde düşecek. Marmara ve Ege'de lodos esiyor. Diğer bölgelerimiz az bulutlu... 
     SALI günü yağış alanı genişliyor. Marmara, İç Ege, İç Anadolu ve Doğu Anadolu'nun tamamı yağış altında. Yağışlar iç bölgelerde sağanak şeklinde. Marmara'da poyraz esiyor. 
     ÇARŞAMBA günü ise Doğu Marmara, Karadeniz, İç Anadolu ve Doğu Anadolu'da yağışlar sürüyor. İç bölgeler yine sağanak yağış alırken, yağış almayan bölgeler az bulutlu olacak. 
     
</TEXT>
</DOC>
