<DOC>
<DOCNO> 317907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/23/son/soneko39.html </URL>
<DATE> 2005/02/23/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Bolu Dağı Tüneli, 2006'da tamamlanacak... 
</HEADLINE>
<TEXT>

     Proje bedeli 1 milyar 440 milyon 500 bin YTL olan Bolu Dağı tüneline, bugüne kadar 1 milyar 120 milyon 100 bin YTL harcandığı açıklandı. 
     Bolu Ticaret Odası'nda düzenlenen ''İl Koordinasyon Kurulu'' toplantısında konuşan Karayolları 4. Bölge Müdürü İbrahim Aykut Bolu'da devam eden çalışmaları hakkında bilgi verdi. 
     Aykut, inşaatına 1986 yılında başlanan Bolu Dağı Tüneli Gümüşova- Gerede-Bolu Dağı Geçişi projesi için bugüne kadar 1 milyar 120 milyon 100 bin YTL harcandığını belirterek, ''Bu projenin bedeli 1 milyar 440 milyon 500 bin YTL'dir. Projenin 2005 yılı ödeneği 127 milyon 182 bin YTL'dir. İnşaatın yüzde 80'i tamamlanmıştır. Bolu Dağı Tüneli ise 2006 yılında tamamlanacaktır'' dedi. 
     
     DUBLE YOL ÇALIŞMALARI 
     Bolu'da devam eden duble yol çalışmaları hakkında da bilgi veren Aykut, bir gazetecinin, ''Yeni yapılan duble yolda ortaya çıkan sorunlar giderilecek mi '' sorusunu ise şöyle yanıtladı 
     ''Yolda kış mevsiminde bazı sorunlar ortaya çıktı. Bu sorunların ortadan kaldırılması için Bolu Belediyesi ile birlikte bir çalışma yapacağız. Bolu'da Nallıhan-Göynük yol ayrımı, Gerede-Yeniçağa-Bolu, Gerede-Çerkeş projelerimiz devam ediyor.'' 
     
</TEXT>
</DOC>
