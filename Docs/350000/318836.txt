<DOC>
<DOCNO> 318836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/26/son/soneko09.html </URL>
<DATE> 2005/02/26/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Geçen hafta hisse senetleri ortalama yüzde 2.70 değer kazandı... 
</HEADLINE>
<TEXT>

     İstanbul Menkul Kıymetler Borsası'nda İMKB işlem gören hisse senetleri geçen hafta ortalama yüzde 2.70 oranında değer kazandı. 
     Ağırlıklı olarak IMF Uluslararası Para Fonu ile ilgili gelişmeleri takip eden piyasada, IMF'yle yapılacak anlaşmada bir sorun yaşanmadığı yönündeki açıklamaların ardından gelen alımlarla endeks önce 27,400 direncini aştı, daha sonra da 28,000 direnç seviyelerinden kapandı. 
     Endeksin 26,400 puan seviyesinden başlayan düzeltme hareketini tamamlayarak tekrar 28,000 seviyelerini zorladığı gözlenirken, hareketin kağıt bazında da olsa yabancı alımlarıyla beraber yürüdüğü, iki önemli direnç seviyesi olan 27,200 ve 27,500 puanın geçildiği, 28,000 puan seviyesi ve üstünün tekrar önem kazandığı görülmekte. 
     İleriki günlerde kar realizasyonlarının olacağını ancak bunların karşılanabileceğini belirten uzmanlar, gelecek yeni alımlarla endeksin 28,500 puan seviyesiyle beraber yeni zirve hareketlerinin içine girebileceğini savunuyor. 
     
     ÖZETLE PİYASALAR 
     Borsa, hafta ortasından itibaren başlayan yükselişle 28,000 puanın üzerinde kapanış yaptı. İMKB Tahvil ve Bono Piyasası'ndaki ortalama oranlarda yarım puan dolayında artış oldu. Altın fiyatlarındaki artış sürerken, dövizde düşüş gerçekleşti. Mevduat faizlerinin ortalamalarında herhangi bir değişim yaşanmadı. 
     Hisse senetleri haftalık bazda ortalama yüzde 2.70 oranında değer kazandı. 24 ayar külçe altının gram satış fiyatı yüzde 0.55, Cumhuriyet altınının satış fiyatı da yüzde 0.81 yükseldi. Türk Lirası karşısında dolar yüzde 1.30, Avro yüzde 0.29 düşüş gösterdi. 
     Yatırım fonlarının seyrini izleyen A.A Fon Endeksi geçen hafta ortalama yüzde 0.13 oranında yükseldi. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.31, haftalık reponun net getirisi yüzde 0.25 olarak gerçekleşti. 
     
     BORSANIN SEYRİ VE ENDEKSLER 
     İstanbul Menkul Kıymetler Borsası İMKB haftaya ortalama yüzde 1.57'lik düşüşle başladı. Salı günü de ortalama yüzde 0.77 düşüş gösteren endeks, Çarşamba günü ortalama yüzde 0.99, Perşembe günü ortalama yüzde 1.61 ve Cuma günü de ortalama yüzde 2.47 oranında artış kaydetti. 
     Endeks, geçen hafta boyunca 738.23 puanlık artışla 27,293.22 puandan 28,031.45 puana yükseldi. Hisse senetlerindeki haftalık ortalama artış yüzde 2.70 oldu. 
     İMKB Ulusal-Mali Endeksi 1,540.66 puan artışla 39,838.61 puandan 41,379.27 puana, İMKB Ulusal-Sanayi Endeksi 60.18 puan artışla 22,791.13 puandan 22,851.31 puana ve İMKB Ulusal-Hizmetler Endeksi 406.05 puan artışla 14,095.06 puandan 14,501.11 puana yükseldi. 
     Böylece, mali grup hisseleri ortalama yüzde 3.87 oranında, sanayi grubu hisseleri ortalama yüzde 0.26 oranında ve hizmetler grubu hisseleri de ortalama yüzde 2.88 oranında değer kazandı. 
     
     KAZANANLAR VE KAYBEDENLER 
     Borsada geçen haftada işlem gören 310 hisse senedinden 169'u değer kazanırken, 106 hisse senedi değer yitirdi, 35 hisse senedinin değeri değişmedi. 
     Geçen hafta en yüksek oranlı artış, yüzde 29.68 ile Kerevitaş hisselerinde gerçekleşti. Yüzde 24.27'lik artışla Deniz Yatırım Ortaklığı hisseleri ikinci ve yüzde 20.18'lik artışla Doğusan hisseleri üçüncü oldu. 
     En yüksek oranlı düşüş ise yüzde 14.05 ile Atlas Yatırım Ortaklığı hisselerinde oldu. Yüzde 9.12'lik düşüşle Kardemir A hisseleri ikinci ve yüzde 8.33'lük düşüşle de Kardemir B hisseleri üçüncü sırada yer aldı. 
     İMKB Ulusal Pazar'da geçen hafta toplam 1 milyar 323 milyon 734 bin adet hisse senedi işlem gördü ve karşılığında 4 milyar 565 milyon YTL'lik işlem hacmi gerçekleşti. 
     
     DÖVİZ 
     Geçen hafta, tüm döviz türleri Türk Lirası karşısında düşüş gösterdi. İstanbul serbest döviz piyasasında alınıp satılan ABD Doları Türk Lirası karşısında yüzde 1.30 oranında, Avro da yüzde 0.29 oranında değer yitirdi. 
     Önceki hafta sonuna göre ABD Doları'nın Türk Lirası satış fiyatı 0.0170 YTL düşerek 1.2930 YTL'ye, Avronun satış fiyatı da 0.0050 YTL düşerek 1.7030 YTL'ye geriledi. 
     Cuma günkü kapanış itibariyle, öteki döviz türlerinden İngiliz Sterlini'nin satış fiyatı haftalık bazda yüzde 0.24 düşüşle 2.4800 YTL'ye, İsviçre Frangı'nın satış fiyatı da yüzde 0.27 düşüşle 1.1050 YTL'ye indi. 
     Bugün öğle saatlerinde ise İstanbul serbest piyasada ABD Doları 1.2920 YTL'den, Avro 1.7070 YTL'den, İngiliz Sterlini 2.4840 YTL'den ve İsviçre Frangı da 1.1130 YTL'den satılıyordu. 
     
     ALTIN 
     Kapalıçarşı'da alınıp satılan 24 ayar külçe altının gram satış fiyatı bir önceki hafta sonuna göre yüzde 0.55 oranında, Cumhuriyet altınının satış fiyatı da yüzde 0.81 oranında yükseldi. 
     Külçe altının gram satış fiyatı 18.15 YTL'ye, Cumhuriyet altınının satış fiyatı da 124.00 YTL'ye çıktı. 
     İstanbul Altın Borsası'nda İAB geçen hafta içindeki işlemler sonucunda 24 ayar altının gram fiyatı yüzde 0. oranında artarak, 18.07 YTL oldu. 
     
     YATIRIM FONLARI 
     Yatırım fonlarına katılma belgeleri geçen hafta ortalama yüzde 0.13 oranında değer kazandı. 
     Yatırım fonlarının fiyat seyrini izleyen A.A Bileşik Fon Endeksi 747 puan artarak 574,125 puandan 574,872 puana yükseldi. 
     Geçen haftanın en çok değer kazanan katılma belgeleri, yüzde 1.61'lik artışla İş A Tipi Mali Endeks Fon, yüzde 1.32'lik artışla Oyak Yatırım Menkul Değerler A Tipi Ulusal-30 Endeks Fonu ve yüzde 1.24'lük artışla da İş Bankası A Tipi İMKB-30 Endeks Fonu olarak sıralandılar. 
     Haftanın en çok değer yitiren katılma belgeleri ise yüzde 1.63'lük düşüşle Garanti A Tipi Yabancı Fon, yüzde 1.35'lik düşüşle MEKSA A Tipi Değişken Fon ve yüzde 1.26'lık düşüşle TEB Yatırım A Tipi Hisse Fon oldu. 
     
     HAZİNE İHALELERİ 
     Hazine geçen hafta iki ihale düzenledi. Hazine'nin, Pazartesi günü düzenlediği 6 ay vadeli referans bono ihalesine nominal 2 milyar 226.7 milyon YTL teklif gelirken nominal satış 2 milyar 14.1 milyon YTL, net satış da 1 milyar 856 milyon YTL olarak belirlendi. İhalede basit faiz yüzde 17.04, bileşik faiz 17.76 oldu. Referans bono ihalesi, Hazine'nin Salı günkü 23 Şubat valörlü ve 17 Şubat 2010 itfa tarihli, değişken faizli Devlet Tahvilinin ilk kupon ödemesini belirlemek amacıyla, 23 Şubat 2005 valörlü olarak gerçekleştirildi. 
     Salı günü düzenlenen 5 yıl vadeli, 6 ayda bir 'değişken' kupon ödemeli Yeni Türk Lirası YTL cinsinden tahvil ihalesinde dönemsel faiz yüzde 10.01 oldu. İhaleye, toplam nominal 3 milyar 460.1 milyon YTL'lık teklif geldi. İhalede nominal 922.9 milyon YTL, net 923.4 milyon YTL satış yapıldı. 23 Şubat valörlü ve 17 Şubat 2010 itfa tarihli değişken faizli Devlet Tahvilinin ilk kupon ödemesi, 24 Ağustos 2005'de gerçekleştirilecek. 
     
     TAHVİL-BONO-FAİZ-REPO 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki kağıtların haftalık net getirileri yüzde 0.28 ile yüzde 0.35 arasında gerçekleşti. 
     Mevduat faizlerinin ortalamalarında geçen hafta hirhangi bir değişiklik olmadı. Önde gelen ve değerlendirmeye alınan 10 kamu ve özel bankanın faiz oranlarının ortalamalarıyla yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.31 olarak gerçekleşti. 
     Önceki hafta sonunda İMKB Repo Ters Repo Pazarı'nda ortalama faizi yüzde 17.2 dolayında bulunan haftalık reponun net getirisi de yüzde 0.25 oldu. 
     
</TEXT>
</DOC>
