<DOC>
<DOCNO> 343384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/17/son/sonspo40.html </URL>
<DATE> 2005/05/17/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Sergen Futbolu bırakana kadar Beşiktaş'tayım... 
</HEADLINE>
<TEXT>

     Beşiktaş’ın deneyimli futbolcusu Sergen Yalçın, Beşiktaş’tan ayrılmayı düşünmediğini, futbolu siyah-beyazlı kulüpte bırakacağını söyledi. 
     Sergen, BJK Nevzat Demir Tesisleri’nde basın mensuplarına yaptığı açıklamada, Beşiktaş ile bir yıl daha mukavelesinin bulunduğunu hatırlatarak, "Futbolu bırakana kadar Beşiktaş’tayım ve bir yere gitmeyeceğim. Ayrılacağım diye kimse fazla sevinmesin. Futbol hayatımın sonuna kadar Beşiktaş’tayım" diye konuştu. 
     Yönetimin, aldığı ücreti indirmesi durumunda bunu kabul edip etmeyeceğinin sorulması üzerine Sergen, "Kabul ederim. Zaten benim için para önemli olmadı, bundan sonra da olamayacak. Aldığım rakamlar önemli değil, ben buraya para içim gelmedim. Benim için Beşiktaş önemli ve bir yere gitmeyeceğim" şeklinde konuştu. 
     Sergen, futbolu ne zaman bırakacağı sorusuna ise "Kafamda bir süre yok, belki 3 sene belki 5 sene, bilmiyorum" dedi. 
     Son olarak Galatasaray ile Fenerbahçe arasında oynanacak derbi maça değinen Sergen, "Şampiyonluğun büyük favorisi Fenerbahçe. Bence Galatasaray’ın şansı az. Son iki haftaya girilirken Fenerbahçe büyük avantaj elde etti" diye konuştu. 

     
</TEXT>
</DOC>
