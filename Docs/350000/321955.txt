<DOC>
<DOCNO> 321955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/08/son/sontur32.html </URL>
<DATE> 2005/03/08/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Antalya'da hava sıcaklığı düşecek 
</HEADLINE>
<TEXT>

     Antalya ve çevresinde hava sıcaklığı, özellikle iç kesimlerde hissedilir derecede azalacak. 
     Meteoroloji Bölge Müdürlüğü'nce yayınlanan haftalık hava tahmin raporuna göre, Antalya ve çevresinde hava yarın parçalı bulutlu, sahil yer yer sağanak ve gök gürültülü sağanak yağışlı, iç kesimler yağmur, yüksekleri karla karışık yağmurlu geçecek. 
     Perşembe günü yağışlar bir gün mola verdikten sonra 11 Mart Cumartesi günü sahillerde sağanak, iç kesimlerde yağmur, yer yer karla karışık yağmur ve yüksek kesimler kar yağışlı olacak. 
     Hava 12 Mart Cumartesi günü açacak. Cumartesi ve pazar günleri parçalı bulutlu geçecek olan havanın, pazartesi günü sahillerde sağanak yağışlı, iç kesimlerde yağmurlu olması bekleniyor. 
     Hava sıcaklığı özellikle iç kesimlerde hissedilir derecede azalacak. Sıcaklık kıyı kesiminde en yüksek 12 ile 20, en düşük 2 ile 9, iç kesimlerde en yüksek 3 ile 9, en düşük -4 ile 3 derece arasında seyredecek. 
     
</TEXT>
</DOC>
