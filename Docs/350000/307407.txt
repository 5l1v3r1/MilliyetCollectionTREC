<DOC>
<DOCNO> 307407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/18/yazar/asik.html </URL>
<DATE> 2005/01/18/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Rektöre başarılar 
</HEADLINE>
<TEXT>


Cumhurbaşkanı A. Necdet Sezer, İÜ Rektörlüğü'ne Prof. Mesut Parlak'ı atadı. Hayırlı olsun. 
YÖK, rektör adaylığı için Prof. Yavuz Alangoya'yı desteklemiş, ilk üçe giren Prof. Nur Serter'i düşürüp beşinci sıradaki Alangoya'yı onun yerine getirmişti. Sezer, YÖK'ün oyununa prim vermedi. 
YÖK, bu oyunuyla kendi itibarını ve tarafsızlığını zedeledi.. 
Cumhurbaşkanı Sezer, üniversitenin yaptığı tercihe uydu. Peki üniversite doğru tercih yaptı mı Öğretim üyeleri, üniversiteyi düzeltecek olan isme mi, yoksa üniversiteyi yerinde saydıracak ama hocaların üniversite dışı işlerini kolaylaştıracak kişiye mi oy verdiler Prof. Parlak'ın kimi fakültelere türbanı serbest bırakma sözü vererek arayı açtığı doğru mu Bu soruların yanıtını önümüzdeki günlerde alacağız... 

Samsun'un Çarşamba ilçesinde, Başbakan Erdoğan'a "yumurta topuk" ayakkabı hediye edilmiş. 
Hediye işi sonunda ayağa düştü... 
Haldun Ertem 

ENKA unutuldu... ENKA Proje Grubu'ndan Orhan Özerhan'ın bir sitemi var... Başbakan'ın Moskova seferinde, Boyner Mağazası'nın da içinde bulunduğu Mega Mall Khimki Projesi'ni gerçekleştiren ENKA çalışanlarının anılmamasını üzüntüyle karşılamış... Götürülen kalabalık işadamı kafilesinde ENKA'dan bir temsilci bulunmamasına da sitem ediyor. 
İktidar, ENKA'yı "Bizden olmayanlar" listesine almış anlaşılan. 
Hoş olmayan bir ayrımcılık 

Arınç'ın müjdesi TBMM Başkanı Bülent Arınç, "Bundan sonra millet inançları yüzünden örselenmeyecek" demiş. Okurumuz Acar Birol mutlu 
- Demek ki bundan sonra oruç tutmayanlara saldırmayacaklar, küçük kızları zorla kara çarşafa sokmayacaklar, AKP'li olmayan memurlar işten atılmayacak, "Menemen"ler, "Kanlı Pazar"lar olmayacak, aydınlar otellerde yakılmayacak, denize haç atanlara saldırılmayacak, namus cinayetleri olmayacak, kadınlara baskı yapılmayacak... Daha ne istiyoruz ki 

Maliye cezalandırdı Yeşim Esemen, birkaç gün önce bir trafik ceza tebligatı aldı. Taahhütlü zarfın üzerinde 3.5 milyon liralık pul... İçinde 29 Mayıs 2004 tarihinde yazılmış bir cezanın tutanağı vardı... Oysa Yeşim Hanım 41 milyon liralık cezasını, cezanın yazılmasından 6 gün sonra Ziraat Bankası Levent Şubesi'ne ödemiş, makbuzunu almıştı. Devletin durumdan haberi yoktu. Hem kendisi masrafa giriyor, hem vatandaşı 7.5 ay sonra yeniden Maliye'ye gitmek zorunda bırakıyordu. Ve tüm bunlar elektronik çağda oluyordu. 

Kinaye... Emine Erdoğan'ın Moskova'da hediye almasını eleştirirken, "Türkiye bu görüntüleri hak etmiyor, çok mahcup oluyor" demiştik. Okurumuz Kenan Çalışkan diyor ki 
- Ağabey, Türkiye çok mahcup oluyor, demişsin. Şimdi, hediyeyi veren Türk, hediyeyi alan Türk, Osmanlı'yı batıran rüşveti alıp verenler Türk, bu güne kadar bu konuda hiçbir kanun çıkarmayanlar Türk, devlet dairelerinde işi bir an önce görülsün diye rüşvet verenler Türk, devlet dairelerinde rüşvet alanlar Türk, trafikte polise yakalanınca rüşvet verenler Türk, rüşvet alan polis de Türk, istediği yere tayin yaptırmak için araya torpil koyan, rüşvet veren öğretmen, doktor vs. Türk, bunların işlerini görmek için rüşvet alan yetkililer de Türk... 
Bu liste uzar gider... 
Türkiye'nin hak etmediği nedir Herkes rüşvet alıp verdiğine göre Türkiye kime mahcup oluyor Yani rüşveti, hediyeyi yurtdışına yansıtmadan mı alıp verelim 
Ne yapalım 

Hayatın en büyük tehlikesi tehlikesiz yaşamaktır. 
Fransız sözü 



</TEXT>
</DOC>
