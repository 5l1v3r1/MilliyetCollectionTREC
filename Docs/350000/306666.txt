<DOC>
<DOCNO> 306666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/15/siyaset/siy03.html </URL>
<DATE> 2005/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal'a 'gündemi düzelt' mektubu 
</HEADLINE>
<TEXT>


İSTANBUL Milliyet 


Aday olduğunu açıklayan Hurşit Güneş, Baykal'a 'kurultay gündemini düzelt' konulu bir mektup gönderdi. Kurultay gündeminin ilanında Genel Başkan'ın konuşmasının ardından doğrudan seçimlere geçileceğinin duyurulduğunu belirten Güneş, mektubunda şunları kaydetti "Bu biçimiyle kurultay gündemi, gerek adayların, gerekse diğer kurultay üyelerinin görüş ve önerilerine kapanmaktadır. Bu durumda kurultay, partimizin en üst demokratik tartışma ve karar organı olmaktan çıkacağından, ileride çok tartışmalı hale gelecektir. Bu nedenle, gündemin mutlaka düzeltilerek, görüş ve önerilere fırsat verilmesini, partimizin içinde bulunduğu sorunlara ancak tartışarak çözüm bulabileceğimizi bilgilerinize arz ederim." 



</TEXT>
</DOC>
