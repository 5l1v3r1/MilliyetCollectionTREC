<DOC>
<DOCNO> 306611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/14/son/sonyas16.html </URL>
<DATE> 2005/01/14/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Rio'da Naomi rüzgarı... 
</HEADLINE>
<TEXT>

     Moda haftasının ikinci gününde Brezilya'nın önde gelen giyim firmalarından TNG'nin kış kreasyonlarını, İngiliz top model Naomi Campbell tanıttı. 
     Ünlü mankenin seksi bir iş kazası geçirdiği defilede, derin dekolteli elbiseler ve ceketler ön plandaydı. Defilede, Campbell'ın taşıdığı mini ve çiçek desenli elbise de büyük ilgi gördü. 
     
     Gisele Bundchen de podyuma çıkacak 

     Her yıl tüm dünyada büyük ilgiyle takip edilen Rio Moda Haftası dün başladı. 10 gün sürecek olan moda haftası boyunca dünyanın önde gelen tasarımcılarının kış kreasyonları tanıtılacak. 
     Modanın Güney Amerika'daki başkenti olmaya aday Brezilya'nın Rio de Janeiro kenti uluslararası moda haftasına evsahipliği yapıyor. 
     Organizasyon süresince düzenlenecek 25 defilede 100'den fazla model görev alacak. Mankenler arasında tanınmış Brezilyalı top model Gisele Bundchen de var. 

     
</TEXT>
</DOC>
