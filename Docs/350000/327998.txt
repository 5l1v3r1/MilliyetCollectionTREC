<DOC>
<DOCNO> 327998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/29/siyaset/siy10.html </URL>
<DATE> 2005/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Sokak Çocukları Bakanlar Kurulu'nda 
</HEADLINE>
<TEXT>


ABDULLAH KARAKUŞ Ankara 


Başbakan Recep Tayyip Erdoğan başkanlığında dün yapılan Bakanlar Kurulu toplantısında sokak çocuklarıyla ilgili gelişmeler de değerlendirildi. 
Her bakanlığın konunun üzerine hassasiyetle gitmesini isteyen Erdoğan, kurumlararası işbirliği ve diyalogla, sokak çocuklarının kapkaç, hırsızlık ve gasp olaylarına karışmalarının önlenebileceğini vurguladı. Toplantıda ayrıca, bu hafta TBMM'de sokak çocuklarıyla ilgili görüşülecek Meclis araştırma önergesi de tartışıldı. Sokak çocuklarına yönelik yapılacak çalışmalara destek verilmesinin öne çıktığı toplantıda, çocukların suç örgütleri tarafından kullanıldığı dile getirildi. 




</TEXT>
</DOC>
