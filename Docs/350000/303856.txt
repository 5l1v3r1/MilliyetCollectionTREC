<DOC>
<DOCNO> 303856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/06/ekonomi/eko02.html </URL>
<DATE> 2005/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Tutanaklar doları zıplattı 
</HEADLINE>
<TEXT>


FED'in 'faizler h l düşük' açıklaması gelişmekte olan piyasalarda k r satışlarını başlattı. AB beklentisiyle pozisyon alan ve k rda olan yabancıların pozisyonlarının bir bölümünü kapatması içeride de kuru 1.40 YTL'ye kadar yükseltti 

SONGÜL HATISARU Finans atölyesi 

Gelişmekte olan piyasalar FED'in yeniden faiz artırım sinyali vermesiyle rüyadan uyandı. FED'in 14 Aralık'ta yaptığı toplantının dün yayımlanan tutanaklarına göre, bankanın enflasyon üzerinde oluşabilecek risklere dikkat çekmesi k r satışları için bahane arayan yabancı yatırımcıların gelişmekte olan piyasalardaki satışlarını tetikledi. 

Yabancı sattı 
Türkiye'de de AB beklentisi nedeniyle alınan ve ciddi k rlar yazılan pozisyonlarda k r satışları bekleniyordu. FED'in hızlı artırım da yapabileceği sinyalini vermesi yabancıların bono ve borsadaki pozisyonlarının bir miktar kapatmasına yol açtı. Yabancıların dolarda da alıcı olmaları kuru da yükseltti. 
Aslında FED geçen haziran ayından bu yana faiz artırım sürecine girdiğine yönelik vurgu yapıyor. Bu anlamda FED'in aslında beklenmedik bir açıklama yapmamasına karşın paritede euro lehine yaşanan hızlı yükseliş nedeniyle piyasanın açıklamayı k r realizasyonu için kullandığı görüldü. 

Şubatta artıracak 
Geçen hafta 1.3664 seviyesine kadar yükselen euro - dolar paritesi dün itibariyle 1.3228'e kadar geriledi. Faizi artan paraya talep de artacağından oyuncular son dönemde hızla değerlenen euroda satış yapıp dolar yatırımlarını artırdılar. FED'in açıklamalarından sonra şubatta 25 baz puanlık bir artırıma gitmesi kesin. Ancak dün piyasalarda yaşanan asıl tedirginlik yaz aylarında hızlı bir artırımın da gündeme gelebileceği ihtimaliydi. Dünkü toplantı tutanakları dikkatli okunduğunda FED'in şubatta yapılacak olası bir artımı işaret ederek, "Bu önlemle bile reel fon oranları hedefi, enflasyonu istikrarlı ve üretimi de potansiyelinde tutmak için bulunması gerekebilecek düzeyin altında kalıyor" açıklaması faiz artırımlarının süreceğini gösteriyor. Genel beklentiler FED'in 2005 yılında 0.75 puanlık bir artırım daha yapması yönünde. Ancak bunun üstünde bir artırım mesela yaz aylarında 50 baz puanlık artırımların gündeme gelebilme korkusu gelişmekte olan piyasalarda havayı tersine çevireceğinden tedirginlik yaratıyor. 
Bize göre FED şubatta bir faiz artırımı yapıp süreci izleyecek. Petrol, Irak gibi risklerin enflasyon üzerindeki etkileri izlenecek. Bu nedenle gelişmekte olan piyasalarda tedirginliğin bir süre devam etmesini bekliyoruz. Yurtiçinde de paritedeki hareket paralelinde dolar kuru yükseldi. Yabancılar uzun vadede beklentilerinin değişmemesine rağmen pozisyonlarının bir bölümünü kapatması kuru 1.400 YTL seviyesine kadar taşıdı. Bu noktada gelen satışlarla 1.380 seviyesine gevşedi. Gösterge faiz ise 0.40 puanlık artışla 20.40 seviyesine yükseldi. 

Türk eurobondları 
Gelişmekte olan ülkelerdeki dalgalanmadan nasibini alan Türkiye'nin gösterge 2030 vadeli eurobondu da 2.5 dolarlık gevşemeyle 142.5 seviyesine gevşedi. 
Yılın son günlerinde hızla yükselen borsada ise k r satışlarının etkisiyle düşüşün daha sert olduğu görüldü. Yabancı yatırımcıların beklenen girişlerinin henüz gerçekleşmediği borsa endeksi 620 puanlık düşüşle 24.442 seviyesine gevşedi. 
Borsada başta gelişmekte olan piyasalar olmak üzere Avrupa borsalarındaki olumsuz seyirde etkili oldu. FED'in açıklamalarının etkisiyle önceki gün yüzde 3.5 düşen Brezilya borsası ve yine yüzde 2 gevşeyen Arjantin borsasındaki olumsuz seyir dün de devam etti. 

Geçen nisan ayında da dalgalanma yaşamıştık Piyasalarda geçen yıl nisan ve mayıs aylarında yaşanan harekete benzer bir dönem geçirebiliriz. Hatırlanacağı gibi FED bu dönemde faiz artırımına gidebileceğini kapalı bir şekilde ifade ettiğinden sert bir dalgalanma yaşanmıştı. Dolar kuru 1.570'lere, faiz ise yüzde 30'a kadar yükselmişti. Biz piyasalarda yaşanan dünkü dalganın bu kezde geçici olmasını bekliyoruz. Çünkü FED'in açıklamaları genel trendi değiştirecek yönde politikalara işaret etmiyor. Ancak faizi artacak paraya talepte artacağından dolar bir miktar daha güçlenebilir. Bu anlamda euro dolar paritesi 1.30 seviyesine kadar gevşeyebilir. Ancak biz yıl içinde hızlı bir artırımı gündeme getirecek koşullar ve ABD'nin doğrudan müdahaleleri olmadığı taktirde 2005'te paritede 1.40 seviyesinin görülmesini hala bekliyoruz. 

İstihdam rakamları 
Paritenin seyri üzerinde önemli olacak ABD'deki kasım ayı tarım dışı istihdam rakamlar cuma günü açıklanacak. Beklentiler verinin 175 binlerde olması yönünde. Ancak ekonominin canlandığı noel nedeniyle beklenenin üstünde bir rakam gelmesi durumunda FED'in faiz artırım sinyali kuvvetli hale geleceğinden son iki günde gözlemlediğimiz olumsuz hava bir süre daha devam edebilir. Rakamın beklentilerin altında kalması durumunda ise gelişmekte olan piyasalarda ciddi bir toparlanma görmemiz gerekir. 


</TEXT>
</DOC>
