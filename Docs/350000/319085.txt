<DOC>
<DOCNO> 319085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/27/son/sontur09.html </URL>
<DATE> 2005/02/27/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Telefon tacizcisine meydan dayağı attırdı 
</HEADLINE>
<TEXT>

     Durmuş SEVİNDİK- Aydın ARSLANYILMAZ DHA 

      ZONGULDAK'ta 27 yaşındaki İlknur Köse, kendisini cep telefonundan sürekli taciz etmekle suçladığı 23 yaşındaki Orhan Aloğlu'na randevu vererek, erkek kardeşi ve iki arkadaşına dövdürdü. 
     Demir doğramacılığı yapan Orhan Aloğlu iddiaya göre, bir arkadaşının aracılığıyla cep telefonu numarasını öğrendiği İlknur Köse'yi arayarak, "Hoşuma gidiyorsunuz Sizinle arkadaş olmak istiyorum'' dedi. İlknur Köse, Orhan Aloğlu'na cep telefonuyla kendisini bir daha rahatsız etmemesini söyledi. Orhan Aloğlu'nun ısrarla aramaya devam etmesi üzerine İlknur Köse, durumu erkek kardeşi 23 yaşındaki Ferdi Köse'ye anlattı. 
     İlknur Köse, kardeşinin isteği üzerine Orhan Aloğlu'na, kent merkezindeki Yeni Çarşı'da randevu verdi. Randevu yerine İlknur Köse, kardeşi Ferdi Köse ile arkadaşları 24 yaşındaki Cenk Yücel ve 23 yaşındaki Çağlar Topçu da gitti. Ferdi Köse, Cenk Yücel ve Çağlar Topçu, tartışmaya başladıkları Orhan Aloğlu'na tekme tokat dövdü. 
     Olay yerine gelen polis, İlknur Köse, Ferdi Köse, Cenk Yücel ve Çağlar Topçu'yu gözaltına aldı. Yaralanan Orhan Aloğlu'na ilk müdahale olay yerine gelen 112 Acil Servis görevlileri tarafından yapıldı. Ambulansla Atatürk Devlet Hastanesi'ne kaldırılan Aloğlu'nun sağlık durumu iyi olduğu öğrenildi. Olayla ilgili soruşturma sürüyor. 
     
</TEXT>
</DOC>
