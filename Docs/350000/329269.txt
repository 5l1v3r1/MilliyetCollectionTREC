<DOC>
<DOCNO> 329269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/01/son/soneko01.html </URL>
<DATE> 2005/04/01/ </DATE>
<TIME> 02.03 </TIME>
<AUTHOR>  </AUTHOR>
<HEADLINE>
İşbankası Yönetim Kurulu'nda görev değişikliği... 
</HEADLINE>
<TEXT>

     Türkiye İş Bankası'nın 81. Olağan Genel Kurulu'nda Caner Çimenbiçer, Köksal Burkan, Salih Kurtuluş ve Prof. Dr. Savaş Taşkent, Yönetim Kurulu'na seçildi. 
     Yapılan açıklamaya göre, İş Bankası'nın bugün gerçekleşen 81. Olağan Genel Kurulu'ndaki seçimde Yönetim Kurulu üyeleri değişti. Türkiye İş Bankası 1. Genel Müdür Yardımcısı Caner Çimenbiçer, Sorunlu Krediler Müdürü Köksal Burkan, Yeni Cami Şubesi Müdürü Salih Kurtuluş ve İstanbul Üniversitesi Hukuk Fakültesi Öğretim Üyesi Prof. Dr. Savaş Taşkent Yönetim Kurulu'na seçildi. 
     Bankanın yeni denetçileri ise Ahmet Ergenekon ve Prof. Dr. Turgay Berksoy oldu. 81. Olağan Genel Kurul'da Bahtiyar Sönmez, H. Arslan Sarsar, Prof. Dr. Toker Dereli ve Ethem Öz Yönetim Kurulu üyeliğinden, Nilgün Erkan ve Volkan Taşkın da denetçilik görevinden ayrıldı. Türkiye İş Bankası yeni Yönetim Kurulu şu üyelerden oluşuyor Prof. Dr. Ahmet Kırman, Köksal Burkan, Caner Çimenbiçer, A. Yavuz Ege, Nail Gürman, Ali Ekber Güvenç, Salih Kurtuluş, Prof. Dr. Savaş Taşkent, Prof. Dr. Baran Tuncer ve Nail Yağcı. 
     
</TEXT>
</DOC>
