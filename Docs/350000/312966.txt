<DOC>
<DOCNO> 312966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/06/son/sontur38.html </URL>
<DATE> 2005/02/06/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
İnegöl'de trafik kazası 1 ölü, 1 yaralı... 
</HEADLINE>
<TEXT>

     Bursa'nın İnegöl İlçesi'nde meydana gelen trafik kazasında bir kişi öldü, bir kişi yaralandı. 
     Alınan bilgiye göre, Erol Mutlu'nun kullandığı 16 PD 950 plakalı kamyon, İnegöl Organize Sanayi Bölgesi OSB 1. Cadde kavşağında, Nevzat Yazbahar yönetimindeki 16 PP 682 plakalı otomobile çarptı. 
     Kazada otomobilde sıkışan sürücü Nevzat Yazbahar ile Esen Yıldız, İnegöl İtfaiyesi ekiplerinin uzun süren çabaları sonucunda çıkarıldı. 
     Yaralılar, İnegöl Devlet Hastanesi'nde tedavi altına alındı. Travma geçirdiği belirlenen Nevzat Yazbahar, Bursa Devlet, Yüksek İhtisas ve Uludağ Üniversitesi UÜ Tıp Fakültesi hastanelerine sevk edilmek istendi. 
     Bu hastanelerden, ''doluyuz'' yanıtı alınması üzerine, SSK Şevket Yılmaz Hastanesi'ne gönderilen Nevzat Yazbahar, yolda hayatını kaybetti. 
     Kamyon sürücüsü Erol Mutlu'nun ise gözaltına alındığı bildirildi. 
     
</TEXT>
</DOC>
