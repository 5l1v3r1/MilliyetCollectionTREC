<DOC>
<DOCNO> 309955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/27/son/sonspo18.html </URL>
<DATE> 2005/01/27/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Malatyaspor, Beşiktaş'ı yenmek için geliyor... 
</HEADLINE>
<TEXT>

     Malatyaspor Kulübü Basın Sözcüsü Suat Kozluklu, Beşiktaş'ı yenerek lige iyi bir başlangıç yapmak istediklerini söyledi. 
     Kozluklu, ligin ikinci yarısında deplasmanda Beşiktaş ile yapacakları maçın hazırlıklarını İstanbul'da sürdürdüklerini belirterek, ''Türkiye Kupası'nda taraftarlarımızı üzdük, ancak Beşiktaş'ı yenerek lige iyi bir başlangıç yapmak istiyoruz'' dedi. 
     Beşiktaş'ın zor günler geçirdiğini, bu maça da farklı bir psikoloji ile çıkacaklarını ifade eden Kozluklu, ''Zor bir maç olacak. Biz de takım olarak çok iyi hazırlandık ve yaptığımız yeni transferlerle güç kazandık. Az hata yapanın neticeyi belirleyeceği bu maçta, umarım gülen taraf biz oluruz'' diye konuştu. 
     
</TEXT>
</DOC>
