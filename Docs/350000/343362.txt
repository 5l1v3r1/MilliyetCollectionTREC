<DOC>
<DOCNO> 343362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/17/son/sonspo18.html </URL>
<DATE> 2005/05/17/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Sergen durdu, rakipleri coştu... 
</HEADLINE>
<TEXT>

     Beşiktaş’ın yıldız futbolcusu Sergen Yalçın, futbol kariyerinin belki de en sıkıntılı dönemini geçiriyor. 
     14 yıllık Birinci Lig kariyerine şimdiye dek 328 maçta 99 gol 
     sığdıran Sergen Yalçın, kendisini "100’ler Kulübü"ne üye yapacak 100. golü 18 maçtır filelere gönderemiyor. Birinci Süper Lig’in 14. haftasında Beşiktaş’ın deplasmanda Samsunspor’u 4-2 yendiği maçın son dakikasında fileleri havalandıran 32 yaşındaki deneyimli futbolcu, tam 18 maçtır bu özlemini giderecek gole imza atamıyor. 
     
     3 YENİ ÜYE 

     Sadece Birinci Futbol Ligi’nde attıkları gollerin değerlendirmeye alındığı "100’ler Kulübü"ne Sergen girmek için gün sayarken, bu sezon 3 yeni isim bu listeye dahil oldu. 
     Trabzonspor’un "Gol Krallığı"na koşan futbolcusu Fatih Tekke, Ankaragücü’nden Cenk İşler ile Akçaabat Sebatspor’dan Hasan Özer, bu başarıya ulaşan isimler oldular. 
     
     "100’LER KULÜBÜ" 

     Birinci Futbol Ligi’nin 47 yıllık tarihinde, yalnızca lig maçlarında attıkları goller baz alınarak yapılan değerlendirmede, 100 gol barajına ulaşan futbolcular ve attıkları gol sayıları şöyle 
     

Futbolcu Oynadığı Takımlar Gol Sayısı Tanju Çolak Samsunspor-GS-FB 240 Hakan Şükür Sakaryaspor-Bursaspor-GS 224 Hami Mandıralı Trabzonspor-Ankaragücü 219 Metin Oktay Galatasaray 217 Aykut Kocaman Sakaryaspor-FB-İstanbulspor 200 Feyyaz Uçar Beşiktaş-FB-Antalyaspor 191 Serkan Aykut Samsunspor-Galatasaray 179 Fevzi Zemzem Göztepe 144 Saffet Sancaklı BJK-Kocaelispor-GS-FB 130 Mehmet Özdilek Beşiktaş 130 Fikri Elma Ankara Demirspor 128 Elvir Boliç GS-G.Antep-FB-İst.-G.Bir.-Malatya 128 Ertuğrul Sağlam Samsunspor-Beşiktaş 126 Oktay Derelioğlu BJK-TS-G.Antep-FB-Samsun-A.Sebat 122 Ertan Adatepe Ankaragücü-PTT 122 Cemil Turan İstanbulspor-Fenerbahçe 120 Halil İbrahim Eren Bolu-A.Gücü-G.Bir.-Samsun-Sakarya 119 Mustafa Denizli Altay-Galatasaray 117 Osman Arpacıoğlu Mersin İdmanyurdu-FB 107 Zafer Tüzün Eskişehirspor-Fenerbahçe-A.Demir 107 Arif Erdem Galatasaray 105 Cenk İşler Samsunspor-Ankaragücü 102 Fatih Tekke Gaziantepspor-Trabzonspor 102 Gökmen Özdenak İstanbulspor-Galatasaray 101 Ahmet Özacar Beşiktaş 100 Andre Ngole Kona G.Birliği-Antalya-D.Bakır-İst. 100 Hasan Özer G.Antep-TS-Altay-Ç.Rize-Malatya-A.Sebatspor 100      

     
</TEXT>
</DOC>
