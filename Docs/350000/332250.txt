<DOC>
<DOCNO> 332250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/11/son/sonspo02.html </URL>
<DATE> 2005/04/11/ </DATE>
<TIME> 02.18 </TIME>
<AUTHOR>  </AUTHOR>
<HEADLINE>
Loeb, Yeni Zelanda Rallisi'nde birinci oldu... 
</HEADLINE>
<TEXT>

     Otomobil yarışlarında sezonun 4. ayağı olan Yeni Zelanda Rallisi'nde Fransız Sebastian Loeb, birinciliği kazandı. 
     Yeni Zelanda'nın Auckland kentinde düzenlenen sezonun 4. yarışında Citroen marka aracıyla Fransız pilot Loeb, 2. sırada bulunan Peugeot'un Finli pilotu Marcus Gronholm'dan 51 saniye önde başladığı günde, yarış boyunca aradaki farkı koruyarak, 49.8 saniye ile yarışları ilk sırada tamamladı. 
     Finli pilot Gronholm, ilk 3 turu ilk sırada bitirerek Loeb ile arasındaki zaman farkını bir ara 40.1 saniyeye kadar düşürmesine karşın Whaanga sahilinde düzenlenen 29.76 kilometrelik son turda dünya şampiyonu Fransız pilot üstünlüğünü kanıtladı ve damalı bayrağı ilk gören oldu. 
     Loeb, aldığı bu galibiyetle puanını 25'e çıkararak sürücüler klasmanında Norveçli Petter Solberg'in 1 puan gerisinde ikinciliğe yükseldi. 
     Sürücüler klasmanında 1. sırada bulunan Petter Solberg, Subaru marka aracıyla Yeni Zelanda Rallisi'nde liderin 1 dakika 8 saniye gerisinden gelerek, üçüncülüğe yerleşti. 
     Belçikalı Francois Duval, Citroen marka aracıyla yarışları 4. sırada bitirdi ve bu sezonki ilk puanını kazandı. 
     
</TEXT>
</DOC>
