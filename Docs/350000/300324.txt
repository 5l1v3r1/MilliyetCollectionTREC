<DOC>
<DOCNO> 300324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/23/son/sontur15.html </URL>
<DATE> 2004/12/23/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
"Parayı okuyalım da bereketi artsın" diyerek dolandırdılar .. 
</HEADLINE>
<TEXT>

     Kırklareli'nde, bir banka şubesinden para çeken yaşlı adam, ''Parayı okuyalım da bereketi artsın'' diyen kişilerce dolandırıldığını iddia etti. 
     Edinilen bilgiye göre, Karakaş Mahallesi Cumhuriyet Caddesi'ndeki bir banka şubesinden 300 milyon lira çeken Hasan Liba 76 , kendisine yaklaşan bir kişi tarafından dolandırıldığını öne sürdü. 
     Liba, banka şubesi önünde yanına gelen kişinin, '''Bende para çektim ve bereketli olsun diye okuttum. Senin paralarını da okutalım, bereketi artsın'' dediğini söyledi. 
     Bu konuşma üzerine parasını söz konusu kişiye verdiğini anlatan Liba, şöyle konuştu 
     ''Bu kişi paraları okuduktan sonra paraları koymak için benden poşet istedi. Ben de poşet almak için tekrar banka şubesine girdim. Poşet alıp, dışarıya çıktığımda bu kişiyi bir daha göremedim.'' Liba'nın dolandırıldığını anlayarak, polise başvurması üzerine bölgede arama başlatıldı. 
     
</TEXT>
</DOC>
