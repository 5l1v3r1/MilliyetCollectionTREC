<DOC>
<DOCNO> 348002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/01/son/sonyas05.html </URL>
<DATE> 2005/06/01/ </DATE>
<TIME> 02.00 </TIME>
<AUTHOR>  </AUTHOR>
<HEADLINE>
İngiliz doktorlardan garip rapor Savaş askerin zihin sağlığını bozmuyor 
</HEADLINE>
<TEXT>

     Savaşın, askerlerin zihin sağlığına "zarar vermediği" öne sürüldü. 
     Londra’daki King’s College’tan Profesör Jamie Hacker başkanlığındaki ekibin 421 İngiliz askeri arasında yaptığı araştırma, savaşın ortasına düşmenin, "askerlerin zihin sağlığına zarar vermediğini" gösterdi. 
     Prof. Hacker, Psikiyatri Dergisi’nde yayınlanan araştırmayı değerlendirirken, "Elde ettiğimiz sonuçlar, muharebe meydanına çıkmanın askerlerin ruhsal sağlığını ille de bozacağını göstermiyor" dedi. 
     İngiltere’nin güneyinde Essex’teki birliklerinden Irak savaşına giden ve oradan dönen askerler arasında yapılan araştırmaya göre, askerlerin zihin sağlığı bundan olumsuz etkilenmedi. Dahası, araştırmacılar, "askerlerin psikolojilerinde anlamlı iyileşme" dahi gözlemlediler. 
     
</TEXT>
</DOC>
