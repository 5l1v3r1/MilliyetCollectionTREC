<DOC>
<DOCNO> 311646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/son/soneko04.html </URL>
<DATE> 2005/02/02/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
TOKİ'den dar gelirliye kurayla konut 
</HEADLINE>
<TEXT>

     ANKARA Milliyet 

Toplu Konut İdaresi'nin TOKİ , Alt Gelir Grubu Konut Projesi kapsamında, Ankara Eryaman'da inşaası devam eden 384 konutun, "hak sahipliği ve konut seçme önceliği" kuraları çekildi. Çekilişle ev sahibi olma hayali gerçekleşen vatandaşlar sevinç, hayalleri yıkılanlar ise hüzün gözyaşı döktü. 
     Çekiliş, Atatürk Kapalı Spor Salonu'nda, Milli Piyango İdaresi yetkilileri tarafından dönen numaralı toplar şeklinde noter huzurunda gerçekleştirdi. Binlerce vatandaşın katıldığı çekilişte konuşan TOKİ Finansman Daire Başkanı Mehmet Dizdar, 75 il ve bazı ilçelerin de yer aldığı 330 noktada 220 bin 102 konutun altyapı, sosyal donatı ve çevre düzenlemeleriyle birlikte projeksiyonunun tamamlandığını söyledi. Dizdar, 58 il ve bazı ilçelerde yer alan 124 noktada da 85 bin 770 konutun üretim çalışmalarının başladığını, 21 bölgede 6 bin 314 konutun tamamlandığını, 9 bölgede ise 3 bin 212 konutun tamamlanma aşamasında olduğunu kaydetti. 
     Dizdar, "alt gelir grubu" konut uygulamaları çerçevesinde ilk olarak Ankara Eryaman toplu konut alanı 7. etapta, 384 adet konutluk projesinin hayata geçirildiğini söyledi. Dizdar, projenin bu yıl içinde diğer illerde de uygulamaya konulacağını vurgularken, Ankara Sincan'da bin 68, Sivas'ta 848, Konya'da 864, İstanbul Halkalı'da da 500 adet konutun satışa sunulacağını bildirdi. 
     
</TEXT>
</DOC>
