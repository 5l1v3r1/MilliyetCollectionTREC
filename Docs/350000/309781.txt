<DOC>
<DOCNO> 309781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/27/yasam/ayas.html </URL>
<DATE> 2005/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadın olmanın acısını yazdı... 
</HEADLINE>
<TEXT>


Dünyaca ünlü model, BM elçisi, birçok kadın hakları ödülü sahibi olan Somalili Waris Dirie, Afrika'da kadın olmanın acı gerçeklerini anlattı... 

YASEMİN BAY 

Top model Waris Dirie'nin ikinci kitabı 'Benim Ülkem', Türkçeye çevrildi. Birleşmiş Milletler elçisi olan Somalili Dirie'nin, çarpıcı yaşamöyküsünü anlattığı ilk kitabı 'Çöl Çiçeği' de tüm dünyada büyük ilgi uyandırmış, en çok satanlar listelerine girmişti. Bilge Kültür Sanat tarafından yayımlanan ikinci kitabı 'Benim Ülkem'de de Dirie, ünlü bir top model olduktan sonra Somali'ye gidip annesini buluşunu anlatıyor. "Ailemi bulmak imk nsız görünüyordu. Deve çobanı bir kızın fotomodel olması kadar imk nsız" diyen Dirie, kitabında bir yandan eve dönüş macerasını anlatırken, diğer yandan eski yaşamını, Somali detlerini ve geleneklerini ele alıyor. 

'Deve karşılığı satıldım' 
İşte, 'Benim Ülkem'den çarpıcı bazı bölümler 
"Dünyanın her yerinde fotoğrafçılar ve dergiler, yüzümü çekebilmek için bir sürü para ödemişti. 'Babam nasıl göründüğümü biliyor mu ' acaba diye merak ediyordum. ... Beni görecekti, Waris, birkaç deve karşılığında yaşlı bir adama sattığı kızı, şimdi kendi parasını kazanıyordu. Hiç okula göndermediği halde bir yazar olan kızının yüzüne bakmak zorunda kalacaktı. Birleşmiş Milletler kadın hakları elçisi olan kızına." 

'Ablam sünnetten öldü' 
"Boyum bir keçi kadar uzadığında annem beni aldı, klitorisimi ve vajinamın bazı yerlerini kesip daha sonra yarayı diken o kadına götürdü. Kadın sadece üre ve aybaşı kanamasına yetecek kadar, kibrit çöpü çapında bir açıklık bırakmıştı. O sırada bu işle ilgili hiçbir fikrim yoktu, çünkü bu konu bizler için tam bir tabu idi. Güzeller güzeli ablam Halimo bu yüzden ölmüştü. Midgaan adı verilen sünnetçi kadınlar, bu iş için jilet ya da taşla bilenmiş bıçak kullanır. Bu kadınlardan uzak durulur, çünkü onlar Peygamber'in soyundan değildir. 
Kanamayı durdurmak için mırra macunu kullanılır ama enfeksiyona karşı penisilin yoktur. Daha sonra bu kızlar evlendiği zaman, nik h gecesi güvey kapatılan yerleri açmak için zorlar, eğer açıklık çok dar ise bu iş bıçakla halledilir. Bu konuda yıllarca mücadele ettikten sonra anladım ki bu iş insanları kesip sakat bırakmaktan başka bir şey değil." 

5 yaşında sünnet edildi 

5 yaşında sünnet edilen, 13 yaşında evlendirilmek istenince çöldeki ailesinden kaçıp Londra'ya giden Waris Dirie, temizlikçilik yaparken fotoğraf sanatçısı Terence Donovan tarafından keşfedildi. Dirie, sosyal çalışmaları nedeniyle Koruyucu Melek Ödülü, Dünya Kadınları Ödülü, Dünya Toplum Ödülü gibi çok sayıda ödül aldı. Dirie, 1997'de kadın sünnetine karşı çalışmaları nedeniyle BM iyi niyet elçisi ilan edildi. 



</TEXT>
</DOC>
