<DOC>
<DOCNO> 345978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/26/son/sondun15.html </URL>
<DATE> 2005/05/26/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Klima tasarrufu için memurlar takım elbise giymesin .. 
</HEADLINE>
<TEXT>

     Japon hükümeti, klima kullanımını azaltabilmek amacıyla memurlardan yazın hafif giysiler giymelerini istedi. 
     Hükümet tarafından yayınlanan genelgede, iklim değişikliğine karşı klimaların olabildiğince az çalıştırılması gerektiği belirtildi ve devlet memurlarının, bu konuda halka örnek olması istendi. 
     Genelgede, memurların yazın takım elbise yerine ince giysiler giyerek serinlemeleri halinde, fazla elektrik tüketen klimaların çalıştırılmasına gerek kalmayacağı belirtildi. 
     Hükümet sözcüsü Hiroyuki Hosoda, Hawai tarzı kısa kollu üç gömlek satın alarak memurlara öncülük etmekte gecikmedi. Sözcü, önceki gün, başbakanın haftalık basın toplantısına yazlık giysiyle katıldı. 
     Başbakan Juniçiro Koizumi de basın toplantılarından birini kravatsız, ceketsiz yaptı. 
     Yazları sıcak ve nemli olan Japonya’da, devlet daireleri ve özel şirketlerde yazın klimalar tam kapasiteyle çalıştırılıyor. 
     Kyoto iklim sözleşmesinin evsahibi Japonya, petrol ihtiyacının yüzde 80’ini Ortadoğu’dan alıyor. 
     
</TEXT>
</DOC>
