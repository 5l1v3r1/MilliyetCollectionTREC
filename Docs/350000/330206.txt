<DOC>
<DOCNO> 330206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/04/son/sonyas21.html </URL>
<DATE> 2005/04/04/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
DNA testi, 24 yıl önceki cinayeti çözdü... 
</HEADLINE>
<TEXT>

     Almanya'nın Celle kentindeki cezaevinde soygundan hapis yatan 54 yaşındaki bir kişinin, DNA testi sonucu, 24 yıl önce öldürülen 2 kadının cinayetinden sorumlu olduğu ortaya çıktı. 
     Braunschweig Savcılığı Sözcüsü Klaus Ziehe, bu kişinin soygun suçundan hapiste bulunduğu 1981 yılında, izinli olarak çıktığı sırada Braunschweig kentinde butikte çalışan bir kadını, yaklaşık 1 buçuk ay sonra da yine izinli olduğu bir sırada Goslar kenti yakınlarında otostop yapan 22 yaşındaki bir kızı öldürdüğünü itiraf ettiğini belirtti. Ziehe, o dönemlerde DNA testi yapılmadığı için cinayetlerin aydınlatılamadığını belirterek, eski cinayetlerin yeniden araştırılmasının önemine dikkati çekti. 
     Cinayetleri işleyen kişinin, soygun suçundan 1985 yılında 15 yıl hapis cezasına çarptırıldığını, hapis yatarken öldürdüğü kadınlardan birinin eşyalarında katilin DNA'sını ihtiva eden bir genetik ize rastlanması sonucu katil zanlısı olarak ortaya çıkarıldığını kaydetti. 
     
</TEXT>
</DOC>
