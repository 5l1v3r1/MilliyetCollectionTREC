<DOC>
<DOCNO> 315179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/14/son/sontur15.html </URL>
<DATE> 2005/02/14/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Ehliyetsiz gencin kullandığı kamyonet, elektrik direğine çarptı 2 yaralı 
</HEADLINE>
<TEXT>

     Adapazarı'nda, polisin dur ihtarına uymayan ehliyetsiz bir gencin kullandığı kamyonet, önce park halindeki bir araca, ardından elektrik direğine çarptı. Kazada, aracı kullanan genç ile yanındaki arkadaşı yaralandı. 
     AA muhabirinin aldığı bilgiye göre, Palmiye Caddesi'nde devriye görevi yapan polis ekibi, 67 ZA 785 plakalı kamyoneti durdurmak istedi. Dur ihtarına uymayan araç sürücüsü, kaçmaya başladı. Kovalamaca sırasında sürücüsünün kontrolünden çıkan kamyonet, önce park halindeki 34 CGP 66 plakalı otomobile, ardından elektrik direğine çarparak takla attı. 
     Araçtan yaralı olarak çıkarılan Fethi Y. 17 ve yanında bulunan Bahar B. 17 , Sakarya Devlet Hastanesi'ne kaldırıldı. Fethi Y, ayakta tedavi edilirken, eli parçalanan Bahar B, Kocaeli Üniversitesi Tıp Fakültesi Hastanesi'ne sevk edildi. 
     Gözaltına alınan Fethi Y'nin, kamyonetin bir yakınına ait olduğunu ve ehliyeti olmadığı için polisten kaçtığını söylediği öğrenildi. 
     
</TEXT>
</DOC>
