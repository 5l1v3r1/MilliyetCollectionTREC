<DOC>
<DOCNO> 323613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/14/son/sondun24.html </URL>
<DATE> 2005/03/14/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Beyrut'ta 800 bin kişi Suriye aleyhine sokaklarda... 
</HEADLINE>
<TEXT>

     Lübnan'ın başkenti Beyrut'ta muhalefetin çağrısıyla yapılacak gösteriye katılım giderek artıyor. 
     Beyrut Belediyesi'nden Münib Nasreddin isimli bir yetkili, kent merkezinde toplanan gösterici sayısının 800 bini aştığını söyleyerek, göstericilerin ülkenin tüm bölgelerinden başkente akmaya devam ettiklerini belirtti. 
     Belediye yetkilisi, bu mitinge katılanların sayısının geçen hafta Suriye yanlılarının düzenlediği gösteriye katılanların 2,5 katı olduğunu kaydetti. 
     Lübnan'ın eski Başbakanı Refik Hariri suikastının aydınlatılmasını ve Suriye askerlerinin ülkeyi terk etmesini isteyen göstericilerin, Beyrut'a gelinceye kadar büyük bir trafik sıkışıklığına neden oldukları ve araçların kuzey otoyoluyla Şam otoyolunda tampon tampona gidebildikleri kaydedildi. 
     
</TEXT>
</DOC>
