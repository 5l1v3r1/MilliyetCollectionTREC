<DOC>
<DOCNO> 320691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/04/son/soneko30.html </URL>
<DATE> 2005/03/04/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Denizbank, konut kredisinde vadeyi uzattı, faizi düşürdü... 
</HEADLINE>
<TEXT>

     Denizbank, konut kredisinde 7 yıllık vadeyi 10 yıla yükseltirken, uygulanan faizi de indirdi. 
     Denizbank'tan yapılan açıklamaya göre, konut kredisinde 3 ay ile 7 yıl arasındaki vadelerde yüzde 1.90 olarak uygulanan faiz oranı, 1-18 ay arasında yüzde 1.80'e, 2 yıl vadede yüzde 1.70'e, 3, 4 ve 5 yıl vadede yüzde 1.65'e, 6 ve 7 yıl vadede yüzde 1.60'a düşürüldü. 
     Ayrıca, 8, 9 ve 10 yıl vadede konut kredisinin faiz oranı da yüzde 1.55 olarak belirlendi. Dövize endeksli konut kredisinde ise faiz oranı yüzde 0.75 oldu. 
     Denizbank Genel Müdürü Hakan Ateş, yaptığı açıklamada, banka olarak, ürün ve hizmetlerini müşterilerinin yaşam kalitesini artırmaya yönelik geliştirdiklerini belirtti. 
     Bireysel bankacılık alanındaki atılımlarına dikkati çeken Ateş, pazarlar yaratarak, ürün ve hizmetlerinin kapsamını genişlettiklerini kaydetti. 
     
</TEXT>
</DOC>
