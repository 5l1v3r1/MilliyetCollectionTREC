<DOC>
<DOCNO> 337200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/guncel/gun02.html </URL>
<DATE> 2005/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni TCK'nın ilk 'kaçak' davaları... 
</HEADLINE>
<TEXT>


İstanbul Başsavcılığı, yeni Türk Ceza Kanunu'nun yürürlükteki "imar kirliliğine neden olmak" başlıklı tek maddesi uyarınca 2 kaçak yapı için dava açtı 

Nezih Gürol - İstanbul 

İstanbul Başsavcılığı, yeni Türk Ceza Kanunu'nun TCK yürürlükteki "imar kirliliğine neden olmak" başlıklı tek maddesi uyarınca ilk davalarını açmaya başladı. Büyükşehir ve ilçe belediyelerinin ihbarı üzerine hazırlanan iddianamelerde, 1 Haziran'da yürürlüğe girecek yeni TCK'nın yürürlükteki 184 1 maddesine göre 1-5 yıl hapis cezaları isteniyor. 
Savcı Kadir Nazmi Yelkenci'nin iddianamesine göre, Eminönü Nişanca Mollataşı Caddesi'ndeki binasına ruhsatsız olarak çatı katı ilave eden Hilmi Kaya, imar kirliliğine neden oldu. Zemin kata da betonarme takviyeler yapılırken 29 Kasım 2004'te tutanak hazırlayan Eminönü Belediyesi, binayı mühürledi. Ancak Kaya mühürleri bozup inşaata devam etti. Bu durum 6 Aralık 2004'te tutanakla tespit edildi. Belediyenin 10 Aralık 2004'teki şik yetiyle açılan soruşturma sonucu, Kaya'nın 'mühür fekki' ve 'imar kirliğine neden olmak'tan cezalandırılması istendi. 

Çatı katına dava 
İkinci davanın iddianamesini ise Savcı Abdülaziz Özatlan hazırladı. Mehmet Köse'nin, Eminönü Molla Hüsrev Mahallesi Vefa Caddesi Katip Çelebi Sokak'taki binasına çatı katı ilave edildiği, ruhsatlı projeye aykırı inşaat yaptığı belirtildi. Binayı Nisan 2003'te satın aldığını belirten Köse, suçlamayı kabul etmedi. Ancak Köse'nin imar kirliliğine neden olduğu öne sürüldü. 
26 Eylül 2004'te kabul edilen 344 maddelik yeni TCK, 12 Ekim 2004'te Resmi Gazete'de yayımlandı. Yürürlük tarihi ise 1 Nisan'dan 1 Haziran'a ertelendi. 184 1 madde, yeni TCK'nın yayımlandığı günden itibaren yürürlüğe giren ayrıcalıklı tek maddesi oldu. 
Kanunun hazırlanmasında görev alan Doç. Dr. Adem Sözüer, bu maddeye özel yürürlük şartını koyma nedenlerini şöyle açıkladı 
"'İmar kirliliğine neden olmak' suçunu düzenleyen 184 1 maddesinin, yayım tarihi 12 Ekim 2004'ten itibaren yürürlüğe girmesi konusunda uzlaştık. Kanunda yeni bir madde. Yıllardır seçim zamanlarında 'Nasıl olsa kimse dokunmaz' mantığıyla kaçak yapılaşma hız kazanır. Yürürlüğünü 1 Nisan'a erteleseydik, kaçak yapılaşma o güne kadar seçim dönemleri benzeri artarak devam ederdi. O zaman da iş işten geçerdi. Amaç, 'Nasıl olsa kanun ertelendi' rahatlığıyla gecekondu yapmaya yeltenenleri caydırmak." 

Aykırılık giderilirse dava düşüyor 

Kanunun 5. fıkrası, ruhsata aykırılığın giderilmesi halinde kovuşturma ve sonuçlarını ortadan kaldırıyor. Bu fıkrada, "Kişinin ruhsatsız ya da ruhsata aykırı olarak yaptığı veya yaptırdığı binayı imar planına ve ruhsatına uygun hale getirmesi halinde 1. ve 2. fıkra hükümleri gereğince kamu davası açılmaz, açılmış olan kamu davası düşer, mahk m olunan ceza bütün sonuçlarıyla ortadan kalkar" hükmü bulunuyor. 

900 suç duyurusu var 

Büyükşehir Belediyesi İmar Müdürü Mehmet Şimşek Deniz, kanunun yürürlüğe girdiği tarihi milat olarak kabul ettiklerini belirterek, "Yaklaşık 900 civarındaki kaçak yapılaşma hakkında savcılıklara suç duyurusunda bulunuldu" dedi. Deniz, Gaziosmanpaşa başta olmak üzere, Şişli, Bakırköy ve Sarıyer'den çok şik yet alındığını kaydetti. 


</TEXT>
</DOC>
