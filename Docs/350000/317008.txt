<DOC>
<DOCNO> 317008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/20/son/sontur12.html </URL>
<DATE> 2005/02/20/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
'Don'lu konuşmalar... 
</HEADLINE>
<TEXT>

     Mukadder YARDIMCIEL DHA 

      KARS'ta 2005 yılı birinci dönem İl Koordinasyon Kurulu toplantısı'nda don'lu konuşmalar katılıcımları kahkaya boğdu. Vali Nevzat Turhan karların erimesine dikkati çekerek, "Sel donumuzu çözer'' görüşüne DSİ 24'üncü Bölge Müdürü Bedirhan Hayırlı, "Biz buna müsaade etmeyiz sayın valim'' diye karşılık vermesi, toplantıda gülüşmelere yolaçtı. 
     İl Koordinasyon Kurulu birinci dönem toplantısı Valilik Toplantı Salonu'nda dün gerçekleştirildi. Daire amirleri, belediye başkanları, kaymakamların katıldığı toplantıyı açan Vali Nevzat Turhan'ın ardından Kars Belediye Başkanı Naif Alibeyoğlu ile Kafkas Üniversitesi Rektörü Prof. Dr. Necati Kaya 2005 yılı yatırım programlarıyla ilgili bilgi verdi. 
     Daha sonra kürsüye çıkan DSİ 24'üncü Bölge Müdürü Bedirhan Hayırlı, kurumun 2005 programını ve yapılacak çalışmaları hakkında açıklamalarda bulundu. Yatırım çalışmalarını anlatan DSİ Bölge Müdürü Bedirhan Hayırlı'ya Vali Nevzat Turhan, karların erimesinden sonra ortaya çıkan ve geçen yıl yaklaşık bin 500 evin sular altında kalmasını hatırlatarak ne gibi önlemler aldıklarını sordu. 
     DSİ Bölge Müdürü Bedirhan Hayırlı, Vali Turhan'a "Şu an don nedeniyle bir çalışma yapamıyoruz. Don çözüldüğü an çalışmalarımız başlayacak'' diye karşılık verdi. Vali Nevzat Turhan'ın, DSİ Bölge Müdürü Hayırlı'ya tehlikeyi işaret ederek "O zaman sel gelir donumuzu çözer'' dedi. Bunun üzerine ise Bedirhan Hayırlı, "Biz buna müsaade etmeyiz sayın valim'' karşılığını verdi. 
     Vali Nevzat Turhan ile DSİ Bölge Müdürü Bedirhan Hayırlı arasındaki diyaloğ, salonda bulunanların kahkahalarla gülmelerine yol açtı. Yaptıkları donlu konuşmaya atılan kahkahalar Vali Turhan ile DSİ Bölge Müdürü Hayırlı'yı da güldürdü. Bu gelişmenin ardından İl Koordinasyon Kurulu Toplantısı kaldığı yerden devam etti. 
     
</TEXT>
</DOC>
