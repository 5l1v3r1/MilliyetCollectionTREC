<DOC>
<DOCNO> 334907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/19/son/sontur18.html </URL>
<DATE> 2005/04/19/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Üniversiteli Tuğba, nezaketsiz şoförden şikayetçi oldu 
</HEADLINE>
<TEXT>

     Tülin KORKUT-Süleyman ELÇİN KONYA, DHA 

KONYA Selçuk Üniversitesi Fen Edebiyat Fakültesi 2'nci sınıf öğrencisi 20 yaşındaki Tuğba Satılmış, geri geri giderken, kendisine çarpan aracın şoförünün araçtan inip kendisinden özür dilememesine sinirlenerek karakola giderek şikayetçi oldu. Herhangi bir yarası bulunmayan Tuğba Satılmış, "Polisler trafikte dolaşan bu nezaketsiz adamı yakalayacak. Eğer benden özür dilerse şikayetimi geri alacağım. Zaten amacım davalarla uğraşmak değil, bu adama bir nezaket dersi vermek'' dedi Bu sabah, Feritpaşa Mahallesi, Kule Site Alışveriş Merkezi'ne giden Tuğba Satılmış'a, dönüşte aynı cadde üzerinde 34 TH 7508 plakalı otomobil geri geri giderken çarptı. Çarpmayla birlikte korkuya kapılıp çağlık atan ancak yaralanmayan Tuğba Satılmış, "Sürücü, aracından inip özür bile dilemedi. Tamam yaram berem yok ama, insan çarptığı birisine en azından inip, bir özür dilemesi gerekiyor. Bu adam bana çarptıktan sonra gülüp bastı gaza gitti. Bir insanlık dersi almasına gerektiğine inandığım için hiç düşünmeden karakola giderek şikaşyetçi oldum. Polisler bu adama ceza verebilmeleri için benim şikayetçi olmam gerekiyormuş hiç düşünmeden şikayetçi oldum'' dedi. 
     Polis, Tuğba Satılmış'ın Konya Numune Hastanesi'nden adli raporunu aldı. Herhangi bir yarası bulunmadığına dair rapor alan Satılmış, polisle birlikte tekrar karakola dönerken, "Polisler trafikte dolaşan bu nezaketsiz adamı yakalayacak. Eğer benden özür dilerse şikayetimi geri alacağım. Zaten amacım davalarla uğraşmak değil, bu adama bir nezaket dersi vermekti'' dedi Polis yetkilileri ise kendilerine müracat eden tüm vatandaşların yasal olarak şikayet etme hakkına sahip oludğunu belirterek, "Biz genç kızın iddiası ölçüsünde sürücüyü yakalayacağız ve gerekli hukuki işlemleri başlatacağız. Sonrası kendilerine kalmış'' dediler. 
     
</TEXT>
</DOC>
