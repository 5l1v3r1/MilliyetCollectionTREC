<DOC>
<DOCNO> 306340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/14/spor/bnba.html </URL>
<DATE> 2005/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Elinize sağlık çocuklar 
</HEADLINE>
<TEXT>



Alkışlar Memo'ya 
NBA Kuzeybatı Grubu'nda son sırada yer alan Utah Jazz, Mehmet Okur'un nefes kestiği maçta Phoenix Suns'ı 115 - 108 yendi. San Antonio önünde son saniye basketine imzasını atan Memo, dün oyuna sonradan girdi. 26 dakika süre alan Memo, 7 14 iki sayı, 1 2 üç sayı, 4 4 serbest atış, 10'u hücum 17 ribaund, 1 top kaybı ile 21 sayı atarak galibiyette başrolü oynadı. Memo 10 hücum ribaunduyla kariyerinin en yüksek rakamına ulaşırken, bu sezon da 11. double- double'ını yaptı. 

Hidayet büyüledi 
ORLANDO Magic ise, Hidayet Türkoğlu'nun coştuğu maçta Minnesota Timberwolves'ı rakip sahada 87 - 80'lik skorla geçti. 26 sayı atan Hido, maçın en skorer ismi oldu. Bu sezon ilk kez ilk beş başlayan ve 43 dakika ile en çok süreyi alan Hido, 6 11 iki sayı, 2 5 üç sayı, 8 8 serbest atış, 6 ribaund, 4 asist, 2 top çalma, 2 top kaybı ve toplam 26 sayı ile göz kamaştırdı. Seattle Supersonics, İbrahim Kutluay'ın yine kenarda oturduğu müsabakada L.A Clippers'a 103 - 92 mağlup oldu. 

'Yakışıklı Jazz solo' 

MEHMET Okur'un Utah Jazz formasıyla iki maçtır üst üste ortaya koyduğu performans, NBA'in resmi sitesinin ana sayfasında "Yakışıklı Jazz Solo" başlığıyla yankı buldu. San Antonio maçında son saniyede Utah'a galibiyeti getiren, önceki gece de Phoenix'in sonunu hazırlayan Memo için sitede, "Önceki gece San Antonio'yu vurdu, şimdi de Phoenix'i durdurdu" görüşü yer aldı. 

Diğer sonuçlar 
Washington - Portland 104 - 100 
Toronto - Boston 104 - 93 
Detroit - New Orleans 90 - 76 
Chicago - Philadelphia 110 - 78 
Dallas - Houston 114 - 124 
Denver - LA Lakers 95 - 83 
Golden State - Miami 91 - 98 
Milwaukee - S.A Spurs 79 - 94 


</TEXT>
</DOC>
