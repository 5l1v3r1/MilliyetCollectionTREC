<DOC>
<DOCNO> 300079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/23/guncel/gun08.html </URL>
<DATE> 2004/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençlere öğretilmesi gereken 'kök bilgi' 
</HEADLINE>
<TEXT>


Özkök, Menemen mesajında, "Kökten dincilere karşı TSK'nın yaklaşımında değişiklik yoktur" dedi 


Genelkurmay Başkanı Orgeneral Hilmi Özkök, Menemen olayının 74. yıldönümü nedeniyle yayımladığı mesajında, "Günümüzde de önemli bir tehdit olan kökten dinci akımlar karşısında Türk Silahlı Kuvvetleri'nin bilinen yaklaşımlarında hiçbir değişiklik yoktur" uyarısında bulundu. Özkök, Kubilay'ın adının gençlere öğretilmesi gereken bir "kök bilgi" olarak kabul edilmesi gerektiğini vurguladı. Özkök, Kubilay'ın katledilmesinin, Atatürk'ün "en büyük eserimdir" dediği Türkiye Cumhuriyeti'ni ve temel değerlerini açıkça hedef alan planlı bir saldırı olduğunu ifade etti. Özkök, "Yaşanan olaylar, taşıdığı anlam ve gelecek kuşaklara yönelik içerdiği mesajlar bakımından sıradan ve küçük bir toplumsal olay olmaktan çok farklı özellikler içerdiğinden, bizler tarafından asla unutulmamıştır" dedi. 


</TEXT>
</DOC>
