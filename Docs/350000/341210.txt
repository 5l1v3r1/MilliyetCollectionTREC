<DOC>
<DOCNO> 341210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/10/son/soneko21.html </URL>
<DATE> 2005/05/10/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
IMF İcra Direktörleri Kurulu yarın Türkiye için toplanacak... 
</HEADLINE>
<TEXT>

     Uluslararası Para Fonu IMF İcra Direktörleri Kurulu yarın, Türkiye için toplanacak. 
     IMF İcra Direktörleri Kurulu’nun yarın, Türkiye’ye göre akşam saatlerinde Washington’da yapılacak toplantısında, "10 milyar dolarlık" finansman desteğini de içeren, 3 yıllık stand-by anlaşmasının onaylanması bekleniyor. 
     Niyet Mektubu, Türkiye tarafında 26 Nisan’da imzalanarak IMF’ye gönderilmişti. Bundan önceki Stand-by anlaşması ise 3 Şubat 2005’te sona ermişti. 
     Bundan önceki anlaşma, 28 Ocak 2002’de IMF İcra Direktörleri Kurulu’na gönderilen 48 maddelik Niyet Mektubu’nun, 4 Şubat 2002’de İcra Direktörleri Kurulu tarafından onaylanmasıyla yürürlüğe girmişti 
     
     YENİ ÖDEME PLANI DA ELE ALINACAK... 
     Yarınki toplantıda, Niyet Mektubu’nun yanı sıra Türkiye’nin IMF’ye olan borç geri ödeme planı da ele alınacak. 
     3 Şubat’ta sona eren bundan önceki anlaşmada, borç geri ödemesinin, borç yönetimini güçlendirmek ve yetkililerin başarısına destek olması amacıyla, 2004-2005 döneminden 2005-2006 dönemine kaydırılması onaylanmıştı. 
     Türkiye’nin, 2004’te ödemesi gereken 9.7 milyar dolarlık borcun 5.2 milyar dolara, 2005’te ödemesi gereken 10.1 milyar dolarlık borcun ise 7.8 milyar dolara indirilmişti. 
     Eski anlaşmadaki ödeme planı, Türkiye’ye, iki yıllık dönemde IMF’ye yapılacak borç servisinde 11 milyar dolarlık bir rahatlama sağlamıştı. 
     
     YENİ ÖDEME PLANI’NIN ANLAMI... 
     IMF uygulamalarına göre, üye ülkelerin Fon’dan kullandığı kaynakların normal geri ödeme döneminden bir yıl önce ödemeleri imkanı bulunurken, üye ülkelerin bunu zamanında ödeme imkanı da bulunuyor. 
     Ayrıca üye ülkenin, borcunu normal zamanında ödemesi dahi, vadelerde, belirli anlamda bir geri ödeme rahatlığı sağlıyor. 
     
</TEXT>
</DOC>
