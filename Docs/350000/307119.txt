<DOC>
<DOCNO> 307119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/17/son/sondun18.html </URL>
<DATE> 2005/01/17/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
İdamlar internetten canlı yayınlanacak 
</HEADLINE>
<TEXT>

     Tayland, potansiyel suçluları caydırmak umuduyla idam mahkumlarının son anları da dahil, demir parmaklıkların ardındaki yaşamı internetten canlı yayınlayacak. 
     Bangkok'taki 6000 mahkum ve tutukluyu barındıran yüksek güvenlikli Bangkwang cezaevine kameraların yerleştirildiği, ancak yayına ne zaman başlanacağının henüz açıklanmadığı belirtildi. Cezaevinde idama mahkum 1000 kadar kişinin bulunduğu, cezaları kesinleşip idamını bekleyen 65 mahkumun olduğu bildiriliyor. 
     Yayınlarda mahkumların günlük yaşamlarının yanı sıra idam mahkumlarının son anları, hücrelerinden alınarak idama götürülüşleri izlenebilecek. 
     Yetkililer, idam cezasının infaz sürecinin ise bir bölümünün internetten yayınlanacağını söylediler. 
     Amacın, başta uyuşturucu işine bulaşmaya niyetlenenler olmak üzere izleyenlerin, ileride kendilerini bekleyen yaşamdan veya sondan haberdar olmalarını sağlamak olduğu belirtildi. Tayland'da uyuşturucu kaçıkçıları idamla cezalandırılıyor. 
     
</TEXT>
</DOC>
