<DOC>
<DOCNO> 347087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/30/son/sondun03.html </URL>
<DATE> 2005/05/30/ </DATE>
<TIME> 00.15 </TIME>
<AUTHOR>  </AUTHOR>
<HEADLINE>
Chirac Referandum sonucu Fransa'nın çıkarlarını savunmayı zorlaştıracak 
</HEADLINE>
<TEXT>

     Fransa Cumhurbaşkanı Jacques Chirac, AB Anayasası için düzenlenen referandumda "Hayır’ oyu çıkmasının, Fransa’nın Avrupa’da çıkarlarının savunulmasını zorlaştıracağını söyledi. 
     Chirac, referandum sonucunun açıklanmasından sonra televizyona yaptığı açıklamada, "Fransızların AB Anayasası’nı reddetmesi, Avrupa’daki çıkarlarımızı korumak için zor bir ortam yaracak" ifadesini kullandı. 
     Fransızların demokratik bir biçimde kendini ifade ettiğini belirten Chirac, "Bu sizin egemen kararınız, buna saygı duyuyorum" dedi. 
     Chirac, hükümet değişikliği ile ilgili kararını önümüzdeki günlerde vereceğini söyledi. 
     

     
</TEXT>
</DOC>
