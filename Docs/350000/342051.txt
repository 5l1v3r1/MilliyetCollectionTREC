<DOC>
<DOCNO> 342051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/13/guncel/gun01.html </URL>
<DATE> 2005/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyoğlu'nda bir çizgi başkomiser 
</HEADLINE>
<TEXT>


Polisiye roman yazarı Ahmet Ümit'in öykülerinden aşina olduğumuz Başkomiser Nevzat karakteri, çizgi roman kahramanı olarak karşımıza çıkmaya hazırlanıyor 

Sema Aslan 

Doğan Kitapçılık, Ahmet Ümit'in "Karanlıkta Koşanlar" ve "Şeytan Ayrıntıda Gizlidir" öykülerinin kahramanları Başkomiser Nevzat ve yardımcısı Ali'nin serüvenlerinin anlatılacağı bir çizgi roman hazırlığı içinde. "Başkomiser Nevzat" isimli kitabın önümüzdeki aylarda yayımlanması planlanıyor. Öykü ve senaryo Ahmet Ümit'e, çizgiler İsmail Gülgeç'e ait. 
Başkomiser Nevzat ve yardımcısı Ali, Ahmet Ümit'in yine Doğan Kitapçılık'tan çıkan "Şeytan Ayrıntıda Gizlidir" kitabında hayat buldu bu kitaptan yola çıkarak 2 dizi film hazırlandı "Karanlıkta Koşanlar" ve "Şeytan Ayrıntıda Gizlidir". Başkomiser Nevzat karakterini "Karanlıkta Koşanlar"da Uğur Yücel "Şeytan Ayrıntıda Gizlidir"de ise Çetin Tekindor canlandırmıştı. Çizgi romanda buluşacak olan karakterler, bir genelevde işlenen cinayeti aydınlatmaya çalışacaklar. Ekibe bir de kadın katılıyor Kriminolog Zeynep. Zeynep, Ahmet Ümit'in "Şeytan Ayrıntıda Gizlidir"de, televizyon dizisi için yarattığı karakterdi. Şahane ekip, cinayeti aydınlatmaya çalışırken Beyoğlu'nu mesken tutacak. 

Beyoğlu mek nlarında 
Ahmet Ümit, öteden beri bir çizgi roman projesi içinde yer almak istediğini, teklifi götürdüğünde Doğan Kitapçılık'ın konuya sıcak baktığını söylüyor "Hik yelerden bir çizgi roman yapalım düşüncesi vardı. İsmail Gülgeç de projeyi duymuş beni aradı. Onun gibi bir ustadan teklif gelince sevinçle karşıladım." Kitap, işlenen cinayet dışında, Beyoğlu mek nlarına da odaklanıyor. Çizgi romanın zorluğu burada. Gülgeç, hik yedeki mek nları görselleştirirken, mek nların tarihi özelliklerini de göz önünde bulundurmuş, İstanbul'da yaşamadığı için fotoğraflardan yararlanmış. 
Renkli bir albüm olarak yayımlanacak "Başkomiser Nevzat"ın 3 kitap olarak basılması planlanıyor. Ahmet Ümit, yayınevinin satış rakamına göre karar alacağını söylüyor "İlk aşamada, 3 albüm çıkarmayı düşünüyoruz. Satış şansı yüksek olursa yayınevi projeye Jean-Christophen Grange'ın bir hik yesi ile devam edecek." Gülgeç de 3 kitaplık bir anlaşmanın olmasını önemli buluyor "Çok iyi çizgi romancılarımız var özellikle Gırgır ekolünden gelenler. Fakat biz kahraman yaratamıyoruz. Oysa çizgi roman dünyada kahramanlarla ayakta duran bir sektör. Amacımız, Başkomiser Nevzat'ı bir tip olarak ortaya çıkarmak. 3 kitaplık bir ilk adım önemliydi." 


</TEXT>
</DOC>
