<DOC>
<DOCNO> 319800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/02/ekonomi/eko01.html </URL>
<DATE> 2005/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
'Müfettişle korkutuyorlar' 
</HEADLINE>
<TEXT>


İTO Başkanı Mehmet Yıldırım İşadamına, 'Yarın vergi müfettişi gönderirim, zabıtayı, mali polisi gönderirim' diyerek seçim baskısı yapılıyor 


İstanbul Ticaret Odası'nın İTO son yıllarda bir atılım yaptığını, üniversite, Dünya Ticaret Merkezi ve sosyal tesisler kurduğunu, en sonunda da Formula 1 projesi devreye girince çok cazip bir duruma geldiğini belirten İTO Başkanı Mehmet Yıldırım, "Velhasıl bu gelişme bazılarının hatta siyasilerin ve iktidarın da burayı ele geçirme faaliyetlerine neden oldu" diye konuştu. 

Meclis başkanlığı önerdiler 
Özel sektör olarak odalarımızın siyasileştirilmesine karşı olduklarını belirten Yıldırım, şöyle konuştu 
"Aklı selim tüccar sanayici buraların siyasileştirilmesini arzu etmez. İşadamının üzerine şöyle baskı yapıyorlar Bütün işadamları vergi mükellefi. Vergi müfettişinden herkes korkar. Devlete mal satan var, alan var. Banka borcu, banka kredisi olan var. Ruhsatı olan var, ruhsatı olmayan var. Bunun yanında arsasına imar durumu alacak var. Belediyelerden iş alan var. Devletle, hükümetle, belediyelerle içiçeler. İnsanlara böyle bir yapı içinde baskı uygulamak da çok kolaylaşıyor. Nedir bu baskı 'Yarın vergi müfettişi gönderirim, zabıtayı, mali polisi gönderirim baskısı. Ama bunlar yanlış. Ülke ekonomisine zarar verir. Müteşebbis hür olmak ister. Özel sektör kendi iradesiyle kendi yöneticisini seçebilmeli. Ki bu sayede yönetim görüşlerini özgürce dile getirebilsin. Zaman zaman hükümetlerle ters düşebilirler, düşmelidirler de." 
Kendileri ile başkanlık pazarlığı da yapıldığını belirten Yıldırım, bu konuda da şunları söyledi "Kendi odamda bana meclis başkanlığı önerdiler. Sen de fazla uğraşma dediler. Ben kabul etmedim. Benim koltuğa ihtiyacım yok. 10 yıldır bu koltukta oturuyorum. Bana kimse koltuk sunamaz. AKP, bana kalırsa karşıma doğru dürüst aday çıkaramaz. Mutabakat sağlayacakları bir meclis çoğunluğu elde edemeyecekler. Eğer bir aksilik olmazsa mecliste yüzde 10'un üzerine çıkamazlar." 


</TEXT>
</DOC>
