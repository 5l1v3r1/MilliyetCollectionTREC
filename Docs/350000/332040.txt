<DOC>
<DOCNO> 332040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/11/ekonomi/eko01.html </URL>
<DATE> 2005/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğan Yayın Holding yüzde 54 büyüdü 
</HEADLINE>
<TEXT>


Doğan Yayın Holding, geçen yıl yüzde 54 oranında büyüme sağlayarak konsolide gelirlerini 1.044 milyar dolar seviyesine çıkardı 


2004 yılında reklam sektörü yüzde 37 büyürken Doğan Yayın Holding'in reklam gelirleri yüzde 48 artarak sektörün üzerinde büyüme kaydetti. Bu büyüme k rlılığa olumlu etki yaparken, gazete, dergi, televizyon ve radyo alanları dışında kalan yatırımların da pozitif etkisiyle grubun konsolide vergi öncesi k rı 89.7 milyon dolara ulaştı. Net k r ise bir önceki yıla göre dolar bazında yüzde 6 azalarak 44.2 milyon dolar olarak gerçekleşti. Holdingden yapılan yazılı açıklamada bu azalmanın temel nedeninin vergi karşılıkları ve azalan net parasal pozisyon kazancı olduğu belirtildi. 
Doğan Yayın Holding, 2005 yılı beklentisini satışlardaki büyümenin iki haneli rakamlarda gerçekleşmesi ve operasyonel k rlılıktaki iyileşmenin devam ettirilmesi olarak açıkladı. 

'Hedefe rahat ulaşırız' 
Doğan Yayın Holding CEO'su Mehmet Ali Yalçındağ, yaptığı yazılı açıklamada "Bu ve bundan sonraki yıllarda en önemli iki müttefikimiz, istikrarlı bir büyüme ve düşük enflasyondur" dedi. 
Ekonominin bu iki temel göstergesinin reklam verenlerin daha uzun vadeli reklam planlaması yapmasına olanak sağlayacağını belirten Yalçındağ, şunları kaydetti 
"Bir yandan pazar büyürken diğer yandan da rekabet artıyor. Bu da reklamın önemini ve dolayısıyla reklam bütçelerini artırıyor. Bu gelişmeler sonucunda yazılı ve görsel basın 2001 krizinden sonra tekrar 2000 yılı büyüklüklerini yakaladı. Bu gelişmelerin Doğan Yayın Holding açısından etkisi daha da büyük oldu. Grup, 2000 yılında 647 milyon ABD doları olan konsolide gelirlerini 2004'te 1 milyar doların üzerine çıkarmayı başardı. 
2005'te daha yüksek bir büyüme ve k rlılık elde edeceğimizi umuyorum. Yılın ilk üç ayına ait geçici veriler, reklam gelirlerimizin ABD doları bazında yüzde 36 büyüdüğünü gösteriyor. Bu da bizim, 2005 reklam gelirlerimiz için bütçelediğimiz ABD Doları bazındaki yüzde 29'lük büyüme hedefine rahatlıkla ulaşabileceğimizi gösteriyor." 

Reklam geliri 489 milyon dolar Doğan Yayın Holding'in 2004 yılı gelirlerinin 1 milyar doların üzerine çıkmasında, yazılı basın ve TV- radyo yayıncılığı segmentlerindeki toplam gelirlerin, dolar bazında sırasıyla yüzde 60 ve yüzde 28 oranında artması önemli rol oynadı. Holding'in toplam reklam gelirleri, 2004'te ekonomideki hızlı iyileşmeye paralel olarak yüzde 48 artış gösterdi ve 489 milyon dolara ulaştı. 
2004'te holdingin toplam gazete tirajı yüzde 11 artarak günlük ortalama 1.7 milyon adede ulaştı. 2003'te toplam tiraj 1.5 milyon adet idi. 
Yazılı basın toplam gelirlerde yüzde 72 ağırlığa sahip olurken, TV ve radyo yayıncılığı segmentinin ağırlığı yüzde 19 olarak gerçekleşti. 
Maliyet yönetiminde ise ana üretim maliyetlerinde satışlara paralel bir artış gözlemlenirken, verimli yönetim sonucunda, faaliyet giderleri satışlardan daha az artarak, faaliyet k rlılığı 2003'teki 11 milyon dolar zarardan 2004'te 78.5 milyon dolara ulaştı. 


</TEXT>
</DOC>
