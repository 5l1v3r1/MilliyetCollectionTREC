<DOC>
<DOCNO> 306732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/15/son/sondun26.html </URL>
<DATE> 2005/01/15/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Mısır, İsrail'in Filistin ile ilişkileri dondurma kararını eleştirdi... 
</HEADLINE>
<TEXT>

     Mısır yönetimi, İsrail'in Filistin yönetimiyle ilişkileri dondurma kararının, bölge barışı için yürütülen çabalara yardımcı olmayacağını söyledi. 
     Mısır devlet başkanlığı sözcüsü Süleyman Aved, gazetecilere yaptığı açıklamada, Filistin yönetimi ve Mahmud Abbas'ı boykot etme kararları almanın, barış sürecini yeniden başlatma çabalarına yardımcı olmayacağını vurguladı. 
     Bölgede barışın, diyalog ve işbirliğini sürdürerek kurulabileceğini kaydeden Aved, ABD'nin de içinde bulunduğu uluslararası toplumun, ''Abbas'ın elinde saldırıları bir gecede durdurabilecek sihirli bir duvar olmadığını'' anlaması gerektiğini belirtti. 
     Gazze Şeridi'ndeki Karni geçiş noktasında perşembe gecesi Filistinli militanlar tarafından düzenlenen bombalı saldırıda ve çatışmada 3 Filistinli militan ve 6 İsrailli ölmüş, 5 İsrailli yaralanmıştı. 
     İsrail Başbakanı Ariel Şaron, 6 İsrailli sivilin öldürülmesi üzerine, bugün yemin ederek devlet başkanlığı görevine başlayan Mahmud Abbas ve Filistin yönetimiyle tüm temasların kesileceğini açıklamıştı. 
     
</TEXT>
</DOC>
