<DOC>
<DOCNO> 300740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/24/son/sonyas24.html </URL>
<DATE> 2004/12/24/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
İşte en öpülesi dudaklar 
</HEADLINE>
<TEXT>

     ABD'de 2 bin kişinin katıldığı ankette, seks hayatıyla ilgili yaptığı aykırı açıklamalarla da gündeme gelen Angelina Jolie'nin dudakları "en öpülesi" dudaklar seçildi. 
     Kadın yıldızlar arasında ikinci sıraya Keira Knightley yerleşirken, üçüncülüğü 'Kedi Kadın' Halle Berry aldı. 
     En güzel dudaklı kadın yıldızlar listesinin dördüncülüğü Cameron Diaz, beşinci ise Oscarlı oyuncu Charlize Theron oldu. 
     
     Erkeklerde Bloom birinci 

     Erkek oyuncular arasında birincilik Orlando Bloom'a gitti. 'Truva' filminde Paris'i canlandıran Bloom'un ardından en güzel dudaklı ikinci erkek yine aynı filmde Aşil'i oynayan kadınların gözde prensi Brad Pitt. 
     Erkekler sıralamasında 'Ocean's Twelve' filminin başrol oyuncusu George Clooney üçüncü, 'Büyük İskender' Colin Farrell dördüncü, birliktelikleriyle sürekli gündeme gelen yakışıklı aktör Tom Cruise ise beşinci sırada yer aldı. 
     
</TEXT>
</DOC>
