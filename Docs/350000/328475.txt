<DOC>
<DOCNO> 328475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/30/son/sondun48.html </URL>
<DATE> 2005/03/30/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Eski Rus medya patronu kara paradan sorgulanıyor 
</HEADLINE>
<TEXT>

     İsrail polisi, Hapoalim Bankası'nda kara para aklanmasıyla ilgili soruşturma çerçevesinde, eski Rus medya patronu Vladimir Gusinski'yi sorguluyor. 
     Polis sözcüsü Merav Meiri, Gusinski'nin Tel Aviv yakınlarındaki bir kasabada sorgulandığını söyledi. 
     Haaretz gazetesinin internet sitesinde yer alan bir haberde, Gusinski'nin dün geç saatlerde İsrail'e gelir gelmez polis tarafından gözaltına alındığı belirtildi. 
     Hapoalim Bankası'nın Tel Aviv şubesinde bu ay başında yüzmilyonlarca dolar aklandığı iddiasıyla yapılan soruşturma çerçevesinde yaklaşık 20 banka çalışanı tutuklanmıştı. Soruşturmada Gusinski'nin adı da geçmişti. 
     Eski Rus medya patronu Gusinski, İsrail'in en çok satan gazetelerinden Maariv'i de yayımlayan medya grubunun yüzde 27.19'una sahip bulunuyor. 
     
</TEXT>
</DOC>
