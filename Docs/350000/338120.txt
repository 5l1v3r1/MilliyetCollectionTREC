<DOC>
<DOCNO> 338120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/son/soneko52.html </URL>
<DATE> 2005/04/29/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Hollanda Maliye Bakanı ve Başbakan Yardımcısı Türkiye'ye geliyor 
</HEADLINE>
<TEXT>

     Hollanda Maliye Bakanı ve Başbakan Yardımcısı Geritt Zalm, 4-5 Mayıs tarihlerinde Türkiye'de temaslarda bulunacak. 
     Hollanda'nın Ankara Büyükelçiliği'nden yapılan açıklamaya göre, Zalm'ın Türkiye temasları sırasında, Avrupa Birliği'ne katılım süreci, karşılıklı siyasi ve ekonomik konular ile katılım öncesi süreçte işbirliği olanaklarının ele alınacak. 
     Zalm'ın 4 Mayıs'ta Ankara'da Devlet Bakanı ve Başbakan Yardımcısı Abdüllatif Şener, Maliye Bakanı Kemal Unakıtan ve Merkez Bankası Başkanı Süreyya Serdengeçti'nin yanı sıra IMF ve Dünya Bankası temsilcileri ile görüşmesi bekleniyor. 
     Konuk Bakan ayrıca, Maliye Bakanı Kemal Unakıtan ile birlikte Hilton Oteli'nde düzenlenecek seminere katılacak. Zalm düzenleyeceği basın toplantısının ardından, 5 Mayıs'ta İstanbul'a geçecek. 
     İstanbul'da yapılacak Asya Kalkınma Bankası yıllık toplantılarına katılacak olan Zalm'ın, Başbakan Recep Tayyip Erdoğan tarafından da kabul edilmesi bekleniyor. 
     Konuk Bakanın İstanbul'da, Devlet Bakanı Ali Babacan ve TÜSİAD Başkanı Ömer Sabancı ile bir araya gelmesi de öngörülüyor. 
     
</TEXT>
</DOC>
