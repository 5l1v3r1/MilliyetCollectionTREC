<DOC>
<DOCNO> 303102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/03/son/sonspo08.html </URL>
<DATE> 2005/01/03/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
2005'in ilk bombası Real Madrid'den Gravesen... 
</HEADLINE>
<TEXT>

     Teknik ağırlıklı isimlerle kadrosunu dolduran Real Madrid, Luxemburgo’nun göreve gelmesiyle güçlü bir orta saha oyuncusu almak için kolları sıvadı. İlk aday, Gravesen... 
     
     As gazetesi yazdı 

     2005 yılının ilk bombası Real Madrid’den geliyor... Son yıllarda kadrosuna kattığı Figo, Zidane, Beckham gibi teknik ağırlıklı yıldızlarla dikkat çeken Beyaz Şimşekler, aradığı savaşçı ortasaha oyuncusunu buldu Thomas Gravesen. Kulübe yakınlığıyla bilinen İspanyol As gazetesinin haberinde, Real’in çiçeği burnunda hocası Vanderley Luxemburgo’nun takımın başına geçer geçmez Danimarkalı futbolcunun transferini istediği yazıldı. 
     
     EURO 2004’ün yıldızıydı 

     Portekiz’in ev sahipliği yaptığı 2004 Avrupa Futbol Şampiyonası’nda Danimarka formasıyla göz kamaştıran ve birçok takımın transfer listesine giren 26 yaşındaki Gravesen’in Avrupa Birliği’ne dahil bir ülkenin vatandaşı olması transferde önemli rol oynuyor. Ayrıca başarılı futbolcunun bu sezon Avrupa Kupaları’nda oynamamış olması en büyük artısı... Bu arada İngiliz ekibi Liverpool’un Morientes için Real’e yaptığı transfer teklifini, İspanyollar kabul etti. 

     
</TEXT>
</DOC>
