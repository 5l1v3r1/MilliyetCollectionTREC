<DOC>
<DOCNO> 314507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/11/son/sontur05.html </URL>
<DATE> 2005/02/11/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
İstanbul'a kuvvetli don ve buzlanma uyarısı... 
</HEADLINE>
<TEXT>

     İstanbul'da kar yağışı aralıklarla devam ediyor. Sürücüler, don ve buzlanma konusunda uyarıldı. 
     Büyükşehir Belediyesi Afet Koordinasyon Merkezi'nden alınan bilgiye göre, ekipler, İstanbul genelindeki kar temizleme ve tuzlama çalışmalarını sürdürüyor. 
     AKOM yetkilileri, ana arterlerde ve diğer bölgelerde kapalı yol bulunmadığını, sadece Boğaziçi Köprüsü'nde kısa süreli trafik yoğunluğu yaşandığını açıkladı. Atatürk Havalimanı'nda da seferler normal olarak gerçekleştiriliyor. 
     Meteoroloji İstanbul Bölge Müdürlüğü yetkilileri ise kar yağışının bugün öğle saatlerinden itibaren Avrupa yakasını, yarın da Anadolu yakasını terk edeceğini belirtti. 
     İstanbul'da hava sıcaklığının gece sıfırın altında 1, gündüz ise 3 derece olmasının beklendiğini kaydeden Meteoroloji yetkilileri, sürücüleri bu gece don ve buzlanma konusunda uyardı. 
     
</TEXT>
</DOC>
