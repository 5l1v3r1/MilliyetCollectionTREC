<DOC>
<DOCNO> 309914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/27/son/soneko53.html </URL>
<DATE> 2005/01/27/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
SPK lisanslama sınavında başarı oranı yüzde 22'de kaldı... 
</HEADLINE>
<TEXT>

     Sermaye Piyasası Kurulu SPK , 8-9 Ocak tarihlerinde yapılan lisanslama sınavlarına katılan 12 bin 29 kişiden 2 bin 662'sinin lisans belgesi almaya hak kazandığı bildirdi. 
     SPK tarafından yapılan açıklamada, 8-9 Ocak tarihlerinde yapılan lisanslama sınav sonuçlarının belli olduğunu belirtildi. 
     Açıklamada, temel düzey sınavına katılan 9 bin 442 adaydan 1925'i, ileri düzey sınavına katılan 1799 adaydan 483'ü, türev araçları sınavına katılan 7 kişiden 193'ü, takas ve operasyon sınavına katılan 54 adaydan 32'si, değerleme uzmanlığı sınavına katılan 197 kişiden 29'unun başarılı olduğu kaydedildi. 
     Lisans belgesi almaya hak kazananların sınavına girenlerin oranının yüzde 22.13 olarak gerçekleştiği ifade edilen açıklamada şöyle denildi 
     ''Başarı oranları, temel düzey sınavı için yüzde 20.39, ileri düzey sınav için yüzde 26.85, türev araçları sınavı için yüzde 35.94, takas ve operasyon sınavı için yüzde 59.26 ve değerleme uzmanlığı sınavı için yüzde 14.72 olarak gerçekleşmiştir. 
     Her bir sınav için modül bazında ortalama başarı oranları ise temel düzey sınavı için yüzde 51.54, ileri düzey sınav için yüzde 59.13, türev araçları sınavının ileri düzey sınavı ile ortak olmayan 4 modülü için yüzde 64.70 ve değerleme uzmanlığı sınavı için yüzde 49.68 olmuştur.'' Açıklamada, ilk 2002 Eylül ayında olmak üzere bugüne kadar gerçekleştiren 8 sınavda 7 bin 330 kişi temel düzey, 2 bin 648 kişi ileri düzey, 562 kişi türev araçlar, 570 kişi takas ve operasyon ve 151 kişi değerleme uzmanlığı olmak üzere toplam 11 bin 261 kişi lisans belgesi almaya hak kazandığı ifade edildi. 
     Açıklamada, adayların sınav sonuçlarını yarından itibaren ''http spk.anadolu.edu.tr'' internet adresinden TC kimlik numarası ve şifresini kullanarak öğrenebileceği kaydedildi. 
     
</TEXT>
</DOC>
