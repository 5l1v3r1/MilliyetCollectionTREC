<DOC>
<DOCNO> 349756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/07/son/sontur02.html </URL>
<DATE> 2005/06/07/ </DATE>
<TIME> 02.00 </TIME>
<AUTHOR>  </AUTHOR>
<HEADLINE>
Depremde ilk belirlemelere göre 63 evde hafif ve orta hasar tespit edildi 
</HEADLINE>
<TEXT>

     Türkiye Acil Durum Yönetimi Genel Müdürlüğü, depremden etkilenen Erzurum’un Çat, Aşkale, Tekman ve Karaçoban ilçeleri köylerinde ilk belirlemelere göre, 63 evde hafif ve orta hasar tespit edildiğini açıkladı. 
     Türkiye Acil Durum Yönetimi Genel Müdürlüğü’nden yapılan açıklamaya göre, saat 10.41’de kaydedilen 5.7 büyüklüğündeki depremin ardından bölgeyle koordinasyon kurularak başlatılan çalışmalar kesintisiz devam ediyor. 
     Deprem sonrası bölgeye bin 170 çadır, 2 bin 762 battaniye, 4 seyyar mutfak, 2 bin kişilik kumanya, 2 bin kişilik kuru gıda ve 30 konteynır gönderildi. 
     Bingöl İl Savunma Müdürlüğü ile Erzurum Arama Kurtarma Birlik Müdürlüğü ekipleri Kızılay tarafından gönderilen çadırları kurma çalışmaları süratle devam ediyor. 
     Bingöl-Karlıova’ya yeterli sayıda iş makinası, 15 arama-kurtarma aracı, 1 arama köpeği, 70 arama-kurtarma personeli, depremden etkilenen Erzurum Çat’a 3 arama-kurtarma aracı ve 10 arama-kurtarma personeli sevk edildi. 
     Depremden etkilenen Erzurum’un Çat, Aşkale, Tekman ve Karaçoban ilçeleri köylerinde ilk belirlemelere göre 63 evde hafif ve orta hasar tespit edildi. 
     
</TEXT>
</DOC>
