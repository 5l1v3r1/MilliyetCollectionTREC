<DOC>
<DOCNO> 348776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/04/guncel/axgun02.html </URL>
<DATE> 2005/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakanlık, anketi basından öğrendi 
</HEADLINE>
<TEXT>


'Hurafe anketi' konusunda yazılı bir açıklama yapan Milli Eğitim Bakanlığı, "Anketi onaylamadıklarını" bildirdi. Arıcı ise, "MEB, anketimi onayladı" dedi 

ANKARA Milliyet 

Milli Eğitim Bakanlığı, Ankara Üniversitesi AÜ doktora öğrencisi İsmail Arıcı'nın velilere yönelik hazırladığı "hurafe eksenli" anketin izinsiz gerçekleştirildiğini belirterek, basındaki haberlerin ardından durumun öğrenildiğini bildirdi. 
Bakanlık açıklamasına göre, AÜ Sosyal Bilimler Enstitüsü, Arıcı'nın Çankaya, Talia Yaşar Bakdur ve Hamdi Bulgurlu ilköğretim okullarında "İlköğretim Din Kültürü ve Ahlak Bilgisi Dersinde Öğrenci Başarısını Etkileyen Faktörler" araştırması için 17 Mayıs'ta izin talep etti. Başvuruda ikisi anket, biri cevap anahtarı olmak üzere, öğrenciye yönelik 3 sayfalık "İlköğretim Din Kültürü ve Ahlak Bilgisi Dersi Başarı Testi" yer aldı. 
Araştırma, Planlama ve Koordinasyon Kurulu Başkanlığı da 20 Mayıs'ta Arıcı'ya izin verdi. 

'Biz onay vermedik' 
Velilere yönelik anketin ise bakanlığın onayı ve bilgisi dışında uygulandığının vurgulandığı açıklamada şöyle denildi 
"Öğrenciye yönelik ankette yer alan, 'Namazda Kuran okumaya ne denir Aşağıdakilerden hangisi namaz ibadetinin insana kazandırdığı davranışlardan değildir Aşağıdakilerden hangisine zek t verilmez ' gibi soru örneklerinin İlköğretim Din Kültürü ve Ahlak Bilgisi Dersi Müfredatı'nda yer alan konular çerçevesi içinde hazırlanmış olduğu görülecektir. Velilerin anketine onay verilmemiştir." 

Daha önce yayımlandı 
Anketin, daha önce AÜ İlahiyat Fakültesi Öğretim Üyesi Dr. Nurullah Altaş tarafından "Öğrenci ve Velilerin İlköğretim Din Kültürü ve Ahlak Bilgisi Derslerine Karşı Tutum Düzeylerinin Dini Tutum Düzeyleriyle ilişkisi Ön Araştırma " adıyla İlahiyat Fakültesi Dergisi'nde yayımlandığı da kaydedildi. 

'Mezhep, öğrencilerin derse ilgisini etkiliyor' 

Çalışmasına devam edeceğini söyleyen İsmail Arıcı ise anket uygulaması için sosyal bilimler enstitüsünce bakanlığa yazı gönderildiğini belirterek, şöyle konuştu 

'Bana bilgi ulaşmadı' 
"Başvuru yapıldıktan sonra onay yazısını bakanlığın gelen evrak bölümünden takip ettim. Bana 'Uygulamanız için izin verilmiştir' denildi. Veli anketinin onaylanmamasıyla ilgili bana bilgi ulaşmadı. Tezim, velilerin dini tutum düzeylerinin derse bakışı ve öğrenci başarısıyla ilgisini belirleme amacını taşıyor. Anketi 500 öğrenciye ulaştırdım. Onlar da velilerine ilettiler ama geri dönüş olmadı. Elimde sadece 15 veliyle ilgili bilgi var. Bilimsel anlamda bu yeterli sayılmaz. Ankette yönelttiğim mezhep faktörü öğrenci başarısı üzerinde etkili. Velinin hangi mezhepten olduğu öğrencinin derse karşı ilgisini etkiliyor. Hurafelerin öğrenciyi ne kadar etkilediği ve bunların önüne geçmek için neler yapılabilir, çağdaş din anlayışı nasıl oluşturabilir, bunu araştırıyorum." 


</TEXT>
</DOC>
