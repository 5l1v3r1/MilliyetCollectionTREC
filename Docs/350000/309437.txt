<DOC>
<DOCNO> 309437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/26/yazar/civaoglu.html </URL>
<DATE> 2005/01/26/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Baykal'ın şansı 
</HEADLINE>
<TEXT>


Milliyet'in anketi için düşünceler "Genel başkan değişsin" diyenlerin oranı yüzde 90... Deniz Baykal başkanlığındaki CHP yönetimi başarısız diyenlerin oranı da yüzde 90'ın üzerinde... İki oran örtüşüyor. 
İkisi birlikte kesin eğilimi ortaya koyuyor. 
Araştırmayı yapan ve yorumlayan Tarhan Erdem'e göre "yüzde 90, o denli net bir tavır ki... Yanılma payı ne kadar yüksek olursa olsun yüzde 60'a inmesi mümkün değil." 
Tarhan Erdem soruyor 
Bu araştırmaya 63.000 kişi katıldı. Tamamını kenara itelim. Yerine yüzde 90 oranında "Baykal kalmalı ve partinin yönetimi de başarılı" diyecek, başka bir 63.000 kişi olabilmesi mümkün mü " 
Tarhan'ın sorusu, "siyah beyaz fotoğraf" kadar açık. 

İki kutuplu 
Ankete katılanların 52.000'i "internet" ortamından. 
Bunların 25.000'i ilk 24 saatte cevaplarını tıklamışlar. 
İlk 24 saatte alınan cevapların oranlarıyla daha sonraki 51 saatte gelen cevapların oranları hemen hemen aynı. Toplam katılım süresi 75 saatti 
Bu da genel eğilim saptamasının bir tür doğrulanması... 
Sonuçlar bu kurultayın "Baykal-Sarıgül mücadelesiyle" geçeceğini ortaya koyuyor. 
Ya diğer adaylar 
Onlar çok gerilerde... 
Peki... 
"Zülfü Livaneli ve Hurşit Güneş bu yarışmadan çekilirlerse kime yarar " Tarhan Erdem'e göre "Zülfü Livaneli, Hurşit Güneş, Kemal Derviş gibi isimler, Baykal'ın oy tabanını küçültüyor. Onların aday olmamaları halinde, oyları Deniz Baykal'a geri döner. Baykal'ın seçilme şansı yükselir." Gerçekten CHP'nin kaybettiği oylar, Baykal'ın da uzak durduğu "-C,D" sosyal gruplar... Baykal halktan koptukça bu gruplardan oylar uzaklaşıyor ve başka partilere kayıyor. O sosyal grupların CHP delegeleri ve parlamentodaki temsil uzantıları ise Mustafa Sarıgül'e yakın duruyorlar. Sarıgül olmasa başka popüler partilere de kayabilirler. 
Buna karşılık " B, A" sosyal gruplarının oyları "klasik ve muhafazak r CHP'liler..." 
Baykal'a destek veriyorlar. 
O sosyal gruplara daha yakın olan Livaneli, Güneş, Derviş ve diğerlerine oylar bu kesimden yöneliyor. Neden büyük çoğunluğu Baykal'ın yanında 
Cevap... Çünkü Livaneli, Güneş, Derviş ya da diğerlerinin Baykal'ı devirecek taban güçleri olmadığını düşünüyorlar. 
"Sarıgül bulutlarından kafalarına dolu yağacakken, Deniz Baykal'ın yağmurunda ıslanmayı yeğliyorlar." 

Kurultay kartları 
Ancak kartlar kurultayda açılacak. 
Kimin elinde daha yüksek k ğıt olduğu oyların sayımında görülür. 
Bugünden sezebildiğim sonuç şudur 
"Eğer önümüzdeki birkaç günde çok şeyi değiştirecek gelişmeler olmazsa... Deniz Baykal bu kurultayı da alır. 
Büyük farkla değil ama alır..." 
Şansızlığı "Mustafa Sarıgül ile aynı terazinin karşılıklı kefesinde tartılmak..." Şansı ise... "Bu tercih oylamasının Atatürk'ün partisi CHP'de yapılmasıdır." 
Kurultay kazanılır... Bunun anlamı, seçim kazanmak değildir. 
Delegelerden oy alınır... Bunun anlamı da seçim öncesinde halkın desteğini almak değildir. 
Halkla CHP makası biraz daha açılır. 
AKP iktidarı karşısında CHP, içeride muhalefeti İTO'ya, ATO'ya... Dışarıda AB'ye ve IMF'ye bırakmış görünüyor. 
Ya "Tersi olur da... Tutun ki Sarıgül kazanırsa " 
Bu sorunun cevabı da, Baykal'ın şansını yükseltiyor. 



</TEXT>
</DOC>
