<DOC>
<DOCNO> 334809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/19/son/sonsiy02.html </URL>
<DATE> 2005/04/19/ </DATE>
<TIME> 02.10 </TIME>
<AUTHOR>  </AUTHOR>
<HEADLINE>
SSK'lılar tüp bebek yardımından yararlanacak mı 
</HEADLINE>
<TEXT>

     CHP Ordu Milletvekili Sami Tandoğdu, SSK'lıların tüp bebek yardımından yararlanması için düzenleme yapılıp yapılmayacağını sordu. 
     Tandoğdu, Sağlık Bakanı Recep Akdağ'ın cevaplandırması istemiyle TBMM Başkanlığı'na sunduğu önergede, SSK'nın, ''Tüp Bebek Yöntemi''ni organik bir rahatsızlık olarak değerlendirilmediğini ve hastalık sigortası kapsamına almadığını belirtti. 
     Emekli Sandığı ve Bağ-Kur'luların tüp bebek masraflarının bütçe uygulama talimatına alınarak devletçe ödendiğini kaydeden Tandoğdu, SSK Kanunu'nda tüp bebek yönteminin organik bir hastalığın tedavisi olarak değerlendirilmeyip SSK'lılara tüp bebek yardımı yapılmamasının gerekçelerinin açıklanmasını istedi. 
     Tandoğdu, aynı bakanlıkta iki farklı uygulamaya gidilmesinin nedenleri ile SSK'lıların tüp bebek yardımından yararlanması için yeni bir düzenleme yapılıp yapılmayacağını sordu. 
     
</TEXT>
</DOC>
