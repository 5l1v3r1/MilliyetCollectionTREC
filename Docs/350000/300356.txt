<DOC>
<DOCNO> 300356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/23/son/sonyas01.html </URL>
<DATE> 2004/12/23/ </DATE>
<TIME> 02.02 </TIME>
<AUTHOR>  </AUTHOR>
<HEADLINE>
İki ünlü PETA için soyunacak 
</HEADLINE>
<TEXT>

     Biri sinemanın, diğeri potaların iki devi, hayvanların kürkleri için avlanmasıyla mücadele eden PETA Hayvanlara Etik Muamele İçin Mücadele Edenler derneğinin 'Kürk giyeceğime çıplak gezerim' kampanyasına destek verecek. 
     
     Fotoğraflar için estetik bakış açısı 

     Internetteki bir sitenin haberine göre, hayvan hakları için ünlü isimlerin üzerlerinde kıyafetleri olmadan yer aldığı, ancak estetik bir bakış açısıyla çekilen fotoğraflardan oluşan kampanya, iki ünlü isimle sürüyor. 
     Hayvanların kürkleri için avlanmasına karşı olduğunu vurgulayan, 'Sahil Güvenlik' dizisinin yıldızı Pamela Anderson, ''eğer hayvanları kurtaracaksam bunun için soyunmaktan mutlu olurum'' dedi. 
     
     Anderson'ın afişinde Çince harfler 

     Anderson'ın bulunduğu afişte Çince harfler kullanılırken, PETA sözcüleri bunun nedeninin geçtiğimiz yılların verilerine göre ABD'ye giren kürklerin yüzde 40'ının bu ülkeden gelmesi olduğunu söyledi. 
     Kampanyada yer alan ilk erkek PETA sözcülerinden Dan Mathews'a, evsizlere yardım amacıyla kurduğu Dennis Rodman Vakfı aracılığıyla hayvan hakları savunucularına destek verebileceğini söyleyen Rodman, bu kampanyada yer alan ilk erkek olacak. 
     PETA'nın geçtiğimiz günlerde açıkladığı kürk giyen ünlülere yer verdiği kara listesinde, Beyonce, Jennifer Lopez, Kate Moss, Paris Hilton, Puff Diddy, Madonna, Naomi Campbell, Nicole Kidman, Usher ve Claudia Schiffer gibi ünlüler yer almıştı. 
     
</TEXT>
</DOC>
