<DOC>
<DOCNO> 303484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/04/son/sontur40.html </URL>
<DATE> 2005/01/04/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Para karşılığı kahve ve bilgisayar falı bakan 5 kişi gözaltına alındı 
</HEADLINE>
<TEXT>

     Beyoğlu'nda para karşılığı kahve ve bilgisayar falına baktıkları öne sürülen 5 kişi gözaltına alındı. 
     Güvenlik Şube Müdürlüğü'nden alınan bilgiye göre, İstanbul genelinde falcılık yapan kişilere yönelik çalışmalarını sürdüren polis, para karşılığı kahve ve bilgisayar falına baktıkları öne sürülen 5 kişiyle irtibata geçti. 
     Müşteri gibi davranan polisler, Beyoğlu'nda kahve ve bilgisayar falına baktırmak için para karşılığı anlaştıkları G.E, A.Y, O.Y, D.S.K, ve H.S.H'yi gözaltına aldı. 
     Bu kişilerden H.S.H'nin fal bakarken kullandığı ileri sürülen bir bilgisayara da el konuldu. 
     Polis yetkilileri, son iki hafta içindeki operasyonlarda 14 kişi hakkında yasal işlem yapıldığını ve konuya ilişkin çalışmanın sürdüğünü kaydettiler. 
     
</TEXT>
</DOC>
