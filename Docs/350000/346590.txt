<DOC>
<DOCNO> 346590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/28/spor/aspo.html </URL>
<DATE> 2005/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Umurunda mu dünya 4-2 
</HEADLINE>
<TEXT>


Geçtiğimiz hafta şampiyonluğunu ilan eden Sarı-Lacivertliler, ligin son maçında rehavetten kurtulamadı. 4-2'lik skora rağmen 16. zaferini coşkuyla kutladı. Kupasını Federasyon Başkanı Bıçakcı'nın elinden aldı 


90 dakika 

Ciddiyetsizliğin de şampiyonu 
MEHMET DEMİRKOL 

Fenerbahçe geçen yıldan alışık olduğumuz ciddiyetsizlikle bir şampiyonluk daha kutladı. Bizler futbol izleyicilerine sürekli bunun bir oyun olduğunu, oyuncuların bir sanat icra ettiklerini, bunu böyle görüp, sahada sanatlarını icra eden futbolculara daha çok destek vermeleri gerektiğini söylüyoruz ya. Hani kazanmak kaybetmek önemli değil diyoruz emek sarfedenleri, rakibi ve kendi oyuncularımızı alkışlamalıyız... 
İki senedir şampiyonluğunu böyle büyük bir ciddiyetsizlikle kutlayan Fenerbahçe'yi onların önüne koyduktan sonra bunu bir daha istemeye yüzümüz tutacak mı 1 senedir Fenerbahçe'yi şehrine bekleyen, dünyanın parasını verip o maça giden çocuklara ne diyeceğiz şimdi CEO'su olan ciddi bir şirket hakkında ileri geri konuşmak doğru değildir, evet. Aziz Yıldırım çok haklı. Peki bu şirketin temel ürünü futbolsa, bu kadar ciddiyetsizlikle böylesine kötü imal edilmiş bir ürünü tüketiciye sunma hakkı var mı 
Şampiyonluğunu haftalar öncesinde garantileyip kutlayan yüz milyon dolarlık onca takıma bakın. Chelsea, Bayern, Lyon'a. Bunun yüzde biri ciddiyetsizliği o dünya karmalarında görebildiniz mi Bir haftadır antrenman yapmamaya kadrosunda bu kadar çok milli futbolcu olan bir takımın hakkı olabilir mi 
Fenerbahçe iyi hazırlanıp, belki daha kötü oynayıp mümkün mü bilmiyorum daha farklı yenilip, Konya'da şampiyonluğu da kaybedebilirdi. Ayakta alkışlardık. 
Ancak bu ciddiyetsizlik asla kabul edilemez. Ne denir Hafta içi yaptığı basın toplantısında basına esip gürleyen ve işimizi iyi ve ciddi yapmadığımızı söyleyen Daum keşke biraz daha bekleseymiş. Bu ciddiyetsizlikten sonra bu kadar ileri gidemezdi herhalde. 
Benim işim teknik analiz yapmak. Benden bunu bekliyor olabilirsiniz. Kendime olan saygımı kaybetmemek için bunu yapmayacağım. İşlerini büyük bir ciddiyetle yapan Konyasporlu futbolcular, gittiği her takıma standart üstü bir oyun oynatan Saffet Susiç bakınız Cannes maçları , muhteşem bir yetenek olan ama sakatlıkların da payıyla bir türlü hak ettiği yere gelemeyen Altan beni affetsin. 
Son olarak bir garipliği de sorgulamalı. Rakibin stadında organize şampiyonluk kutlaması gelenekselleştirilecek bir yenilik mi Ya da Fenerbahçe'nin son maçı ezeli rakipleriyle olsa, Avni Aker, İnönü veya Ali Sami Yen'de de bu kutlama yapılabilecek miydi 

Fenerbahçe'de Alex üzüntüsü 

Sambacı, kasığından sakatlanması nedeniyle ilk yarıyı tamamlayamadı. Durumunun ciddi olduğu ve yırtık ihtimali üzerinde durulduğu bildirildi 

Fenerbahçe'nin, şampiyonluk kupasını kaldırdığı Konya'da Alex de Souza'nın sakatlık haberi büyük üzüntü yarattı. 
Brezilyalı yıldız, kasığında şiddetli ağrı hissetmesi üzerine ilk yarının uzatma dakikasında soyunma odasının yolunu tuttu. Yapılan ilk kontrollerde Alex'in durumunun ciddi olduğu, yırtık ihtimalinden şüphelenildiği bildirildi. Bu tehlike Sarı - Lacivertliler'i korkuturken, Alex'in durumunun bugünkü yapılacak kontrollerden sonra kesinlik kazanacağı açıklandı. Teknik Direktör Daum da, "Bizi üzen, en önemli oyuncularımızdan biri olan Alex'in ciddi bir sakatlık yaşamasıdır" dedi. 

"Gerilim bitti" 
Alman hoca, maçla ilgili ise şunları söyledi "Biz bu şekilde şampiyon olmadık. Futbolcular tamamen şampiyonluk eğlencesini düşünüyorlardı. Bunu da sonuna kadar hak etmişlerdi. Devre arasında bu nedenle futbolcularımı uyarmak zorunda kaldım. Ancak galibiyet gelmedi. Artık gerilim bitti. Oyuncularım şimdi tatile çıkacak. Bunu da hak ettiler". 

En uzun tur 

Fenerbahçeli futbolcular Konya'daki maçın bitiş düdüğüyle birlikte 16. şampiyonluk kupasını Federasyon Başkanı Levent Bıçakcı'nın elinden aldılar. Konya Fenerbahçe Derneği'nin organize ettiği törende havai fişek gösterisi altında tur atan Sarı - Lacivertliler ardından özel uçakla İstanbul'a döndüler. Sabiha Gökçen Havaalanı'nda binlerce taraftar tarafından karşılanan Fenerbahçeli futbolcular daha sonra konvoy eşliğinde üstü açık bir otobüs ile Bağdat Caddesi'ne giderek şampiyonluk turu attılar. 

Zafer kalitesi 

6 Ceyhun göbekten sürüp şut açısı olmasına rağmen şaşırtıcı bir şekilde Muhammed Hanifi'nin önüne yuvarladı. Bu oyuncu topa müsait pozisyonda vuramadı. 
7 Alex'in sağdan kullandığı korneri penaltı noktasının hemen önünde Önder kafayla filelere yolladı 0-1 
19 Ceyhun soldan korneri Baliç'le bir verkaç yaparak kullandı. Ve tabii şutladı. Top bir başka eski Fenerbahçeli Erhan Albayrak tarafından iki hamlede filelere gönderdi 1-1 
25 Baliç'in Zafer'den aldığı pasla yaptığı akını Önder kesti ve top Zafer Biryol önüne düşen topu 25 metreden durmaksızın harika şutladı 2-1 
34 Altan'ın harika derin pasına Muhammed Hanefi çok güzel hareketlenip savunmanın arkasına sarktı. Volkan'ın kapadığı soluna direkt dibine çok iyi vurdu 3-1 
40 Altan bu kez yine çok iyi bir pasla Zafer Biryol'u gördü, o yaya gelirken Volkan'ın soluna 90'a harika şutladı 4-1 
52 Zafer'in soldan aut çizgisi üzerinden sürükleyip kestiği topa Ceyhun sert vurdu. Volkan çizgi üzerinden harika çıkardı. 
69 Aurelio, Anelka'dan aldığı topu ceza yayına girerken şutladı. Özden muhteşem bir kurtarışla topu kornere attı. 
71 Ceyhun, Muhammed Hanefi'nin pasına Aurelio kadar iyi vurdu. Volkan da Özden gibi büyüdü. 
82 Mehmet Yozgatlı'nın Nobre'yi, onun Serhat'ı gördüğü 3'e 2 kontrataktan şut çıkmadı. 
84 Anelka, Serhat'tan aldığı topu ceza sahası üzerinden sağ iç bir vuruşla Özgen'in solundan filelere yolladı 4-2 

Hacıoğlu'na Sivas talip 

Sezon başında Diyarbakırspor'dan büyük umutlarla gelen ancak fazla forma şansı bulamayan Murat Hacıoğlu'na ligin yeni takımlarından Sivasspor talip oldu. İki kulüp yöneticilerinin önümüzdeki günlerde masaya oturacakları belirtildi. 

Kocaman el sıkıştı 

Saffet Susiç ile yollarını ayırmaya karar veren Konyaspor, Aykut Kocaman ile el sıkıştı. Kocaman'ın salı günü resmi sözleşme imzalayacağı bildirildi. Öte yandan Saffet Susiç, "Hasan, Gençlerbirliği ile anlaşınca ayrılmaya karar verdim. Peşinden belki Altan ve diğerleri de gidebilir. Yeni takım kurmakta zorlanacağımı düşündüm" dedi. 


</TEXT>
</DOC>
