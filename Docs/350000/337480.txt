<DOC>
<DOCNO> 337480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/son/sontur07.html </URL>
<DATE> 2005/04/27/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Hayvan barınağında "fuhuş gözaltısı" 
</HEADLINE>
<TEXT>

     ELVAN EZBER İstanbul 

Küçükçekmece'de özel bir köpek barınağında fuhuş yaptırdığı öne sürülen bir kişi ve bir kadın gözaltına alındı. Alınan bilgiye göre, Asayiş Şubesi Müdürlüğü Ahlak Büro Amirliği'ne Altınşehir'deki bir hayvan barınağında fuhuş yapıldığı ihbarı yapıldı. Bunun üzerine dün iki polis "müşteri gibi davranarak" barınağa geldi. İddiaya göre, kendisini "veteriner" olarak tanıtan Yasin Muharrem Şahin 36 , polislere elinde bir kadın olduğunu, 30 YTL karşılığı birlikte olabileceklerini söyledi. Teklifi kabul eden polisler de Şahin'e, önceden seri numarası alınan paraları verdi. Daha sonra gerçek kimlikmlerini açıklayan polisler Şahin'i gözaltına aldı. Erkeklerle fuhuş yaptığı öne sürülen "Hülya" adlı kadın da yakalandı. Hayvan barınağının yaklaşık 1 yıldır faliyette olduğu ve köpeklerin eğitildiği belirtildi. 
     
</TEXT>
</DOC>
