<DOC>
<DOCNO> 314834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/13/yazar/cemal.html </URL>
<DATE> 2005/02/13/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Aşkla sürpriz 
</HEADLINE>
<TEXT>


Sevgililer Günü yarın. Sürpriz var mı, yok mu Olup olmadığı önemli. Sürpriz yoksa, aşk ölebilir çünkü... 
Kim mi diyor 
Carlos Fuentes, Meksikalı romancı. 
Elimde son çıkan kitabı , sayfaları arasında dolaşıyorum. Okuduğum bölümün başlığı 
Amor... 
Dönüp dolaşıp o cümle 
"Sürprizler bitmişse, aşk ölebilir." 
Var mı sürpriz yarın .. 
Sahici mi Yalancıktan mı 
Bu noktaya dikkat. Hakikisiyle sahtesini ayırt etmek, bir buket çiçekte bile fark edilir. Ama bazen yalanda yaşanabiliyor. Güzel sürprizler derinden gelmese de, yalancıktan olsa da kabul görebiliyor. 
Bir başka deyişle 
Taraflar yalanda yaşayabiliyor. 
Aşkı, sevgiyi yıllar boyu beslemek gerçekten zor zanaat. İşte belki de onun için sürprizler yitip giderse, aşk da bitebilir demiş Carlos Fuentes. 
Bir başka bölüm 
"Birbirini deli gibi sevenler aynı zamanda bilirler aşklarının sınırı olduğunu. Bu gerçeği her ne kadar ink r etseler de, aşk gözlerini kör etmiş olsa da, bilincindedirler bu sınırın... Ama hep daha fazlasını istemez miyiz Sonsuzluğa sahip olsak Tanrı'nın kendisi olurduk, der şair..." 
Buenos Aires'teki bir tango barını anlatıyor Carlos Fuentes, turistik olmayan bir dans salonunu. Siyah gözlüklü kör kızın büyüleyici dansına değiniyor. 
1987 yılıydı. 
Buenos Aires'te ben de gitmiştim böyle bir tango barına. Mahalle arasında gösterişsiz, kuytu bir yerdi. Sırtımızı duvara dayamış, elimizde şarap, saatler boyu tangoyu yaşamıştık, akordeonla... 
Sonra Plaza Oteli'ni anımsıyorum. 
Bodrumundaki o barı. Boydan boya ahşap kaplı duvarları, loş ışıklandırma altındaki yuvarlak maun masaları çevreleyen deri koltukları. Yaşı ilerlemiş, yüz çizgileri derinleşmiş, bembeyaz keten ceketli garsonların kendilerini fazla belli etmeden dolaşıp fısır fısır hizmet etmelerini... 
"İnsanı rahatlatan, zarif bir art nouveau ortam" demişti gazeteci Jacobo Timerman. 
Onu bu barda tanımıştım. 
Ama kitabını Buenos Aires'e gelmeden önce bir solukta okumuştum. Askeri yönetim döneminde cuntanın zindanlarında yatmış, işkence görmüş, yazdığı kitap sonra filme çekilmişti. 
O 1987 yılı baharında, Buenos Aires'ten Cumhuriyet'e yazdığım yazılara, hatırlıyorum, yaşamak için acı çekmek başlığını koymuştum. 
Carlos Fuentes'le de bu gezide tanıştım. 
Başkanlık Sarayı'ydı. Şıkır şıkır dev kristal avizeler, sütunlarla çevrili büyük bir salon. Tam orta yerinde dizilmiş, Basın Enstitüsü yürütme kurulu üyeleri olarak Arjantin Cumhurbaşkanı Alfonsin'i bekliyoruz. O tarihlerde çok popüler. Üst üste üç askeri darbe girişimini kitle desteği sağlayarak önlediği için öyle... 
Aramızda Carlos Fuentes de var. 
Açılış töreninde konuşacak. 
Ayaküstü sohbet ediyoruz. Latin Amerika, darbeler ve demokrasi... Arjantin'de altı yıl süren askeri dikta sırasında dokuz bin kişi faili meçhule kurban gitmişti. Carlos Fuentes, rejime azıcık direnen rahibelerin bile helikopterlerden okyanusa atıldığını söylemişti. 250 kadar subayın cinayet, işkence ve adam kaçırma suçundan dolayı mahkeme önüne çıkarılmayı beklediklerini anlatmıştı. 
Kirli savaş 
"Her kuşak kendi hatasını kendi yapar " 
Böyle demişti Meksikalı romancı. 
Şöyle devam etmişti 
"Bir kuşağın öteki kuşağı bir türlü anlayamadığından söz edilir. Bir ölçüde doğrudur bu. Toplumsal ve kültürel değişimin hızlandığı dönemlerde bu iletişimsizlik daha vahim boyutlara varabilir. Ama aynı zamanda bir kuşağın kendi deneyimini ötekine aktarma çabası da sürüp gider. Çok ağır bedellerle öğrenilen birtakım dersler yeni yetişen kuşaklara fısıldanır. Söylenenlere kulak verirler mi Yoksa insanın doğasına mı aykırıdır bu Her kuşak kendi hatasını kendisi yapmak, kendi doğrularını bulmak zorunda mıdır " 
"Galiba öyle" demişti Fuentes... 
Ben de kendi hatamı kendim yapmıştım. 
Aşktan nereye geldim yine... 
İyi pazarlar 

This I Believe, Carlos Fuentes, An A - Z of A Writer's Life, Bloomsbury Publishing, London, 2004. 



</TEXT>
</DOC>
