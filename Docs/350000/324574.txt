<DOC>
<DOCNO> 324574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/son/sonyas11.html </URL>
<DATE> 2005/03/17/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Konya'da cinsel fantezi ürünleri büyük ilgi görüyor 
</HEADLINE>
<TEXT>

     Kerem PULGAT DHA 

KONYA'da 1.5 yıl önce Cinsel Fantezi Ürünleri Satış Merkezi'ni açan Arif Candan, kadınların en çok vibratör, erkeklerin de şişme kadın aldığını söyledi. Erotik Shop'taki satışların en fazla telefon siparişiyle olduğunu belirten Candan, "3 ay içerisinde 200'ün üstünde şişme kadın ve vibratör sattık. İşler iyi gidiyor'' dedi. 
     Arif Candan, 1.5 yıl önce İstanbul'da cinsel fantezi ürünleri satan arkadaşı Tuncay Sağır'ın ziyaretine gittiği sırada mağazaya büyük ilgi gösterildiğini görünce aynı işi memleketi Konya'da yapmaya karar verdi. Bir iş merkezinin zemin katında küçük bir dükkan kiralayan Candan, mağazanın gözönünde olması nedeniyle müşterilerin girmekten çekindiğini anlayınca işyerini aynı iş merkezinin daha tenha olan ikinci katına taşıdı. Yeni işyerine taşınmayla birlikte müşteri sayısının arttığını belirten Candan, gelenlerin rahat alışveriş yapabilmeleri için fantazi odasına aynı anda iki kişiyi almıyor. Müşterilerden biri mağazada alışverişini tamamlayana kadar diğer müşteri odasında bekliyor. 
     Bu işe girerken kentin muhafazakar yapısı nedeniyle tepki almaktan çekindiğini anlatan Arif Candan, "Ancak, insanlar yavaş yavaş burada satılan ürünlerin bir ihtiyaç olduğunu öğrenmeye başladı. Bayan ve erkek müşterilerimizin küçük bir bölümü hiç çekinmeden mağazamıza gelip ihtiyacını alabiliyor. Büyük bölümü ise siparişlerini telefonla veriyor'' dedi. 
     Siparişleri kurye aracılığıyla verilen adrese en kısa zamanda ulaştırdıklarını belirten, Arif Candan, "Ancak bunu yaparken gizlilik esasını dikkat ediyoruz. Müşterilerimiz de bize güven duyup rahatlıkla siparişini ve adresini veriyor. Erotik malzemelerin fiyatları 15 YTL ile 90 YTL arasında değişiyor. Vibratörü 35 YTL'ye satıyoruz. Sişme kadını ise 75 YTL'ye satıyoruz'' diye konuştu. 
     
</TEXT>
</DOC>
