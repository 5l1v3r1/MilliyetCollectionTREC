<DOC>
<DOCNO> 340670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/08/son/soneko07.html </URL>
<DATE> 2005/05/08/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Türkiye 55 yılda nereye yatırım yaptı 
</HEADLINE>
<TEXT>

     Türkiye 55 yıllık dönemde en fazla yatırımı hizmetler sektörüne yaparken, en az yatırım stoku madencilikte bulunuyor. 
     A.A muhabirinin Devlet Planlama Teşkilatı DPT verilerini baz alarak yaptığı hesaplamalara göre, 1990 yılı "sabit fiyatlarıyla" hizmetler sektöründe 63.8 trilyon liralık yatırım stoku bulunurken, 26.8 trilyon liralık stok ile sanayi ve ulaştırma sektörleri bunu 
     izledi. 
     Yatırım stokunun en az olduğu sektör ise 1.7 trilyon lira ile madencilik sektörü olarak belirlenirken, 3.9 trilyon lira ile tarım, 4.8 trilyon lira ile de sağlık sektörleri en az yatırım stoku bulunan 
     sektörler olarak sıralandı. 
     Sonuçta 1948’de toplamda "sabit fiyatlarla" 5 trilyon 602.5 milyar olan yatırım stoku, geçen sürede 16 kat artarak 2003 yılı itibarıyla, yine "sabit fiyatlarla" 94 trilyon 573.1 milyar lirayı buldu. 
     
     YATIRIM STOKU ARTIŞINDA SAĞLIK LİDER 
     Öte yandan 1948-2003 döneminde sektörel bazda yatırım stoku artışında, sağlık sektörü lider konumda bulunuyor. 
     1955-2003 döneminde sağlık sektöründeki yatırım stoku, 271 kat 
     artış gösterdi. 
     Turizm yatırım stokunda 1963-2003 dönemi 88 kat, 1948-2003 dönemi ulaştırma yatırım stokunda da 34 kat artış görüldü. 
     1948-2003 döneminde en az artış, 5 kat ile konut sektöründe 
     yaşanırken, yatırım stoku artışı diğer hizmetlerde 6 kat, madencilikte 7 kat, tarımda da 9 katta kaldı. 
     
</TEXT>
</DOC>
