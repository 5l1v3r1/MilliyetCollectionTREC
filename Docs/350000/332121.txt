<DOC>
<DOCNO> 332121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/11/son/sondun15.html </URL>
<DATE> 2005/04/11/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Çin'de Japonya karşıtı gösteriler şiddetleniyor 
</HEADLINE>
<TEXT>

     PEKİN DHA 

      JAPON emperyalizminin 20'nci yüzyılın ilk yarısında çevre ülkelere yaptığı 'zulmü' görmezlikten gelen bir kitabın Japon Eğitim Bakanlığı tarafından kabul edilmesi üzerine Çin'de başlayan gösteriler bugün de sürüyor. 
     Başkent Pekin'deki Japon Büyükelçiliği başta olmak üzere ülkenin çeşitli kentlerinde bulunan Japon diplomatik temsilciliklerine ait binalar ve Japonlara ait işyerleri göstericilerin taşlı saldırılarına hedef oluyor. Yaklaşık 10 bin protestocu tarafından Japon Büyükelçiliği önünde düzenlenen gösteri sırasında öfkeli kalabalık binayı taş, şişe ve yumurta yağmuruna tuttu. 
     Gösterilerde şiddet olaylarının artması üzerine Japonya'nın Pekin Büyükelçiliği, Çinli yöneticilerden ülkedeki Japon vatandaşlarının can ve mal güvenliğinin sağlanması için önlem alınmasını istedi. 
     
</TEXT>
</DOC>
