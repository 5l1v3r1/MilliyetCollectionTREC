<DOC>
<DOCNO> 308640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/23/son/sondun25.html </URL>
<DATE> 2005/01/23/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Askerlerin trenden attığı 5 kişi öldü 
</HEADLINE>
<TEXT>

     Hindistan'ın Uttar Pradesk eyaletinde, Hint askerlerinin trenden attığı 5 kişinin öldüğü, birinin de yaralandığı bildirildi. 
     Polis kaynakları, olaya doğrudan karıştığı tespit edilen 2 askerle, Sınır Güvenlik Güçleri'ne BSF bağlı paramiliter gruplara üye 2 muhafızın hemen gözaltına alındığını duyurdu. 
     Polise göre olay, trende yolculuk eden bir grupla askerler ve BSF üyeleri arasında ağız dalaşıyla başladı. Askerlerin 6 kişiyi vagondan atmaya karar verdiği sırada, karşı yönden de bir hızlı tren geldiği ve 4 erkekle bir kadının bu trenin altında kaldığı belirtildi. 
     Polis kaynakları, vagondan atıldıktan sonra yaralanan altıncı kişinin hastaneye kaldırıldığını açıkladı. 
     Hindistan'da günde yaklaşık 13 milyon kişinin seyahat ettiği trenlerde şiddet olaylarının giderek arttığı belirtiliyor. Yetkililer, yılda ortalama 300 kadar ölümlü kaza meydana geldiği bildiriyor. 
     
</TEXT>
</DOC>
