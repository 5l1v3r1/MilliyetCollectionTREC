<DOC>
<DOCNO> 317384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/21/son/sonyas23.html </URL>
<DATE> 2005/02/21/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Leica krizde... 
</HEADLINE>
<TEXT>

     Dünyanın en saygın fotoğraf makinası markalarından biri olan Leica'nın içinde bulunduğu finansman sorunları bitmiyor. 
     Leica'nın geçen yıl en az 10 milyon avro zarar ettiği ve yeni bir sermayeye ihtiyaç duyduğu yolundaki açıklamasından sonra, borçlu olduğu bankaların finansman desteğini kısma kararı üzerine, söz konusu bankalarla yaz başına kadar geçici bir çözüm sağlanması yolunda müzakere başlattığı bildirildi. 
     Firmadan geçen hafta yapılan açıklamada, Leica'nın geçen yıl en az 10 milyon avro zarar ettiği ve yeni bir sermayeye ihtiyaç duyduğu belirtilmişti. 
     Bunun üzerine, Alman üreticinin borçlu olduğu bankaların finansman desteklerini kısma kararı aldığı, Leica'nın bu bankalarla yaz başına kadar geçici bir çözüm sağlanması yolunda müzakere halinde olduğu kaydedildi. 
     ''Master of Leica'' Leica Ustası unvanlı Ara Güler ve efsanevi Fransız fotoğrafçı Henri Cartier-Bresson gibi dünya çapında ünlü fotoğrafçıların kullandığı Leica marka fotoğraf makinalarının satışı, dijital fotoğraf makinalarının piyasaya çıkmasıyla hızla düşmeye başlamıştı. 
     
</TEXT>
</DOC>
