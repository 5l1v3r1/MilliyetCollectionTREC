<DOC>
<DOCNO> 306375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/14/son/sondun02.html </URL>
<DATE> 2005/01/14/ </DATE>
<TIME> 02.15 </TIME>
<AUTHOR>  </AUTHOR>
<HEADLINE>
İsrail helikopterleri Gazze Şeridi'nde bir binayı vurdu 
</HEADLINE>
<TEXT>

     Gazze Şeridi'ndeki Karni geçiş noktasında Filistinli militanların düzenlediği intihar saldırısından sonra, bir İsrail helikopterinin Gazze Şeridi'nde İslami Cihad örgütüne ait bir binaya 2 füze attığı bildirildi. 
     Filistin güvenlik kaynakları, Deyr El Balah bölgesindeki binaya düzenlenen füze saldırısında 1 kişinin hafif yaralandığını duyurdu. 
     Saldırı düzenlenen binada İslami Cihad'a bağlı bir hayır kurumunun bulunduğu, binanın ağır hasar gördüğü belirtildi. 
     Karni'de 5 kişinin öldüğü saldırının sorumluluğu, 3 Filistinli örgüt tarafından üstlenilmişti. Saldırının sorumluluğunu, El Fetih hareketinin silahlı kanadı El Aksa Şehitleri Tugayları, Hamas'ın silahlı kanadı İzzeddin El Kassam Tugayları ve Filistin Halk Direniş Komitesi üstlendi. 
     
</TEXT>
</DOC>
