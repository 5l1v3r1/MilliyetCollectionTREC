<DOC>
<DOCNO> 305867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/12/son/sontur03.html </URL>
<DATE> 2005/01/12/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Arkadaşını öldürdüğünü hastanede itiraf etti... 
</HEADLINE>
<TEXT>

     Adana'da bir kişi, arkadaşını başkalarıyla ilişkiye girdiği gerekçesiyle öldürdüğünü, tedavi gördüğü hastanede itiraf etti. 
     Emniyet Müdürlüğü yetkililerinden alınan bilgiye göre, Maliki Ejder B. 45 , tedavi gördüğü Ruh ve Sinir Hastalıkları Hastanesi'nde doktorlarla yaptığı görüşme sırasında, evinde bir kişiyi öldürdüğünü söyledi. 
     Bunun üzerine Boyar'ın Bülent Angın Bulvarı Site Apartmanı'ndaki dairesine giden güvenlik güçleri, yatak odasında başından tabancayla vurulmuş ve başına poşet geçirilerek bezle sarılmış haldeki Ömer Çoban'ın 19 cesediyle karşılaştı. 
     Gözaltına alınan Maliki Ejder B, ifadesinde, birçok kez ilişkiye girdiği Çoban'ı, başkalarıyla da ilişkiye girdiği gerekçesiyle öldürdüğünü ve olayda kullandığı tabancayı yakını Yüksel E'den 54 aldığını itiraf ettiği öğrenildi. 
     Yetkililer, cesedin Adli Tıp Kurumu morguna kaldırıldığını, gözaltına alınan Maliki Ejder B ile Yüksel E'nin sorgusunun sürdüğünü bildirdiler. 
     
</TEXT>
</DOC>
