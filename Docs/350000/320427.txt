<DOC>
<DOCNO> 320427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/son/sonspo43.html </URL>
<DATE> 2005/03/03/ </DATE>
<TIME> 21.34 </TIME>
<AUTHOR>  </AUTHOR>
<HEADLINE>
ULEB Avrupa Ligi... AEK Atina 70 - Efes Pilsen 69 
</HEADLINE>
<TEXT>

     Basketbolda ULEB Erkekler Avrupa Ligi 2. tur G Grubu 2. maçında Efes Pilsen, Yunanistan'ın AEK Atina takımına 70-69 mağlup olarak, gruptaki ilk yenilgisini aldı. 
     Karşılaşmaya iyi başlayan Efes Pilsen, Ermal ve Domercant'ın basketleriyle 6. dakikayı 15-5 önde geçti. Periyodun son dakikalarında Chatsiz ve Bailey'in sayılarına engel olamayan lacivert-beyazlılar, 1. periyodu 19-14 önde tamamlamayı başardı. 
     İkinci periyotta iyi savunma yapan Efes Pilsen, 7 dakikada rakibine sadece 5 sayı imkanı verirken, 17. dakikayı 28-19 önde geçti. Domercant ile arka arkaya 3 sayılık basketler bulan İstanbul ekibi, 18. dakikada farkı 11 sayıya 34-23 çıkardı ve ilk yarıyı 39-30 önde tamamladı. 18 sayı atan Domercant, ilk yarının en skorer ismi oldu. 
     Üçüncü periyotta da iyi başlayan Efes Pilsen, maçın 22. dakikasında Solomon ve Domercant'ın sayılarıyla farkı 13 sayıya kadar 45-32 çıkardı. Ancak lacivert-beyazlılar, 3 dakika sayı atamayınca, ev sahibi ekip 25. dakikada farkı 4 sayıya 45-41 indirdi. Bu dakikadan sonra iyi savunma yapan Türk ekibi, 11-2'lik bir seri yakalayarak, 29. dakikayı 56-43 önde geçti. Periyodun son dakikasında sayı atamayan Efes Pilsen, son periyoda 7 sayı önde girdi 56-49 Karşılaşmanın son periyoduna hızlı başlayan AEK Atina, Zisis ve Chatzis'in sayılarıyla 10-1'lik bir seri yakaladı ve bitime 5 dakika 38 saniye kala Zisis'in attığı basketle ilk kez 59-57'lik skorla öne geçti. Son periyotta 8 dakika içinde sadece 3 sayı atabilen Efes Pilsen, son 2 dakikaya 4 sayı geride 64-60 girdi. Domercant'ın 3 sayılık basketiyle farkı 1 sayıya 67-66 indiren lacivert-beyazlılar, Prkacin'in faul atışlarından bulduğu basketlerle bitime 16 saniye kala 68-67'lik sayılarla yeniden öne geçti. Ev sahibi ekip Nicevic ile hücumdan yararlanamazken, Prkacin son 5 saniyede faul atışlarından birini sayıya çevirerek, skoru 69-67'e getirdi. Ancak AEK Atina hücumunda Zisis'in, zor pozisyonda son salisede 3 sayılık atışı basket olunca, AEK Atina karşılaşmadan 70-69 galip ayrıldı. 
     Avrupa Ligi'nde en son 1. turda deplasmanda Cibona Zagreb'e yenilen Efes Pilsen, ligde 5 maç sonra yine deplasmanda yenilgi aldı. 
     Lacivert-beyazlılar, gelecek hafta kendi sahasında İtalya'nın Benetton Treviso takımıyla karşılaşacak. 
     KÜNYE 
     
     
AEK ATİNA 70 - EFES PİLSEN 69 Salon Galatsi Olympic Hakemler Gennaro Colucci xx İtalya , Ilija Belosevic xx Sırbistan-Karadağ , Sasa Pukl xx Slovenya AEK Atina Lollis xx 6, Zisis xxxx 22, Chatzis xxx 13, Nicevic xx 10, Bailey xx 5, Nikolaidis x, Pelekanos xxx 6, Kus x, Glyniadakis xx 6, Tsiaras xx 2, Bourousis x Efes Pilsen Solomon xx 6, Alper xx, Domercant xxx 29, Ermal xx 8, Nikolic x 2, Prkacin xx 11, Ender xx 5, Kaya xx 8, Mustafa x, Kecman xx . periyot 14-19 Devre 39-30 Efes Pilsen lehine 3. periyot 49-56 5 Faulle Çıkan 39.55 Nicevic AEK Atina 
     
</TEXT>
</DOC>
