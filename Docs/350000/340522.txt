<DOC>
<DOCNO> 340522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/07/son/sontur08.html </URL>
<DATE> 2005/05/07/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Öcalan'dan Celal Doğan'a çağrı, Osman Öcalan'a tehdit... 
</HEADLINE>
<TEXT>

     Abdullah Öcalan, kendi partisini kurma hazırlığında olan Celal Doğan’a, Demokratik Toplum Hareketi’ne katılması için çağrıda bulundu. 
     İmralı Cezaevinde bulunan Abdullah Öcalan, avukatlarıyla görüştü. 
     Demokratik Toplum Hareketi’nin, "konfederalizm" çerçevesinde bir program hazırlaması gerektiğini savunan Öcalan, hareketin hızla partileşmesini istedi. Öcalan, eski Gaziantep Büyükşehir Belediye Başkanı Celal Doğan’ın da harekete katılmasını istedi. Bunun için DTH temsilcilerini Doğan’la görüşmesi çağrısında bulunan Öcalan, "Bunu hemen yapın demiyorum, belli bir zaman içinde bunu yaparlar ama Kürtler için de şiddetle politika yapmaya ihtiyaç var" dedi. 
     
     KADINLARA ÇAĞRI 
     Öcalan, geçen günlerde çocuk sahibi olan kardeşi Osman Öcalan’a ise tepkisini şu ifadelerle dile getirdi 
     "Ben kendi yoldaşlarıma şunu söylerim çoluk çocuk sahibi olmak değil, halkın yiğit evlatları olmak, halkın özgürlüğü için halkın anası babası olmak gerekir. Osman’lara da söylüyorum eğer bir yolunu bulup kendilerini affettirmezlerse Kürt halkı onları kabul etmez. Yarın bunu yaparız, biz özgürleştiğimizde onları yargılayacağız ama ben iki müfreze kurmak, silahla vurmayı kastetmiyorum. Eğer kendilerini affettirmezlerse sonlarını hayırlı görmüyorum. Bir sonuç alamazlar." 

ANKA 
     
</TEXT>
</DOC>
