<DOC>
<DOCNO> 333596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/15/yazar/zbirand.html </URL>
<DATE> 2005/04/15/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Tekrar yargılama bizi neden geriyor 
</HEADLINE>
<TEXT>


Alem bir toplumuz. 
Avrupa İnsan Hakları Mahkemesi AİHM önümüzdeki günlerde, Öcalan'ın adil yargılanmadığı yolundaki başvurusu ile ilgili kararını açıklayacak. 
Aman efendim, Ankara'da bir gerilimdir gidiyor. 
Muhalefet partileri bu karardan prim yapabileceklerini gördükleri için, ağızlarından su akarak olayın üstüne gidiyorlar. Öcalan'ın yeniden yargılanması olasılığını bir gerilim nedeni, Kürt sorununda bir zorlama ve tabii hükümetin acizliği gibi göstermeye çalışıyorlar. Dikkat edin, son bayrak olayları sırasında da, hiç ilişkisi bulunmamasına rağmen "Avrupa şimdi de Apo'yu yeniden yargılatacak" sloganları atılıyor. Bazı yazarlar dahaa da ileri gidip "Avrupa Apo'yu bizden alıp yeniden yargılayacak ve aklayacak" gibi inanılmaz komplo teorileri kuruyorlar. 
Bir "yeniden yargılama" sendromu yaşıyoruz. 
Hadi muhalefet, kendi çıkarları açısından böyle hareket ediyor, diyelim. Peki iktidara ne oluyor Onlardaki telaş nedir Öcalan'ın tekrar yargılanması toplumu neden rahatsız ediyor Mahkemenin farklı bir karar verip Öcalan'ı beraat ettirmesinden mi korkuluyor 
AKP çevrelerindeki bu yaklaşamı hiç anlayamıyorum. 
Özellikle, başından bu yanaki gelişmeleri bilenler kendileri. Yapılan yasal değişikliklerdeki küçük ayak oyunlarını yapanlar da kendileri. O taktirde, şimdi neden sinirleniyorlar 
1. 2003 yılında çıkarılan 4 üncü uyum paketinde, AİHM'nin kararlarının tekrar yargılama kabul edileceği ile ilgili maddesinde Öcalan istisnasını biz koymadık mı 
Bu istisnanın yürümeyeceğini, günün birinde ayağımıza dolanacağını bilmiyor muyduk 
Açıkça biliyorduk, ancak hem AKP içi, hem de muhalefetten oy alabilmek için böyle teknik bir istisna konmuştu. Aslında çok çocuksu bir formüldür, ancak ogün için iktidarı tatmin etti. 
2. Böyle bir istisnanın ilerde başımıza iş açacağını, Anayasa'nın 90 ıncı maddesini yaparken görmedik mi 
Anayasa'nın 90'ıncı maddesi çok açık AİHM'nin kararları Türk ulusal yasalarının üstündedir. 
Sorarım sizlere, biz neyi tartışıyoruz 
Neden geriliyoruz 

ÖCALAN TEKRAR YARGILANSA NE OLUR 
Şimdi de sorunun bir diğer yanına bakalım ve şu soruya yanıt arayalım AİHM tekrar yargılama tavsiyesinde bulunur ve Türk hükümeti de buna uyarsa ne olur 
Hiçbir şey olmaz. 
İlk gün gündemi doldurur. İlk duruşmadaki aynı konuşmalar kamuoyunda bir süre ilgi yaratır, sonra ondan da bıkılır ve sonunda da karar aynen çıkar. 
Bu senaryoda korkulacak ne var 
AİHM kararına uymamak için gereksiz ayak oyunları yapmak, Kürt vatandaşlar arasında gerilim yaratmak ve Avrupada kuşkuların doğmasına neden olmak ülkemizin çıkarına değildir. 
Bazı işler vardır ki, zorlanmaz. Zorlarsanız ayağınıza dolanır. Çıkın ortaya, Avrupaya taahhütlerimize uyacağımızı gösterin. Hiç değilse ciddiyetimizi ispatlayın. Boş yere debelenmeyelim, yeni sorunlar yaratmayalım. 



ECEVİT, ABD'NİN APO KARARINI BİLMİYORMUŞ Çok ilgimi çekti. Çarşamba günkü Sabah gazetesinde Balçiçek Pamir'in yaptığı söyleşide, Bülent Ecevit, Amerika'nın Kenya'da bulduğu Abdullah Öcalan'ı Türkiye'ye teslim edilmesi 1999 kararının nedenini bilmediğini söylemiş. "Gerekçe meçhul. Bize hiçbir şey söylemediler...Ayrıca bize hiçbir koşulda koymadılar" demiş. 
İnanamadım. Herhalde unutmuş olacak. Belki de farkına varmadı. Sağır sultan bile duydu. Herkes biliyor. 
Sayın Ecevit 2002 yılında Manşt programını CNN TÜRK hafta içi hergün 17 00 izleseydi bile, Clinton yönetiminin gerekçesini öğrenebilirdi. 
Başkan Clinton'ın kararını verdiği toplantıda bulunan, Milli Güvenlik Konseyi danışmanı Antony Blinken'ın bana yaptığı açıklama çok netti. 
Blinken, bu kararın tamamen Clinton tarafından alındığını, zira Başkanın Türkiye'yi bölgede yükselen yıldız olarak görmek istediğini, bunun için de Kürt sorunu baskısından kurtulması gerektiğine inandığını söyledikten sonra şöyle devam etmişti 
"Türkiye'ye teslim koşulları da vardı. Biri, Öcalan'ın bir kazaya kurban gitmemesi , diğeri Öcalan'ın adil bir yargılamaya tabi olması ve üçüncüsü de, Türkiye'nin Kürt sorununun çözümü için Kürtlerin doğal haklarını tanımasıydı..." 
Başta Ecevit, bilmeyenlere ve ilgilenenlere duyurulur. Ayrıca, bu 3 koşulun yerine getirildiğine de dikkatlerinizi çekerim... 

Bu yazı, Posta Gazetesinde ve aynı gün Hürriyet Gazetesinin tüm dış yayınlarında, Hürriyet internet sitesinde www.hurriyetim.com.tr Milliyet internet sitesinde www.milliyet.com.tr ve Daily News ekibi tarafından tercüme edildikten sonra hem ana gazetede, hem de Daily News internet sitesinde www.turkishdailynews.com yayınlanmaktadır. 



</TEXT>
</DOC>
