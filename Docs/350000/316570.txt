<DOC>
<DOCNO> 316570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/18/son/sonyas13.html </URL>
<DATE> 2005/02/18/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Uzayda boyu uzayınca geri dönemedi 
</HEADLINE>
<TEXT>

     Rus kozmonot Salijan Şaripov'un boyu sıfır yerçekimi yüzünden uzadı. Şaripov dönüş mekiğine sığmadığı için uzayda mahsur kaldı. 
     Uluslararası Uzay İstasyonu'nda UUİ görev yapan Rus kozmonot Salijan Şaripov, Soyuz uzay aracında kendisine ayrılan bölüme sığamadığı için dünyaya dönemedi. Yerçekimsiz ortamda omurgası doğal kıvrımını yitirip düzleştiği için boyu uzayan 40 yaşındaki kozmonot, "penguen kostümü"nü giyerek dönüş yoluna çıkabilecek. Dalgıç kıyafetini andıran bu özel kostüm, kozmonotu ufaltarak koltuğa sığmasını sağlayacak. 
     Rus Bilimler akademisi Tıp Sorunları Enstitüsü'nden Doktor Valeri Bogomolov, 80'li yıllarda geliştirilen bu kostümün, dar yapısı nedeniyle uzay adamlarının omurgasını düzelttiği ve bazı kasları sıkılaştırdığını söyledi. Aynı sorunu yaşayan ABD'li astronotların bu özel kostümü giymektense spor yaparak boylarının uzamasına engel olmaya çalıştıklarını belirten Bogomolov, bu yöntemin de pek işe yaramadığını sözlerine ekledi. 

     
</TEXT>
</DOC>
