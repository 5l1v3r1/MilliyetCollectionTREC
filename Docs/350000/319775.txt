<DOC>
<DOCNO> 319775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/01/son/sonyas11.html </URL>
<DATE> 2005/03/01/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Duy da inan... 3 çiftten biri nasıl bebek yapıldığını bilmiyor 
</HEADLINE>
<TEXT>

     Filipinler'de üç çiftten birinin bebeklerin nasıl doğduğundan haberi olmadığı ortaya çıktı. 
     Filipinler Sağlık Bakanı Manuel Dayrit, ülke çapında yürüttükleri bir araştırmanın sonucuna göre, Filipinli çiftlerin yüzde 30'unun cinsel ilişkinin doğuma yol açabileceğini bilmediğini açıkladı. 
     ''Gebeliğin nasıl meydana geldiğini bilmiyorlar, ancak bu durum bazılarının çok sayıda çocuğa sahip olmalarını engellemiyor'' diyen Gayrit, yüzde 80'i Katolik olan Filipinler'deki çiftlerin büyük bölümünün, ''çocukların Tanrı'nın bir armağanı olduğuna'' inandığını belirtti. 
     Doğum kontrolü kampanyası için yaptıkları araştırmanın sonuçlarını yorumlayan Filipinli Bakan, ''Bu aslında kültürel bir durum, çünkü insanlar seksten konuşmuyorlar, bilgi çoğunlukla kültürel değerlerle taşınıyor. Eğer bu değerler bilgiyi reddediyorsa, yapacak bir şey yok'' diye konuştu. 
     Filipin hükümeti, 84 milyonluk ülkedeki nüfus artışı ve istenmeyen gebelikleri kontrol altına almaya çalışırken, Katolik Kilisesi buna şiddetle karşı çıkıyor. 
     
</TEXT>
</DOC>
