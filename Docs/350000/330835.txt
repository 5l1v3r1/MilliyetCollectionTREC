<DOC>
<DOCNO> 330835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/06/son/sontur20.html </URL>
<DATE> 2005/04/06/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Öğrenci velisinden öğretmene dayak 
</HEADLINE>
<TEXT>

     Düzce'nin Akçakoca İlçesi'nde öğrencisinin babası tarafından dövüldüğü iddia edilen öğretmene 20 günlük ''iş göremez'' raporu verildi. Veli gözaltına alındı. 
     AA muhabirinin aldığı bilgiye göre, bir lisede coğrafya öğretmeni olan Muzaffer T, dersi dinlemediği gerekçesiyle 10. sınıf öğrencisi E.H'ye uyarıda bulundu. Dersten çıkan öğrenci E.H. durumu babası Erdal H'ye iletti. 
     Öğretmen Muzaffer T, daha sonra okula gelen öğrenci velisi Erdal H. ile konuştuğu sırada darp edildiğini iddia etti. Akçakoca Devlet Hastanesi'ne kaldırılan Muzaffer T, ilk tedavisinin ardından Düzce Devlet Hastanesi'ne sevk edildi. Vücudunun çeşitli yerlerinde eziklikler bulunan öğretmen Muzzaffer T'ye 20 gün iş göremez raporu verildi. 
     Polis ekipleri, Muzaffer T'yi dövdüğü iddia edilen Erdal H'nin gözaltına alındığını ve olayla ilgili soruşturmanın devam ettiğini kaydettiler. 
     
</TEXT>
</DOC>
