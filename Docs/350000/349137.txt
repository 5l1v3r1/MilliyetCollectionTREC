<DOC>
<DOCNO> 349137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/05/son/sonspo12.html </URL>
<DATE> 2005/06/05/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Detroit Pistons, defansıyla kazandı, seride durumu 3-3'e taşıdı... 
</HEADLINE>
<TEXT>

     ABD Profesyonel Basketbol Ligi NBA Doğu Konferansı final serisi 6. maçı bu sabaha karşı yapıldı. 
     Detroit Pistons'ın sahasında yapılan serinin 6. maçında Detroit Pistons, Miami Heat forvetlerine geçit vermeyince mücadeleden 91-66 galip ayrılmayı bildi. 
     7 maçlık final serisinin 6. maçında durumu 3-3'e taşıyan Pistons'ta Richard Hamilton, 24 sayı, 6 ribaunt ve 6 asistle takımının en skoreri olmayı başardı. Tayshaun Prince'in rakip potaya 16 sayı bıraktığı karşılaşmada, Chauncey Billups da 14 sayıyla takımının skoruna katkı sağladı. 
     Miami Heat karşısında çok iyi bir savunma anlayışı sergileyen Pistons, özellikle rakibin top kayıplarında fırsatı değerlerdirmesini bildi. 
     Heat'te serinin 5. maçında sakatlanan Dwayne Wade forma giymezken, Shaquille O'Neal, 24 sayıyla takımının en fazla skor üreten oyuncusu oldu. O'Neal ayrıca 13 ribaunt aldı, 4 asist ve 5 blok yaptı. 
     Wade'in yerine ilk 5'te sahaya çıkan Rasual Butler'ın 13 sayıyla etkisiz kaldığı mücadelede, Heat'in özellikle hucümda zorlandığı gözlendi. 
     NBA Doğu Konferansı final serisi 7. ve son maçı TSİ salı günü sabaha karşı yapılacak ve bu mücadeleden galibiyetle ayrılan takım, ligin şampiyonunu belirlemek için San Antonio Spurs ile karşılaşacak. 
     
</TEXT>
</DOC>
