<DOC>
<DOCNO> 316529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/18/son/sontur24.html </URL>
<DATE> 2005/02/18/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
"İlişkiyi bitirmek isteyince tehdit etti, ben de kendimi kaybettim" 
</HEADLINE>
<TEXT>

     Samsun'da, ormanlık alanda boğularak öldürülmüş bulunan kadının cinayet sanığı, 15 yıl hapse mahkum oldu. 
     Samsun 1. Ağır Ceza Mahkemesi'ndeki davada, yaklaşık 2 yıl önce, Ondokuzmayıs Üniversitesi OMÜ Kurupelit Yerleşkesi'ndeki ormanlık alanda boğularak öldürülmüş bulunan Meryem Öner'in 41 , cinayet sanığı Ahmet Kocabaş'ın 55 yargılanmasına devam edildi. 
     24 yıl hapis cezası istemiyle yargılanan sanık Kocabaş, pişman olduğunu belirterek, ölen kadınla aralarında ilişki bulunduğunu, ancak bu ilişkiyi bitirmek için İstanbul'a yerleştiğini söyledi. 
     Buna rağmen, ölen Meryem Öner'in kendisini sürekli arayarak birlikteliği sürdürmek istediğini ifade eden Kocabaş, ''Beni sürekli arayıp kendisiyle olmamı istedi, kabul etmeyince aileme söyleyeceği tehdidinde bulundu'' dedi. 
     Öner'le konuşup ilişkiye bitirmek için Samsun'a geldiğini bildiren Kocabaş, ''Buluşup konuşmak için ormanlık alana geçtik. İlişkimi bitirmek istediğimi söyleyince yine tehdit etti, ben de kendimi kaybettim. O anda boğazını sıkmışım'' diye ifade verdi. 
     Mahkeme heyeti, sanık Ahmet Kocabaş'ı 15 yıl hapse mahkum etti. 
     
</TEXT>
</DOC>
