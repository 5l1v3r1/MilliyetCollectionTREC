<DOC>
<DOCNO> 328604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/30/son/sonspo13.html </URL>
<DATE> 2005/03/30/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Feyyaz Uçar İlk galibiyetle işler düzelir... 
</HEADLINE>
<TEXT>

     Malatyaspor Teknik Direktörü Feyyaz Uçar, ''İlk galibiyetle işler düzelir'' dedi. 
     Uçar, Malatyaspor Kulübü'nün resmi internet sitesi ''Malatyaspor.org''da yaptığı açıklamada, Malatyaspor'un son 4 maçını kaybettiğini ve özellikle gol yolarında sıkıntı çektiğini kaydetti. 
     Takımın 4 maçta da gol atamamış olmasının motivasyon eksikliği yarattığını ifade eden Uçar, şöyle dedi 
     ''Öncelikle idman dışında oyuncularla birer birer ilgileniyoruz. İdman sırasında gole yönelik çalışmalar yaptırıyoruz. Her takımın zaman zaman böyle sıkıntılı dönemleri olur. Sadece Malatyaspor değil, ligde başka takımlar da sıkıntı yaşıyor. Dolayısıyla her şey ilk gole ve galibiyete bakıyor. İlk galibiyetle işler düzelir. Malatyaspor layık olduğu yere yavaş yavaş ilerleyecek. Çünkü, oyun kalitesi ve oyuncu kalitesi son derece iyi durumda bulunuyor.'' 
     
</TEXT>
</DOC>
