<DOC>
<DOCNO> 334253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/17/son/sonspo03.html </URL>
<DATE> 2005/04/17/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Hagi'den veda mesajı 
</HEADLINE>
<TEXT>

     Haksızlığa uğradığını söyleyen Hagi, benim için çok az kaldı, gerekirse yarın bile olmayabilirim dedi. 
     
     Hala şansımız var’ 

     90 dakika bitiminde çarpıcı açıklamalar yapan Hagi, Galatasaray’dan her an ayrılabileceğini söyledi. Son iki hafta içinde yapılan herşey, Galatasaray’ı küçük düşürmek içindiö diyen Rumen teknik adam şöyle devam etti Unutmasınlar ki, bu durumda geçen sene şampiyon olan takımdan fazla puan aldık. Bu takımı nereden nereye getirdim. Hala şampiyonluk ve kupa mücadelesi yapıyoruz." 
     
     Bir yılda bu kadar’ 

     Bir yıllık çalışmayla buraya geldim. Kolay değil, hakkımı yemeyin. Bir çok kişi bana hayal kırıklığı yaşattı. Herşey benim üzerime atıldı. Adını vermiyorum ama bir çok insan var. Benim için çok az kaldı, gerekirse yarın bile olmayabilirim. Bu maça gelince, sonuç iyi olunca herşey iyi oluyor. Önemli olan başlamak değil, sonuç. İlk yarıyı saymazsak, galibiyeti hakettik." 
     
     Kapıları tekmeledi 

     Devre arasında bir hayli sinirli olan Hagi, soyunma odasının kapılarını tekmeledi. Rumen çalıştırıcının oyuncularına da sert çıkarak, Çıkın bu rezil futbolu temizleyin. Bu maçı mutlaka kazanmalısınız" diye bağırdığı öğrenildi. 
     
     Ergun Gürsoy’dan Hagi’ye kontra 

     Hagi’nin basın toplantısındaki açıklamaları sonrası gözler yönetime çevrilirken, Başkan Özhan Canaydın bu sözlerin muhatabının yönetim olmadığını söyledi. Canaydın, Bu açıklamaları ben sizin gibi algılamıyorum. Bakalım yarın istifa edecek mi " dedi. İkinci Başkan Ergun Gürsoy ise imalı konuştu Hagi’nin neden böyle konuştuğunu bilmiyorum. Ona en fazla desteği son iki haftada verdik. Maddi - manevi yanında olmaya çalıştık. Sanıyorum bu konunun yönetimle ilgisi yok. Neden olduğunu Hagi’ye sorun." 

     
</TEXT>
</DOC>
