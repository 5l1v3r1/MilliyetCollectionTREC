<DOC>
<DOCNO> 315265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/15/guncel/gun90.html </URL>
<DATE> 2005/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

İyi televizyoncu olacak çocuk .. 

Türkçeyi doğru konuşamadığı için, ailesince doktora götürülür tıbben yapılabilecek bir şey olmadığı teşhisiyle evine gönderilmiştir...Annesiyle altın günlerine, hamama, konken partisine, kadınlar matinesinde gazinoya giderek, dedikodunun tüm inceliklerini öğrenmiştir...Mahalle kavgasının tüm inceliklerini öğrenmiştir esas ihtisas konusu ise "ağız dalaşı" dalındadır. Vücudu yorulur, çenesi yorulmaz...Hemen ağlayabilme özelliğine sahiptir. Bir belgeselde gördüğü timsahın avını yerken döktüğü göz yaşlarından çok etkilenmiştir. İleride reyting aldıkça daha çok ağlayacaktır...Her şeyi değil, sadece işine gelenleri duymayı bilir. Böylece hakkında yapılan ağır eleştirilerden hiç etkilenmez...Okuyabildiği tek şey YTL'dir, rengini, üzerindeki yazıları ezbere bilir...Okulda, "Ahlak" en sevmediği ve daima sıfır aldığı derstir... Küçüklükten itibaren taraf tutmayı öğrenir, kim güçlüyse ondan yanadır... Ve en önemlisi istenildiği kadar tokat atılsın, hakaret edilsin, yüzü hiçbir zaman kızarmaz... 
Evet, çocuklarınızı iyi gözlemleyin. Eğer bu tür hareketlere davranışlara meyilli ise bırakın ileride televizyoncu olsun, başarılı olacaktır .. 

Eğri oturalım, doğru konuşalım .. 
Quasimodo 

Durduk yere huylandık yine... 

11 Eylül 2001'de, New York'taki gökdelenlerin 80. katına çarpan uçaklarla birlikte yangın çıkmış, kuleler belli bir süre sonra çökmüştü. Konu o kadar çok incelendi ve o kadar çok komplo teorisi ortaya atıldı ki... 
Bunları kısaca bir hatırlarsak... 
Uçaklar, aslında yolcu uçağı değildi...Çıkan yangına havadan ve başka yöntemlerle müdahale edilmemişti...O yangınla, böyle iki kulenin çökmesi mümkün değildi...Uçaklar kulelere girdikten kısa bir süre sonra, binaların alt katların çeşitli patlamalar görülmüştü... 
İnternette konuyla ilgili çok sayıda sitede, daha fazla bilgi, üstelik kanıtlarıyla sunuluyor. Gelelim pazar günkü habere. İspanya'da bir gökdelende yangın çıkıyor. Gökdelen de gökdelen, ikiz kuleler kadar var. Ama nasıl bir yangın, dev bina, alev topuna dönmüş durumda. İkiz Kuleler'deki tecrübemizle, bekliyoruz ki bina pof diye çökecek... E ama çökmüyor. Binadan parçalar düşüyor, fakat yangın, Kulelerdekinin belki 100 katı olmasına rağmen bina kısmen çöküyor... 
Bu durumda... 
a Ya Amerika'da soyadı "Göçer" olan, depremde çöken binalar gibi bina yapan hırsız bir müteahhit var... 
b Ya da komplo teorisi denilip geçen teoriler -hiç değilse bir kısmı- doğru. 
Çünkü, eğer İkiz Kuleler söylendiği gibi çarpmadan değil de yangından çöktüyse, İspanya'daki gökdelenin 30 kere çökmesi gerekirdi. Ama çökmedi, çöktürmeyen Allah çöktürmüyor diyerek konuyu kapatabiliyorsak ne ala .. 

Brrr 
"Drakula, vampirlerin ağababası..." b b 
</TEXT>
</DOC>
