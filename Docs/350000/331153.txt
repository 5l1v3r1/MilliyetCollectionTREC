<DOC>
<DOCNO> 331153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/07/son/sonsiy26.html </URL>
<DATE> 2005/04/07/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Avrupalı Yeşillerden Erdoğan'a Orhan Pamuk mektubu 
</HEADLINE>
<TEXT>

     Yazar Orhan Pamuk'a yönelik baskılar tepki yaratmayı sürdürüyor. Son olarak, Avrupa Parlamentosu Yeşiller Grubu Başkanı Daniel Cohn-Bendit, Karma Parlamento Komisyonu Eş Başkanı Joost Lagendijk ve grup üyesi Cem Özdemir, Başbakan Recep Tayyip Erdoğan'a bir mektup yazarak yazar Orhan Pamuk'u hedef alan kampanyadan duydukları rahatsızlığı dile getirdiler. 
     Abhaber.com'a göre, Cohn-Bendit, Lagendijk ve Özdemir, mektupta uzun bir süreden beri Türkiye'nin AB üyeliğine destek verdiklerini belirterek Yeşiller'in Avrupa Parlamentosu'ndaki oylama sırasında "evet" kampanyasını yürüttüklerinı anımsattılar. 
     Türkiye'de bazı yeni gelişmeler konusunda kaygı duyulduğu belirtilen mektupta bu gelişmelerin özellike ifade özgürlüğü açısından endişe verici olduğu kaydedildi. Mektupta "Özellikle, dostumuz, dünya çapında ünlü romancı Orhan Pamuk'un maruz kaldığı hassasiyet kırıcı hakaretler alarm yaratıyor. Tehdit ediliyor ve haraket ediliyor. Kitapları yok ediliyor" denildi. 
     
     PAMUK BİR SUÇ İŞLEMEDİ 
     Orhan Pamuk'un herhangi bir suç işlemediği vurgulanan mektupta Pamuk'un, vatandaş olarak özgürçe konuşma hakkını kullandığı belirtilerek "Kamuoyu ve medyanın gösterdiği tepki kabul edilemez ve Türkiye'nin olmayı hedeflediği demokratik ve özgür bir ülkeye yakışmaz" ifadesi kullandıldı. 
     Cohn-Bendit, Lagendijk ve Özdemir, mektuplarının son paragrafında Başbakan Erdoğan'ı, Orhan Pamuk gibi yazarlar ile gazeteciler ve karikatüristlerin bundan böyle tehdit edilmemesini sağlamak için önlem almayı çağırdılar. 
     
</TEXT>
</DOC>
