<DOC>
<DOCNO> 308978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/24/son/sontur45.html </URL>
<DATE> 2005/01/24/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Bayramda en çok ücreti Özcan Deniz aldı 
</HEADLINE>
<TEXT>

     Kurban Bayramı'nda Antalya'da sahneye çıkan sanatçılar arasında en yüksek ücreti Özcan Deniz aldı. Özcan Deniz bir konser karşılığında 47 bin 200 YTL kazandı. 
     Antalya Defterdarlığı ve Gelirler Bölge Müdürlüğü vergi denetim ekiplerince, Antalya ve ilçelerinde 400'e yakın konaklama tesisiyle eğlence işyerlerinde hasılat tespiti yapıldı. Yapılan denetimlerde, bu işyerlerinde toplam 1 milyon 516 bin YTL hasılat elde edildiği saptandı. 
     Kurban Bayramı'nda, Antalya ve çevresindeki tesislerde sahne alan sanatçıların elde ettikleri kazançlar da ekiplerce incelendi. Buna göre, sanatçılar arasında en fazla ücreti Özcan Deniz'in, en az ücreti de Asena'nın aldığı anlaşıldı. 
     Özcan Deniz bir günlük sahne ücreti olarak 47 bin 200 YTL 47 milyar 200 milyon TL kazanırken, Mazhar-Fuat Özkan üçlüsü 29 bin 500 YTL 29 milyar TL , Ebru Gündeş 22 bin 692 YTL 22 milyar TL , Safiye Soyman 20 bin YTL 20 milyar TL , Gülşen 12 bin 820 YTL 12 milyar 820 milyon TL , Serdar Ortaç 12 bin 307 YTL 12 milyar 307 milyon TL , Asena adıyla sahneye çıkan Onur Çakmak ise 2 bin 360 YTL 2 milyar 360 milyon TL ücret aldı. 
     
</TEXT>
</DOC>
