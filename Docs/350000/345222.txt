<DOC>
<DOCNO> 345222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/24/siyaset/siy08.html </URL>
<DATE> 2005/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
DEP'liler için TRT'den Kürtçe bilen bilirkişi 
</HEADLINE>
<TEXT>


ANKARA Milliyet 


Eski DEP milletvekilleri Leyla Zana, Orhan Doğan, Selim Sadak ve Hatip Dicle'yi, AİHM'nin kararı uyarınca yeniden yargılayan Ankara 11. Ağır Ceza Mahkemesi, TRT'den Kürtçe bilen 5 kişilik bilirkişi listesi istedi. Bilirkişiler davaya konu ilk mahk miyet kararında esas alınan ses ve görüntü kasetlerindeki Kürtçe konuşmaları çözerek rapor hazırlayacak. 
"PKK'ya üye olmak" suçundan 10 yıl cezaevinde kaldıktan sonra Haziran 2004'te tahliyelerine karar verilen eski DEP'lilerin AİHM kararı uyarınca yeniden yargılandıkları dünkü duruşmaya hükümlülerin avukatları Yusuf Alataş ve Mehmet Nuri Özmen katıldı. 

Bucak'tan yanıt yok 
Mahkeme Başkanı Mehmet Orhan Karadeniz, kamu tanıklarından eski DYP milletvekili Sedat Edip Bucak ile Halit Arslan'ın adreslerinin tespiti için yazılan müzekkerelere cevap gelmediğini bildirdi. Alataş, Yargıtay'ın bozma kararıyla ilk mahk miyet kararının askıda kaldığını, bu nedenle müvekkilleri için "hükümlü" ifadesinin kullanılmaması gerektiğini, aksi durumun "masumiyet karinesi" ilkesinin ihlali anlamına geleceğini savundu. Alataş, kamu tanıklarının da duruşmada dinlenmesini talep etti. 
Mahkeme heyeti, talepleri reddetti. Ayrıca ilk yargılamada hükümlülerin mahk miyetlerinde esas alınan tanık ifadeleri, ses ve görüntü kayıtlarında geçen Kürtçe bölümlerin incelenmesi amacıyla TRT'den Kürtçe bilen 5 kişilik bilirkişi istenmesine karar veren heyet, duruşmayı 1 Temmuz'a erteledi. 


</TEXT>
</DOC>
