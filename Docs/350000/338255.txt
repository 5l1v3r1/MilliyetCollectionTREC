<DOC>
<DOCNO> 338255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/son/sonyas03.html </URL>
<DATE> 2005/04/29/ </DATE>
<TIME> 07.30 </TIME>
<AUTHOR>  </AUTHOR>
<HEADLINE>
Kendi birliğindeki askerlere saldırarak öldüren askere idam cezası 
</HEADLINE>
<TEXT>

     Irak savaşının başladığı ilk günlerde kendi birliğindeki askerlere el bombası ve tüfekle saldırı düzenleyerek öldüren ABD'li asker, idam cezasına çarptırıldı. 
     Askeri jüri, 101. Hava İndirme Birliği'nden Çavuş Hasan Ekber'in olanlardan dolayı üzgün olduğunu söylemesinden saatler sonra verdiği kararla Ekber'i ölüm cezasına çarptırdı. 
     Davada iddia makamı Ekber'in aşırı dinci olması nedeniyle kendi birliğindeki askerlerin üzerine yaylım ateşi açtığını ileri sürmüştü. 
     Ekber'in kendisine verilen cezanın okunması sırasında hiçbir duygu belirtisi göstermediği gözlendi. Ekber'in kararı temyiz mahkemesine götürme hakkı bulunuyor. 
     İslam dinine geçen Ekber, 22 Mart 2003'te Kuveyt'in kuzeyindeki Pennsylvania kampındaki 3 çadıra el bombası atıp, 2 Amerikan askerinin ölümüne, 14'ünün yaralanmasına yol açmaktan yargılandığı davada suçlu bulunmuş ancak cezası açıklanmamıştı. 
     
</TEXT>
</DOC>
