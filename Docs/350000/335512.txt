<DOC>
<DOCNO> 335512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/21/son/soneko16.html </URL>
<DATE> 2005/04/21/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Morgan Stanley Yeni papanın söylemleri Türkiye'yi etkilemez 
</HEADLINE>
<TEXT>

     Uluslararası yatırım bankası Morgan Stanley, yeni papa 16. Benediktus'un Türkiye konusunda daha önceki söylemlerinin, ''Türkiye'nin Avrupa Birliği'ne AB giriş müzakerelerini etkilemeyeceğini'' bildirdi. 
     Morgan Stanley'in değerlendirmesinde, AB'nin laik bir kurum olduğu vurgulandı. 
     Değerlendirmede, papalığa seçilen Alman Joseph Ratzinger'in, Türkiye konusundaki daha önceki söylemleri ile Fransa'da AB Anayasası için Mayıs'ta düzenlenecek referandum üzerindeki etkisi de dahil bütün bu gelişmelerin, Türkiye'nin, 3 Ekim 2005'te başlaması beklenen AB'ye giriş müzakelerini etkileyemeyeceği kaydedildi. 
     Papa, daha önce basına yaptığı açıklamalarda, Avrupa Anayasası'nda Avrupa'nın Hıristiyan kimliğinin vurgulanmayışını 'büyük bir hata' olarak nitelendirmiş ve bunun değiştirileceğini umduğunu söylemişti. 
     Analistler, Türkiye'nin AB'ye katılımının, ''dini değil, siyasi ve ekonomik kriterler'' çerçevesinde değerlendirileceğini vurguluyorlar. 
     
</TEXT>
</DOC>
