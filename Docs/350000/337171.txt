<DOC>
<DOCNO> 337171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/son/sonyas11.html </URL>
<DATE> 2005/04/26/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
İngiliz gelin müslüman oldu... 
</HEADLINE>
<TEXT>

     Marmaris'te tanıştığı kişiyle Yozgat'ın Sarıkaya İlçesi'nde daha önce evlenen İngiliz çocuk doktoru Marcina Christ, ''Ayşe Aysu'' ismini alarak Müslüman oldu. 
     Marmaris'te tanıştığı garsonluk yapan 24 yaşındaki Bülent Aysu ile bir süre önce Yozgat'ın Sarıkaya İlçesi'nde evlenen 22 yaşındaki çocuk doktoru Marciya Christ, 10 Nisan'da Sarıkaya İlçe Müftülüğü'ne başvurarak, Müslüman olmak istediğini bildirdi. 
     Sarıkaya İlçe Müftülüğü'nde düzenlenen törende, Müslüman olan İngiliz çocuk doktoru, Ayşe Aysu ismini aldı. 
     Sarıkaya Müftüsü Ömer Keskin, törende, Müslümanlığı seçen Ayşe Aysu'ya Türkçe ve İngilizce Kuranıkerim'in yanı sıra İslam dinini anlatan kitaplar da hediye etti. 
     Londra'da çocuk doktorluğu yapan Ayşe Aysu eşi Bülent Aysu ile İngiltere'ye gideceklerini ve Londra'da yaşayacaklarını söyledi. Ayşe Aysu, ''İslam dinini biliyorum, Bülent'i sevdikten sonra İslam'ı tercih ettim'' dedi. 
     
</TEXT>
</DOC>
