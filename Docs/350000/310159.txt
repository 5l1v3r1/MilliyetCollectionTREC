<DOC>
<DOCNO> 310159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/28/yazar/uras.html </URL>
<DATE> 2005/01/28/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
SEKA'da geri dönüş imk nsız 
</HEADLINE>
<TEXT>


SEKA'nın Türkiye Selüloz ve K ğıt Fabrikaları özelleştirilmesinde geri dönüş imk nsız. SEKA'nın 5 işletmesi satıldı. Dün kapatılması beklenen, fakat Ankara 9'uncu İdare Mahkemesi tarafından "kapatılmasına ilişkin kararın yürütülmesi durdurulan" İzmit fabrikasında bundan böyle üretimin tekrar başlatılması ve üretimin sürdürülmesi mümkün değil. 
İzmit fabrikasına 20 yıldır yatırım yapılmadı. Makineleri teknolojisi eskidi. Üretim düşerken işçi sayısı aynı kaldı. İşçilik maliyeti arttı... İzmit fabrikasının kapatılmaması için 1 Kamunun kağıt üretimine devam etmeye ve özel sektörle rekabete girmeye karar vermesi, 2 Önemli miktarda yatırımla tüm makinelerini yenilemesi, 3 İşçilerin büyük bölümünü işten çıkararak, küçük ve yeni bir kadroyla üretime başlaması gerekir. 
Gerçekçi olalım. Bunlar mümkün değil... Kapatılma kararının yürütülmesinin durdurulması, işçilerin çalışmadan bir süre daha ücret almalarına imkan verir. O kadar... 

Eski fabrika üretim yapamaz 
SEKA'nın özelleştirilmesine karar verildiğinde 6 fabrikasında 8 bin işçi çalışıyordu. İzmit fabrikası kapatıldığında 724 işçi işini kaybedecek. Bunların yüzde 10'u emekliliği gelen işçiler. 600'ü aşkın sanayi işçisi tazminat alacak ama işsiz kalacak. İzmit gibi yıllardır kağıt sanayiinden beslenen bir yerleşim bölgesi için, bu hem makro hem mikro açıdan, hem maddi hem moral açıdan üzücü bir durumdur. Bu işçilerin çoğunun başka bir işyerinde iş bulma şansları yok. 
Selüloz - İş Genel Başkan Ergin Alşan, 5.8 milyon dolarlık yatırımla İzmit fabrikasının özel sektörle rekabet edebilir duruma geleceğini söylüyor. 
Şimdilerde özel sektörün 30'u aşkın kağıt ve karton üretim tesisi var. Özel sektörün bu tesislerinin üretim kapasitesi 2 milyon tona ulaştı. SEKA'nın 6 tesisinin kapasitesi 545 bin ton idi. Kapatılacak İzmit fabrikası yılda 122 bin ton sargılık k ğıt, yazı tabı k ğıdı ve karton üretebiliyordu. 

Rekabet gücünü kaybetti 
SEKA'nın tüm fabrikalarına son 20 yılda yatırım yapılamadı. Politik kadrolar işbaşına yakınlarını getirdi. Kadrolar şişirildi. Ücret artarken verimlilik düştü. 2001'de yapılan bir değerlemenin sonuçları şöyle 
- Özel sektör fabrikalarında işçi başı üretim 282 ton. SEKA tesislerinde 63 ton. 
- SEKA 331 ton k ğıt üretmek için 560 bin kwh elektrik kullanırken, özel sektör aynı miktarda üretimi 182 bin kwh elektrik kullanarak gerçekleştiriyor. 
- SEKA'da işçi maliyeti, özel sektördekinin iki katı. 
Özelleştirme İdaresi Başkan Yardımcısı, "özelleştirme kapsamına alındığından bu yana SEKA'ya 375 milyon dolar aktarıldığını" söylüyor. 
SEKA'nın rekabet gücünün sürdürülmesi için gereken yatırım yapılamadı. Kötü yönetildi. Rekabet gücü yok edildi. Özelleştirmede hatalar yapıldı... Özelleştirilirken parça parça satıldı. Bütün bunları tartışmak için vakit çok geç. Mahkemenin yürütmeyi durdurma kararı işe yaramayacak. İzmit fabrikası kapatılacak. Gelinen nokta budur. 

SEKA'nın 5 işletmesi daha önce satıldı İşletme Alan grup Afyon işletmesi GAP İnşaat Yatırım ve Dış Tic. AŞ Balıkesir işletmesi Albayrak Turizm Seyahat İnşaat Tic. AŞ Çaycuma işletmesi OYKA Kağıt Ambalaj San. ve Tic. AŞ Aksu işletmesi Milda Mecmua Gazete Dağıtım Paz. San. ve Tic. Ltd. Şti. Kastamonu işletmesi MOPAK Kağıt Karton San. ve Tic. AŞ 

SEKA'nın 6 tesisinin kapasitesi neydi İŞLETME Ürün türü Kapasite Akdeniz Oluklu mukavva 155.0 Aksu Gazete kağıdı 82.5 Balıkesir Gazete kağıdı 100.0 Çaycuma Kraft torba kağıdı 75.0 İzmit Sargılık ve yazı tabı kağıdı, karton 122.3 Kastamonu Sigara kağıdı 10.2 TOPLAM 545.0 



</TEXT>
</DOC>
