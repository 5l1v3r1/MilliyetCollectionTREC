<DOC>
<DOCNO> 328692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/30/son/sontur55.html </URL>
<DATE> 2005/03/30/ </DATE>
<TIME> 19.03 </TIME>
<AUTHOR>  </AUTHOR>
<HEADLINE>
Sınır valileri Yunanistan'da toplanacak 
</HEADLINE>
<TEXT>

     Yunanistan, Bulgaristan ve Türkiye'nin sınır illerinin valileri, CPMR Balkan Karadeniz Bölgesel Komisyonu Toplantısı nedeniyle Yunanistan'da bir araya gelecek. Toplantıda 2007-2013 yılları için AB işbirliği ve yeni komşuluk politikalarının geleceğini ele alınacak. 
     Edirne Valiliği'nden yapılan yazılı açıklamaya göre, Yunanistan'ın Kavala kentinde gerçekleştirilecek CPMR Balkan Karadeniz Bölgesel Komisyonu toplantısı, 31 Mart-2 Nisan günlerinde halka açık olarak gerçekleştirilecek. 
     Edirne Valisi Nusret Miroğlu da burada ''Türkiye'nin AB Üyeliği ve AB'nin 2007-2013 Mali Bütçesi'' konulu bir konuşma yapacak. 
     Miroğlu'nun katılacağı ''Sivrisinek Kontrolü ve Kamu Sağlığının Korunması'' konulu ikinci toplantı da 3-4 Nisan günlerinde Yunanistan'ın Serez kentinde gerçekleştirilecek. 
     Toplantıda, sivrisinekle mücadele ve sivil halkı koruma, sivrisinekle taşınan hastalıklarla mücadele, sivrisinek kontrolü ve kamu sağlığının korunması, sıtmayı önleme ve sıtmayla mücadele konuları üzerinde görüşülecek. 
     Vali Miroğlu'na, Kapıkule Mülki İdare Amiri Cengizhan Aksoy vekalet edecek. 
     
</TEXT>
</DOC>
