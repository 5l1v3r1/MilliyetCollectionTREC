<DOC>
<DOCNO> 324508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/son/sontur03.html </URL>
<DATE> 2005/03/17/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Üniversite öğrencileri liselileri sopayla dövdü 
</HEADLINE>
<TEXT>

     Ramazan ÇETİN DENİZLİ, DHA 

DENİZLİ de Pamukkale Üniversitesi öğrencileriyle Atatürk Endüstri Meslek Lisesi öğrencileri sopalarla birbirine girdi. Kavgada 4 öğrenci yaralandı, 1 öğrenci gözaltına alındı. 
     Bugün saat 08.00 sıralarında, Kınıklı Beldesi ndeki Atatürk Endüstri Meslek Lisesi ile Pamukkale Üniversitesi Kampusu na giden yolların birleştiği kavşakta, Meslek Lisesi nden 4 öğrenci ile üniversite öğrencileri arasında başlayan tartışma kavgaya dönüştü. Yaklaşık 20 kişinin karıştığı kavgada üniversite öğrencileri başlarına bere takıp yüzlerini gizleyerek lise öğrencilerine sopalarla saldırdı. Üniversitelilerin sopalı saldırısında Atatürk Endüstri Meslek Lisesi öğrencileri İsmail Kaya 15 , İbrahim Şen 17 , İdris Şen 16 ve Mehmet Özalp 17 yüz ve kollarından yaralandı. 
     Kavgaya polisin müdahale etmesi üzerine üniversite öğrencileri olay yerinden kaçarak izlerini kaybettirirken, yakalanan 1 üniversite öğrencisi gözaltına alındı. Yaralı öğrenciler kaldırıldıkları Denizli Devlet Hastanesi nde ayakta tedavi edildi. Polis olayla ilgili soruşturma başlatırken, gözaltına alınan öğrencinin adı açıklamadı. Diğer saldırganların yakalanmasına çalışıldiğı bildirildi. 
     
</TEXT>
</DOC>
