<DOC>
<DOCNO> 304802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/09/spor/spo03.html </URL>
<DATE> 2005/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Gökşen Favori biziz 
</HEADLINE>
<TEXT>


Galatasaray Futbol Şube Sorumluları'ndan Fatih Gökşen, ezeli rakip Fenerbahçe'ye göndermeler yaptı, sezon sonunda şampiyonluk ipini göğüsleyeceklerini iddia etti 

ERHAN TELLİ 


'İpotek koyduk' 
SARI - Kırmızılı takımla birlikte Antalya'da kampa giren yönetici Fatih Gökşen, şampiyonluk yarışıyla ilgili çarpıcı açıklamalar yaptı. Gökşen, Galatasaray'ın zirve yolundaki en büyük favori olduğunu iddia ederek, "Son 10 yılda her şeye ipotek koyduk. Bizim kadar başarılı olan başka bir takım var mı Şampiyonluğa uzak değiliz. Mutlu sona ulaşmayı başaracağız" yorumunu yaptı. 

Pleşan geliyor 
GÖKŞEN, yabancı transferinde tek adaylarının Pleşan olduğunu da belirtti. Galatasaraylı yönetici şunları söyledi "Tek sorunumuz yabancı kontenjanı. Saidou'nun başka kulübe kiralanmasının ardından yolumuz açılacak. Pleşan'ın hafta içinde Antalya kampına katılmasını istiyoruz. Başka transfere gerek yok. Kadromuz yeterli ve ilk yarıda kalitesini gösterdi." 

Hakan çarpıldı 

Telefonu çalındı 
KAMP için Antalya'ya giden Galatasaray kafilesi, yan kesicilerin hedefi oldu. Futbolcuları görmek için havaalanına giden taraftarların arasına sızan yan kesiciler, coşkulu karşılama sırasında Hakan Şükür'ün saatini çalmaya kalkıştı. Ancak golcü futbolcu bu girişimi engelledi. Hakan Şükür, karambol sırasında cep telefonunu çaldırdığını ise otelde fark etti. 

Özgürcan'a ilgi 
HAKAN Şükür, gelecek yıllarda formasını teslim edeceği yeni golcüyü kendi elleriyle yetiştirmeye başladı. Başarılı oyuncu, altyapıda forma giyen Özgürcan'ı yakın markaja aldı ve aynı odada kalmaya başladı. Hakan Şükür'ün, iyi bir golcünün neler yapması gerektiğini ve profesyonelliğin temel kurallarını A'dan Z'ye Özgürcan'a öğrettiği dile getirildi. 

Genel Kurul 19 Şubat'ta 

GALATASARAY Kulübü'nün Yıllık Olağan Genel Kurul Toplantısı'nın 19 Şubat Cumartesi günü lisede yapılacağı açıklandı. Yeterli çoğunluğun sağlanamaması durumunda ikinci toplantının 26 Şubat'ta gerçekleştirileceği bildirildi. Genel Kurul'a katılıp, oy kullanmak isteyen Sarı - Kırmızılı üyelerin, aidat borçlarını en geç 20 Ocak'a kadar yatırması gerekiyor. 

Yönetimde iç barış 

İKİNCİ Başkan Ergun Gürsoy ile Mali İşlerden Sorumlu yönetici Refik Arkan arasında yaşanan gerginlik son buldu. Gürsoy, yaşananların aile içi problemler olduğunu dile getirip, "Talihsiz bir yorum yapmıştı. Gelip benden özür diledi ve olanları rafa kaldırdık" dedi. Ergun Gürsoy, transferde kulübü maddi açıdan zor durumda bırakmamak için seçici davrandıklarını da açıkladı. 


</TEXT>
</DOC>
