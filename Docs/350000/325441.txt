<DOC>
<DOCNO> 325441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/21/yasam/axyas02.html </URL>
<DATE> 2005/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir 'tık'la canlı av 
</HEADLINE>
<TEXT>


Teksaslı bir girişimcinin açtığı web sayfasına üye olanlar, ekranlarında gördükleri av tüfeğini mouse'la yönlendirerek canlı hayvan avlıyor. Bir saatlik avın bedeli 150 dolar 

DIŞ HABERLER SERVİSİ 

Teksaslı girişimci John Lockwood'un kurduğu "www.live-shot.com" adlı siteye ayda 15 dolar karşılığı üye olanlar, bir tuşla gerçek bir hayvan avlayabiliyor. Lockwood'un çiftliğine yerleştirdiği sistem sayesinde, avcı, bilgisayar ekranından av tüfeğinin hedefini görüyor. Nişang htan ekranına ulaşan görüntüler sayesinde, mouse'unu kullanarak hedefine yöneliyor. Bir tık'la keçi, koyun, geyik ya da antilop vurabiliyor. Avcılar üyelik ücreti dışında, bir saatlik av için 150 dolar ödüyor. İngiltere, Peru, İskoçya gibi çok sayıda ülkeden 300'ün üzerinde üyesi olan sitenin kullanıcıları, belirli tarihlerde düzenlenen av için rezervasyon yaptırıyor. 


Bir sonraki av 9 Nisan'da 
Lockwood, siteye özellikle sakat olduğu için ava çıkamayan ya da av yasağı olan ülkelerde yaşayanların rağbet ettiğini söylüyor. 
Teksas eyalet meclisi üyelerinin faaliyetlerini yasaklamak için girişimde bulunduğu siteyi pek çok avcılık derneği de 'aşağılık' olarak nitelendirip kınıyor. Bu arada, bir sonraki online av 9 Nisan'da... 




</TEXT>
</DOC>
