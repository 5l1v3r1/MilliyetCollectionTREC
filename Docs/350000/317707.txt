<DOC>
<DOCNO> 317707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/23/ekonomi/eko00.html </URL>
<DATE> 2005/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankalar 'temiz' konuta kredi veriyor 
</HEADLINE>
<TEXT>


Bankalar konut kredisi verirken son derece temkinli davranıyor. Riskli konutlara kredi vermiyor, ayrıca tapunun ve binanın oturum izinlerinin tam olmasını şart koşuyorlar. Aksi takdirde cevap hazır Kredi yok 

EV ALMAK İSTEYENE EMLAK KILAVUZU 3 
Tebernüş Kireçci 

Türkiye'de son dönemde bankalar tarafından verilen konut kredisi oranlarına bakıldığında, "konut kredisi arttı" demek az kalır. Bankaların verdiği konut kredilerinde tam bir patlama yaşanıyor. 
Merkez Bankası verilerine göre Türkiye'de 2004 yılında kullanılan konut kredisi, bir önceki yıla oranla yüzde 221 artarak 1 milyar 997 milyon dolara yükseldi. 2004'te kullandırılan konut kredileri, gayrimenkulün altın yılı olan 2000'de verilen konut kredisinin iki katından fazla. Türk Lirası bazında ise bu fark dört katına çıkıyor. Bankacılar mortgage sistemi yürürlüğe girinceye kadar bu artış ivmesinin devam edeceğini tahmin ediyor. 

Her konuta kredi yok 
Emlak eksperi Ünsal İnanduğçar, bankaların konut kredisi verirken ince eleyip sık dokuduğunu söylüyor. Bankaların kredi kullanılacak konutta imar ve tapu sorunu ile uğraşmak istemediğini kaydeden İnanduğçar, "Kaçak katlara, imar sorunu olan konutların satışı zor olduğu için konut kredisi verilmiyor. Binanın oturum izinleriyle ilgili hiçbir probleminin olmaması gerekir" diyor. Bankalar için yaptıkları konut fiyat belirleme çalışmalarında spekülatif yükselmelere itibar etmediklerini belirten İnanduğçar, şöyle konuşuyor 
"Bir bölgede konut fiyatları aşırı yükselmişse biz fiyatı belirlerken, spekülatif yükseliş oranını arındırırız. Dolayısıyla bizim çalışmamıza esas olan konutun alındığı veya satıldığı fiyat değil, gerçek ederidir. Zaman zaman müşteriler bize alacakları konutun ederini, gerçek değerinin çok üstünde beyan ediyor. Ama bu bizi bağlamıyor. Ayrıca tadilat veya komisyon ve alım-satım giderlerini de ekledikleri oluyor. Biz bu konuda da reel fiyatları uyguladığımızdan bu talepleri fiyata yansıtmıyoruz." 

Kredide reel fiyat 
Emlak eksperi Galip Çınar ise bankaların kredi konutuna yaklaşımlarını şu şekilde değerlendiriyor 
"Bir tüketici 150 milyar liraya bir daire satın alacak. Büyük bir olasılıkla yapılacak ekspertiz çalışmasında bu konutun fiyatı 120 milyar lira civarında belirlenir. Bankalar normal şartlarda 120 milyar lira yapacak konuta en fazla 100 milyar lira üzerinden kredi verir. Bunun kriz döneminde satılabilecek değerinin 100 milyar lira civarında olduğu tahmin edilir. Buna göre bir tüketicinin bankadan alabileceği kredi miktarı en fazla 75 milyar lira civarındadır. Dolayısıyla bankaya kredisiyle alınacak konutta en az ödenecek paranın yarısının tüketicinin cebinde olması gerekiyor." 

MB konut kredisi verileri Yıl sonu TL bakiye Dolar bakiye Değişim 2000 633.033 947.613 - 2001 445.014 310.020 -67 2002 463.564 279.746 -10 2003 869.118 621.652 122 2004 2.689.884 1.997.241 221 

Konut kredisi verirken bankaların aradığı şartlar Bankasına göre değişmekle birlikte bankaların konut kredisi verirken aradığı bazı şartlar şunlar 

Yarım konuta kredi yok 
Kredi kullanılacak konutun en az yüzde 75'inin bitmiş olması gerekiyor. Eğer projeyi yapan şirket ile özel bir anlaşma yoksa, inşaat halindeki projelere kredi vermiyor. 

Zemin sağlamlığı 
Bankaların önemli kriterlerinden birisi de deprem açısından zeminin sağlam olması koşulu. Zemini sağlam olmayan bölgelerdeki konutlar için kullanılacak kredi başvuruları reddediliyor. 

Bina sağlamlığı 
Binanın sağlam ve önceki depremlerde hasar görmemiş olması gerekiyor. Depremden zarar gören binalardaki konutlara, hasar derecesi ne olursa olsun, sonradan güçlendirilmiş bile olsa, kesinlikle kredi verilmiyor. 

Binanın yaşı 
Bankalar binanın yaşına önem veriyor. Eski binalarda, ki çoğu zaman 10 yıldan daha önceki tarihte yapılmış konutlardaki kredi başvuruları geri çevriliyor. 

Tapu durumu 
Hiçbir banka arsa paylı tapulu konutlara kesinlikle kredi vermezken, bazı bankalar bazı kat irtifaklı konutlara kredi kullandırıyor. Ama banka kredisi kullanabilmek için, satın alınacak evin kat mülkiyetli olması gerekiyor. 

İsk n izni 
Kredi talebinde bulunulan konutun bulunduğu binanın oturum iznin olması gerekiyor. Oturum izne olmayan binalara konut kredisi verilmiyor. 

Kaçak kat 
Bankaların konut kredisi verirken gözönünde bulundurduğu bir önemli konuda iskan izinli bir binada bile olsa kaçak kat olup olmaması. Özellikle bahçe ve çatı dubleksi ile çatı katlarda, ekspertiz çalışması yapılırken sadece ruhsatlı olan kısım için kredi veriliyor. Kaçak kısımlar için kesinlikle kredi verilmiyor. 

Bankaların konut kredisi seçenekleri Bankaların 100 milyar liraya 3, 5, 10 yıl ve en uzun vadesinde aylık ne kadar ödeme istediğini ve ödenecek toplam parayı, bankaların web sitelerinden derledik. 

AKBANK 
Ekspertiz değerinin yüzde 75'ine kadar kredi kullandırıyor. 

Vade Aylık ödeme Toplam ödeme 36 3.789 136.407 60 2.729 163.740 

DIŞBANK 
Ekspertiz değerinin yüzde 75'ine kadar kredi veriyor. En uzun vade 5 yıl. 

Vade Aylık ödeme Toplam ödeme 36 3.757 135.252 60 2.629 161.640 

FİNANSBANK 
Ekspertiz değeri 100 bin dolara kadar olan konutlarda yüzde 80, 100 bin doların üzerindeki konutlarda ise yüzde 70'e kadar kredi kullandırıyor. En uzun kredi 12 yıl. 

Vade Aylık ödeme Toplam ödeme 36 3.756 135.216 60 2.658 159.480 120 1.901 228.120 144 1.803 259.632 

GARANTİ BANKASI 
Konut için 10 yıla kadar kredi veriyor. 

Vade Aylık ödeme Toplam ödeme 36 3.789 136.407 60 2.729 163.740 120 1.985 238.227 

HSBC 
Alınacak konutun ekspertiz değerinin en fazla yüzde 75'ine kadar kredi kullandırıyor. En uzun vade 20 yıl. 

Vade Aylık ödeme Toplam ödeme 36 3.757 135.252 60 2.651 159.060 120 1.901 228.120 240 1.603 384.720 

İŞ BANKASI 
Konutta en uzun 10 yıla kadar kredi kullandırıyor. 

Vade Aylık ödeme Toplam ödeme 36 3.789 136.407 60 2.729 163.740 120 2.027 243.240 

KOÇBANK 
En uzun vade 144 ay. 

Vade Aylık ödeme Toplam ödeme 36 3.756 135.242 60 2.658 159.497 120 1.934 232.177 144 1.838 264.813 

VAKIFBANK 
Ekspertiz değerinin yüzde 75'ine kadar kredi kullandırıyor. En uzun vade 20 yıl 

Vade Aylık ödeme Toplam ödeme 36 3.789 136.404 60 2.729 163.740 120 2.028 243.360 240 1.861 446.640 

YAPI KREDİ 
Ekspertiz değerinin yüzde 90'ına kadar kredi kullandırıyor. En uzun vade 5 yıl. 

Vade Aylık ödeme Toplam ödeme 36 3.789 136.404 60 2.729 163.740 

ZİRAAT BANKASI 
Alınacak konutun ekspertiz değerinin yüzde 60'ına kadar kredi kullandırıyor. 

Vade Aylık ödeme Toplam ödeme 36 3.759 135.242 60 2.693 161.612 120 1.985 238.226 

YARIN AVRUPA YAKASINDAKİ SİTELERİN EKSPERTİZ ÇALIŞMALARI 


</TEXT>
</DOC>
