<DOC>
<DOCNO> 315561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/15/son/sonyas17.html </URL>
<DATE> 2005/02/15/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Tim Robbins'ten Bush'a 'makineli tüfek' cevabı 
</HEADLINE>
<TEXT>

     Oscar ödüllü Amerikalı sinema oyuncusu Tim Robbins, Irak'a demokrasi getirilmesi için 100 bin sivilin öldürülmesini doğru bulmadığını söyledi. 
     Robbins, Alman ''Die Welt'' gazetesine verdiği demeçte, Irak'ta demokratik seçimler yapılabilmesi için sivillerin öldürülmesinin haklı gösterilemeyeceğini belirterek, ''Irak'a demokrasi getirilmesi için 100 bin sivilin öldürülmesini doğru bulmuyorum'' dedi. 
     Demokrasinin bir ülke halkının çabalarıyla yaratılması gerektiğini kaydeden Robbins, ''Birçok masum insan hayatını kaybetti. Dünya Irak'taki operasyonla daha emin hale gelmedi. İnsan hakları konusunda da dünya çapında gelişme yaşanmadı. Hala birçok ülkede totaliter rejimler, baskılarını teröre dayandırıyor'' diye konuştu. 
     Robbins, ABD Başkanı George Bush'un da kendisi gibi Katolik olduğunun hatırlatılması üzerine, ''Benim İsa'mın makinalı tüfeği yok'' dedi. 
     Robbins, 55. Berlin Film Festivali'nde gösterilen filmi ''Embedded Live'' dolayısıyla Berlin'de bulunuyor. 
     
</TEXT>
</DOC>
