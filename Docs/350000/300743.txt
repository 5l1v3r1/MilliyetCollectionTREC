<DOC>
<DOCNO> 300743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/25/astro/index.html </URL>
<DATE> 2004/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Oğlaklar zorlukları geride bırakıyor 
</HEADLINE>
<TEXT>

Yılın ikinci yarısında, engelleyici Satürn'ün ardından, Jüpiter Oğlaklara daha fazla tanınma, ilerleme ve ödüller getirebilecek 


2005 yılının ikinci yarısında Oğlaklar Satürn'ün karşıt açısından kurtulmuş olacak. Son iki yıldır Satürn bu burca bekleme, engellenme, yavaşlama ve sabır gerektiren bir test dönemi getiriyor. Oğlak da sabırlı bir burçtur zira Satürn bu burcun yöneticisidir. Ancak karşıt konumu nedeniyle Oğlaklar pek çok alanda çaba sarf etmelerine karşın istedikleri kadar rahat hareket edemiyorlar. Özellikle bu durum ikili ilişkiler ve evlilik açısından da yükselen Oğlaklar açısından bu durum çok daha vurgulanıyor daha fazla ciddiyet ve arka planda olan sorunları iyice görünür kılıyor. Satürn'ün 16 Temmuz'da Aslan burcuna geçmesi ile birlikte Oğlaklar kendilerini daha rahat ifade etmeye başlayacak. Yılın ikinci yarısında ortaklaşa maddi konularda, miras ya da borç-alacak konularında daha önlemci olmak, finansal açıdan büyük risk almamak faydalı olacak. 
Bu yıl Oğlaklara kariyerleri açısından çok daha pozitif sonuçlar getirebilir. Özellikle yılın ikinci yarısında, engelleyici Satürn'ün ardından, Jüpiter onlara daha fazla tanınma, ilerleme ve ödüller getirebilecek. Terazi burcundaki Jüpiter 26 Ekim'e kadar, 10'uncu evinizde kalarak şans faktörünü ve uzun vadeli çalışmanın sonuçlarını sizin lehinize döndürüyor. Kasım ve aralık aylarında da Jüpiter sosyal konular, grup çalışmaları ve arkadaşlıklar açısından daha eğlenceli, daha verimli bir dönem başlatacak. 
Şubat ve martta kendinizi huzursuz ve tartışmalara çok açık hissedebilirsiniz Burcunuzu olumlu yönde etkileyen Uranüs'ü de unutmamalıyız. Uranüs değişimi, yenilenmeyi, aniden gelen olayları ve özgürleşmeyi açıklar. 2003'ten bu yana Balık burcunda olan Uranüs bu yıl özellikle 25 Aralık-1 Ocak doğumlu Oğlaklara kendilerini zorlamadan yenileme ve değişikliklere ayak uydurma fırsatları getiriyor. Oğlak toprak elementinden olduğu için daha materyalist ve fazla sağduyulu bir yapıdadır. Halbuki Balık burcundaki Uranüs onlara biraz çabayla sezgilerin de olumlu yönde kullanılabileceğini ve yaratıcı alanlarda daha ruhsal bir bakış açısının son derece verimli sonuçlar getirebileceğini gösteriyor. 
Merkür bu yıl ateş elementi burçlarda geri gidecek. Bu yüzden duygusal hayatınız, ailevi konular, iç dünyanız ve başkaları ile maddi paylaşımlarla ilgili konularda sizi daha fazla etkileyecek. Merkür geri giderken bu alanlarda yeni adımlar atmak ya da büyük değişiklikler yapmak istenen sonuçları elde etmekte pek çabukluk getirmez. Ortaya çıkan pürüzler, beklemeler ya da yanlış anlamalar yüzünden fikir değiştirmek zorunda kalabiliriz. 21 Mart-13 Nisan, 24 Haziran-17 Ağustos ve 15 Kasım-5 Aralık tarihleri arasında Merkür geri harekette kalıyor. 
Mars 6 Şubat-20 Mart tarihlerinde burcunuzdan geçecek. Bu son derece yüksek bir enerji dönemi ve önemli kişisel kararların alındığı bir dönem olabilir. Bununla birlikte, kendinizi daha huzursuz ve tartışmalara da daha açık hissedebilirsiniz. Bu yüzden ilişkilerinizde daha ılımlı olmaya çalışmalısınız. Benzer biçimde Mars 12 Haziran-28 Temmuz günleri arasında da burcunuzla zorlayıcı bir açıda kalıyor. Bu dönem ise özellikle iş hayatı açısından kritik bir döneme işaret ediyor. Ev, yakınlar, ailevi işler bu günlerde sizi daha fazla yorabilir ve böylece ilerisi için sağlam bir temel yaratabilirsiniz. 



</TEXT>
</DOC>
