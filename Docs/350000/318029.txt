<DOC>
<DOCNO> 318029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/23/son/sontur50.html </URL>
<DATE> 2005/02/23/ </DATE>
<TIME> 20.01 </TIME>
<AUTHOR>  </AUTHOR>
<HEADLINE>
İnternet yoluyla hesap aktarmaya 1 gözaltı 
</HEADLINE>
<TEXT>

     Beyoğlu'nda, bir işadamının banka hesabından internet yoluyla başka hesaba para aktarılması olayına ilişkin 1 kişi gözaltına alındı. 
     AA muhabirinin aldığı bilgiye göre, uluslararası nakliyat şirketi sahibi Ali Aktaş, hesabından gece saatlerinde yaklaşık 3 bin dolarının çekildiğini fark etti. 
     Aktaş'ın durumu bildirmesi üzerine araştırma yapan polis ekipleri, işadamının hesabındaki paranın, internet yoluyla aynı bankada başka bir hesaba aktarıldığını belirledi. Polis ekipleri, yaptıkları operasyonla, Taksim'deki bankadan parayı çekmek isteyen Fuat Y'yi 31 suçüstü yakaladı. 
     Gözaltına alınan Fuat Y'nin ifadesinde, bir suçu olmadığını savunarak, olayı, çalıştığı barda tanıştığı bir kişinin yaptığını öne sürdüğü öğrenildi. 
     
</TEXT>
</DOC>
