<DOC>
<DOCNO> 309101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/25/yazar/asik.html </URL>
<DATE> 2005/01/25/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Uçmayan halı 
</HEADLINE>
<TEXT>


Başbakan'ın eşi Emine Erdoğan, Moskova'da Türk Ticaret Merkezi'ndeki Büşra halı mağazasında bir ipek halı beğeniyor. Satın almak istiyor. Mağaza sahibi bunun üzerine biraz da nezaket ve mecburiyetten halıyı Başbakan'ın eşine hediye ediyor. 
Başbakan, Moskova'da hediye edilen kolye ve broşu iade ederken, 1500 dolar değerinde olduğu bildirilen ipek halı, Başbakanlık demirbaşına kaydediliyor. 
Zihinlerde ister istemez kimi sorular uyanıyor... 
Yabancı devlet temsilcilerince armağan edilen hediyeler, Başbakanlık demirbaşına kaydedilir. Zira bu hediyeler, Başbakan'ın temsil ettiği makama verilmiştir. Resmi değeri vardır. Bir Türk halı satıcısının, Başbakan'ın eşine armağan ettiği halının, Başbakanlık demirbaşında işi nedir 
Başbakan'ın eşinin Başbakanlık adına hediye kabul etmeye yetkisi var mıdır 
Bundan sonra ne olacak Vatandaşlar Başbakan'ın eşine hediye verebilecek, o da bu hediyeleri Başbakanlık envanterine kaydetmek suretiyle kabul edecek mi 
Çok sakıncalı bir yol değil mi 
Yeri gelmişken bir merak Başbakan'a geçen yıl Güney Kore'de hediye edilen ve biri şu anda Emine Erdoğan tarafından kullanılmakta olan Hyundai marka 2 limuzin Başbakanlık envanterine kaydedildi mi 
Başbakanlık çok önemli bir kurum. Siyaset ve demokrasinin sağlığı için bu kurumun üzerine konan tozu bile sorgulamak zorundayız... 

Bülent Ecevit, CHP'lilere "CHP bitti, bize gelin" diye çağrı yapmış 
Ölümden sonra hayatın olduğunu kanıtlamaya çalışıyor... 
Arif Ayhan 

Türkler ve kurban Stephane Yerasimos'un "Türkler" adlı kitabında gözümüze ilişti. Bizanslı tarihçi Theophyclactos, 6'ncı yüzyılda diyor ki 
"Türkler, alışılmadık biçimde ateşi kutsar, hava ve suya saygı gösterir, toprağa övgüler sunarlar. Fakat sadece ve sadece yeri ve göğü yarattığına inandıkları, Tanrı adını verdiklerine secde ederler. Onun için atlar ve koyunlar kurban ederler..." 
Yani... İslamiyet'ten önce de kurban kesermişiz... Ve h l şu işi adabıyla kıvıramıyoruz. 

Mumcu'yu anarken Uğur Mumcu'yu, katlinin 12'nci yılında bir kez daha andık. Bunca yıl sonra ne tetiği çekenler kesinlikle belli, ne tetiğin arkasındaki teşkilat... Cinayeti aydınlatmamak adeta devlet politikasıdır. Uğur Mumcu'yu öldürenler, biraz da yaşayan gazetecilere "Uğur Mumcu gibi gazetecilik yapmamaları için" gözdağı olsun diye bulunmuyor... 
Ama Uğur Mumcu, yıllar önce yazdıklarıyla gelişmeleri izliyor... Örneğin yaşadığımız günleri onun "Tarikat Ticaret Siyaset" başlıklı yazılarında bulabilirsiniz... 

Kurbaniye Medya, bu bayram kurban görüntülerine biraz da Avrupalı gözüyle baktı... 
Ve kanlı manzarayı "AB'ye bu halimizle mi gireceğiz " sorusuna taşıdı. 
İyi de... Yalnızca Kurban Bayramı karnemiz mi faul 
Sanki diğer alanlarda çok mu Avrupalıyız 
Şu trafiğe bakınız örneğin. Dört günde yollarda 82 kişi birbirini öldürdü. 
Siyasi terbiyemiz mi Avrupalı Eğitim düzeyi, bilime verdiğimiz önem, vergi adaleti, televizyon yayınları, kadın hakları, kadın erkek ilişkileri... 
Hangi alanda Avrupalıyız 
Paranın yarattığı kişilik çatlaması, parasızlığın yarattığı altüst oluşla harmanlanınca ortaya saygısız, sevgisiz, seviyesiz bir toplum düzeni çıkıyor. 
Çağdaş yaşamın kapsama alanı dışındaydık. Daha da dışına kayıyoruz. 
Acaba rotayı çağa doğru kırmak mümkün mü 
Olabilir mi 
Çağdaş kültürü ve bilimi bir yana bırakıp, tarikat kültürünü hayata egemen kılmaya çalışan bir zihniyetle çağa yetişmeye olanak var mı 

ABD ve İngiltere, Irak'tan çıkış yolu arıyormuş. 
Yardımcı olalım "Kuzeye doğru yürüyüp sola dönün. Orada İncirlik Üssü var..." 
Haldun Ertem 

Eskiden Müslüman mahallesinde salyangoz satarlardı şimdi ılımlı İslam satıyorlar... 
Akif Kökçe 



</TEXT>
</DOC>
