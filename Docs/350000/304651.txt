<DOC>
<DOCNO> 304651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/08/son/soneko06.html </URL>
<DATE> 2005/01/08/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Kurbanlıklar cep yakıyor... 
</HEADLINE>
<TEXT>

     Konya'nın Tuzlukçu İlçesi'nde açılan hayvan pazarında, kurbanlık koyunlar 250-300 Yeni Türk Lirası YTL arasında satılıyor. 
     AA muhabirinin edindiği bilgiye göre, Kurban Bayramı nedeniyle vatandaşlar kurbanlıklarını almak için bugünden harekete geçti. 
     Kurbanlık alışverişini son güne bırakmak istemeyen vatandaşlar, kurulan hayvan pazarlarına gittiklerinde yüksek fiyatlarla karşılaşınca, elleri boş olarak evlerine geri dönüyor. 
     Tuzlukçu'da kurulan hayvan pazarında kurbanlık koyunların 250-300 YTL arasında satışa sunulması ve büyükbaş hayvanların fiyatının ise 1500 YTL'den başlaması vatandaşların tepkisini çekiyor. 
     Pazarda kendi yetiştirdiği koyunları satan Ekrem Dağlı, geçen yıla göre fiyatların yüksek olduğunu ancak hayvan yetiştiriciliğinde maliyetlerin de yıl boyunca arttığını söyledi. 
     250 YTL'den sattıkları bir koyunun bile kendilerine çok az kazandırdığını ifade eden Dağlı, ''Sürekli artan maliyetlerimiz yüzünden biz de zorunlu olarak fiyatları yükseltiyoruz. Bugün normalde bir koyunun 300 YTL'nin altında satılmaması gerekiyor'' dedi. 
     
</TEXT>
</DOC>
