<DOC>
<DOCNO> 303968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/06/son/sondun24.html </URL>
<DATE> 2005/01/06/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Ormandan çıkagelen ilkel Jarawa kabilesi Hayattayız .. 
</HEADLINE>
<TEXT>

     Güney Asya'da deprem ve bunu izleyen tsunami felaketinden bu yana bir ilkel kabile, üyelerinin hayatta olduğunu bildirmek için ilk kez doğal yaşam ortamları ormandan dışarı çıktı. 
     İlkel Jarawa kabilesinin yalnızca edep yerlerini kapatmış ve muskalı 7 yerlisi, çıkageldikleri ormandan hükümet ve polis yetkilileriyle görüştü. 
     Yerliler, yetkililere, 250 kişilik kabilenin felaketten kurtulduğunu bildirdi. 
     Bir tercüman aracılığıyla elindeki okuyla açıklama yapan yerli Ashu da, ''Felakette sağ kaldık. Balughat'taki Andaman adası ormandaydık'' dedi. 
     Tahminlere göre, Jarawa, Büyük Andamanesi, Onges, Sentinelese ve Shompens ilkel kabilerinin 400 ila 1000 üyesi hayatta bulunuyor. 
     Bazı antropolojik DNA araştırmaları, bu kabilelerin soylarının 70 bin yıl öncesine dayandığını gösteriyor. Antropologlar, Afrika'da ortaya çıkan bu kabilelerin, Endonezya yoluyla Hindistan'a göç ettiğini belirtiyor. 
     
</TEXT>
</DOC>
