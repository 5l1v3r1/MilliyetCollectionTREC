<DOC>
<DOCNO> 340883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/09/son/soneko03.html </URL>
<DATE> 2005/05/09/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Faizin gözü Merkez Bankası'nda 
</HEADLINE>
<TEXT>

     Geçen yıl aralık ayından bu yana aralıksız olarak her ay faiz indirimine giden Merkez Bankası yeni faiz kararını salı günü açıklayacak. Reel faizlerin yüksekliği nedeniyle üzerinde faiz indirme baskısı bulunan Merkez Bankası, gecelik faizleri indirerek reel faizleri henüz mümkün olmadığını savunuyor. ABD’nin faiz artırımları Merkez Bankası’ndan bu ay yeni bir faiz inmdirimi beklentilerini zayıflattı. 
     Merkez Bankası Para Politikası Kurulu’nun PPK , bu yılın başından itibaren başlattığı düzenli toplantılarının 5’incisi bugün yapılıyor. Banka, toplantıda yapılan 
     değerlendirmeleri de dikkate alarak kısa vadeli faiz oranlarıyla ilgili olarak aldığı kararı yarın sabah saat 9.00’da piyasaların açıldığı saatte açıklayacak. Bu açıklamadan sonra da bir anlamda faizle ilgili olarak alınan kararın gerekçesini de oluşturan Enflasyon ve Görünüm raporu yayımlanacak. Merkez Bankası, çeşitli açıklamalarında faiz oranlarını enflasyon hedefi ve tahminlerine uygun olarak artırabileceğini, azaltabileceğini ya da değiştiremeyeceğini vurguluyor. ABD’nin faiz artırımlarının arkasından, fon çıkışı yaşayabilecek konumdaki Türkiye benzeri bazı ülkelerin faiz artırması Merkez Bankası’ndan bu ay da yeni bir faiz indirimi beklentilerini zayıflattı. Faizlerle ilgili politikasını daha çok enflasyon beklentileriyle ilişkilendirerek belirlediğini açıklayan Merkez Bankası, aralıksız faiz indirimi yaptığı son beş ayda, gecelik ve bir haftalık borçlanma faizlerinde toplam 5 puanlık indirim yapmıştı. Geçen yıl 9 Eylül’de yüzde 20 olarak belirlenen gecelik faiz oranı 20 Aralık’ta yapılan 2 puanlık indirimle yüzde 18’e, ocakta 1 puanlık indirimle yüzde 17’ye, şubatta 0.5 puanlık indirimle yüzde 16.5’e, martta 0.5 puanlık indirimle yüzde 15.5’e, nisanda da 15’e indirmişti. Faiz indirimi kararını gelecek döneme ilişkin enflasyon beklentilerine bakarak aldığını bildiren Merkez Bankası, şimdiye kadar genellikle yapısal reform sürecinin hızlandığı, IMF ile ilişkilerde somut adımların atıldığı, kamu açıklarını azaltabilecek ya da kamu gelirlerini artırabilecek kararların alındığı aylarda, bu gelişmelerin enflasyon beklentileri üzrindeki olumlu yansımalarını da dikkate alarak faiz indirimine gitmişti. Bu arda Merkez Bankası üzerinde reel faizlerin yüksekliği nedeniyle de bir faiz indirim baskısı bulunduğu belirtiliyor. Ancak Merkez Bankası bu tür baskılara, "henüz Türkiye’de Merkez Bankası faiz oranlarıyla faizler genel düzeyi arasında olması gereken paralel yöndeki ilişkinin gedirek güçlenmesine rağmen henüz istenilen ölçüde oluşturulmadığını" ileri sürerek karşı çıkıylor. Banka, "mevcut konjonktürde Merkez Bankası faiz oranlarını düşürerek faizler genel düzeyini ve reel faiz oranlarını kalıcı olarak düşürmenin mümktün olmadığını" savunuyor. Gerçekten de Merkez Bankası’nın gecelik faiz oranlarında 5 puanlık indirim yaptığı son beş aylık dönemde, Hazine’nin iç borçlanmalarına ilişkin beklenen reel faiz oranında önemli bir dalfalanma yaşanmadı. Geçen yıl kasımda yüzde 12.7 olan beklenen reelf aiz oranı faiz indirimi yapılan aralık ayında yüzde 13.2’ye, ocak ayında yüzde 13.37e yükseldi. Şubatta yüzde 9.3’e gerileyen beklenen reel faiz yine faiz indirimlerine rağmen martta yüzde 10.3, nisanda yüzde 10.2 olarak gerçekleşti. 
     
</TEXT>
</DOC>
