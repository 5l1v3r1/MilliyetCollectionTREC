<DOC>
<DOCNO> 317123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/21/yasam/yas08.html </URL>
<DATE> 2005/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Turizm Oscarları veriliyor 
</HEADLINE>
<TEXT>


Odunpazarı evleri, Kurukahveci Mehmet Efendi, İznik Çinisi... 'Turizmin en iyileri' belirlendi 

Serhat Oğuz 

Turist Rehberleri Birliği'nin TUREB Dünya Rehberler Günü'nde vereceği 'turizmin en iyileri' ödüllerini kazananlar belli oldu. Ödüller bugün Ankara'da düzenlenen törenle sahiplerine verilecek. 
Bini aşkın turist rehberinin internet aracılığıyla katıldığı oylamada, çevresel ve kültürel koruma, konukseverlik, otantik ürün, yerel etkinlik, otantik mutfak gibi değerlendirmeler dikkate alındı. 

Çiniler ödüllendi 
Değerlendirmede "turizm gazeteciliği" dalında Ersin Kalkan, "en iyi web sitesi" dalında www.discoverturkey.com, "en iyi süreli yayın" dalında The Gate dergisi, "otantik ürün" dalında İznik Çini Vakfı ve İznik çinileri, "konukseverlik" dalında ise Konya'daki Baran Tesisleri'ni işleten Fikret Baran ödüle layık görüldü. Diğer ödüller ve gerekçeleri şöyle 

İşte kazananlar 
Eskişehir Odunpazarı Evleri Çevresel Koruma Eskişehir Büyükşehir Belediyesi, kentin ilk yerleşim alanı olan Odunpazarı Bölgesi'nde tarihi evlerin bir bölümünü geleneksel dokuyu koruyarak yeniden inşa etti. Yüzde 80'i tamamlanan projeyle yıllardır ihmal edilen ve harabe görünümü sergileyen tarihi Odunpazarı semti kentin gözbebeklerinden biri haline geldi. Perge'de Bir Sütun da Sen Dik Kampanyası Kültürel Koruma Kültür Bilincini Geliştirme Vakfı'nın Türkiye'nin en önemli antik yerlerinden Perge ören yeri için başlattığı kampanyanın amacı, kazıya olabildiğince çok kişinin desteğini sağlamak. Kurukahveci Mehmet Efendi Otantik Mutfak Türk kahvesi, turistik turların vazgeçilmez içeceklerinden birisi. Karaburun Kadınları Agro-turizm Etkinlikleri Yerel Etkinlik İzmir Karaburun'da Türkiye-Yunanistan Kadın Barış Girişimi tarafından yürütülen "agro turizm" projesi, 2004'te ilk konuklarını ağırladı. Karaburunlu kadınlar, hem farklı tarzda tatil yapmak isteyenlere hizmet veriyor, hem de kendilerine ve köylerine yeni gelir kaynakları sağlıyorlar. 


</TEXT>
</DOC>
