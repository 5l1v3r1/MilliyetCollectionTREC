<DOC>
<DOCNO> 328879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/31/son/sondun51.html </URL>
<DATE> 2005/03/31/ </DATE>
<TIME> 21.09 </TIME>
<AUTHOR>  </AUTHOR>
<HEADLINE>
Zimbabve'de 2 İngiliz gazeteci tutuklandı 
</HEADLINE>
<TEXT>

     Zimbabve'de izinsiz olarak seçimleri izlemeye geldikleri gerekçesiyle iki İngiliz gazeteci tutuklandı. 
     Polis yetkilisi Wayne Bvudzijena, Sunday Telegraph gazetesinden 27 yaşındaki Toby John Harden ile 46 yaşındaki Julian Paul Simmonds'un izinleri olmadığı halde, parlamento seçimlerine katılacak muhalif bir adayla seyahat ettikleri sırada, bugün öğleden sonra tutuklandığını söyledi. 
     Zimbabveli yetkililer, gazetecilerin para ya da iki yıla kadar hapis cezasına çarptırılabileceğini belirtti. 
     Zimbabve Devlet Başkanı Robert Mugabe'nin hükümeti, yabancı gazetecilerin uzun süre ülkede çalışmasını engelleyen yasalar çıkartıyor. Zimbabve'deki tüm gazeteciler ve medya büroları, üyeleri devlet tarafından atanan medya ve istihbarat komisyonundan çalışma izni almak zorunda. 
     
</TEXT>
</DOC>
