<DOC>
<DOCNO> 309318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/25/son/sontur49.html </URL>
<DATE> 2005/01/25/ </DATE>
<TIME> 22.59 </TIME>
<AUTHOR>  </AUTHOR>
<HEADLINE>
Hakkari'de üst üste depremler 
</HEADLINE>
<TEXT>

     Merkez üssü Hakkari olan 5.5 büyüklüğündeki deprem, Hakkari ve Van'da paniğe yol açtı. 
     Boğaziçi Üniversitesi Kandilli Rasathanesi ve Deprem Araştırma Enstitüsünden alınan bilgiye göre, saat 18.44'te merkez üssü Hakkari olan 5.5 büyüklüğünde üçüncü bir sarsıntı meydana geldi. 
     Saat 17.24'te merkez üssü Hakkari olan 4.8 büyüklüğünde, ardından saat 18.32'de ise 4.4'lük bir deprem daha yaşandı. 
     Deprem, Hakkari ve ilçeleri ile Van merkez ve ilçelerinde hissedildi. 
     Hakkari'de vatandaşların panik halinde sokaklara çıktığı, güvenlik güçlerinin vatandaşları açık alanlara gitmeleri yönünde uyardıkları bildirildi. 
     Bu arada, deprem nedeniyle Hakkari Devlet Hastanesi'nin duvarlarında çatlaklar oluştu. 
     Van'ın Başkale ilçesi Kaymakamı Aslan Yurt, vatandaşların panik halinde sokağa çıktığını, dışarıda beklediklerini ifade ederek, ilk belirlemelere göre can ve mal kaybının olmadığını bildirdi. 
     Hakkari'de saat 17.24'ten 4.8, 18.32'de 4.4, 18.44'te 5.5 büyüklüğünde olmak üzere 3 deprem meydana geldi. 
     

     
</TEXT>
</DOC>
