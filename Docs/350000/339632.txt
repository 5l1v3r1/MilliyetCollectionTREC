<DOC>
<DOCNO> 339632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/04/son/sonspo43.html </URL>
<DATE> 2005/05/04/ </DATE>
<TIME> 20.35 </TIME>
<AUTHOR>  </AUTHOR>
<HEADLINE>
Altın Ok Grand Prix Turnuvası Antalya'da başladı... 
</HEADLINE>
<TEXT>

     Antalya Yüzüncü Yıl Okçuluk Tesisleri’nde gerçekleştirilen ve 36 ülkeden 272 sporcunun katıldığı turnuvanın ilk gününde, makaralı ve olimpik yay kategorilerinde bayanlarda ve erkeklerde sıralama atışları yapıldı. 
     Olimpik yay bayanlarda Hindistan’dan Dola Banerjee, 1287 puanla birinci oldu. Olimpik yay erkeklerde ise Hollanda’dan Wietse Van Alten, 1291 puanla ilk sırayı aldı. 
     Erkekler makaralı yayda Norveç’ten Morten Böe 1370 puanla, bayanlarda da Finlandiyalı Sirkka Sokka-Matikainen 1300 puanla birinciliği elde ettiler. 
     BAYANLARDAN BAŞARILI ATIŞLAR 
     Olimpik yayda başarılı atışlar yapan Türk bayan sporculardan 5’i ilk 20’ye girdi. 
     Sıralama atışlarında Derya Sarıaltın 5’inci, Merve Çakır 13’üncü, Zekiye Keskin Şatır 14’üncü, Damla Günay 15’inci ve Begül Lokluoğlu 20’inci sıraya yerleştiler. 
     Erkeklerde ise Cevdet Demiral 38’inci, Tunç Küçükkayalar 42’inci, Tayfun Kolay da 43’üncü oldu. 
     Okçuluk Federasyonu Asbaşkanı Kenan Eratalay, A.A. muhabirine yaptığı açıklamada, Türk bayan okçuların sıralama atışlarında önemli başarılar elde ettiğini belirtti. Eratalay, erkek sporcuların ise tutuk kaldığını kaydetti. 
     Turnuvada yarın eleme atışları yapılacak. Yarınki atışlarda ilk 4 sıraya girenler, cuma günü madalya maçlarına çıkacaklar. 
     
</TEXT>
</DOC>
