<DOC>
<DOCNO> 332740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/son/sonyas10.html </URL>
<DATE> 2005/04/12/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Alman turistler yine ilk sırada... 
</HEADLINE>
<TEXT>

     Antalya'ya bu yılın ilk üç ayında gelen turistler arasında ilk sırayı, Almanlar aldı. Almanları, İsviçre ve Hollanda'dan gelen turistler izledi. 
     AA muhabirinin, Kültür ve Turizm İl Müdürlüğü'nden aldığı bilgiye göre, bu yılın üç aylık bölümünde Antalya'ya, başta AB ülkeleri olmak üzere 160 ülkeden 42 bin 618'i Türk, toplam 685 bin 359 turist geldi. 
     Antalya'ya gelen turistler arasında ilk sırayı yüzde 64.14 oranı ile Alman turistler, ikinci sırayı yüzde 5.78 oranıyla İsviçre'den gelen turistler, üçüncü sırayı ise yüzde 5.50 oranı ile Hollandalı gelen turistler aldı. 
     Yılın üç aylık bölümünde Antalya'ya, Suudi Arabistan'dan 18, Endonezya'dan 35, Japonya'dan 205, Litvanya'dan 212, Letonya'dan 218, Kanada'dan 291, Yunanistan ve Slovakya'dan 397'şer, Çek Cumhuriyeti'nden 488, Bosna Hersek'ten 524, Portekiz'den 599, Belarus'dan 734, Kazakistan'dan 878, Romanya'dan 961, Macaristan'dan bin 72, İran'dan bin 80, İspanya'dan bin 183, Slovenya'dan bin 192, ABD'den bin 209 turist geldi. 
     
</TEXT>
</DOC>
