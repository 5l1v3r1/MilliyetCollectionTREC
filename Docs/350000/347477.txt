<DOC>
<DOCNO> 347477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/31/son/soneko26.html </URL>
<DATE> 2005/05/31/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Ersin Özince Yabancıların sektöre ilgisini abartmamalıyız 
</HEADLINE>
<TEXT>

     Türkiye Bankalar Birliği Başkanı Ersin Özince, bankacılık sektörüne yabancı yatırımcı ilgisinin abartılmaması gerektiğini belirterek, ''Tabii ki potansiyel iyi. İstikrar sürdüğü sürece bu potansiyel gerçekleşecek'' dedi. 
     Özince, Türkiye Bankalar Birliği'nin 48. Genel Kurul Toplantısı'nın ardından gazetecilerin sorularını yanıtladı. 
     Bir gazetecinin, Bankacılık Yasa Tasarısı'na ilişkin sorusu üzerine Özince, mevcut taslakta da çok ağır cezalar olduğunu dile getirerek, ''Örneğin bir zimmet suçu veya örtülü kazanç gibi konular mevcut yasalara nazaran bankacılar için daha da ağırlaştırılabilir. Her mesleğin kendine göre hassasiyetleri var. Bankacılığın da uluslararası uygulamalarda olduğu gibi ödülünde de cezasında da bu yasanın makul alınmasını arzu ederim'' diye konuştu. 
     Özince, bir gazetecinin genel kurula katılımın önceki yıllara göre az olduğunu belirten konuşmasını hatırlatarak, ''Salon dolacak mı '' sorusu üzerine, ''Tabii dolacak. Genciz de ondan, genç olduğumuz için. Türkiye'de her alanda istikrarlı büyüme artacaktır. Bu sadece bankacılıkta değil... Mali sektör de çok büyüyecek'' dedi. 

     
</TEXT>
</DOC>
