<DOC>
<DOCNO> 322277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/09/son/sontur18.html </URL>
<DATE> 2005/03/09/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Cinayet işleyen uzman çavuşun rapor isteği reddedildi... 
</HEADLINE>
<TEXT>

     Kastamonu'da, kız meselesi nedeniyle tartıştığı kişiyi öldürdüğü iddia edilen uzman çavuşun, cezai ehliyetinin olup olmadığının belirlenmesi için Bakırköy Ruh ve Sinir Hastalıkları Hastanesi'ne gitme talebi reddedildi. 
     Kız meselesi yüzünden tartıştığı genci tüfekle öldürüp Germeçtepe Barajı'na attığı iddia edilen uzman çavuş ve kendisine yardım ettiği öne sürülen kişinin yargılanmasına devam edildi. 
     Kastamonu Ağır Ceza Mahkemesi'ndeki duruşmaya, olay sırasında Subaşı Jandarma Karakolu'nda Uzman Çavuş olan tutuklu sanık Mehmet Can ve o tarihte aynı karakolda vatani görevini yapan er Vahit Çakı katıldı. 
     Duruşmada, Mehmet Can'ın avukatı Osman Çelebi, müvekkilinin Bakırköy Ruh ve Sinir Hastalıkları Hastanesi'ne gönderilmesi talebini yineledi. Çelebi'nin talebi, mahkeme heyeti tarafından reddedildi. 
     Mahkeme Başkanı, Mehmet Can'ın daha önce Samsun Ruh Sağlığı ve Hastalıkları Hastanesi'nden gelen, cezai ehliyetinin bulunduğuna dair raporu okudu. 
     Mahkeme heyeti, dosyadaki eksiklerin tamamlanması için duruşmayı erteledi. 
     
     OLAY 

     Kastamonu Subaşı Karakolu'nda görevli Uzman Çavuş Mehmet Can 25 , 10 Haziran'da meslek yüksekokulunda öğrenim gören kız arkadaşı N.Ö'yü rahatsız ettiği gerekçesiyle Özkan Buturoğlu'nu 21 Daday yoluna götürmüş ve kalaşnikof tüfekle öldürmüştü. Uzman Çavuş Can, daha sonra ayağına taş bağladığı cesedi, Germeçtepe Barajı'na atmıştı. Mehmet Can ve kendisine yardım ettiği öne sürülen er Vahit Çakı, çıkarıldığı mahkemece tutuklanmıştı. 
     
</TEXT>
</DOC>
