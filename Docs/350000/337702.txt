<DOC>
<DOCNO> 337702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/son/sondun26.html </URL>
<DATE> 2005/04/28/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
İnsan Hakları İzleme Örgütü Türkiye'de işkence yaygın 
</HEADLINE>
<TEXT>

     Dünyanın önde gelen insan hakları kuruluşlarından İnsan Hakları İzleme Örgütü Human Rights Watch , Türkiye’de işkencenin yaygın olmaya devam ettiğini bildirdi. 
     Merkezi New York’ta bulunan HRW, 2004 ve 2005’de yapılan araştırmalar sonucunda aralarında Türkiye, İran, Irak, İsrail ve Rusya’nın da bulunduğu 16 ülkedeki işkence uygulamalarına ilişkin bir değerlendirme yayınladı. 
     Türkiye’de işkencenin yaygın olmaya devam ettiğini belirten HRW, "Hükümetin işkence konusunda ’sıfır tolerans’ ilan etmesi ve son beş yılda işkencenin sıklığını ve ciddiyetini önemli ölçüde azaltan reformlar yapılmasına karşın bazı bölgelerde polis ve jandarmanın yeni koruma önlemlerini gözardı ettiği için kötü muameler devam ediyor" değerlendirmesini yaptı. 
     HRW, resmi ve hükümet dışı kuruluşlara kayda değer sayıda işkence iddiasının ulaştığı belirtti. 
     
</TEXT>
</DOC>
