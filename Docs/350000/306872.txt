<DOC>
<DOCNO> 306872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/16/magazin/mag01.html </URL>
<DATE> 2005/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Komutanlar da hababam güldü 
</HEADLINE>
<TEXT>


'Hababam Sınıfı Askerde'nin galasına katılan komutanlar, filmin hemen her sahnesinde gülüp oyuncuları tebrik etti 

MAGAZİN SERVİSİ 

Hababam Sınıfı Askerde'nin oyuncuları Halit Akçatepe ile Şafak Sezer, filmin Ankara'daki galasında komutanlardan gördükleri ilginin kendilerini gururlandırdığını söyledi. 
'Hababam' serisinin son filmi olan 'Hababam Sınıfı Askerde'nin Ankara'da önceki akşam gerçekleşen galasına Hava Kuvvetleri Komutanı Orgeneral Halil İbrahim Fırtına, Genelkurmay Plan ve Prensipler Başkanı Korgeneral Aydoğan Babaoğlu, bazı subaylar ve eşleri katıldı. Galayı komutanlarla birlikte oyunculardan Halit Akçatepe, Şafak Sezer, Melih Ekener, Peker Açıkalın da izledi. 

'Tek tek elimizi sıktılar' 
Akçatepe şunları söyledi "Gösterime gelen paşalar filmi çok beğendi. Filmi seyrederken paşalara da dikkat ettik. Filmin her yerinde güldüler. Gülmedikleri sahne yok gibiydi. Oyuncu olarak hepimizi beğendiler. Çok güzel bir gece yaşadık. Filmden sonra da hepimizin elini tek tek sıktılar." 
Şafak Sezer de "Filmden sonra Halil İbrahim Fırtına, 'Bana çok güzel bir gece yaşattınız' deyip bizi tebrik etti. Hepimiz gururlandık. Bizim için de çok hoş bir gösterim oldu" dedi. 



</TEXT>
</DOC>
