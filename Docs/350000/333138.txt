<DOC>
<DOCNO> 333138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/14/dunya/dun01.html </URL>
<DATE> 2005/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Dış politikamız ile çelişemeyiz 
</HEADLINE>
<TEXT>


ANKARA Milliyet 


Geçen hafta yaptığı açıklamalarla kamuoyunda "Casus Belli" tartışması başlatan TBMM Başkanı Bülent Arınç, "Türkiye'nin geleceğinde menfaat gördüğümüz dış politikamız ile çelişir bir tavrımız olamaz" dedi. 
Lüksemburg gezisinden dönen Arınç, dün Esenboğa Havalimanı'nda bir soru üzerine şöyle konuştu "Yunanistan 12 milde ısrar ederse, biz buna kesinlikle karşı çıkmalıyız. Ulusal dış politikamızda sapma söz konusu değildir." 

To Vima açıklaması 
Dışişleri Bakanlığı Sözcüsü Namık Tan, dünkü haftalık basın toplantısında, Bakan Abdullah Gül'ün Yunan To Vima gazetesine yaptığı açıklamanın yanlış anlaşıldığını kaydetti. Tan, şunları söyledi "Bakanımız muhabirin, 'TBMM Başkanı'nın Casus Belli ile ilgili açıklamaları zihinleri karıştırmıştır. Tam olarak ne oluyor Bir itirazınız var mı buna ' şeklindeki sorusunu şöyle yanıtlamıştır 'Yunanistan ile Türkiye arasında bir karşılıklı anlayış mevcuttur ve bunun devam etmesi gerektiğini düşünüyoruz." 


</TEXT>
</DOC>
