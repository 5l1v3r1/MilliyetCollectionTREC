<DOC>
<DOCNO> 343404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/17/son/sontur09.html </URL>
<DATE> 2005/05/17/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Okul kaçamağı facia getirdi 
</HEADLINE>
<TEXT>

     Bursa'nın Mudanya ilçesine bağlı Ülküköy'de, serinlemek için okuldan kaçarak gölete giden 3 çocuktan 2'si boğularak öldü. 
     Ülküköy İlköğretim Okulu 4. sınıf öğrencileri Abdurrahman Can 10 , Halit Kaya 10 ve Volkan Kazancı 10 derslerinin boş olmasını fırsat bilerek köydeki gölete gitti. Abdurrahman Can ve Halit Kaya serinlemek için gölete girerken, Volkan Kazancı çevrede dolaşmaya başladı. Göletin derinleştiği bölgede arkadaşlarının çırpınmaya başladığını fark eden Kazancı, arkadaşlarını kurtarmak için suya atladı. 
     Çığlıkları duyarak gölete gelen vatandaşlar tarafından kıyıya çıkarılarak Mudanya Devlet Hastanesi'ne kaldırılan çocuklardan Can ve Kaya'nın öldükleri tespit edildi. Volkan Kazancı ise burada yapılan ilk müdahalenin ardından Uludağ Üniversitesi UÜ Tıp Fakültesi Hastanesi'ne sevk edildi. Çorum'un Uğurludağ ilçesinde, gölete düşen yeğenini kurtarmak isteyen İbrahim Palas da 21 yeğeni Ferdi Akburu'yla 8 birlikte boğuldu. 
     
</TEXT>
</DOC>
