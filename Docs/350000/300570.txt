<DOC>
<DOCNO> 300570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/24/son/soneko42.html </URL>
<DATE> 2004/12/24/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Erdoğan 2005 yılı için 42 bin kadro alımı yapacağız 
</HEADLINE>
<TEXT>

     Başbakan Recep Tayyip Erdoğan, ''2005 yılı için 42 bin kadro alımı yapıyoruz. Bunun yüzde 50'si eğitime, ikinci derecede sağlık, üçüncü derecede emniyet, dördüncü derecede adalet. Bunlar personeli taksim edecek'' dedi. 
     Başbakan Erdoğan, TÜSİAD YİK Toplantısı'nda yaptığı konuşmada, işsiz üniversite mezunlarının eğitimde istihdam edilmesi anlaşının söz konusu olduğunu vurguladı. 
     Açılacak kadrolara ilişkin ''daha fazla olamaz mı şüphesiz olabilir'' diyen Başbakan, ancak tahsis yaparken personel harcamalarında bir asgari-azami limit söz konusu olduğunu, bunun dışına çıkmanın mümkün olmadığını söyledi. Erdoğan, şöyle konuştu 
     ''Bunları belirlerken hassiyetler var, siz de en az benim kadar biliyorsunuz. İç ve dış hassasiyetler var. Mali disiplini bozamazsın, ekonomik programdan taviz veremezsiniz, taviz verince de olabilecek sıkıntılar var. Yoksa ucu açık bir durum söz konusu olsa...O zaman tabii ki şu anda öğretmen açığı çok. Bunu kapatalım deriz. Ne yaparız Üniversite mezunu gençlere 6 aylık bir süre için pedagojik eğitim verir, istihdam ederiz fakat bu bizim personel harcamamıza yönelik olarak bir karar değil. Geçen yıl 36 bin personel kadroya alındı. Şimdi 42 bin kadro var, şartları biraz daha zorlayarak öğretim üyelerine yönelik kadro olabilir.'' Erdoğan, özel sektörün de eğitime yönelik yatırımları bulunduğunu hatırlatırken, eğitim alanında geçmişte yapılmış ciddi yanlışlıklar bulunduğunu, bazı illerde okul fazlası olduğunu belirterek, ''çünkü niye O ilden bakan çıkmış, okulu yapmış şimdi ihtiyaç fazlası diyorlar. Ne yapalım, diyoruz ki şu bakanlığa devredin Kültür Bakanı olmuş, filanca ilde, bırakın ilin merkezine bir kültür merkezi yapmak, ilçelere yapmış. Bir defa yatırım reel olacak, rantabl olan bir arazi olacak, arazinin rantabilitesi var mı yok mu Bunu aramak yok. Bu anlayışla bunlar yapıldığı için şimdi bunların bedeli ödeniyor'' diye konuştu. 
     
     ''ENFLASYON VE BÜYÜMEDE HEDEFLER AŞILDI'' 
     Enflasyon ve büyümede hedeflerin aşıldığına işaret eden Erdoğan, borç stokunda ise azaltma noktasına gelinmediğini, ancak aykırı bir artışın da söz konusu olmadığını kaydetti. 
     Bazı çevrelerin bu gelişmeyi TL'nin değerlenmesine bağladığını anlatan Başbakan, ancak hiç kimsenin iktidara geldiklerinde yüzde 69 olan nominal faizlerin yüzde 21'e indiğini konuşmadığını kaydetti. 
     Erdoğan, ''iç borçlanmada parayı ucuza satın alır hale geldik. Göreve geldiğimizde nominal faizler yüzde 69 idi şimdi yüzde 21. Daha iyi olması gerekir, bu gidişatı sekteye uğratmaya dönük girişimlere ortak bir tepki ve tavır göstermeliyiz'' dedi. 
     Gelecek dönem Türkiye'ye önemli ölçüde dış sermaye gireceğini tahmin ettiklerini belirten Erdoğan, ''6 Ekim itibarıyla yerli, Ekim sonu itibirayla da doğrudan yabancı sermayenin toplam yatırımı 20 milyar dolara ulaşmaktadır'' diye konuştu. 
     
     SÜRPRİZ YENİ REFORM PAKETİ 
     Erdoğan, bir vergi paketi açıkladıklarını hatırlatırken, şunları kaydetti 
     ''Biz yılın ortasında yeni bir reform paketi ilan edebiliriz. Bazı aykırı ifadelerim olabiliyor. Bu bazı çevreleri rahatsız ediyor, mesela bir sürpriz noktasında. Sürpriz kalem çıkacağı söylemimde efendim bizim bütçe dilimizde böyle bir şey yok, bu ifade yer alamaz diyorlar. Almalı. Yolsuzluk, hortum sebebi ile ümidimizin kesildiği kaynaklar var mı bütçe de yok. Bu gelirse ne olacak Bu sürpriz değil mi kitabın arasında ne yazıyorsa o. Bunun dışına asla çıkmayacaksınız çıkacaksınız. Onun için tüccar siyaset diyoruz. Siyaset literatüründe bu yok diyorlar bu da girsin.'' 
     
     KONUT VE DUBLE YOL YATIRIMLARI 
     Bu yıl temelini attıkları konut sayısının 82 bine ulaştığını vurgulayan Başbakan, bu konuda ciddi adımlar attıklarını, dar gelirli, orta tabaka, orta tabaka üstü kesimlere yönelik 45, 90, 120 metrekarelik konutlar ürettiklerini belirterek, ''çünkü affedersiniz insanın bile yaşayamayacağı yerde Türk insanı yaşamasın'' dedi. 
     Erdoğan, kademeli olarak büyüttükleri duble yolun da 5 bin kilometreye ulaştığını vurgularken, cumhuriyet tarihine bakıldığında şu anda yaptıkları ile bunların birbirine yaklaştığını söyledi. 
     Duble yolların kalitesinin kademeli olarak artırılacağını ifade eden Erdoğan, bu yıl sonunda bunların aşınma asfaltlarının da atılarak standardın yakalanacağını kaydetti. 
     Erdoğan, ''duble yollar değil de üç şerit gidiş-geliş, dört şerit gidiş-geliş yollar olsun isterdik ama temel yanlış atıldığı için, önümüze ciddi bir kamulaştırma çıktığı için, şimdilik bu adımları atamıyoruz. İnşallah bu adımlar atılacaktır'' diye konuştu. 
     
     ÜLKE İÇİN GÜÇBİRLİĞİ 
     Erdoğan bu arada, TÜSİAD'ın çatısı altında ortaya konan uzun vadeli, objektif ve yetkin perspektiflerden hükümet olarak her zaman yararlanma kararlılığı içerisinde olduklarını söyledi. 
     Erdoğan, ''biliyoruz ki Türkiye'yi hedeflerine ulaştırmak için, bu ülkenin bütün dinamiklerinin, aynı rota içinde güç birliği yapması şarttır. Geçen iki yıl bunun ne kadar önemli ve doğru bir tespit olduğunu hepimize açıkça göstermiştir. Bizler hükümet olarak bu ülkenin yönetiminden sorumluyuz. Şunu yaptık, bunu yapmadık diyemeyiz. ancak sizler de binlerce insanımızı istihdam eden kendi üretim ülkelerini yönetiyorsunuz ve sizin sorumluluğunuz da bizim sorumluluğumuzla aynıdır. Beraberce gayret göstererek başarıyı yakalayacağız. İnşallah tüm bu gayretlerle Türkiye geleceğin parlayan yıldızı olacaktır.'' Erdoğan, 17 Aralık tarihinin Türkiye'nin daha planlı sağlam, ileri görüşlü bir yönetim anlayışına sahip olmasını zorunlu hale getirdiğini belirtirken, ''hiç şüpheniz olmasın, görüş mesafesini geliştirecek çok yönlü tedbirler en kısa zamanda alınacaktır. Aynı ihtiyacın özel sektör için de geçerli olduğu ortadadır. Zaten sizler de bu ihtiyacın fazlası ile farkındasınız. Bu konuda ilgili bütün tarafların görüşlerinden yararlanmak sureti ile bir yol haritası çıkarmak, uzun vadeli düşünmek, vizyon sahibi olmak, geleceği planlamak konularında çağın gerektirdiği aşamaları gerçekleştirmeliyiz. Türkiye'nin geleceğini planlamak konusunda önümüzdeki dönemde önemli adımlar atacağız'' şeklinde konuştu. 
     
     ''İSTİKRAR VE GÜVEN ORTAMI KORUNMALI'' 
     Erdoğan, yakalanan istikrar ve güven ortamının korunması, bu gidişatı sekteye uğratmaya dönük her türlü girişime ise ortak tepki ve tavır gösterilmesi gerektiğini kaydetti. 
     İç ve dış sermayenin yapacağı yeni yatırımlarla, istihdamı artırma yolunda önemli mesafeler alınacağını vurgulayan Erdoğan, ''ancak bu konuda bir milli starteji geliştirme ihtiyacında olduğumuzun farkındayız. Bu konuda gearekli çalışmalar da yürütülüyor'' dedi. 
     Erdoğan, 17 Aralık'ta alınan kararların Türkiye kamuoyundaki yansımasını göremeyenler, görmek istemeyenler ve görmemekte israr edenlerin, yaptıkları yanlıştan bir an önce geri dönmeleri ve rotalarını milletin çizgisine geri çevirmeleri isteğinde bulundu. 
     
     ''BÜTÜNLÜĞÜ BOZMAYALIM'' ÇAĞRISI 
     Erdoğan, Türkiye'de siyasetin kısır çekişmelerin üzerine bina edildiği dönemlerin artık geride kaldığını, ''bu millet neyin doğru, neyin yanlış olduğu bilinci içerisindedir'' dedi. 
     Erdoğan, ''Türkiye ne çektiyse bu ülkeyi herkesten fazla sevdiğini, bu milletin menfaatlerini herkesten fazla korumaya azmettiğini söyleyenlerden çekti'' şeklinde konuştu. 
     Erdoğan, 'bütünlüğü bozmayalım' çağrısında bulunurken, ''biz bu başarıyı nasıl sadece kendimize mal etmiyorsak, gelin sizler de AB yolunda atılmış bu tarihi adımın sevincini bizimle paylaşmaktan imtina etmeyin. Gelin bu uğurda cefayı yaşadığımız gibi, sefayı da birlikte elele, gönül gönüle yaşayalım. Gölge etmek yerine aydınlatmayı deneyin, deneyin ki bizler de fikirlerinizden istifade edelim. Türkiye'yi bir kere daha siyasetin kayıpçı kavgalarına kurban etmemekte kararlıyız''dedi. 
     
     DOKUNULMAZLIKLAR 
     Öte yandan dokunulmazlıklar konusuna da değinen Başbakan Erdoğan, şunları kaydetti 
     ''Bunların gündemde tutulması, siyasette dokunulmazlık.. Bu siyasette yozlaşma, siyaset kurumunun tamamen zayıf düşürülmesine yönelik atılan bir adımdır. Bu oyuna gelmeyiz. Bunun derinliklerinde çok anlamlı şeyler yatmaktadır. Partimizin programında açık ve net düşüncelerimiz var. Biz diyoruz ki istisnasız bütün kamu görevlilerini gelin dokunulmazlık zırhından çıkarın. 
     Onun için bir uzlaşma, uyum komisyonu kuralım. Bu çalışmayı yaptıralım. Bu ülkede kamu görevlilerinin bir kısmı dokunulmazlık zırhı içinde olsun, bir kısmı olmasın, onu beklemeyin. Bütün kamu görevlileri istisnasız olacak, dokunulmazlık zırhı nereye kadar, nasıl çıkacak, bunun çalışması yapılsın. Biz buna hazırız ancak bu siyasetçi olursa bunda olmayacağımızı söylüyoruz. Çünkü siyasetin yozlaşmasına müsaade etmeyiz, siyaseti basit bir hedefe kurban etmem.'' 
     
</TEXT>
</DOC>
