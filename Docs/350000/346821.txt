<DOC>
<DOCNO> 346821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/29/guncel/gun04.html </URL>
<DATE> 2005/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da yelken şöleni 
</HEADLINE>
<TEXT>


Milliyet Gökyüzünde - MURAT ÖZTÜRK 

'Shop Miles Bosphorus Cup' yelken yarışlarına İstanbul Boğazı'nda 4. kez ev sahipliği yaptı. Çırağan Sarayı açıklarından dün verilen startla başlayan yarışlara 4'ü yabancı toplam 55 tekne katıldı. 
Yarış nedeniyle, Boğaz trafiği transit gemi geçişlerine kapatıldı. Öğle saatlerinde 'İstanbul Yelken Açıyor ' sloganıyla başlayan yarışta reng renk yelkenliler, Bebek'e kadar gidip geriye dönerek dünkü bölümü tamamladılar. 
Dünya üzerinde ortasından deniz geçen tek şehirde düzenlenen uluslararası tek yarış olma özelliğine sahip yelken yarışları, bugün Caddebostan parkuruyla tamamlanacak. 
IRC sınıflarının genel birincisine verilen Shop Miles Bosphorus Cup Kupası'nı, geçen yılın birincisi Oğuzhan Too, bu yılın birincisine devredecek. 


</TEXT>
</DOC>
