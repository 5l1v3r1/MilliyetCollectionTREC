<DOC>
<DOCNO> 341702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/guncel/agun.html </URL>
<DATE> 2005/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ölmeseydi onu okutacaktık' 
</HEADLINE>
<TEXT>


Diyarbakır'da otobüs çarpması sonucu ölen 8 yaşındaki Meki Ayaz'ın ailesi, 'ailenin masraftan kurtulduğu' yönündeki bilirkişi raporlarına böyle tepki gösterdi. Raporda, küçük Meki'nin yaşaması halinde üniversite eğitimi almayacağı varsayılıyordu 


Diyarbakır Bismil'de 23 Nisan 2003'te otobüs çarpması sonucu ölen 8 yaşındaki Meki Ayaz'ın annesi Hayriye Ayaz, açtıkları tazminat davasında ailenin 39 - 43 milyar lira masraftan kurtulduğu yönündeki bilirkişi raporlarına tepki gösterdi. 

Kimse yerini tutamaz 
İlçeye bağlı Üçtepe köyünde oturan Ayaz 31 , bir anne olarak evladını kaybetmenin üzüntüsünü yaşadığını söyledi. Oğlunun ölümünden bu yana tarifsiz acılar çektiğini kaydeden Ayaz, şöyle konuştu 
"Raporda oğlum öldüğü için k rlı olduğumuz söyleniyor. Böyle düşünseydim, oğlumu dünyaya getirmezdim. Ben onu okutacaktım. Rapora anlam veremedim. İnsan olarak analık hakkımı istiyorum. Kazadan 4 - 5 ay sonra bir oğlum daha oldu. Ölen oğlumun adını yaşatmak için yeni doğan oğluma onun ismini verdim. Ama kimse ölen oğlumun yerini tutamaz." 

Profesör akrabamız var 
Baba Medeni Ayaz da raporun "İyi ki çocuğunuz ölmüş, k rlısınız" anlamına geldiğini ifade ederek, "Bizim Dicle Üniversitesi'nde profesör akrabamız var. Yan komşumuzun oğlu avukat olmuş. Ne demek oğlum adam olamaz Mahkemelerden sonuç çıkmazsa, Avrupa İnsan Hakları Mahkemesi'ne başvuracağız" dedi. Avukat Kenan Ceylan da temyizden sonuç alamamaları durumunda AİHM'ye gideceklerini ifade etti. 
Raporda, "Yörenin ve ailenin sosyal konumu gereği çocuğun üniversite eğitimi almayacağı" varsayımı yer alıyordu. 

2 bilirkişi, raporlarını savundu 

TÜRKER KARAPINAR Ankara 
MEKİ AYAZ'ın ailesinin açtığı tazminat davasında "aile ölümden kazançlı çıktığı için tazminata gerek olmadığı" yönünde rapor veren bilirkişi avukatlar Nurdane Kara ve Sema Güleç, raporu Yargıtay kriterlerine göre hazırladıklarını ve sonuna kadar arkasında olduklarını söyledi. Kara, raporun, Yargıtay'ın "destekten yoksun kalma tazminat tablosuna" dayanarak hazırlandığını belirtti. 
KARA, "Raporda, 'Kurtuldunuz' ifadesi geçmiyor. Ölen çocuk için bedel tayin edilmedi. Yasal yollara başvuracağım." dedi. Ankara 25. Asliye Hukuk Mahkemesi'nce bilirkişi tayin edilen Avukat Sema Güleç de, zarar hesabı yaptığını ifade etti, "Raporumda, 'Ayaz'ın ölmesiyle aile 42 milyar lira 42 bin YTL masraftan kurtuldu' ifadesi geçmiyor" diye konuştu. 


</TEXT>
</DOC>
