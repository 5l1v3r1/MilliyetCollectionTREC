<DOC>
<DOCNO> 335351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/21/ekonomi/eko02.html </URL>
<DATE> 2005/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Vergide her 100 liralık gelirin 46 lirası gizleniyor 
</HEADLINE>
<TEXT>


Denetimlerde, vergiye tabi her 100 liralık gelirin 46 lirasının gizlendiği, en büyük vergi kaçağının gelir ve kurumlar vergisinde olduğu belirlendi 

ANKARA ANKA 

Maliye Bakanlığı denetim birimlerinin incelemeleri geçen yıl vergilendirilmesi gereken her 100 liralık matrahın vergiye tabi gelir 46 lirasının gizlendiğini ortaya çıkardı. Gizlenen matrah, kriz yılı olan 2001 hariç son beş yılın en yüksek noktasına ulaştı. 
Gizlenen matrahın oranı esas alınarak yapılan hesaplamalar 90 katrilyon liralık vergi tahsilatı yapılan geçen yıl, yaklaşık 77 katrilyon liralık verginin kaçırılmış olabileceği sonucunu doğuruyor. 
Maliye, incelemelerin zaten kaçak kuşkusu olan mükellefler üzerinde yapılmış olması nedeniyle, toplam kaçak miktarının daha düşük olabileceğini tahmin ediyor. 
Denetim uzmanları geçen yıl toplam 153 bin 881 inceleme yaptılar. Mükellefler tarafından beyan edilen 22.1 katrilyon liralık matrah üzerinde inceleme yapan denetim birimleri, söz konusu mükelleflerin vergi matrahlarını 18.7 katrilyon lira eksik beyan ettiklerini belirledi. Denetim birimleri 2003 yılında ise 25.5 katrilyon liralık matrahı inceleyip 18.8 katrilyon lira farkı ortaya çıkarmışlardı. 

40 bin inceleme 
Miktar olarak en fazla kaçak gelir vergisi beyanında saptandı. İncelenen 39 bin 666 gelir vergisi mükellefinin beyan ettiği 2.4 katrilyon liralık matraha karşılık 6.5 katrilyon liralık matrahı gizlediği anlaşıldı. İncelenen 15 bin 796 kurumlar vergisi mükellefinin de beyan ettiği 3 katrilyonluk gelire karşılık 4.3 katrilyon liralık geliri gizlediği belirlendi. 
Saptanan her 100 lira için 46 liralık matrah farkının, incelenmeyen vergi mükellefleri için de geçerli olduğu varsayılırsa, 2004 yılında gizlenen matrahlar nedeniyle alınamayan vergi tutarının 76.6 katrilyon lira olabileceği hesaplanıyor. 

En büyük kaçak gelir vergisinde 2004 - milyar TL Vergi türü İncelenen matrah Bulunan fark Beyan edilen Her 100 lira için gizlenen Gelir Vergisi 2.423.137 6.527.744 27.1 72.9 Kurumlar Vergisi 2.952.907 4.345.800 40.5 59.5 KDV 15.209.915 4.086.168 78.8 21.2 Banka ve Sig.M.V. 96.637 105.176 47.9 52.1 Veraset ve İnt. V 17.221 2.465 87.5 12.5 Damga Vergisi 106.366 1.358.637 7.3 92.7 KDV iadesi 216.342 15.969 93.1 6.9 Geçici Vergi 69.455 163.908 29.8 70.2 Diğer 1.032.067 2.107.046 32.9 67.1 Toplam 22.124.052 18.712.916 45.2 45.8 

Büfeci, Adapazarı rekortmenler listesinde Adapazarı'nda büfe işletmeciliği yapan Osman Öztürk, yüksek gelir vergisi ödeyecek mükellefler sıralamasında 62. oldu. 99 bin 963 YTL gelir beyan ettiğini ve 34 bin 352 YTL vergi tahakkuk ettiğini belirten Osman Öztürk, geçen yıl da 17 milyar lira vergi ödediğini ve bundan mutluluk duyduğunu ifade etti. Öztürk, "Vergilerimi dürüst bir biçimde yatırıyorum. Rekortmenler sırasına girince şaşırdım. Bu birçok kişinin vergisini gerektiği gibi ödemediğini gösteriyor. Çevremdeki sanayi kuruluşları ve diğer işletmelere baktığımda beni yüzlerce kez geride bırakacak insanlar var. 40 metrekarelik bir dükk ndan bu sıralamaya girmek beni mutlu ediyor" dedi. 


</TEXT>
</DOC>
