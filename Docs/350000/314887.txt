<DOC>
<DOCNO> 314887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/13/son/soneko15.html </URL>
<DATE> 2005/02/13/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
İşadamı Mete Has'ın cenazesi toprağa verildi... 
</HEADLINE>
<TEXT>

     İşadamı Mete Has'ın 64 cenazesi, İstanbul'da toprağa verildi. 
     Has için Teşvikiye Camii'nde düzenlenen törende taziyeleri, eşi Fezal Has, kızları Zekiye Has ve Berna Has Koen, amcası Kadir Has ve eşi Rezzan Has kabul ettiler. 
     Fenerbahçe Spor Kulübü'nde bir dönem yöneticilik de yapan Has'ın Türk Bayrağı ve Fenerbahçe flamasına sarılı naaşı, öğle vakti kılınan cenaze namazının ardından götürüldüğü Zincirlikuyu Mezarlığı aile kabristanında toprağa verildi. 
     Has'ın cenaze törenine, aralarında Tansu-Özer Çiller çifti, Mesut ve Turgut Yılmaz, Yaşar Okuyan, Cavit Çağlar, Sadettin Tantan, Tuncay Özilhan, Şevket Sabancı, Mustafa ve Ömer Koç, Cem Boyner, Saffet Ulusoy, Ali Şen, Adnan Şenses, Mehmet Ali Erbil ve Ekrem Bora'nın da bulunduğu politika, spor, iş ve sanat dünyasından çok sayıda kişi katıldı. 
     İstanbul Bankası'nın kurucusu Mete Has, 9 aydır tedavi gördüğü kanser hastalığı sonucu 10 Şubat'ta hayatını kaybetmişti. 
     
</TEXT>
</DOC>
