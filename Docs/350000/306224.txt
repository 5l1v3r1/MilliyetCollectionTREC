<DOC>
<DOCNO> 306224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/13/son/sontur29.html </URL>
<DATE> 2005/01/13/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Kavgada kulağı koptu, hastanede diktirip ücreti ödemeden kaçtı .. 
</HEADLINE>
<TEXT>

     Osmaniye'de iki kardeş ile ettiği kavga sonrası kulağı kopan kişi, Adana'da kaldırıldığı hastanede kulağı dikildikten sonra, ücretini ödememek için kaçtı. 
     Alınan bilgiye göre, 7 Ocak Mahallesi Çiftçiler Caddesi 85 numarada yaşayan Tevfik A. 29 , aynı mahalledeki eniştesi Günay Akyol'u 32 ziyarete gitti. Eniştesiyle bahçede oturduğu sırada aralarında husumet bulunan Erdal 29 , Erkan Y. 28 kardeşler ve arkadaşları Mehmet A. 24 ile karşılaşan Günay Akyol, tartışmaya başladı. Tartışmanın kavgaya dönüşmesiyle Tevfik A, Erdal Y'yi bıçakla sağ dizinden yaraladı. Ağabeyinin yaralandığını gören Erkan Y ise Tevfik A'nın sağ kulağını bıçakla kesti. 
     Erdal Y. ile birlikte Devlet Hastanesi'ne kaldırılan Tevfik A, hayati tehlikesi bulunduğu gerekçesiyle Adana Numune Hastanesi'ne sevk edildi. Erkan Y. ise gözaltına alındı. 
     Numune Hastanesi Plastik Cerrahi Servisi'nde ücretli olarak tedavi altına alınan Tevfik A'nın, tomografisi çekildikten sonra ameliyat edilerek, kopan kulağı yerine dikildi. Ameliyattan çıkan Tevfik A, görevlilerin dalgınlığından yaralanarak, hastaneden kaçtı. 
     Yetkililer, ücreti ödemeden kaçan Tevfik A'nın arandığını bildirdiler. 
     
</TEXT>
</DOC>
