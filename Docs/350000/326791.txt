<DOC>
<DOCNO> 326791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/24/son/sonyas02.html </URL>
<DATE> 2005/03/24/ </DATE>
<TIME> 02.21 </TIME>
<AUTHOR>  </AUTHOR>
<HEADLINE>
İstemeden hamilelik genç kadınlarda artıyor 
</HEADLINE>
<TEXT>

     Almanya'da istemeden hamile kalan genç kadınların sayısının, 1996 yılından bu yana arttığı bildirildi. 
     Federal Sağlık Bilgilendirme Merkezi BZgA , istemeden hamile kalan genç kadınların sayısının 1996 yılından bu yana yüzde 50 oranında arttığını belirterek, öğretmen ve doktorları sorunun çözümüne katkıda bulunmaya çağırdı. 
     BZgA tarafından yapılan araştırmaya göre, kızların yüzde 12'si, erkeklerin de yüzde 15'i ilk cinsel deneyimlerinde korunma yöntemlerine başvurmuyor. 
     Wiesbaden kentindeki Federal İstatistik Dairesi tarafından yapılan açıklamada, geçen yıl yaşı 18'in altında olan kızlar arasında kürtaj yaptıranların sayısının 7 bin 854 olduğu, bu sayının 1996 yılında 4 bin 724 olarak saptandığı belirtildi. 
     Yaşı 18'in altında olan yaklaşık 7 bin kızın da 2003 yılında doğum yaptığı kaydedildi. 
     Erken yaşta hamile kalınmasına neden olarak, gençlerin ilk cinsel deneyimlerine gittikçe daha küçük yaşta edinmeleri gösterilen açıklamada, Almanya'da kızların ortalama 15 yaşında ilk cinsel deneyimlerini edindiği belirtildi. 
     
</TEXT>
</DOC>
