<DOC>
<DOCNO> 337460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/son/sonspo36.html </URL>
<DATE> 2005/04/27/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Otomobil sporları büyük ilgi görüyor... 
</HEADLINE>
<TEXT>

     Dünyanın en popüler motorsporları organizasyonlarından Dünya Ralli Şampiyonası'nı, 2004 sezonunda 772 milyon kişinin izlediği bildirildi. 
     FIA Uluslararası Otomobil Sporları Federasyonu Dünya Ralli Şampiyonası'nın uluslararası yayın ve reklam haklarını elinde bulunduran ISC'nin International Speedway Corporation verilerine göre, izleyicisi sayısı 2001'den bu yana yüzde 55 artarak, 497 milyondan 772 milyona yükseldi. 
     16 ülkede gerçekleştirilen ve Türkiye'nin de 2-5 Haziran'da, Antalya'da 7. ayağına ev sahipliğini yapacağı Dünya Ralli Şampiyonası, 186 ülkeden izleyiciye hitap ediyor. 
     Bu arada, şampiyonanın, Avrupa'daki tüm motorsporları organizasyonları içinde, en genç izleyici kitlesine sahip olduğu ve 2001 yılından bu yana 4 milyondan fazla playStation oyununun satıldığı ifade edildi. 
     Dünya Ralli Şampiyonası'nın resmi internet sitesi ''www.wrc.com''u da her ay 323 bini kişinin, ortalama 15 dakika ziyaret ettiği bildirildi. 
     
</TEXT>
</DOC>
