<DOC>
<DOCNO> 347377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/31/yasam/yas04.html </URL>
<DATE> 2005/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
2004'te dünya daha fazla gazete okudu 
</HEADLINE>
<TEXT>


Dünya Gazeteler Birliği Kongresi'nde açıklandı 6580 günlük gazete 2004'te 395 milyon satışla 'yeni bir zirve' yaptı 

DIŞ HABERLER SERVİSİ 

Dünya Gazeteler Birliği'nin World Association of Newspapers-WAN Güney Kore'nin başkenti Seul'de düzenlenen 58. Kongresi'nde sunulan veriler, 2004'ün günlük gazeteler için iyi bir yıl olduğunu ortaya koydu. 
2004'te günlük yazılı basınının satışlarını yüzde 2.1, reklam gelirlerini de yüzde 5.3 artırdığı belirtildi. WAN, 2004'te internet gazetelerinin de reklamlarında yüzde 21 artış sağlandığını açıkladı. 

Lokomotif Asya 
WAN Kongresi'nde yayımlanan bir rapora göre, dünyadaki 6580 günlük gazete, geçen yıl günlük 395 milyon satışla ve tahmini bir milyarı aşkın okuyucuyla "yeni bir zirve" yaptı. Raporda, Asya'nın yüzde 4.1 ile bu büyümenin lokomotifi olduğu kaydedildi. 

Dünya gazetelerinde neler oluyor 

Mozambik'te gazete eve faksla geliyor 
Tirajı 14 milyon olan Japon Yomiuri Shimbun gazetesi, dünyanın en çok satan gazetesi.Norveç'te bin kişiden 651'i ve Japonya'da bin kişiden 644'ü gazete okuyor.Ekvator Ginesi'nde matbaa olmadığı için gazeteler fotokopiyle çoğaltılıyor.Mozambik'te günlük gazeteler ve ilanlar faksla dağıtılıyor. Özbekistan'da gazetelerin ilan, yıldız falı ve köşe yazısı yayımlamasına izin verilmiyor.18 ayrı dilde basılan Hint gazetelerinin bazıları, aynı anda 2 veya 3 ayrı dilde yayımlanıyor. 

Kim ne kadar okuyor 

Günlük gazete satışları Çin 93.5 milyon Hindistan 78.8 milyon Japonya 70.4 milyon ABD 54.6 milyon Almanya 22.1 milyon 


</TEXT>
</DOC>
