<DOC>
<DOCNO> 332824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/13/spor/yguven.html </URL>
<DATE> 2005/04/13/ </DATE>
<TIME>  </TIME>
<AUTHOR> Ercan GÜVEN  </AUTHOR>
<HEADLINE>
Şirin bir 'soru önergesi' 
</HEADLINE>
<TEXT>


Ve dediğim oldu .. Bağımsız milletvekili sayın Emin Şirin, Devlet Bakanı sayın Mehmet Ali Şahin'e "resmen" sordu 
"Bir yılda, on senede yapılandan daha çok tesis yarattık diyen İstanbul Gençlik Spor İl Müdürü Tamer Taşpınar hakkında yanıltıcı beyanda bulunmaktan işlem yapacak mısınız" 
Ne demiş Hürriyet gazetesindeki röportajında sayın Taşpınar "tesiste on misli şahlandık"... Ve yaptıklarını sıralamış 
Bir stat drenajı, bir futbol sahası, bir gençlik merkezi onarımı, tribün altına bir aerobik salonu, boya badana. 
Peki on yılda neler yapılmış 
Onu da sayın Emin Şirin sıralamış 
Tam 27 tane tesis... Salonuyla, sahasıyla, müzesiyle... 
Tamam, eski il müdürü Vedat Bayram'ı sevmeyebilirsiniz... Onun hizmetlerini yok sayabilirsiniz. Lakin 27 tesisin çoğunda imzası olan "100 gönüllü 100 tesis" projesine milyonlarca dolar katkıda bulunan hayırsever insanları ve onların eserlerini nasıl görmezden gelebilirsiniz 
Bir daha kim spora yatırım yapar bu tür vefasızlık ortamında 
Olayı "spora hizmet"den "siyasi hesaplaşma" boyutuna çekerseniz, siyasi eleştirileri hak edersiniz. 
Sayın Emin Şirin, takipçiliğinin sebebini şu cümleyle özetledi bana 
"Boş böbürlenmelerini ortaya koymak boynumun borcu"... 
Haksız mı .. Bu yönden bakınca, desteksiz açıklamalarla kendisini o göreve getiren iktidarı da zor durumda bırakmaktadır sayın il müdürü. 

Şike sırası Devlet'te 

Madem ki "şike, teşvik, şaibe" bu kadar ayyuka çıkmış Devlet de bir şike yapsın ve şikeyi belgeleyen Akçaabat Sebatspor Süper Lig'de kalsın. 
Neden olmasın .. 
Az buz şey mi Sebat'ın yaptığı Hem, daha önce futbolda "resmi" şike yapılmadı mı Doğruluğu ödüllendirmek için bundan daha çılgınca yol var mı Çılgın kirliliğe, çılgın çözümler... 
Buna, "karanlık odaklarla" kendi silahı ile mücadele denir. Elbet kanun ve yönetmelikler yıpratılmış olur, lakin olağanüstü durumlar olağanüstü hal gerektirir. Ayrıca, "Marifet iltifata tabidir". 

Polis'in gerçek dostları 

Polis Haftası kutlandı, bir çok şöhretli insana katkılarından dolayı plaketler, ödüller verildi. Sayın Aziz Yıldırım ve Ergun Gürsoy da aldılar mı bilemiyorum ama, şayet unutuldularsa "teesüfler" polis camiamıza... 
Baksanıza, sizi en çok onlar düşünüyorlar ve iş yoğunluğunuzu hafifletmek için nelere katlanıyorlar 
"Ben işimi polise bırakmam, kendim hallederim" 
Bu cümle, sayın Aziz Yıldırım tarafından "sizin yüzünüzden beni polis aldı" diyen Fenerbahçe kongre üyesi Barış Ertül'e söylenmiş. 
"Bizimle kavga etmeyin, iyi olmaz" 
Bu cümle sayın Ergun gürsoy tarafından canlı yayında Telegol programcılarına söylenmiş. 
Daha ne yapsınlar .. 

İki "usta" 

Konuk, "Çırak" yarışmasının "usta"sı sayın Tuncay Özilhan soruları soran "usta", sevgili Yiğiter Uluğ olunca tadına doyum olmaz bir Santra programı izledik bu hafta başında. 
27 yılda 11 şampiyonluk alan Efes Pilsen basketbol takımını yaratan, büyüten ve uluslararası düzeye getiren sayın Özilhan'ı seyrederken, "neden futbolda böyle insanlar olmaz" diye soruyordum kendi kendime. Aynı şeyi Yiğiter kardeşim de sormuş sayın Özilhan'a kameralar kapandıktan sonra... Yanıt, bugünkü futbolun özeti 
Usta, "Futbol bize karanlık görünüyor" demiş mealen. Şike, mafya, karaborsa... Ne işi var bir "usta"nın böyle bir dünyada 
Efes Pilsen'in, Rus Milli Takımı'na sponsor olduğunu da bu programda öğrendim, Final Four'u Türkiye'ye almaya çalıştığımızı da, Efes Pilsen'in İstanbul dışına taşınmayı ciddi ciddi düşündüğünü de... 
Dün sabah itibarıyla en az 10 belediye başkanının üzerine atlamasını beklerdim "gelin bize" diye... Hadi bir belediye başkanına bile razıyım. Bilemiyorum belediye başkanlarımızın aklı nerede 



</TEXT>
</DOC>
