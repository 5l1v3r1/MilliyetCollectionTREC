<DOC>
<DOCNO> 337113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/son/sontur05.html </URL>
<DATE> 2005/04/26/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Tacizci doğum uzmanı açığa alındı 
</HEADLINE>
<TEXT>

     NEVŞEHİR DHA 

HASTALARINA cinsel tacizde bulunarak dövdüğü iddia edilen ve hakkında savcılığa suç duyurusunda bulunulan Nevşehir Kadın Doğum ve Çocuk Hastalıkları Hastanesi'nde görevli jinekolog 60 yaşındaki Dr. Mustafa Ünsal Songül, açığa alındı. 
     Hastane başhekimliğine, evli ve 2 çocuk babası Dr. Songül'ün, hastalarına hakaretlerde bulunduğu, onları dövmeye kalkıştığı ve kimi hastalarına cinsel tacizde bulunduğu yolunda, şikayetler yapıldı. Cinsel tacize uğradığı öne süren 23 yaşındaki E.Y., savcılığa giderek, suç duyurusunda bulunarak, ifade verdi. Daha önce de bir hastasına küfür ve hakaretlerde bulunduğu, hakkında hasta dövmekten idari soruşturma açıldığı belirtilen Songül, Sağlık Bakanlığı müfettişinin yaptığı inceleme sonucu açığa alındı. 
     Nevşehir Kadın Doğum ve Çocuk Hastalıkları Hastanesi Başhekimi Op.Dr. Hasan Şahin, şikayetler üzerine Dr. Songül'ün daha önce bir hastasını dövdüğü gerekçesiyle idari soruşturma açıldığını söyledi. Başhekim Şahin, "İddianın doğruluğunu ve yanlışlığını biz bilemeyiz'' dedi. Songül'ün, hastalarına küfürlerle hakaret edip dövmek suçundan idari soruşturma geçirdiği sıralarda ayrıca, hastalardan 36 yaşındaki R.A.'nın refakatçisi aynı yaştaki E.Ö.'ye küfür ve hakaret ettiği, başka bir hastası 35 yaşındaki Ş.Y.'yi de devdüğü öne sürüldü. 

     
</TEXT>
</DOC>
