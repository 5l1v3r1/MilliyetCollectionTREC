<DOC>
<DOCNO> 339434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/04/yasam/ayas.html </URL>
<DATE> 2005/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
'Chat' yaptı suçlu çıktı 
</HEADLINE>
<TEXT>


Yargıtay, internet sohbetinde kadınlara 'bek rım' diyen kocaya karşı dava açan eşi haklı buldu 

ÜMİT KOZAN Ankara DHA 

İşyerinde çalışanların internet üzerinden cinsel içerikli elektronik mesaj göndermelerini tazminatsız işten atılma gerekçesi sayan Yargıtay, ilginç bir karar daha verdi. 
Ş.A. adlı kadın, kocası U.A.'nın, internette 'chat' yaptığı kadınlara 'bek rım' diye yazdığını ve elektronik postalarda kullandığı ifadelerle kendisini aldattığını iddia ederek boşanma davası açtı. U.A., boşanmamakta direnince, Ş.A., eşinin chat ve elektronik posta dökümlerini mahkemeye sundu. Mahkeme, bu delillerle, Ş.A.'nın kocası U.A.'dan boşanmasına karar verdi. Boşanma davalarının karara bağlandığı Yargıtay 2. Hukuk Dairesi de, Ş.A.'nın talebini haklı bularak, kararı onadı. Yargıtay 2. Hukuk Dairesi üyeleri, teknolojinin gelişmesiyle boşanma davalarının gerekçelerinin de değiştiğini vurgulayarak, şu değerlendirmede bulundu 
"Eskiden 'şiddetli geçimsizlik' boşanma gerekçesi gösteriliyordu. Ancak, günümüzde açılan davalarda konular da değişti. Cep telefonuyla mesajlaştığı, bilgisayar kullandığı ve kablolu televizyon abonesi olduğu için bile boşanmak isteyenler oluyor." 




</TEXT>
</DOC>
