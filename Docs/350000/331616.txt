<DOC>
<DOCNO> 331616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/09/guncel/gun07.html </URL>
<DATE> 2005/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
TED'den ÖSS karşıtı kampanya 
</HEADLINE>
<TEXT>


ANKARA Milliyet 

Türk Eğitim Derneği TED Başkanı Selçuk Pehlivanoğlu, 2004'te ÖSS'ye giren 1 milyon 786 bin 963 öğrencinin hazırlık kurslarına 8.4 milyar dolar harcama yaptığını saptadıklarını söyledi. Pehlivanoğlu, "Bu parayla Sabancı ve Koç üniversiteleri ayarında 17 yeni üniversite kurulabilirdi" dedi. Üniversiteye giriş sistemine yönelik sorunların çözümü için "Hayat 180 dk " Hayat eşittir 180 dakika mıdır " kampanyası başlattıklarını açıklayan Pehlivanoğlu, dershanelerin 'okulları ikame eden kurumlar' olarak görülmeye başlandığını söyledi. Sınava hazırlık sisteminin sosyal zek sı yok edilmiş bir nesil yarattığını, son sınıf öğrencilerinin okula devam etmemek için rapor almak zorunda kaldığını ifade eden Pehlivanoğlu, 2023'te 2.5 milyon öğrencinin üniversite sınavına gireceğini anlattı. "Ya öğrettiğiniz gibi sorun ya da sorduğunuz gibi öğretin" diyen Pehlivanoğlu, çözüm önerilerini de şöyle anlattı "Mesleki eğitimi cazip hale getirmek için alan ve katsayı uygulamasının belli bir süre kaldırılması", "ortaöğretim sisteminde geçilecek yeni düzene göre 2011'de olgunluk sınavı esasına dayalı yeni bir üniversiteye giriş sistemi getirilmesi." 



</TEXT>
</DOC>
