<DOC>
<DOCNO> 339302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/03/son/sontur05.html </URL>
<DATE> 2005/05/03/ </DATE>
<TIME> 02.20 </TIME>
<AUTHOR>  </AUTHOR>
<HEADLINE>
Bir aylık eşini erkeklere pazarlamakla suçlanıyor 
</HEADLINE>
<TEXT>

     İsmail AKDUMAN DHA 

      SAMSUN’da bir ay önce evlendiği eşi 18 yaşındaki M.T.'yi erkeklere pazarladığı ileri sürülen, tecavüz ve alıkoymak’ suçlarından tutuklu yargılanan 32 yaşındake Sezgin Tok ile suç ortakları 31 yaşındaki Soner Taflan, 44 yaşındaki Akif Aydın ile 31 yaşındaki Muzaffer Baştürk tahliye edildi. Suçlamaları reddeden Sezgin Tok, Onu erkeklere satacak olsaydım, nikah yapmazdımö dedi. 
     4.5 ay önce meydana gelen olayda, Salıpazarı İlçesi'ne bağlı Tepealtı Köyü'nde oturan M.T., 1 yıldır ilişkisi olan Soner Taflan'la anlaşarak kaçtı. Ancak Taflan’ın evli çıkması üzerine, korkudan baba evine dönemeyen M.T., bu süreçte Taflan'ın arkadaşı Sezgin Tok'la tanıştı. 10 gün sonra da Tok'la resmi nikah kıyarak evlenen M.T., eşinin kendisini para karşılığı erkeklere sattığını iddia ederek polise şikayetçi oldu. 
     Genç kadının ifadesi doğrultusunda eşi Sezgin Tok ile kendisiyle ilişki kurduklarını öne sürüp şikayetçi olduğu Soner Taflan, Akif Aydın ile Muzaffer Baştürk yakalanarak tutuklandı. 4 sanık hakkında Samsun 2'nci Ağır Ceza Mahkemesi’nde tecavüz ve alıkoyma suçunlarından 10’ar yıl hapis istemiyle dava açıldı. 
     Bugün yargıç karşısına çıkan sanıklardan evli ve 2 çocuk babası Soner Taflan savunmasında, M.T.’yi tanıyorum. Bana evden kaçtığını söyleyip, Samsun’a getirmemi istedi. Ben de kabul ettim. Sonra Sezgin ile tanıştırdım. Telefon etmek için yanlarından ayrıldığımda ikisi de yoktuö dedi. 
     Diğer sanıklar Akif Aydın ile Muzaffer Baştürk de M.T.'nin kendilerine iftira attığını öne sürdü. Sezgin Tok ise eşinin yalan söylediğini belirterek, Soner’in evli olduğunu öğrenince kavga ettiler. Soner de onu benim evimde bırakıp gitti. Bizim aramızda yakınlaşma oldu. Onu ailemle tanıştırdım. Resmi nikah yaptım. Ancak, benimle evliyken Soner ile yine telefonda görüşüyordu. Bu nedenle onu dövdüm. Sonrada bana bu iftirayı attı. Onun isteğiyle ilişkiye girdik. Onu satacak olsaydım, nikah yapmazdımö diye konuştu. 
     Sanıklardan şikayetçi olduğunu belirten M.T. ise, Soner beni sevdiğini söylüyordu. Anlaşarak birlikte kaçtık. Ormanda ilişkiye girdik. Sonra Sezgin ile tanıştırıp, yanımızdan ayrıldı. Ailemden korktuğum için eve dönemedim. Sezgin’in evlenme teklifini kabul ettim. Resmi nikah yaparak evlendik. Ancak, kısa bir süre sonra içkili lokantalarda beni erkeklere para karşılığı satmaya başladı. Gündüzleri beni eve kilitliyor, geceleri de barlara götürüp erkeklere satıyordu. Bu hayata daha fazla dayanamadığım için polise sığındımö dedi. 
     Mahkeme, 4.5 aydır tutuklu bulunan 4 sanığın adreslerinin sabit oluşu ve ifadelerinin alınması nedeniyle tutuksuz yargılanmak üzere tahliyesine karar verdi. M.T.'nin kesin yaşının tespiti için duruşma ertelendi. 
     
</TEXT>
</DOC>
