<DOC>
<DOCNO> 333207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/14/yasam/axyas01.html </URL>
<DATE> 2005/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Central Park'ın Türk faytoncuları 
</HEADLINE>
<TEXT>


New York'un en gözde parkında turistlere hizmet veren faytonların pek çoğunun 'sürücü koltuğunda' Türk öğrenciler var. Bunun nedeni de bıraktıkları olumlu izlenim 

CAN KAMİLOĞLU New York DHA 

ABD'nin New York kentinin en gözde mek nı olan Manhattan'daki Central Park ve Colombus Meydanı'nda daha çok turistlere hizmet veren 67 faytonda, sezonuna göre 20-30 Türk öğrenci çalışıyor. Büyük çoğunluğu İrlanda asıllı ABD'li olan fayton sahiplerinin gözdesi Türk öğrenciler. Bunun temel nedeni de Türk gençlerin özgüvenleri ve mücadeleci yapıları. 

Pacino müşterileri 
4 kişi, New York'un ünlü caddelerini dolaştıran 2 kilometrelik, yarım saat süren fayton turu, 34 dolar 45 YTL . Eğitimlerini tamamladıktan sonra yerlerini yine bir Türk öğrenciye bırakan çoğu yüksek lisans yapan gençler, "Başka işlerde kazanılacak paranın en az 2 katını kazanıyoruz" diyor. 
Üniversite öğrencisi Salih Mensur, 3 yıldır faytonculuk yapıyor. Yüksek lisans için New York'ta olan ve 2 yıldır faytonculuk yapan Nurettin Kırbıyık da, "Ağabeylerimizin bıraktığı olumlu izlenim sayesinde hiç Türk çalıştırmamış patronlar bile bize istiyor. Bu yüzden her geçen gün sayımız artıyor" diyor. Kırbıyık, sinema oyuncusu Al Pacino'ya şehir turu yaptırdığını da anlatıyor. 
New York'a 6 ay önce giden Mehmet Emin Akça 23 da, "Bu iş sayesinde masraflarımı karşılayıp yüksek lisans eğitimimi tamamlayabileceğim" diyor. 



</TEXT>
</DOC>
