<DOC>
<DOCNO> 316934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/20/son/sondun32.html </URL>
<DATE> 2005/02/20/ </DATE>
<TIME> 20.50 </TIME>
<AUTHOR>  </AUTHOR>
<HEADLINE>
Şarron "Gazze'den çekilme kararı İsrail'in kaderini belirleyecek" 
</HEADLINE>
<TEXT>

     İsrail Başbakanı Ariel Şaron, kabinenin bugün Gazze'den ve Batı Şeria'nin bir bölümünden çekilme kararını onaylamasını, ''tarihi ve İsrail'in geleceğini belirleyecek bir karar'' olarak niteledi. 
     Kabinenin planı onaylamasından sonra Amerikan Yahudi liderlerine hitap eden Şaron, ''bu kararın, bugüne kadar verdiği en zor karar olduğunu'' belirtti. 
     Konuşması İsrail Televizyonu'ndan yayınlanan Şaron, kabinenin tarihi kararının, İsrail devletinin geleceğini belirleyeceğini kaydetti. Şaron, ''Çekilme, hepimize daha iyi bir gelecek için umut verecek'' dedi. 
     İsrail kabinesi, Maliye Bakanı Binyamin Netanyahu dahil 5 bakanın karşı oyuna rağmen, Gazze Şeridi ve Batı Şeria'daki 25 Yahudi yerleşim biriminin boşaltılması planını bugün yapılan toplantıda onaylamıştı. 
     
</TEXT>
</DOC>
