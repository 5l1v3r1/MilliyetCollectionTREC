<DOC>
<DOCNO> 306868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/16/guncel/gun90.html </URL>
<DATE> 2005/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Raelian movement... 

Deşifre adlı programda iki haftadır aynı görüntüleri izliyoruz 15-20 "çılgın" arkadaş, Woodstock'ta bulunamamanın acısını çıkarırcasına dans ediyorlar, biraz da cinselliğin sınırlarını zorluyorlar "uzaylı dini" çatısı altında. Olayı biraz incelersek... 
1 Program ilk hafta güzel bir reyting aldı, dolayısıyla ikinci hafta da "genişletilmiş-eski" görüntülerle tekrar yayınlandı... 
2 Yapımcıların dediği gibi Türkiye'de yer yerinden oynamadı, hatta olayı pek sallayan olmadı... 
3 Bir otelde, kendi aralarında "eğlenen" ve Türkiye'de "Elohim" isimli uzay tanrısına mürit toplamaya ve onları yolmaya çalışan arkadaşlar, olsa olsa seyredenleri eğlendirdi... 
4 Türkiye'de uzaylılar bir, şeytana tapanlar iki kolay kolay taraftar bulamaz... 
5 Tüm dünya uzaylılardan korkarken ve tir tir titrerken, birkaç sene önce Uşak'ta uzaylı arkadaşlara taş atılmıştır .. 
6 Bu ülkede, uzaylı bir türkücü Mustafa Topaloğlu vardır ve daha o uzaylı peygamber ortada yokken, Topaloğlu abimiz türkülerini çığırmaktaydı... 
7 Ülkemizde uzaya bakış açısı, "Güneş tutulması olursa deprem olur mu-olmaz mı " ve "Türkler uzaya çıkarsa ne olur" civarlarında olduğu için, uzaylı bir tanrıya ilgi gösterilmesi de imkansıza yakındır... 
8 Üstüne üstlük, bu dine katılım için yok kitaptı, yok bilmem neydi başlığı adı altında bir de para vermek gerekmektedir ki buralarda o işe ayıracak finans yoktur... 
9 Böyle abuk sabuk işlerle uğraşıldığı öğrenilirse, babadan feci şekilde dayak yeme tehlikesi de yabana atılmamalıdır... 
10 Yine de arkadaşları takdir etmemek mümkün değil kendilerine inandıracak ve paralarını hap yapıp kapacak bir çok insan bulabilmişler. 7 milyara yaklaşan dünyada abuk sabuk bir sürü şeye inanacak insan olması şaşılacak bir şey değil elbette... 
Kısacası Banker Kastelli'ye, Uzanlar'a inanmış olabiliriz ama uzaylı dinini de yemeyiz. Ortada ciddi bir durum yok, arkadaşlar kendi aralarında eğleniyorlar o kadar... 

Açtırma kutuyu, söyletme kötüyü... 
Pandora 

Belirtisiz isim tamlamalarından oluşan gösterimde olan dizi isimleri Top10 

Zorunlu açıklama TDK'ya göre "Basmakalıp" Özgünlüğü olmayan, değişiklik göstermeyen, bilineni tekrarlayan, harcı lem, klişe... 
1 Ağa Kızı 
2 Avrupa Yakası 
3 Cennet Mahallesi 
4 Ekmek Teknesi 
5 Gurbet Kadını 
6 Hayat Bilgisi 
7 Haziran Gecesi 
8 Kurşun Yarası 
9 Kurtlar Vadisi 
10 Melekler Adası 
Not Dizi isimleri alfabetik olarak sıralanmıştır. "Yağmur Zamanı" ve "Şöhretler Kebapçısı" adlı diziler Top10'un kurbanı olmuşlardır 

Ev sahibi - hizmetçi ilişkisinin işlendiği diziler Top10 

Zorunlu açıklama TDK'ya göre "Klişe" Basmakalıp... 
1 Bir İstanbul Masalı 
2 Asmalı Konak 
3 Tatlı Hayat 
4 Melekler Adası 
5 Çocuklar Duymasın 
6 Gurbet Kadını 
7 Yağmur Zamanı 
8 Patron Kim 
9 En Son Babalar Duyar 
10 Bizimkiler ilklerden 
Not Dizi isimleri gelişigüzel sıralanmıştır. 

Bırakınız geçsinler 
"Şimdi sıradaki habere geçirtiyoruz..." b b 
</TEXT>
</DOC>
