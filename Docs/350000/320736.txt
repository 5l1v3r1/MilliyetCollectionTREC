<DOC>
<DOCNO> 320736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/04/son/sonspo10.html </URL>
<DATE> 2005/03/04/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Hamit'in takımı Schalke'de ırkçı operasyonu .. 
</HEADLINE>
<TEXT>

     Milli futbolcularımızdan Hamit Altıntop’un forma giydiği Schalke’de büyük operasyon. Kulüp yöneticisi Peter Peters yaptığı açıklamada, Cumhuriyetçiler ve Nasyonal Demokratlar gibi aşırı sağ partilere üye olan kulüp üyelerinin ve taraftarların kulüpten ihraç edileceklerini söyleyerek herkesi şaşırttı. 
     Schalke’nin tüzüğünde Etnik kökenli vatandaşların uyumunun güçlendirilmesi konusunda aktif çalışılacakö diye bir madde olduğuna dikkat çeken Peters, uyum için çaba sarfeden bir kulübe Neo Nazilerin ve yabancı düşmanlarının üye olamayacağını, bunun tüzüğe ters düştüğünü bildirdi. Kulüp ayrıca, kulübün resmi taraftar FAN’ derneğinden de ırkçı grupları aralarına almamalarını ve ırkçıları polise ihbar etmelerinı istedi. Taraftar kulübü de 60 bin kişilik Arena Auf Schalke stadına gelecek taraftarlar arasında ırkçıların bulunmaması konusunda kulübe ve polise yardımcı olacakları yanıtını verdi. 

     
</TEXT>
</DOC>
