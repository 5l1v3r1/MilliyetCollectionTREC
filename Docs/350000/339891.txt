<DOC>
<DOCNO> 339891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/05/son/sonspo01.html </URL>
<DATE> 2005/05/05/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
Ve Şampiyonlar Ligi finalistleri belli oldu, ikinci konuk Milan... 
</HEADLINE>
<TEXT>

     Futbolda Avrupa Şampiyonlar Ligi’nde ikinci finalist, İtalya’nın AC Milan Takımı oldu. 
     Hollanda’nın Eindhoven kentindeki Philips Stadı’nda oynanan yarı final rövanş maçında İtalyan ekibi, PSV Eindhoven’a 3-1 yenilmesine karşın, ilk maçtaki 2-0’lık galibiyetin avantajıyla finale adını yazdırdı. 
     Karşılaşmada baştan sona üstün bir oyun sergileyen PSV Eindhoven, 9. dakikada Park’ın golüyle 1-0 öne geçti ve devre bu skorla sona erdi. 
     İkinci yarıda da baskılı oyununu sürdüren evsahibi ekip, 65. 
     dakikada Cocu’nun kafa golüyle beraberliği yakaladı. Rakip kalede sayısız gol fırsatı yakalayan ancak bunları skora yansıtamayan Hollanda ekibi, maçın uzatma dakikaları oynanırken, Ambrosini’nin kafa golünü engelleyemedi ve durum 2-1 oldu. PSV Eindhoven, oyuna başlar başlamaz Cocu’nun filelere gönderdiği topla farkı tekrar 2’ye çıkarsa da 3-1’lik skor tur için yeterli olmadı ve AC Milan, finalde İngiltere’nin FC Liverpool takımının rakibi oldu. Şampiyonlar Ligi final maçı 25 Mayıs Çarşamba günü, İstanbul Atatürk Olimpiyat Stadı’nda yapılacak. 
     
</TEXT>
</DOC>
