<DOC>
<DOCNO> 305157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/10/son/sonspo07.html </URL>
<DATE> 2005/01/10/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Conceiçao İki yıl daha Galatasaray'dayım... 
</HEADLINE>
<TEXT>

     Conceiçao, hayatta herşey para değildir. Futbolu, kazançtan öte, isteğim ve zevklerim için oynuyorum dedi. 
     
     Kontenjan sorunu 

     Yabancı kontenjanında yer açılabilmesi için elden çıkarılması düşünülen Flavio Conceiçao, uzun süren suskunluğuna Antalya’da nokta koydu. Transfer edildiği günden bu yana fazla konuşmamaya özen gösteren sambacı, hakkındaki iddialarla ilgili ilk kez sert açıklamalar yaptı. Yıllık kazancı 1.5 milyon Euro’yu bulduğu için Galatasaray’dan ayrılmak istemediği ileri sürülen Flavio, Bu söylentiler sadece beni değil, takımdaki tüm oyuncuları rahatsız etmeliö ifadesini kullandı. 
     
     Gitmiyorum, buradayım’ 

     Profesyonel bir oyuncu olduğunu ve Galatasaray’la iki yıllık daha sözleşmesi bulunduğunun altını çizen Conceiçao şöyle konuştu Hayatta herşey para değildir. İki yıllık sözleşmem daha var ve bu süreyi oynayarak tamamlamak istiyorum. Bu işe sadece ekonomik açıdan bakmamak lazım. Futbol benim için ekonomik özgürlükten çok, zevkle ve istekle yaptığım bir spor. Bu işi kendi zevklerim ve isteğim için yapıyorum. Bu arzuyla sahaya çıkıyor ve oynuyorum.ö 
     
     Basına da çattı 

     Yeni bir kulübe geldiği için belli bir uyum süreci geçirdiğini savunan sambacı, Alışmam için zaman geçti. 100. yılın bu kulüp için ne demek olduğunu tahmin edebiliyorum. Burada şampiyonluk yaşayarak, kulüp tarihinin bir parçası olmak istiyorum. Taraftarımız, yönetimimiz ve bütün arkadaşlarım elde edilecek şampiyonlukla çok mutlu olacak. Belki o zaman gazateler de kötü haberler yerine yazacak daha iyi şeyler bulurö diyerek basına da bir gönderme yaptı. 
     
</TEXT>
</DOC>
