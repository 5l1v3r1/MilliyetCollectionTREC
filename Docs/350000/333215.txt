<DOC>
<DOCNO> 333215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/14/yasam/yas06.html </URL>
<DATE> 2005/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
4'ü 'süper', 81 lise sıfır çekmiş 
</HEADLINE>
<TEXT>


ANKARA Milliyet 

Kamuoyunda 'süper lise' olarak bilinen yabancı dil ağırlıklı liselerden 4'ü ile genel liselerin 77'sinin, geçen yıl yapılan ÖSS'de hiçbir üniversiteye öğrenci yerleştiremediği ortaya çıktı. 
ÖSYM'nin 2004 ÖSS sonuçları istatistiklerine göre, ÖSS ile üniversitelerin 4 yıllık lisans programlarına hiç öğrenci gönderemeyen okulların başında, mesleki ve teknik liselerle, çok programlı liseler geliyor. Ayrıca, 77 genel lise ile 4 süper lise öğrencilerinden hiçbiri, ne lisans programlarını, ne de önlisans ve açık-öğretim programlarını kazanabildi. 

'Kıyaslayın' 
Sınavın amacının üniversitede başarılı olabilecek öğrencileri seçmek olduğunu vurgulayan ÖSYM Başkanı Prof. Dr. Ünal Yarımağan, şu değerlendirmeyi yaptı "Ortaöğretim okulları, diğer okullarla durumlarını kıyaslayabilmek için sınav sonuçlarına ihtiyaç duymaktadır. Öğrencilerini seçme sınavıyla alan ve eğitim olanakları yeterli bir okulun ÖSS sonuçlarının,p bu olanaklardan yoksun okulların sonuçlarıyla karşılaştırılmasında dikkatli olunması gerekir." 
İstatistiklerden, çoğu genel lise ile süper lisenin ancak bir veya birkaç öğrencisini üniversiteye sokabildiği de saptandı. ÖSS'de başarısız olan süper liseler ise şunlar Adıyaman Besni Lisesi, Antalya Özal Sancak Lisesi, Diyarbakır Bismil Lisesi, Trabzon Yomra Lisesi. 


</TEXT>
</DOC>
