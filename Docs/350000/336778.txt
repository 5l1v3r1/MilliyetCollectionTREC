<DOC>
<DOCNO> 336778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/25/son/sontur35.html </URL>
<DATE> 2005/04/25/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Sivil toplum kuruluşlarından Schwarzenegger'e tepki 
</HEADLINE>
<TEXT>

     Ankara Sivil Toplum Meclisi üyesi dernek, cemiyet, vakıf, birlik, sendika ve oda başkanları, 24 Nisan'ı sözde Ermeni Soykırımını anma günü ilan eden California Eyalet Valisi, sinema sanatçısı Arnold Schwarzenegger'in, Türkiye'de filmlerinin oynatılmaması için imza kampanyası başlattı. 
     Ankara Sivil Toplum Meclisi Yüksek Danışma Kurulu Başkanı ve Ankara Ticaret Odası ATO Başkanı Sinan Aygün ile İcra Kurulu Başkanı ve TÜSİAV Başkanı Veli Sarıtoprak, yaptıkları ortak yazılı açıklamada, özellikle TV kanallarında Arnold Schwarzenegger'in filmlerinin oynatılmamasını istedi. 
     Aygün ile Sarıtoprak açıklamalarında, 24 Nisan'ı ''sözde Ermeni Soykırımını anma günü ilan eden ve Ermeni Lobisinin etkisi altında hareket eden, tarihi gerçekleri araştırmadan Türkleri soykırım yapmakla suçlayan'' sinema sanatçısı Schwarzenegger'i kınayarak protosto etti. 
     Açıklamada, Svhwarzenegger'in iyi tanınması amacıyla, yaklaşık 300'e yakın sivil toplum kuruluşu başkanı'nın da bu konuda uygun görüşünün alındığı bildirildi. 
     
</TEXT>
</DOC>
