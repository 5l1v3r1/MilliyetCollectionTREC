<DOC>
<DOCNO> 302207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/30/son/sonsiy04.html </URL>
<DATE> 2004/12/30/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Arınç'a ''Meclis otoları kaç km yaptı'' sorusu... 
</HEADLINE>
<TEXT>

     DYP, TBMM Başkanı Bülent Arınç'a 22'nci dönemde Meclis'teki araçların kaç kilometre yol kattetiğini sordu. 
     DYP Iğdır Milletvekili Dursun Akdemir, Arınç'ın yanıtlaması istemiyle TBMM Başkanlığı'na verdiği soru önergesinde, Meclis'te kaç resmi araç bulunduğu sorusunu yöneltti. Akdemir, "22'nci dönem bir ve ikinci yasama yılında resmi araçlarla ayrı ayrı olmak üzere toplam kaç kilometre yol kat edilmiştir Resmi araçlarla Ankara dışında nerelere, hangi resmi görevler için kaç defa gidilmiştir " diye sordu. 
     Akdemir, ayrıca Meclis'teki resmi araçlar için ayrı ayrı kaç liralık bakım, onarım ve akaryakıt sarfı yapıldığı sorusunu da yöneltti. 
     Öte yandan Akdemir, Maliye Bakanı Kemal Unakıtan'ın yanıtlaması istemiyle hazırladığı soru önergesinde de Türkiye'de kaç lojman ve resmi araç bulunduğunu, bunların yıllık bakım ve akaryakıt sarfiyatının kaç lira olduğunu sordu. Akdemir, "AB'ye mensup ülkelerle bir mukayese yapıldığında nasıl bir sonuç ortaya çıkmaktadır" dedi. 
     
</TEXT>
</DOC>
