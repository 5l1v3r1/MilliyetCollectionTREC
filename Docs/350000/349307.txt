<DOC>
<DOCNO> 349307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/06/son/sondun37.html </URL>
<DATE> 2005/06/06/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
ABD, Guantanamo'nun kapatılmasını tartışıyor 
</HEADLINE>
<TEXT>

     ABD Genelkurmay Başkanı Richard Myers, Guantanamo'daki cezaevinin kapatılmasının çok zor olduğunu, çünkü buradaki tutukluların çoğunun serbest bırakılamayacak kadar tehlikeli olduğunu belirtti. 
     Malezya'da güvenlik yetkilileriyle görüşen Myers, Amerikalı demokrat senatör Joe Biden'in, Guantanamo'daki cezaevinin kapatılması talebinin karmaşık bir mesele olduğunu, çünkü bu kamptaki tutsakların terörizme karşı savaşta önemli olarak kabul edilecek kişiler olduğunu ve bu kişilerin yasal statülerinin tam olarak net olmadığını kaydetti. 
     Senato dış ilişkiler komisyonunun iki numaralı ismi Biden, Guantanamo'nun Amerikalılar açısından tehlike arz ettiğini ve ''Guantanamo'nun kapatılması gerektiğini'' söylemişti. 
     Uluslararası Af Örgütü, son raporunda, Guantanamo'yu ''modern gulag'' olarak nitelendirmişti. 
     
</TEXT>
</DOC>
