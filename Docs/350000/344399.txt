<DOC>
<DOCNO> 344399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/20/son/sonyas03.html </URL>
<DATE> 2005/05/20/ </DATE>
<TIME> 03.00 </TIME>
<AUTHOR>  </AUTHOR>
<HEADLINE>
Yaza formda gireyim derken fıtık olmayın 
</HEADLINE>
<TEXT>

     Metin FERAH DHA 

      ABANT İzzet Baysal Üniversitesi Tıp Fakültesi Beden Eğitimi ve Spor Yüksek Okulu araştırma görevlisi Önder Şemşek, yaza formda girmek isterken, boyun ve bel fıtığına yakalanılmaması uyarısında bulundu. 
     Kadın ve erkeklerin yaza fazla kilolardan arınmış bir şekilde girebilmek için, çeşitli egzersizlerin yanısıra sabah-akşam yürüyüşler yaptıklarını belirten Şemşek, Yaza fazla kilolarından arınmış olarak girmek isteyenler, yapılacak egzersizin vücutlarına yararlı olup olmadığını öğrenmek için, bir doktora başvurmalarında yarar varö dedi. 
     Yaz öncesi her yaş grubundaki insanlara yürüyüş yapmalarını önerdiklerini söyleyen Şemşek, Vücuda fazla yük bindirmeyen, kalbin ritmini bozmayan yürüyüş, her yaş grubu insanlar için ideal spor. En az 45 dakika, en fazla 1,5 saatlik ideal yürüyüşler de, nabız kontrol edilerek, nefes alıp vermeyi güçleştirmeyecek, hızlı soluk alıp verme olmayacak ve çok düşük tempo olmayacak şekilde yapılmalıdırö diye konuştu. 
     Yürüyüş yapmaktaki amacın kilo vermekse en az 45 dakikalık yürüyüşün 1 ile 1.5 saate çıkarılmasında fayda olduğunu belirten Şemşek, İdeal yürüyüşler, bir saatte erkekler için 6 ile 6.5 kilometre, bayanlarda ise 5 ile 5.5 kilometredir. Yürüyüşün ilk 10 dakikası ısınma amaçlı kullanılmalı, yürüyüşün ardından da 5 dakikalık kültür-fizik hareketleri yapılmasında fayda varö dedi. Kültür-fizik hareketlerinin doğru olarak yapılmasının çok önemli olduğunu söyleyen Şemşek şunları söyledi 
     Yürüyüş sırasında kaslar yeterince ısındığı için, yapılacak 5 dakikalık kültür-fizik hareketleri, esnemeye hazır olan vücut için yeterli olacaktır. Ağrı hissedildiği an, kültür-fizik hareketlerinin bırakılmasında yarar var. Yürüyüş esnasında en fazla kullanılan kas grubu ayaklar olduğu için, kısalan kas boylarını uzatmaya yönelik egzersizler yapılmalı. Oturur vaziyette dizler gergin şekildeyken parmak uçlarına doğru uzanmak, kas boyunu yeniden uzatırken, kişinin de rahatlamasını sağlar.ö Boynun ve belin daire şeklinde çevrilmesinin son derece yanlış olduğunu söyleyen Şemşek, Boyun ve bel yavaş yavaş sağa-sola, öne-arkaya esnetilmeli. Boynu ve beli daire şeklinde çevirmek, ani hareketler yapmak özellikle yaşlılarda boyun ve bel fıtıklarının oluşmasına, kas tutulmasına neden olabilir. Her hareket 15 saniyelik süre içerisinde ve 2 kez tekrarlanarak yapılmalıdırö dedi. 
     
</TEXT>
</DOC>
