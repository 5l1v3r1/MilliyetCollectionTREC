<DOC>
<DOCNO> 307661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/19/ekonomi/eko09.html </URL>
<DATE> 2005/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
'Geçersiz fiş verenin başı derde girecek' 
</HEADLINE>
<TEXT>



Gelirler Genel Müdür Vekili Osman Arıoğlu, ücretlilerin vergi iadesi zarflarının topluca incelemeye alınacağını belirterek, çalışanları "Geçersiz belge vermemeleri" konusunda uyardı. Arıoğlu, çalışanların vergi iadesi zarflarının 20 Ocak'a kadar işyerlerine teslim edilmesi gerektiğini hatırlatarak, "Bu yıl, vergi iadeleri konusunda çok daha titiz bir çalışma gerçekleştireceğiz. Eğer sahte ya da geçersiz fiş ve fatura vermişlerse ya da vereceklerse bunları vergi iadesi bildirimlerinden ayıklasınlar. Aksi halde kesinlikle başlarının derde gireceğini şimdiden söylüyorum" dedi. Bu arada, vergi inceleme ekipleri, 2004 yılına ilişkin vergi iadesi incelemeleri sırasında gelir vergisi vermeyen ev sahiplerini de belirleyecek. 


</TEXT>
</DOC>
