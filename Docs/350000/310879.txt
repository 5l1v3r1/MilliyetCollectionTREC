<DOC>
<DOCNO> 310879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/31/spor/spo02.html </URL>
<DATE> 2005/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Bonjour Anelka 
</HEADLINE>
<TEXT>


Fenerbahçe dün Paris'te 3.5 yıllık sözleşme imzalattığı Fransız yıldızı sabaha karşı İstanbul'a getirdi. Manchester City'den alınan ünlü futbolcu ile bugün 13 00'te resmi mukavele yapılacak 

YALÇIN TÜRK 


Pandiani resti 
FENERBAHÇE uzun uğraşlar sonucu yıldız oyuncu Nicolas Anelka'ya dün resmi imzayı attırdı. Fransa'da iki gündür yoğun pazarlıklar yapan yönetici Hakan Bilal Kutlualp, ünlü futbolcu ile tam anlaşmaya varmışken, araya giren menajerler yüzünden son dakikada yine kriz yaşandı. Sarı - Lacivertli yönetim her ihtimali göz önüne alarak daha önce gizlice el sıkıştığı Deportivo'nun Uruguaylı golcüsü Pandiani için düğmeye bastı. 

Sabaha karşı geldi 
YÖNETİCİ Kutlualp, kendi şartlarının kabul edilmemesi halinde transferden vazgeçeceklerini tekrarladı. Saatler süren toplantıların ardından Fenerbahçe'nin restini gören Anelka ve menajeri geri adım attılar. Ardından Fransız oyuncu ile Paris havalimanının yakınlarındaki bir ofiste 3.5 artı bir yıllık sözleşme yapıldı. Sabaha karşı Türkiye'ye gelen Anelka'ya bugün basın önünde özel tören düzenlenecek. 

Anelka kimdir 

Doğum Tarihi 14 Mart 1979 
Doğum Yeri Versailles Fransa 
Boyu 1.85 
Kilo 82 
Pozisyonu Forvet 
Kariyeri 
1995-96 PSG 2 maç 
1996-97 PSG 8 maç, 1 gol 
1996-97 Arsenal 4 maç 
1997-98 Arsenal 26 maç, 6 gol 
1998-99 Arsenal 35 maç, 17 gol 
1999-00 R.Madrid 19 maç, 2 gol 
2000-01 PSG 27 maç, 8 gol 
2001-02 PSG 12 maç, 2 gol 
2001-02 Liverpool 20 maç, 4 gol 
2002-03 M.City 38 maç, 14 gol 
2003-04 M.City 32 maç, 17 gol 
2004-05 M.City 19 maç, 7 gol 
Fransa Milli Takımı 28 maç, 6 gol 

Fabiano gitti 

ANELKA'NIN transferi nedeniyle yabancı kontenjanı yediye yükselen Fenerbahçe, sezon başında kiraladığı Brezilyalı Fabiano'nun sözleşmesini dün karşılıklı feshetti. Eşyalarını toplayan genç oyuncu ülkesine geri dönmeye karar verdi. İstanbulspor da Semih Şentürk'e talip oldu. Sarı-Siyahlılar, Fenerbahçe yönetimine dün resmi tekliflerini sunarken, olumlu cevap gelmesi halinde genç oyuncuyu altı aylığına kiralayacaklar. 

Zaragoza galip 

SARI - Lacivertli ekibin UEFA Kupası'ndaki rakibi Real Zaragoza, İspanya Ligi'nde kendi sahasında oynadığı maçta Malaga'yı 1 - 0 yendi. Malaga'dan Edgar ve Duda'nın kırmızı kartla oyun dışı kaldığı maçta Zaragoza'yı galibiyete taşıyan golü 16. dakikada Cani kaydetti. İspanyol ekibi bu galibiyetle 12. sıradaki yerini korudu. Bu arada Zaragoza'nın yardımcı antrenörü dünkü maçı izledi. 

Pierre çizmeyi aştı 

Hollandalı oyuncu Rizespor maçı sonrası düzenlediği basın toplantısında medyayı eleştirirken, hakarete varan ifadeleri nedeniyle tepki topladı 

Ağır sözler sarfetti 
SAKATLIĞI nedeniyle uzun süredir ülkesinde bulunan ve önceki gün İstanbul'a gelen Fenerbahçe'nin Hollandalı oyuncusu Pierre van Hooijdonk, kendisi hakkında yazılan haberlere tepki gösterirken, medyaya ağır sözler sarfetti. Tecrübeli oyuncu, "Hakkımda inanılmaz yalan ve dedikodular oldu. Bu durum beni incitti. Ben sizler tarafından göklere çıkartılan bir oyuncuydum. Birden bire siz benim imajımı zedelemeye çalıştınız" diye konuştu. 

'Saygı gösterilmiyor' 
HOOIJDONK, "Başka ülkelerde futbol oynarken, futbolla medya arasında karşılıklı bir saygının olduğunu düşünüyordum. Ama Türkiye'de son iki ayda oyuncuya büyük saygı eksikliği olduğunu gördüm. Aynı saygı eksikliği gazeteleri alıp okuyan Türk halkına da yapılıyor. Ben bu sistemi değiştiremem. Türkiye ve Türk futbolu hakkındaki düşüncelerim hep pozitifti ancak umarım düşüncelerim bu yaşadıklarımdan sonra değişmez" ifadelerini kullandı. 

'Köpek havlıyor ' 
HERKESİN gideceğine kesin gözüyle baktığını söyleyen Hollandalı oyuncu, "Sizler için benim h l burada bulunuşum sürpriz olmuştur. Belki yarın bugün saat 17.00'de Fenerbahçe'de kalışım şerefine birlikte kadeh kaldırırız. Dışarıda köpek havlıyor. Siz onun ne dediğini anlayıp yazıyorsunuz. Barcelona'ya gittiğim şeklindeki haberleri de köpekten mi duydunuz Saç şeklimi değiştirdim bu yüzden beni tanıyamamışsınızdır" dedi. 


</TEXT>
</DOC>
