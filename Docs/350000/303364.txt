<DOC>
<DOCNO> 303364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/04/son/soneko30.html </URL>
<DATE> 2005/01/04/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Deutsche Bank Enflasyondaki düşüş sıkı maliye politikasından 
</HEADLINE>
<TEXT>

     Uluslararası yatırım bankası Deutsche Bank, Türkiye'de enflasyondaki düşüşün, ''sıkı maliye politikası ile Merkez Bankası'nın desteği ve TL'deki değerlenmenin bir sonucu'' olduğunu bildirdi. 
     Deutsche Bank tarafından, enflasyondaki düşüş konusunda yapılan analizde, 2004 yılı enflasyonunun, beklentilerin bile altında gerçekleştiği ve 1975'ten bu yanaki en düşük enlasyon oranının yakalandığı kaydedildi. 
     Tek haneye inen enflasyonla mücadelenin, özellikle bu yıl en ciddi sorunların başında olacağının belirtildiği analizde, Hükümetin bazı engellerin üstesinden gelmesiyle, 2005 için belirlediği yüzde 8'lik hedefin de 'gerçekleştirilebilir' bir hedef olduğu kaydedildi. 
     
     ENFLASYONLA MÜCADELE ÖNÜNDEKİ ENGELLER... 
     Olası engeller ise ''tarım ürünleri fiyatlarının 2004'teki gibi uyumlu olması ihtimalinin zayıflığı yanında, bazı geçen yıldan kalan ertelenmiş fiyat ayarlamalarının yapılması zorunluluğu'' olarak sıralandı. 
     Üretim faktörü fiyatlarındaki artışın ise TL'deki değerlenme ile dengelendiği ifade edildi. 
     Bu arada faiz oranlarının daha da indirilmesi konusunda biraz sabırlı olunması gerektiği belirtilen analizde, Merkez Bankası'nın, özellikle yılın ikinci yarısında bir faiz indirimine gidebileceği kaydedildi. 
     
</TEXT>
</DOC>
