<DOC>
<DOCNO> 321814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/08/son/soneko17.html </URL>
<DATE> 2005/03/08/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Sanayi üretimi Ocak'ta yüzde 6.8 arttı... 
</HEADLINE>
<TEXT>

     Sanayi üretimi Ocak ayında, geçen yılın aynı ayına oranla yüzde 6.8 arttı. 
     DİE, 2005 Ocak ayı sanayi üretim endeksi sonuçlarını açıkladı. 
     Buna göre, Ocak ayında üretim artışı imalat sanayinde yüzde 7.1, madencilik sektöründe yüzde 16.1 elektrik, gaz ve su sektöründe de yüzde 1.3 olarak gerçekleşti. 
     Geçen yılın aynı döneminde toplam sanayi üretimi yüzde 5.3 artarken, alt sektörler itibarıyla imalat sanayinde yüzde 5.6, elektrik gaz ve su sektöründe yüzde 7.1 oranında artış olmuştu. Madencilik sektörü yüzde 10.2 oranında gerilemişti. 
     2005 Ocak ayında, imalat sanayi alt sektörleri itibarıyla üretim, en fazla yüzde 41 ile radyo, TV, haberleşme cihazları imalatında yaşandı. 
     Ocak'ta metal eşya sanayi imalatı yüzde 38.8, diğer madencilik sektörü yüzde 37.8, metalik olmayan diğer mineral madde imalatı yüzde 36.7, ağaç ve mantar ürünleri imalatı yüzde 29.1, kağıt ve kağıt imalatı yüzde 19.8, makine ve teçhizatı imalatı yüzde 19.3, gıda ürünleri ve içecekleri imalatı yüzde 18.6, maden kömürü, kimyasal madde ürünleri imalatı yüzde 13.2, linyit ve turba sanayi yüzde 12.4 oranında arttı. 
     
     ÜRETİMİ DÜŞENLER 

     Ocak ayında, metal cevheri madenciliği yüzde 3.9, plastik -kauçuk ürünleri imalatı yüzde 10.2, büro, muhasebe bilgi işlem makinaları imalatı yüzde 36.8, tütün ürünleri imalatı yüzde 24.6, tekstil ürünleri imalatı yüzde 13, derinin işlenmesi, bavul, çanta vb. imalatı yüzde 34.4, kok kömürü, rafine edilmiş petrol ürünleri imalatı yüzde 5.6, diğer ulaşım araçları imalatı yüzde 15.4, mobilya imalatı yüzde 3.4 oranında azaldı. 

     
</TEXT>
</DOC>
