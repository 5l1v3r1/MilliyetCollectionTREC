<DOC>
<DOCNO> 320864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/04/son/sonyas07.html </URL>
<DATE> 2005/03/04/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Melanie Griffith'in kırık ayağının sırrı çözüldü .. 
</HEADLINE>
<TEXT>

     Oscar törenlerinde kırık ayağı ve bastonuyla şık oyunculardan daha çok ilgi çeken Melanie Griffith, ayağını evde sinirlenip kapıya tekme attığı için kırdığını söyledi. 
     Internetteki ''wenn'' sitesinin haberine göre, törenlere eşi Antonio Banderas'ın kolunda ve bastonuyla katılan Griffith'in kırık ayağının sırrı ortaya çıktı. 
     Ayağının kırılmasına sinirinin neden olduğunu belirten yıldız, ''Evde çok sinirlendim ve kapıya tekme attım. Birden acıyla yere yığıldım. Doktorlar da kırık teşhisi koydu'' dedi. 
     Melanie Griffith, Oscar gecesi kırmızı halı geçişlerinde kendisine ayağını nasıl kırdığını soran gazetecilere, ''Everest Dağı'na çıkarken kırdım'' diye espri yapmıştı. 
     
</TEXT>
</DOC>
