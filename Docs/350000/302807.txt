<DOC>
<DOCNO> 302807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/02/son/sonspo07.html </URL>
<DATE> 2005/01/02/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Gaziantep kamp için Antalya'da 
</HEADLINE>
<TEXT>

     Gaziantepspor, ikinci yarı hazırlıkları için Antalya'ya gitti. 
     Kırmızı-siyahlı ekipte, teknik heyet, sporcular ve diğer görevliler bu akşam saatlerinde Antalya'da biraraya gelecek ve yarın da ilk çalışmayı yapacak. 
     Gaziantepspor, 8-11 Ocak tarihleri arasında da Mısır'da yapılacak futbol turnuvasına katılmak için bu ülkeye gidecek. Gaziantepspor, turnuvada Danimarka 1. ligi takımlarından Mitijiland, Mısır 1. ligi takımlarından Ahley ve Tunus 1. ligi takımlarından Tarajy ile mücadele edecek. 
     Teknik Direktörü Nurullah Sağlam, kamp dönemini yoğun bir çalışma yaparak en iyi şekilde değerlendirmek istediklerini söyledi. 
     Sağlam, ilk yarıyı istedikleri şekilde tamamlayamadıklarını, özellikle sakatlıklar nedeniyle puan kayıpları olduğunu, ikinci yarıda ise daha başarılı olmak istediklerini ifade etti. 
     Nurullah Sağlam, futbolcuları İlhan'ın Galatasaray'a transfer olacağı şeklindeki spekülasyonların gerçek olmadığını ve İlhan'ın ilk yarıda olduğu gibi ikinci yarada da Gaziantepspor'un başarısı için çalışacağını sözlerine ekledi. 
     
</TEXT>
</DOC>
