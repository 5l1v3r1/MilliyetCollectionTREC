<DOC>
<DOCNO> 330564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/06/ekonomi/eko01.html </URL>
<DATE> 2005/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni Palio satışa çıkıyor 
</HEADLINE>
<TEXT>


8 Nisan'da Türkiye'de satışa çıkacak olan yeni Fiat Palio'nun fiyatı 20 bin 500 YTL'den başlayacak 


Tasarımı yenilenen ve daha estetik bir iç mekana kavuşan yeni Fiat Palio, 8 Nisan Cuma Türkiye'de satışa sunulacak. Yenilenen Fiat Palio, Kıbrıs'ta gerçekleştirilen toplantıda tanıtıldı. 
TOFAŞ Ticari Grup Direktörü Müfit Ataseven, tasarımı yenilenen ve aynı zamanda daha estetik ve fonksiyonel bir iç mekana sahip olan yeni Fiat Palio'nun gençlerin gözdesi olmaya devam edeceğini söyledi. Yeni farlar, yeni ön panjur, gövde rengi tamponlarıyla Palio'nun daha dinamik ve sportif duruş sergilediğini ifade eden Ataseven, ön panjur ve bagaj kapağına yerleştirilmiş Fiat logosuyla da arabanın tasarımına ayrı bir boyut kazandırıldığını kaydetti. Modelin, 20 bin 500 YTL'den başlayan fiyatlarla tüketiciyle buluşacağını belirten Ataseven, yıl sonuna kadar en az 13 bin adet satmayı planladıklarını kaydetti. 
Benzinli ve dizel motor seçenekleriyle tüketiciye sunulacak Palio'da, aktive ve dynamic olarak iki farklı donanım seviyesi sunuluyor. 




</TEXT>
</DOC>
