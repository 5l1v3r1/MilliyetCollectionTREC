<DOC>
<DOCNO> 320494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/son/sontur67.html </URL>
<DATE> 2005/03/03/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Rumen kızları fuhuştan polis kurtardı .. 
</HEADLINE>
<TEXT>

     Romanya polisinin, fuhuş çetesinin eline düştüğü gerekçesiyle aradığı iki Rumen kız, Antalya'nın Alanya İlçesi'nde bulundu. 
     Edinilen bilgiye göre, Romanya polisiyle işbirliği yapan Alanya Emniyet Müdürlüğü'ne bağlı ekipler, Denizkent Sitesi B Blok'taki 12 no'lu daireye baskın düzenleyerek Marilena Lonela M. 17 ile Mihalea Florentina 18 , adlı iki genç kızı buldular. 
     Aynı evde bulunan H.K. 32 , Rumen kızları zorla alıkoyduğu ve para karşılığında erkeklere pazarladığı gerekçesiyle gözaltına alındı. Emniyet yetkilileri, Romanya vatandaşı Lon Gant isimli bir kişinin, iki kızı Alanya'ya getirerek H.K'ya sattığının belirlendiğini bildirdiler. 
     Marilena Lonela M. ile Mihalea Florentina adlı kızlar, yapılan sağlık kontrolünün ardından sınır dışı edilmek üzere Antalya Emniyet Müdürlüğü'ne bağlı Yabancılar Bürosu'na teslim edildi. 
     Kadın satıcısı olduğu iddia edilen H.K. ise adliyeye sevk edildi. 
     
</TEXT>
</DOC>
