<DOC>
<DOCNO> 315140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/14/son/sonspo17.html </URL>
<DATE> 2005/02/14/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
İspanya, İtalya, Almanya ve İngiltere liglerinde liderler değişmedi... 
</HEADLINE>
<TEXT>

     Dünyanın ve Avrupa'nın en ünlü liglerinden İspanya, İtalya, Almanya ve İngiltere'de liderler değişmedi. 
     İspanya Birinci Futbol Ligi'nde La Liga Barcelona, İtalya Serie A'da Juventus ve İngiltere Premier Ligi'nde Chelsea haftayı galibiyetle kapıtırken, Almanya Bundesliga lideri Bayern Münih, haftayı puan kaybıyla kapayan tek lider oldu. 
     İspanya La Liga lideri Barcelona, deplasmanda Fenerbahçe'nin UEFA Kupası'nda 17 Şubat Perşembe günü karşılaşacağı Real Zaragoza'yı 4-1'lik skorla geçmeyi başararak, liderliğini sürdürdü. 
     Brezilyalı teknik direktör Vanderlei Luxemburgo ile çıktığı 6 maçı da kazanan Real Madrid, deplasmanda Osasuna'yı 2-1 yenerek, 7. galibiyetini elde etti. Luxemburgo, bu galibiyetle Real Madrid tarihinde göreve geldikten sonra 7 maçı üstüste kazanma başarısı gösteren ilk teknik direktör oldu. 
     Ligde 3. sırada yer alan Sevilla, Villarreal'i 2-1'le geçti. 
     Nihat Kahveci'nin '' muhteşem'' oyunuyla Real Sociedad, deplasmanda Racing Santander' i 3-1 yenmeyi başardı. Maçta milli futbolcu Nihat, 2 gol atarken, 1 de asist yaptı. Nihat bu sezon ki gol sayısını 13'e çıkarırken İspanya'da attığı toplam gol sayasını da 51'e yükseltti. 
     
     İTALYA 
     İtalya Serie A'da lider Juventus, 2 hafta aradan sonra sahasında ligde 3. sırada bulunan Udinese'yi 2-1 yenerek rahat bir nefes aldı. 
     Ligde puanla liderliğini sürdüren Juventus'un ardından 2. sırada bulnan ve bu hafta Reggina deplasmanına giden Milan, ligin orta sıralarında yer alan rakibini 1-0'la geçti ve lideri yakın takibini sürdürdü. 
     Emre Belözoğlu'nun takımı Inter, sahasında Roma'yı 2-0 yenmeyi başarırken, şampiyonluk umutlarını devam ettirdi. Ligin namağlup takımı ünvanıyla sahaya çıkan Inter, bu maçtan da galibiyetle ayrılarak, liderle arasındaki 11 puanlık farkı korudu. 
     
     ALMANYA 
     Almanya Bundesliga'da lider durumda bulunan Bayern Münih, haftanın en büyük sürprizini yaparak, ligin zayıf takımlarından Arminia Bielefeld'e 3-1 yenildi. 
     Haftaya mutlak galibiyet parolasıyla giren Bayern Münih, deplasmanda rakibinin etkil oyunu karşısında tutunamayarak, en yakın takipçisi ile arasındaki 3 puanlık farkı koruyamadı. 
     Schalke 04, sahasında VfL Wolfsburg'u 3-0 gibi net bir skorla geçerken, bu sezon şampiyonluğun en büyük adaylarından olduğunu gösterdi. 
     Yıldıray Baştürk'ün takımı Hertha Berlin, sahasında FC Nuremberg'i ağırladı. Yıldıray'ın 1 asist ve 1'de penaltı yaptırmasıyla maçı 2-1 kazanmayı başardı. 
     Ligde 3. sırada bulunan Werder Bremen ise Borussia Moenchengladbach karşısında 2-0 galip geldi. 
     
     İNGİLTERE 
     İngiltere Premier Ligi'nde haftalardır liderliği kimseye kaptırmayan Chelsea, ligde 4. sırada bulunan Everton'u 1-0 yendi ve şampiyonluk yolunda büyük bir engeli aştı. 
     Liderle arasındaki puan farkının açılmaması için kazanmak zorunda olan Manchester United, derby maçıında Manchester City'den 3 puanı 2-0'lık skorla aldı. 
     Ligin 3. sırasında yer alan geçen yılın şampiyonu Arsenal ise bugün ligin zayıf ekiplerinden Crystal Palace ile sahasında karşılaşacak. Tugay Kerimoğlu'nun takımı Blackburn Rovers, seyircisi önünde Norwich City'i 3-0'lık net bir skorla yenmeyi başardı. 
     
</TEXT>
</DOC>
