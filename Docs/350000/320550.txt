<DOC>
<DOCNO> 320550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/04/guncel/gun01.html </URL>
<DATE> 2005/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
8 kişi tutuklandı 
</HEADLINE>
<TEXT>


İstanbul'da, sahte rakı imalatına ilişkin gözaltına alınan 14 kişiden 8'i tutuklandı. Dosya hakkında 'gizlilik' kararı alınırken, sanıkların müebbet hapsi istenecek... 

DİNÇER ŞEREF, M. AKİF ERDEM 

İstanbul'da sahte rakı imalatına ilişkin gözaltına alınan 14 kişiden 11'i, Gaziosmanpaşa ve Eyüp adliyelerine sevk edildi. Bu kişilerden 8'i tutuklanırken, soruşturmanın bir bölümünü yürüten Eyüp Cumhuriyet Savcısı'nın talebi üzerine gizlilik kararı alındı. 
Asayiş Şube Müdürlüğü'ndeki sorgu ve işlemleri tamamlanan 10 kişi ile Beşiktaş İnzibat Bölge Komutanlığı'nda tutulan Uzman Çavuş Bekir Çığcı, haklarında adli işlem yapılmak üzere dün sabah Gaziosmanpaşa ve Eyüp savcılıklarına gönderildi. Gaziosmanpaşa Adliyesi'ne sevk edilen Dem Restoran'ın mesul müdürü Hasan Altındal, büfelerinde sahte rakı satışı yaptıkları belirtilen Mesut Simsar, kardeşi Mehmet Simsar ve Fikret Tunç ile sahte rakının bölgede dağıtımını yaptığı öne sürülen Ercüment İnan, nöbetçi savcı tarafından sorgulandı. TCK'nin 313 ve 394. maddelerinde düzenlenen suç yönünden sorgulanan bu kişiler tutuklanmaları istemiyle daha sonra Nöbetçi 1. Sulh Ceza Mahkemesi'ne gönderildi. Mahkeme Altındal, Mesut Simsar ile İnan'ın tutuklanmalarına, Mehmet Simsar ve Tunç'un tutuksuz yargılanmak üzere serbest bırakılmalarına karar verdi. 

Cezaevindeler 
Bu arada Çığcı 25 , Atilla Bayramoğlu, Uğur Gökkul, Aşkın Gökkul, Avni Kaptan, Şişli Etfal Eğitim ve Araştırma Hastanesi'nde tedavi gören Ömer Lütfi Karal da dün Eyüp Adliyesi'ne çıkarıldı. Cumhuriyet Savcısı Faruk Erşen Yılmaz tarafından TCK'nin 313 ve 394. maddelerinde düzenlenen suç yönünden sorgulanan bu kişiler, tutuklanmaları istemiyle Nöbetçi 1. Sulh Ceza Mahkemesi'ne sevk edildi. 6 kişiden Çığcı, Kaptan, Karal, Aşkın ve Uğur Gökkul tutuklanırken, Bayramoğlu tutuksuz yargılanmak üzere serbest bırakıldı. Çığcı askeri cezaevine diğer sanıklar Bayrampaşa Cezaevi'ne konuldu. 

Suçlamalar... 
TCK'nin 313. maddesi cürüm işlemek için teşekkül oluşturmak suçundan 1 yıldan 2 yıla kadar ağır hapis cezası öngörürken 394. maddesi halkın içeceği sulara veya yiyeceği içeceği şeylere zehir katarak ve sair suretle bozarak umumun sıhhatini tehlikeye düşürenlere 5 yıldan 10 yıla kadar ağır hapis cezası verilmesini içeriyor. TCK'nin 407. maddesi de, eğer suç fiili bir kimsenin ölümüne sebep olmuşsa, faile müebbet ağır hapis cezası verilmesini öngörüyor. 

Pislik içindeki imalathane 

MUSTAFA KURTARAN İstanbul 
İstanbul'un Ayazağa semtinde belirlenen ve gecekonduda oluşturulan yeni bir sahte rakı imalathanesine önceki gün baskın yapıldı. Gecekonduda, satışa hazır 43 adet dolu sahte rakı şişesi, 700 adet boş şişe, kapak basma makinesi, 500 adet kapak, çok sayıda filigran, 20 adet 50 litrelik boş bidon, 4 adet 50 litrelik dolu bidon, 500 litrelik su tankı, plastik ve metal süzgeçlerle huniler ele geçirildi. Polis gecekondu sahibi Ayşe Uyanık ile Cengiz Çelik ve Vahit Kincu'nun da aralarında bulunduğu 4 kişiyi gözaltına aldı. Bu kişilerle birlikte 34 FMZ 12 plakalı minibüste de piyasaya sürülmek üzere hazır bulundurulan 1400 şişe sahte rakı ele geçirildi. 

Ebru'yu Dem'de içtiği rakı öldürdü 

Sahte rakının son kurbanlarından biri de 11 yaşındaki oğlunu okutmak için ölümlerin merkezi Dem Restoran'da çalışan Ebru Yapağcı oldu 

GÜRKAN AKGÜNEŞ İstanbul 
Ebru Yapağcı, 11 yaşındaki oğluyla birlikte yaşıyordu ve onu okutabilmek için 8 yıldır çeşitli barlarda çalışıyordu. Son işyeri 'sahte rakıdan ölümlerin merkezi' olan Dem Restoran'dı. Ve orada içtiği rakı yüzünden oğlu öksüz kaldı. 
32 yaşındaki Yapağcı, cumartesi günü restoranda rakı içti. Ardından Bahçelievler'deki evine giden Yapağcı, birkaç saat sonra fenalaştı. 
Kendine gelmek için sabah saatlerinde banyo yapmak isteyen Yapağcı, bayılınca yakınları tarafından Özel Gelişim Hastanesi'ne kaldırıldı. Sosyal güvencesi olmadığı belirtilen Yapağcı, Bezmi lem Valide Sultan Vakıf Gureba Hastanesi'ne sevk edildi. Yapağcı, yer olmadığı gerekçesiyle hastaneye kabul edilmeyince, bu kez Haseki Eğitim ve Araştırma Hastanesi'ne götürüldü. İlk müdahalesi yapılan Yapağcı'ya bu hastanede yer bulanamadı. Yakınları, Yapağcı'yı Esenler'deki Özel Hayat Hastanesi'ne yatırdı. Yoğun bakıma alınan Yapağcı, komadan çıkamadı. 

Baba lanet yağdırdı 
Sahte rakıyı yapanlara lanet yağdıran Bülent Yapağcı, "Sahtekarlar nedeniyle ölen kızımın cenazesini vermiyorlar. Hastane 6 bin 400 YTL fiyat çıkardı. Ben bu parayı nasıl öderim" dedi. Kesin ölüm nedeni Adli Tıp Kurumu'nda yapılacak otopsiyle anlaşılacak Yapağcı'nın cenazesi, yakınları ve arkadaşlarının topladıkları parayla hastaneden alınabildi. 
Yakınları, bir şirkette şoförlük yapan eşinden ayrılan Yapağcı'nın, çocuğunun eğitim masraflarını karşılamak için çalıştığını söyledi. İlköğretim okulu öğrencisi 11 yaşındaki oğlunun, annesinin ölümünden haberi yok. 

'Soğuk algınlığı' dendi alkolden zehirlendi 

ERDOĞAN PAÇİN Bursa DHA 
Bursa'da, evinde rakı içtikten sonra fenalaşınca hastaneye kaldırılan, ancak soğuk algınlığı teşhisiyle taburcu edilen İsmail Hakkı Şendöl 76 , durumunun ağırlaşması üzerine götürüldüğü bir başka hastanede öldü. 
Osmangazi'de oturan işçi emeklisi Şendöl, 4 gün önce rakı içtikten sonra fenalaştı. Yakınları tarafından Çekirge Devlet Hastanesi'ne götürülen 5 çocuk babası Şendöl'e, soğuk algınlığı teşhisi konuldu. 
Tedavisinin ardından taburcu edilen Şendöl, durumu ağırlaşınca bu kez Uludağ Üniversitesi Tıp Fakültesi Hastanesi'ne götürüldü. Alkol zehirlenmesi tanısı konulan Şendöl, akşam saatlerinde öldü. Savcılık soruşturma başlatırken, Şendöl'ün kesim ölüm nedeni otopside belli olacak. 

Ölü sayısı 12'ye ulaştı 

ŞAKİR AYDIN İstanbul 
İstanbul'da sahte rakıdan ölen kişilerin sayısı 12'ye yükseldi. Metil alkol zehirlenmesi nedeniyle hastanelere başvuranların sayısı 43'e yükseldi, bunlardan 10'u yoğun bakımda. 6 da şüpheli ölüm var. 

Sahte rakıdan ölenler 
Pazartesi Ali Gökten Şafak Hastanesi , Salih Eğridereli Haseki Salı Selahattin Nilidar Şişli Etfal Hastanesi , Abbas Hıyani Avcı Amerikan Hastanesi , Cumali Çetin Avcılar Hastanesi 
Çarşamba Yaşar Gözümoğlu Okmeydanı Hastanesi Perşembe Recep Çulamoğlu Avcılar Hospital , Ebru Yapağcı Esenler Hayat Hastanesi , Rüştü Ceyhan Avcılar Hospital , Cezmi Akkoyunlu Amerikan Hastanesi , Tanju Kelkit Etfal Hastane-si , Semra Yüksel Gaziosmanpaşa Hastanesi 

Şüpheli ölümler 
Cumartesi Hasan Bayramoğlu Pazartesi Ali Vural Yurdakul Gureba , Reşat Küçükyüce GOP'teki evinde Çarşamba Ruknettin Özgün GOP'teki evinde , Mehmet Atagün Pendik'te otomobilinde Perşembe Fedme Aydemir Bakırköy Devtlet Hastanesi 

Babası da 'sahte rakıcı' çıktı 

ERDAL KILINÇ 
Sahte rakıyla ölümlere neden olduğu gerekçesiyle aranan Ertan Şabudak'ın babası Hayrettin Şabudak'ın da 25 yıl önce piyasaya sürdüğü rakıdan 2 kişinin öldüğü, 1 kişinin de kör olduğu ortaya çıktı. Baba Şabudak'ın 6 yıl cezaevinde kaldıktan sonra "Hayri" olan adını "Hayrettin" olarak değiştirdiği, 2003'te yine sahte rakı suçundan yakalandıktan sonra da "marka taklidi" suçundan para cezasıyla serbest kaldığı belirlendi. Şabudak, verdiği ifadesinde, kendisinin sahte rakı üretmediğini ısrarla vurgulamıştı. 

Katliam olur dedim ama dinletemedim 

ELVAN EZBER İstanbul 
Elebaşılığını firari zanlı Ertan Şabudak'ın yaptığı öne sürülen şebekenin, polisin pazartesi yaptığı baskından 2 gün önce imalathanede bir minibüse 80 koli sahte rakı yüklediği belirlendi. Polis, Bursa plakalı olan ve üzerinde "Okul Taşıtı" yazılı Peugeut J-9 model minibüsün peşine düştü. Minibüsün Ankara, Konya ve Afyon'da dağıtım yapacağı öne sürüldü. Şebekede görevli olduğu iddia edilen Avni Kaptan, "Son partinin bozuk olduğunu fark ettim. Katliam olur dedim, dinletemedim" dedi. 

2 ton sahte rakı zanlıları serbest 

Malatya'da Merkez Şifa Mahallesi Eski Otogar civarındaki bir büfeyle Yeşilyurt ilçesindeki bir büfe ve Seyituşağı köyündeki 3 ayrı evde yapılan aramada ele geçirilen 2 ton sahte rakıyla ilgili gözaltına alınan Mustafa D, Kalender D, Hasan H, Mustafa H, ifadeleri alındıktan sonra adli mercilere sevk edildi. Mahkeme, 4 kişiyi tutuksuz yargılanmak üzere serbest bıraktı. 

Soda testiyle hayat kurtarabilirsiniz 

SERHAT OĞUZ İstanbul 
İstanbul Üniversitesi Tıp Fakültesi Farmakoloji Anabilim Dalı Öğretim Üyesi Prof. Dr. Aykan Canberk, "Rakıya su yerine soda konulursa, sahte olup olmadığı anlaşılabilir" dedi. Sodanın içerdiği bikarbonatın, metil alkolün etkisini azalttığını, ölümden kurtarabileceğini vurgulayan Canberk, "Ayrıca soda eklendiğinde rengi süt beyaz değil, bulanık olur" dedi. 

'Şov denetimde' sahte çıkmadı 

ALTAN BURGUCU 
Tarım ve Köyişleri Bakanlığı'nın dün "medya görüntü almak istedi" gerekçesiyle Ankara'daki eğlence mek nlarına yaptığı denetimde, şişesi ve dış görünüşü itibarıyla sahte rakıya rastlanmadı. Denetim, Sakarya bölgesine sabah canlı yayın araçları kurulması nedeniyle şova dönüştü. Çok sayıda gazetecinin izlediği denetimlerde bazı işletme sahipleri, basına açık yapılmasına tepki gösterdi. 

Kolonya üreticileri Denetimler sıklaşsın 

Sahte rakıyla gündeme gelen metil alkolün, kolonya imalatında da kullanımı, kolonya üreticilerini harekete geçirdi. Eti Kolonyaları'nın sahibi Serdar Fırtına, kolonyada kullanılan etil alkolün fiyatının, tek elden üretilmesine bağlı olarak yükseldiğini, bunun da maliyetleri artırdığına dikkat çekerek şöyle konuştu "Birçok kolonya üreticisi, yasal olmayan bir şekilde metil alkol getirmeye başladı. O yıllarda insanlar öldü. Ölümlerin ardından metil alkol gümrüklerde denetlendi. Denetimler şimdi de sıklaştırılmalı." 


</TEXT>
</DOC>
