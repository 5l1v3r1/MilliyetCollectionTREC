<DOC>
<DOCNO> 342962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/16/son/soneko23.html </URL>
<DATE> 2005/05/16/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Ziraat Bankası'nın 3 aylık net karı 416 milyon YTL... 
</HEADLINE>
<TEXT>

     Ziraat Bankası’nın bu yılın ilk çeyreğinde brüt karlılığını 618 milyar YTL, net dönem karını ise 416 milyon YTL’ye çıkardığı bildirildi. 
     Ziraat Bankası’ndan yapılan açıklamada, Banka’nın söz konusu dönem için ayrılan vergi karşılıklarından sonra oluşan 416 milyon YTL’lik dönem karının, geçen yılın aynı dönemine göre yüzde 233 oranında arttığı belirtildi. 
     Banka’nın özellikle tarımsal ve bireysel kredilerde oluşturduğu kredilendirme stratejisinin karlılıkta önemli bir etken olduğu ifade edilen açıklamada, kredilerden elde edilen faiz ve komisyon gelirlerinin toplam faiz gelirleri içindeki payının, 2004 yılı Mart ayında yüzde 9.42 iken bu yıl Mart ayında yüzde 16.38 olduğu kaydedildi. 
     Açıklamada, kredilendirme faaliyetlerinden elde edilen gelirlerin her geçen gün arttığı da belirtildi. 
     
     GENEL MÜDÜR ÇAĞLAR 
     Ziraat Bankası Genel Müdürü Can Akın Çağlar ise Banka’nın ilk 3 aylık performansına ilişkin şu bilgileri verdi 
     "Fiyatlandırma politikamız ve ürün çeşitliliğimizdeki iyileştirmeler ile bireysel kredilerimiz, yıl sonuna göre 2.5 milyar YTL’den yüzde ’lük artışla 3.9 milyar YTL’ye yükseldi. Taşıt ve konut kredilerinde ise yıl sonundan bugüne toplam yüzde 13’lük bir artış gerçekleşti ve sektör payımız taşıt kredilerinde yüzde 6, konut kredilerinde yüzde 11 oldu. Ticari krediler içinde küçük işletme kredileri ise ilk üç aylık dönemde yüzde 26 artarak 487 milyon YTL’ye, tarımsal krediler ise yüzde 33 artarak 1.6 milyar YTL’ye yükseldi. 
     Tarım sektörünü desteklemeye dönük kredi faaliyetlerimiz artarak devam edecektir." 
     
</TEXT>
</DOC>
