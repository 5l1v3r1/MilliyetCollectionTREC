<DOC>
<DOCNO> 324654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/18/yasam/yas07.html </URL>
<DATE> 2005/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP'li vekil otoparkçıdan silahla kurtuldu 
</HEADLINE>
<TEXT>



Otopark mafyası bu kez CHP İstanbul Milletvekili Hasan Aydın'ı tehdit etti. Aydın, olası saldırıdan yanında taşıdığı ruhsatlı tabancasını çekerek kurtuldu. Aydın'ın verdiği bilgiye göre, olay pazar günü Taksim Gümüşsuyu'nda meydana geldi. Arabasını 17.30 sularında park ettikten sonra arkadaşlarıyla buluşan Aydın, arabasının yanına geldiğinde bir kişi yaklaşarak 5 milyon lira 5 YTL park ücreti istedi. Aydın, ücret vereceğini ancak karşılığında makbuz istediğini söyledi. Makbuz alamayacağını belirtince Aydın, "Bu ücreti ne adına istiyorsun " diye sordu ancak "Uzatma, ekmek parası istiyoruz" yanıtını aldı. Aydın da, "Vermem, ne demek ekmek parası " karşılığını verdi. Aydın, şöyle devam etti 

'Korkmuyorlar' 
"Vermeyeceğimi söyleyip arabama binince adam cama sert şekilde, kırarcasına vurdu. 'Beni küçümseyemezsin' diye bağırdı. İndim aşağıya, baktım birkaç kişi daha geldi. Akşam karanlık, bir yandan ne yapacağımı düşünüyorum. Silahımı çekip 'Çekilin' diye bağırdım. Bir an tereddüt ettiler, ama baktım hiç korkmuyorlar. O ara arabaya binip, hızla uzaklaştım." 
Aydın, "5 milyon için adam mı vurmuş olacaktım O olaydan sonra silah taşımamaya karar verdim" dedi. 



</TEXT>
</DOC>
