<DOC>
<DOCNO> 326207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/23/son/sondun36.html </URL>
<DATE> 2005/03/23/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Rumlar'a göre kadın ticareti haberlerinin altında 'hayır' var 
</HEADLINE>
<TEXT>

     Güney Kıbrıs Rum yönetimi Adalet ve Kamu Düzeni Bakanı Doros Theodoru, ''Güney Kıbrıs'ın kadın ticaretinde transit ülke olarak suçlanmasının asıl sebebinin altında, siyasi çıkarlar ve de özellikle Annan planının reddedilmesine tepkinin yattığını'' iddia etti. 
     Simerini gazetesinin haberine göre, Theodoru, dün Rum Meclisi İnsan Hakları Komitesi toplantısında yaptığı konuşmada, ''Güney Kıbrıs'ın kadın ticaretiyle suçlanmasının altında, siyasi çıkarlar ve özellikle Annan planının referandumda reddedilmesinin olduğu'' görüşünü savundu. 
     Habere göre, Theodoru'nun bu iddiası, komitedeki Rum kadın milletvekillerinin tepkisine yol açtı. Milletvekilleri, ''Referandumun üzerinden bir sene geçmiş olmasına karşın her şeyin, yabancıların Kıbrıslı Rumlardan intikam alma davranışlarına bağlanamayacağını'' söyledi. 
     
</TEXT>
</DOC>
