<DOC>
<DOCNO> 338383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/30/son/sondun01.html </URL>
<DATE> 2005/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İspanya'dan Türkiye’ye tam destek, Fransa’ya eleştiri 
</HEADLINE>
<TEXT>

     Mehmet ÇİFTÇİ İSPANYA, DHA 

      TÜRKİYE’nin Avrupa Birliği üyeliğine tam destek veren İspanya Parlamentosu’ndan, Fransa’ya da ağır eleştiriler geldi. İspanyol milletvekilleri, Türkiye’yi AB Anayasası referandumuna alet etmekle suçladığı Fransız politikacıların tarihi bir gafın içine girdiğini savundu. 
     İspanya’da geçen ay halk oylamasından geçen AB Anayasası’nın mecliste de onaylaması üzerine toplanan milletvekilleri Fransa’nın Türkiye’yi referanduma alet etmesini sert şekilde eleştirdi. AB’nin Türkiye’ye verdiği sözlerin arkasında durmasını isteyen iktidar ve muhalefetteki milletvekilleri "Fransa Türkiye’yi kendi iç politikasına alet etmekle tarihi bir hata işliyor, AB Fransa değildir" sözleri ile Fransız şeçmenlere sağduyulu davranması çağrısında bulundu. 
     ’HAYIR’IN FATURASI HEM AB HEM DE TÜRKİYE’YE ÇIKAR İspanyol milletvekilleri Fransız şeçmenin referandumda ’Hayır’ oyu vermesi halinde anayasanın bloke edileceği uyarısında bulunarak, bunun faturasının da hem AB hem de Türkiye’ye çıkabileceği endişesi taşıdıklarını dile getirdi. 
     Hükümet adına bir konuşma yapan İspanya Dışişleri Bakanı Miguel Angel Moratinos ise İspanya’nın Türkiye’ye verdiği desteğin arkasında olduğunu ve Türkiye’nin AB’ye katılımının gerçekleşmesine kadar bu desteğinin süreceğini vurguladı. Moratinos, "Türkiye ile görüşmelerin zor ve çetin geçeceğini biliyoruz, ancak AB’nin sınırlarını Büyük Ortadoğu Projesi çerçevesinde genişletmesi gerek. Bunun en önemli ayağı da Türkiye’dir, Türkiye AB’nin tam katılımlı bir üyesi olmalıdır" 
     
</TEXT>
</DOC>
