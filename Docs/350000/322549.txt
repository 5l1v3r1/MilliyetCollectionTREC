<DOC>
<DOCNO> 322549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/10/son/sonsiy06.html </URL>
<DATE> 2005/03/10/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Yeni TCK'da değişiklik istemi... 
</HEADLINE>
<TEXT>

     CHP Malatya Milletvekili Muharrem Kılıç, hırsızlık sonucu elde edilen malı ''bilerek'' satın alma ve kullanmanın suç sayılması için kanun teklifi verdi. 
     Kılıç ve bazı CHP milletvekilleri tarafından imzalanan yasa teklifinin gerekçesinde, eski ceza kanununda suç eşyasını satın alma ve kullanmada cezanın olabilmesi için ''bilerek'' satın alma ve kullanımının gerektiği belirtilerek, şöyle denildi 
     ''Yeni 5237 sayılı yasanın Yeni TCK 165. maddesinde ise ''bilerek'' ibaresi çıkarılmıştır. Bu durum özellikle kuyumcu esnafı açısından sıkıntılar ve mağduriyetler yaratacak ve bu alandaki ticari etkinliği önemli ölçüde engelleyecektir.'' Teklifte, bir suçun işlenmesiyle elde edilen eşyayı bilerek satın alan veya kabul eden kişiye altı aydan üç yıla kadar hapis ve bin güne kadar para cezası verilmesi öngörülüyor. 
     
</TEXT>
</DOC>
