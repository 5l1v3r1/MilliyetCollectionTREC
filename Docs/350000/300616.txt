<DOC>
<DOCNO> 300616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/24/son/sonspo08.html </URL>
<DATE> 2004/12/24/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
İspanyol basını Nihat'a övgüler yağdırdı... 
</HEADLINE>
<TEXT>

     İspanya Ligi’ndeki tamsilcimiz Nihat Kahveci mükemmel golleriyle şovuna devam ediyor. Önceki gece 5-1’lik Malaga deplasmanındaki zaferde son iki gole imza atan yıldız oyuncuya İspanya basını yine övgüler yağdırdı. Milli futbolcumuz ise yükselen form grafiğinin devam edeceğini söyledi. Nihat böylece toplam gol sayısını da 8’e çıkarmış oldu. 
     
     Sociedad'ın en golcü ismi Nihat 

     Nihat Kahveci'nin Real Sociedad'daki performansı gün geçtikçe artıyor. Geçen hafta sonu Getafe'yle oynanan maçta bir gol atan Nihat, önceki gün Sociedad'ın deplasmanda Malaga'yı 5-1 yendiği karşılaşmada rakip fileleri iki kez havalandırarak, ligdeki gol sayısını yediye çıkardı. Nihat'ın golleri 70 ve 82. dakikalarda gelirken, Lacivert-Beyazlıların diğer sayılarını Kovacevic 2 ve Labaka kaydetti. Malaga'nın tek golünüyse 42'de Valcerce attı. Malaga maçında iki de asist yapan Nihat Kahveci, Real Sociedad'ın şu anda en golcü futbolcusu durumunda. 
     
     Charisteas Ajax’ta 

     EURO 2004’ün yıldızı Angelos Charisteas sonunda Ajax ile anlaştı. Ocak itibariyle Kırmızı Beyazlı ekibin formasını giyecek olan golcü, bilindiği gibi bu sezon Bremen’de genellikle yedek kulübesinde oturuyordu. Charisteas, geçtiğimiz sezon Bremenle şampiyon olmuş, ardından attığı mükemmel gollerle Yunanistan’ın EURO 2004’te sürpriz bir şekilde kupayı kazanmasında önemli rol oynamıştı. 
     
     Hoeness İlhan bizim olacak" 

     Hertha Berlin’in menaceri Dieter Hoeness, takımla birlikte idmanlara başlayan milli futbolcu İlhan Mansız’ın sadece kendileri ile sözleşme imzalayacağına emin olduğunu belirtti. Hoeness, Kicker dergisine İlhan eğer bir yere imza atarsa, bize atacağına eminim. İlhan çok hırslı, sakatlıktan sonra artık koşabiliyor ve Ocak ayından itibaren topla daha ağır antrenmanlara da başlayabilecekö ifadesini kullandı. 

     
</TEXT>
</DOC>
