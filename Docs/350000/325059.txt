<DOC>
<DOCNO> 325059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/19/son/soneko10.html </URL>
<DATE> 2005/03/19/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Geçen hafta hisse senetleri ortalama yüzde 8.07 değer yitirdi... 
</HEADLINE>
<TEXT>

     İstanbul Menkul Kıymetler Borsası'nda İMKB işlem gören hisse senetleri geçen hafta ortalama yüzde 8.07 oranında değer yitirdi. 
     ABD tahvil faizlerinde yükseliş yaşanması, ABD Merkez Bankası FED'in hızlı faiz artırımına gidebileceği ve gelişmekte olan piyasalardan çıkış hareketi olabileceğine yönelik endişlerin doğgmasına neden oldu. ABD'den gelen güçlü büyüme sinyallerinin FED'in faiz artırım politikasında agresif bir tavır izleyebileceği yönünde beklenti yaratması, global olarak gelişmekte olan ülke ekonomilerine yönelik olumsuz bir etki yaptı. Bu durum yurtiçi piyasalara da yansıdı. 
     Uluslararası Para Fonu IMF ile imzalanacak yeni Stand-By anlaşmasına yönelik net bir gelişmenin yaşanmaması, Avrupa Birliği'ne ilişkin gelişmeler ve petrol fiyatlarında yaşanan yükseliş hareketi, borsadaki satış baskısının artmasına neden oldu. 
     ABD tahvillerindeki ve yurtdışı piyasalarda gözlenen hareketliliğin azalması ile tepki alımlarının geldiği borsada, alternatif piyasalardaki seyir de hafta boyunca yakından izlendi. 
     Borsa uzmanları, 25,000 puan seviyesinin psikolojik destek olarak görülebileceğine işaret ederek, endeksin bu bölgenin üzerinde tutunması halinde, önceden 9 aylık yukarı trendinin desteği olan ve şu anda direnç seviyesi konumunda bulunan 25,500 bölgesinin üzerine çıkış yaşanabilecegini, endeksin bu seviyenin üzerine çıkmasıyla da tepki alışlarının biraz daha hızlanabileceğini kaydediyor. 
     Uzmanlar, gelecek hafta ABD Merkez Bankası'nın faiz toplantısında alacağı faiz artırım kararı ile önümüzdeki döneme ilişkin olarak yapılacak açıklamaların borsadaki yönü belirleyeceğini savunuyor. 
     
     ÖZETLE PİYASALAR 
     Borsa, keskin düşüşlerin yaşandığı bir haftayı geride bıraktı. İMKB Tahvil ve Bono Piyasası'ndaki ortalama oranlarda kısa vadelerde küçük çapta düşüşler, uzun vadelerde de 1 puana yaklaşan artışlar gerçekleşti. YTL karşısında tüm döviz türleri haftayı artışla kapattı. Mevduat faizlerinin ortalamalarında da yarım puana yaklaşan düşüşler oldu. 
     Hisse senetleri haftalık bazda ortalama yüzde 8.07 oranında değer yitirdi. 24 ayar külçe altının gram satış fiyatı yüzde 2.76, Cumhuriyet altınının satış fiyatı da yüzde 2.03 yükseldi. Türk Lirası karşısında dolar yüzde 4.18, Avro da yüzde 3.00 artış gösterdi. 
     Yatırım fonlarının seyrini izleyen A.A Fon Endeksi geçen hafta ortalama yüzde 1.31 oranında geriledi. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.28, haftalık reponun net getirisi yüzde 0.25 olarak gerçekleşti. 
     
     BORSANIN SEYRİ VE ENDEKSLER 
     İstanbul Menkul Kıymetler Borsası İMKB haftaya ortalama yüzde 2.31'lik düşüşle başladı. Düşüşler haftanın ilk 4 günü boyunca devam etti. Hisse senetleri Salı günü ortalama yüzde 1.45, Çarşamba günü ortalama yüzde 4.58 ve Perşembe günü ortalama yüzde 3.38 oranında geriledi. Cuma günü gelen tepki alımlarıyla endeks ortalama yüzde 3.56 oranında yükseldi. 
     Endeks, geçen hafta boyunca 2,224.28 puanlık düşüşle 27,572.79 puandan 25,348.51 puana geriledi. Hisse senetlerindeki haftalık ortalama kayıp yüzde 8.07 oldu. 
     İMKB Ulusal-Mali Endeksi 3,1.26 puan düşüşle 40,131.68 puandan 36,600.42 puana, İMKB Ulusal-Sanayi Endeksi 1,706.64 puan düşüşle 23,256.00 puandan 21,549.36 puana ve İMKB Ulusal-Hizmetler Endeksi 964.61 puan düşüşle 14,218.83 puandan 13,254.22 puana geriledi. 
     Böylece, mali grup hisseleri ortalama yüzde 8.80 oranında, sanayi grubu hisseleri ortalama yüzde 7.34 oranında ve hizmetler grubu hisseleri de ortalama yüzde 6.78 oranında değer yitirdi. 
     
     KAZANANLAR VE KAYBEDENLER 
     Borsada geçen haftada işlem gören 309 hisse senedinden sadece 13'ü değer kazanırken, 295 hisse senedi değer yitirdi, 1 hisse senedinin değeri de değişmedi. 
     Geçen hafta en yüksek oranlı artış, yüzde 21.54 ile Beşiktaş Futbol Yatırımları hisselerinde gerçekleşti. Yüzde 12.03'lük artışla Çimbeton hisseleri ikinci ve yüzde 11.56'lık artışla Ünye Çimento hisseleri üçüncü oldu. 
     En yüksek oranlı düşüş ise yüzde 23.76 ile Tümteks hisselerinde oldu. Yüzde 20.27'lik düşüşle Eminiş Ambalaj hisseleri ikinci ve yüzde 18.83'lük düşüşle de Viking Kağıt hisseleri üçüncü sırada yer aldı. 
     İMKB Ulusal Pazar'da geçen hafta toplam 1 milyar 629 milyon 691 bin adet hisse senedi işlem gördü ve karşılığında 5 milyar 9 milyon YTL'lik işlem hacmi gerçekleşti. 
     
     DÖVİZ 
     Geçen hafta, tüm döviz türleri Türk Lirası karşısında artış gösterdi. İstanbul serbest döviz piyasasında alınıp satılan ABD Doları Türk Lirası karşısında yüzde 4.18 oranında, Avro da yüzde 3.00 oranında değer kazandı. 
     Önceki hafta sonuna göre ABD Doları'nın Türk Lirası satış fiyatı 0.00 YTL artarak 1.3200 YTL'ye, Avronun satış fiyatı 0.0510 YTL artarak 1.7510 YTL'ye yükseldi. 
     Cuma günkü kapanış itibariyle, öteki döviz türlerinden İngiliz Sterlini'nin satış fiyatı haftalık bazda yüzde 3.52 artışla 2.5260 YTL'ye, İsviçre Frangı'nın satış fiyatı da yüzde 3.20 artışla 1.1300 YTL'ye çıktı. 
     Bugün öğle saatlerinde ise İstanbul serbest piyasada ABD Doları 1.3170 YTL'den, Avro 1.70 YTL'den, İngiliz Sterlini 2.40 YTL'den ve İsviçre Frangı da 1.1330 YTL'den satılıyordu. 
     
     ALTIN 
     Kapalıçarşı'da alınıp satılan 24 ayar külçe altının gram satış fiyatı bir önceki hafta sonuna göre yüzde 2.76 oranında, Cumhuriyet altınının satış fiyatı da yüzde 2.03 oranında yükseldi. 
     Külçe altının gram satış fiyatı 18.60 YTL'ye, Cumhuriyet altınının satış fiyatı da 125.50 YTL'ye çıktı. 
     İstanbul Altın Borsası'nda İAB geçen hafta içindeki işlemler sonucunda 24 ayar altının gram fiyatı yüzde 4.00 oranında artarak, 18.62 YTL oldu. 
     
     YATIRIM FONLARI 
     Yatırım fonlarına katılma belgeleri geçen hafta ortalama yüzde 1.31 oranında değer yitirdi. 
     Yatırım fonlarının fiyat seyrini izleyen A.A Bileşik Fon Endeksi 7,559 puan düşerek 578,922 puandan 571,363 puana geriledi. 
     Geçen haftanın en çok değer kazanan katılma belgeleri, yüzde 2.71'lik artışla Oyakbank B Tipi Yabancı Menkul Kıymet Fon, yüzde 2.32'lik artışla Ata B Tipi Yabancı Menkul Kıymet Fon ve yüzde 2.27'lik artışla da Eczacıbaşı Menkul Değerler B Tipi Tahvil-Bono Fon olarak sıralandılar. 
     Haftanın en çok değer yitiren katılma belgeleri ise yüzde 13.81'lik düşüşle İş Bankası A Tipi İMKB-30 Endeks Fon, yüzde 12.35'lik düşüşle MEKSA A Tipi Değişken Fon ve yüzde 11.27'lik düşüşle İş A Tipi Mali Endeks Fon oldu. 
     
     HAZİNE İHALESİ 
     Hazine'nin Salı günü düzenlediği 91 gün vadeli referans bono ihalesine nominal 2 milyar 165.6 milyon YTL teklif gelirken, nominal satış 1 milyar 128.7 milyon YTL, net satış da 1 milyar 87 milyon YTL olarak belirlendi. İhalede basit faiz yüzde 15.34, bileşik faiz yüzde 16.24 oldu. İhraç tarihi 16 Mart olarak belirlenen 91 gün vadeli bonoların geri ödemesi, 15 Haziran 2005 tarihinde gerçekleştirilecek. 
     
     TAHVİL-BONO-FAİZ-REPO 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki kağıtların haftalık net getirileri yüzde 0.28 ile yüzde 0.32 arasında gerçekleşti. 
     Mevduat faizlerinin ortalamalarında geçen hafta yarım puana yaklaşan düşüşler oldu. Önde gelen ve değerlendirmeye alınan 10 kamu ve özel bankanın faiz oranlarının ortalamalarıyla yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.28 olarak gerçekleşti. 
     Önceki hafta sonunda İMKB Repo Ters Repo Pazarı'nda ortalama faizi yüzde 17.5 dolayında bulunan haftalık reponun net getirisi de yüzde 0.25 oldu. 
     
</TEXT>
</DOC>
