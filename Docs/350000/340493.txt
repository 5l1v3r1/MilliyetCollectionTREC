<DOC>
<DOCNO> 340493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/07/son/sonspo17.html </URL>
<DATE> 2005/05/07/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Beşiktaş galibiyet serisini sürdürmeyi amaçlıyor... İşte muhtemel 11 
</HEADLINE>
<TEXT>

     Beşiktaşlı futbolcular, Samsunspor ile yarın yapacakları Birinci Süper Futbol Ligi maçı için kampa girdi. 
     BJK Nevzat Demir Tesisleri’nde kampa giren siyah-beyazlılar, akşam basına kapalı yapacakları antrenmanla Samsunspor maçı hazırlıklarını tamamlayacak. 
     Ligde yaptığı son 4 maçtan galibiyetle ayrılan siyah-beyazlılar, Samsunspor maçında galibiyet serisini sürdürmeyi hedefliyor. 
     Beşiktaş’ta, sakatlıkları süren Juanfran, Ahmet Dursun ve İbrahim Üzülmez ile sarı kart cezalıları Koray, Ahmed Hassan ve Pancu, yarınki maçta forma giyemeyecek. 
     Beşiktaş’ın muhtemel 11’i şöyle 
     Cordoba, Ali, İbrahim Toraman, Ronaldo, Çağdaş, Tayfun, Tayfur, Okan, Tümer, İbrahim Akın ve Carew. 
     BJK İnönü Stadı’nda saat 19.00’da başlayacak maçı, hakem Özgüç Türkalp yönetecek. 
     
</TEXT>
</DOC>
