<DOC>
<DOCNO> 341777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/yazar/heper.html </URL>
<DATE> 2005/05/12/ </DATE>
<TIME>  </TIME>
<AUTHOR> Doğan HEPER  </AUTHOR>
<HEADLINE>
İyi günde, kötü günde 40 yıl 
</HEADLINE>
<TEXT>


MİLLİYET'in 55. yılı hafta sonunda kutlandı ve Milliyet'e hizmet verenlere plaketleri verildi. Sami Kohen'e 50 yıl plaketi, bana 40 yıl plaketi... 
Karşımda benim plaketim duruyor. Adı "Milliyet Onur Belgesi". Altında Aydın Bey'in imzası var. 
Plakette "Milliyet Gazetesi'ne 40 yılı aşkın değerli hizmetleri nedeniyle bu onur belgesi Doğan Heper'e teşekkür ve takdirlerimizle sunulmuştur" yazıyor. 
Yani ayni müessesede, Milliyet'te 40 yıl geçmiş. 
40 yıl "bir ömür" eder. Aynı müessesede 40 yıl. Siz buna 6 yıllık yüksekeğitimi de ekleyin. Ne kaldı geriye, düşünün, bakın... 
"Bir ömür" lafı doğru mu, yanlış mı 

ŞİMDİ gençlerin çoğu 40 yıl aynı yerde çalışmayı, kusura bakmayın ama, "enayilik" sayıyor. 
İş buldukça oradan oraya dolaşmayı, hem yükselmek için, hem de daha fazla kazanç için elverişli bir yol olarak görüyor. Belki şartlar değişti... Kim bilir... 
Ben aksi kanaatte olduğumu ispat ettim... Neyle Tuttuğum yolla... Ve insanın ömür boyu tek bir yerde çalışmasının tatmink r olabileceğini gösterdim. 

AYDIN Bey benden söz ederken, törende hazır olanlara bir anısını da anlattı. 
O anının devamını da ben burada anlatayım. 
O transferlere önayak olan Milliyet'teki yüksek görevli arkadaş önce benimle konuşmuş ve "istediğim kadar para" vaat etmişti. Ben reddettim... Ve birkaç günlüğüne Almanya'ya gittim... 
Aydın Bey'in dediği gibi, ben Almanya'da iken bütün Milliyet künyesi boşaltılmış, künyedekilerin aşağı yukarı hepsi, o arkadaş tarafından başka bir "gazeteye" transfer edilmişti. 
Aydın Bey, "Özel uçak tut, acele" diye Almanya'ya haber de yollamıştı. 
Telaşla yurda döndüm. Gazeteye değil de havaalanından doğru eve gidince Aydın Bey şüphelenmiş "Acaba o da mı transfere katıldı " diye. 
Sonra Taylan Bilgen'i bizim eve yollayıp öğrenmiş. Ben uçak korkumu alkol ile dağıttığımdan havaalanından gazeteye değil, eve gitmeyi tercih etmiştim. 

ARKADAŞIN Milliyet'ten transfer tutkusu devam etti. Ahmet Oktay'a 4.5 milyon lira verdi. O zaman için iyi paraydı. Bozuk para olarak paket edilince büyük bir hacim oluşturmuştu. 
Ahmet bana getirdi, ben para paketini Aydın Bey'e gösterip araçlar şefi, emekli polis arkadaşımızla geri yolladım. 
Paraların geri geldiğini gören o arkadaş, "Doğan'ın ....." demiş ve bana etmediği küfür kalmamış... 
Sonra bu transfer olayı unutuldu, o ölene kadar dostluğumuz sürdü. 
40 yıl anılarla doludur. Aydın Bey hatırlattı, ben de tamamladım. 

İğneyi kendine... "Yedizler" öldü. 
İzmir Central Hospital başhekimi ve yedizlerin doktoru Özer Gürbüz akıl almaz bir yola başvurdu. 
Ceninlerle reklam olur mu 
Herkes bunu soruyor. 
Soru şöyle geliştirilebilir. 
Eğer "yedizler" kendi çocukları olsaydı Dr. Özer Gürbüz bu yola başvurur muydu 

RTÜK 
Herkes karşı RTÜK'ün başardığı işler var, başaramadıkları var. 
Başarısızlığın "ilanlar" gibi, RTÜK'ün güçsüzlüğünden doğanları var. 
Bilgisizliğinden meydana gelenleri var, erotik kanalların yayınlarını durdurması gibi. 
Ne diyor Bakan Güldal Akşit "Bu kararı doğru bulmuyorum." 
AKP Grup Başkan Vekili Faruk Çelik de bakana paralel konuşuyor 
"Ücret karşılığında kişisel olarak satın alınan, şifreyle yayımlanan programlarla ilgili bir kısıtlama getirilmesine karşıyım. Bu tercih, toplumu değil, bu hizmeti satın alan kişileri ilgilendirir. Eğer bu yönde tercih kullandıysa, bu özgürlüğün kısıtlanmaması gerekir. Zaten bu tür programların şifreli kanalların dışında yayımlanması da yasaktır. O yüzden bu kararı doğru bulmam." 
"Peki kararın bilgisizlikle ne ilgisi var " diyeceksiniz. 
Bu tip yasaklama kararları daha önceleri bazı ülkelerde denendi ve başarılı olamadı da... 
RTÜK'ün ondan haberi yok, bilgisizlik işte oradan geliyor. 
Bu kanalları düzenlemeye "evet", yasaklamaya ise "hayır" denilmeli. 

IMF'YE GÖRE 
Kaç TL ile geçinilir Ayda 350 milyon TL ile geçinilir mi 
Geçinilemez. 
Zaten bu kadar az parayla geçinen de yok. 
Niye yok 
Buna "geçinme" değil de "sürünme" denir de ondan. 
Ama IMF Başkan Yardımcısı Anne Krueger, "Türkiye'de asgari ücret yüksektir" diyor. 
Yani 350 milyon TL'yi çalışana çok görüyor. 
Eğer Krueger gelir dağılımındaki adaletsizlikten söz etseydi ona hak vermemek mümkün olmazdı. 
Çünkü, Türkiye'de bir yanda 350 milyon bile bulamayıp zar zor yaşamaya çalışanlara, öte yanda 350 milyar lirayı bir kalemde harcayanlara rastlanıyor. 
Hem gelir grupları arasındaki farkın çok büyük olduğunu saptamak, hem de asgari ücretin yüksek olduğunu söylemek çelişki sayılmaz mı 
Sayılır. 
Krueger de bu çelişkiye düşmek istemiyor, gelir dağılımı adaletsizliğini görmezden geliyor ve yalnız ücretlerden söz ediyor... 
Adeta, IMF'nin programında "sosyal yön eksik" diyenleri doğrulamak istiyor. 



</TEXT>
</DOC>
