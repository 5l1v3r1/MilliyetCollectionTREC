<DOC>
<DOCNO> 315197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/14/son/sontur33.html </URL>
<DATE> 2005/02/14/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Lodos batı bölgelerde etkili oluyor 
</HEADLINE>
<TEXT>

     Marmara, Ege ve Batı Akdeniz'de kuvvetli ve kısa süreli fırtına şeklinde esen lodos, yarın yurdun iç ve batı kesimlerinde etkili olduktan sonra yurdu terk edecek. 
     Devlet Meteoroloji İşleri Genel Müdürlüğü'nce yapılan ''Meteorolojik Değerlendirmeye'' göre, yurdun batı kesimleri yeni bir yağışlı havanın etkisine girdi. 
     Halen batı bölgelerde devam eden yağışlar, yarın Marmara'nın batısı, Ege ve Batı Akdeniz'de, 16 Şubat Çarşamba ve 17 Şubat Perşembe günlerinde Marmara, Ege ve Batı Akdeniz, İç Anadolu'nun batısı ile Batı Karadeniz bölgelerinde yağmur ve sağanak şeklinde sürmesi bekleniyor. 
     Marmara, Ege ve Batı Akdeniz'de kuvvetli ve kısa süreli fırtına şeklinde esen lodos, yurdun iç ve batı kesimlerinde etkili olduktan sonra kuvvetini azaltacak. 
     Hava sıcaklığı lodosla birlikte bütün yurtta artmaya devam edecek. 
     Yurdun batı kesimlerinde kuvvetli esen lodos, Güney Ege, Batı Akdeniz'de beklenen etkili ve sürekli yağış ile sıcaklık artışlarının oluşturacağı olumsuz şartlara karşı soba zehirlenmeleri ve kar erimeleri gibi ilgililerin ve vatandaşların tedbirli olmaları gerekiyor. 
     
</TEXT>
</DOC>
