<DOC>
<DOCNO> 329754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/02/son/sonyas06.html </URL>
<DATE> 2005/04/02/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Michael Jackson 'en aptal Amerikalı' seçildi 
</HEADLINE>
<TEXT>

     Nafiz ALBAYRAK BOSTON, DHA 

      ABD'de küçük yaşta çocuklara cinsel tacizde bulunduğu gerekçesiyle yargılanmakta olan sanatçı Michael Jackson, en aptal Amerikalı' seçildi. Ankete katılan 1300 kişiden yüzde 80 oranında oy alan Jackson, bu yıl üçüncü kez bu sıfata layık görüldü. 
     ABD'de geleneksel olarak New York merkezli bir halkla ilişkiler danışmanlık şirketince düzenlenen ve sonuçları bugün açıklanan anket sonuçlarına göre, 8 aylık hamile eşi Laci Peterson'u öldürdüğü için idam cezasına çarptırılan Scott Peterson en aptal ikinci Amerikalı' yüzde 68 olarak belirlendi. ABD'nin en aptalları' sıralamasında, hisse senedi yolsuzluğundan beş ay hapis cezası yatan ve şu sıralarda da beş aylık ev hapsi cezasını çeken Martha Stewart üçüncü yüzde 59 , sıradışı yaşamı, ilişkileri ve internete dolaşan porno filmleriyle dillerden düşmeyen, Hilton Otelleri'nin varisi Paris Hilton dördüncü yüzde 58 seçildi. 
     
     ABD BAŞKANI BUSH BEŞİNCİ SIRADA 
     Yaptığı gaflar ve Irak işgalinde öne sürdüğü gerekçeler asılsız çıktığı için eleştirilerden kurtulamayan ABD Başkanı George W. Bush beşinci yüzde 56 , Amerikan futbolu ligi final maçının devre arasında Justin Timberlake ile birlikte canlı yayında yaptığı gösteri sırasında tek göğsü açılınca skandala yolaçan Janet Jackson da altıncı yüzde 55 sırada yer aldı. 
     
     BRAD PİTT'TE LİSTEDE 
     Geleneksel olarak düzenlenen anket sonuçlarına göre açıklanan 23 kişilik listede, eşini öldürmek iddiasıyla yargılanan ve suçsuz bulunan ve Türkiye'de Baretta' olarak tanınan Robert Blake, Amerikalı ünlü televizyon sunucusu Dan Rather, eşi Jennifer Aniston'dan ayrılan ve adı seksi yıldız Angelina Jolie ile birlikte anılmaya başlanan aktör Brad Pitt ve Simpsonlar adlı çizgi filmin kahramanlarından Patty de bulunuyor. 
     
</TEXT>
</DOC>
