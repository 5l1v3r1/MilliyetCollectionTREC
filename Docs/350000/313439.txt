<DOC>
<DOCNO> 313439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/08/son/sondun57.html </URL>
<DATE> 2005/02/08/ </DATE>
<TIME> 23.05 </TIME>
<AUTHOR>  </AUTHOR>
<HEADLINE>
AB yasası... Straw "Reddedersek AB krize sürüklenebilir" 
</HEADLINE>
<TEXT>

     İngiltere Dışişleri Bakanı Jack Straw, İngilizlerin AB anayasasını referandumda reddetmesi halinde AB'nin krize sürüklenebileceği, İngiltere'nin de zayıflayacağını söyledi. 
     Referandum tartışmalarının yapıldığı bir meclis komisyonu oturumunda konuşan Straw, ''25 üyeden biri anayasayı reddederse AB liderleri toplanıp ne yapılacağını kararlaştırırlar. Ama şurası muhakkak ki, anayasayı reddedersek, bu bizim için derin bir belirsizlik döneminin başlangıcı olur'' dedi. 
     ''O zaman da bugünkünden daha zayıf konuma düşeriz, AB de vahim bir sorunla karşı karşıya kalır'' diyen bakan, AB anayasasının İngiltere'nin gerçekten yararına olduğu görüşünü savundu. 
     İngiliz Başbakanı Tony Blair, AB anayasası taslağını referanduma sunacağını açıklamıştı. Referandumun 2006 baharında yapılması bekleniyor. 
     
</TEXT>
</DOC>
