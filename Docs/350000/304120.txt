<DOC>
<DOCNO> 304120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/06/son/sontur07.html </URL>
<DATE> 2005/01/06/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Beyoğlu'nda garajda patlama 
</HEADLINE>
<TEXT>

     Beyoğlu'nda, bir apartmanın garaj olarak kullanılan giriş katında gaz sıkışmasından meydana gelen patlamada bir kişi yaralandı. 
     AA muhabirinin aldığı bilgiye göre, Hasköy Piri Reis Mahallesi Ahu Sokak'ta oturduğu apartmanın giriş katına 34 TAP 64 plakalı taksisini park eden Mustafa Çelik 32 , sabah saatlerinde aracına bindi. 
     Çelik'in aracı çalıştırmak için kontağı çevirmesinin ardından patlama gerçekleşti. 
     Olayda Çelik yaralanırken, apartmanın önündeki tek katlı bir işyeri de kısmen yıkıldı. 
     Ailesi ve komşuları tarafından Özel Beyoğlu Hastanesi'ne kaldırılan Çelik'in sağlık durumunun iyi olduğu öğrenildi. 
     Patlamaya gaz sıkışmasının yol açtığını belirten polis yetkilileri, gazın LPG'li olan taksiden mi, yoksa binadan mı sızdığının ise araştırıldığını bildirdiler. 
     
</TEXT>
</DOC>
