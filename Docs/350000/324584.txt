<DOC>
<DOCNO> 324584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/son/sonyas21.html </URL>
<DATE> 2005/03/17/ </DATE>
<TIME> 23.35 </TIME>
<AUTHOR>  </AUTHOR>
<HEADLINE>
Küresel ısınmada tehlike uyarısı... 
</HEADLINE>
<TEXT>

     İki ayrı bilim adamı grubunun yaptıkları araştırmalara göre, atmosfere karbondioksit ve diğer kirleticilerin salgılanmasının hemen yarın tamamen durdurulması halinde bile, küresel ısınma yavaşlayacak, ancak tamamen durmayacak. 
     Bilim adamlarının yaptıkları bilgisayar simulasyonlarına göre, deniz seviyesi bugüne kadar yükseldiğinden daha fazla yükselecek, kuraklıklar, fırtınalar ve sıcak hava dalgaları daha sert hale gelecek. 
     Sonuçları Science dergisinde yayımlanan, Colorado'daki ''National Center for Atmospheric Research NCAR ''da yapılan araştırmalara göre bu tür gazların atmosfere salgılanmasının durdurulması veya yavaşlatılmasında ne kadar geç kalınırsa, iklim değişiklikleri de o kadar fazla olacak. 
     Küresel ısınma sonucunda Grönland'daki buz kütlesi tamamen erirse deniz seviyesi 7 metre, Antarktika'nın batısındaki buz kütlesi erirse 5 metre daha artacak. Bu seviyeler, Florida, Bangladeş ve Manhattan adasının büyük bölümünün sular altıda kalması için yeterli olacak. 
     
</TEXT>
</DOC>
