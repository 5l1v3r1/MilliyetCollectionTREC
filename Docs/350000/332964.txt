<DOC>
<DOCNO> 332964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/13/son/sonsiy09.html </URL>
<DATE> 2005/04/13/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
AKP yönetimindeki revizyon hükümeti zorluyor 
</HEADLINE>
<TEXT>

     AKP MYK'dan istifalarını vererek Başbakan Recep Tayyip Erdoğan'ın yaptığı değişiklikler için "elini rahatlatan" AKP yöneticileri, bakanların da istifalarının alınmasını talep etti. 
     Başbakan Erdoğan'ın parti ve TBMM Grup yöneticilerinin tamamının istifalarını almasının ardından, parti vitrininde yaptığı değişiklik, AKP'yi karıştırdı. İstifalarını vermelerime ragmen MYK'daki değişikliğin görevden alınanlara yazılı tebliğ edilmesi parti yöneticilerini kızdırdı. 
     MYK üyeleriyle birlikte istifa dilekçeleri Başbakan Erdoğan tarafından alınan TBMM Grup yöneticileri, "Partide tüm kurulların birbirine eşit konumda bulunduğu" görüşü ve Bakanlar Kurulu'na farklı bir statü belirlendiği eleştirisiyle harekete geçti. Parti ve Grup yöneticileri, "3 Kasım'da iktidara geldiğimizden bu yana 28 ay geçti. Asıl olan da bu dönemde tek başına olduğumuz için iktidar olarak icraatlarımızdır. 28 aylık icaatların sorumluluğu da Bakanlar Kurulu'nundur. Dolayısıyla bakanlardan da istifaları alınmalıdır" tepkisini dile getirdi. 
     AKP'de istifa dilekçeleri Başbakan Erdoğan'da bulunan parti yöneticilerinin talepleri AKP kulislerinde şöyle ifade edildi 
     "Bakanlar Kurulu'nda revizyon yapma yetkisi ve kararı Başbakan'a aittir. Ancak nasıl bizden imzalarımızı aldıysa bakanların istifa dilekçelerini de almalı. Böylece Bakanlar Kurulu'na partinin üzerinde olmadığı gösterilmeli. Kaldı ki partinin MYK'sı Bakanlar Kurulu'nun üzeindedir. Ayrıca kabinedeki rehavet, yorgunluk, 'Seçime kadar bakanım' anlayışına da ancak istifalarının alınmasıyla engllenebilir." AKP'de, Başbakan Erdoğan'ın kabinede de değişikliğe giderek, tüm eleştirilere son vermeyi deneyebileceği ifade ediliyor. 
     
</TEXT>
</DOC>
