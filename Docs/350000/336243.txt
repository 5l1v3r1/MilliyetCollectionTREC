<DOC>
<DOCNO> 336243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/23/son/sonspo33.html </URL>
<DATE> 2005/04/23/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Potada Fenerbahçe, Karşıyaka'ya son anda boyun eğdi 67-65 
</HEADLINE>
<TEXT>

     Salon Atatürk . 
     Hakemler Rüştü Nuran xx, Ozan Çakar xx, Serdar Ünal xx . 
     Pınar Karşıyaka Muratcan xxx 15, İnanç x 5, Holman xx 9, Lloreda xxx 23, Braswell xx 8, Faruk x 3, Onur xx 4 . 
     Fenerbahçe Ömer xx 5, Erdal x 3, Edwards xxx 14, Mrsiç xxx 16, Salyers xx 11, Harvey xx 5, Emre x, Rasim xx 9, Barış x 2 . 
     1. Periyot 14-19 . 
     Devre 40-35 Fenerbahçe lehine . 
     3. Periyot -55 . 
     Türkiye Basketbol Ligi'nde Pınar Karşıyaka, Fenerbahçe'yi 67-65 yendi. 
     Mücadeleye rakibine oranla iyi başlayan ve 7. dakikasını 15-6 önde geçen Fenerbahçe, karşılaşmanın ilk periyodunu da 19-14 önde kapattı. 
     2. periyotta Muratcan ve Holman ile sayı üreten Pınar Karşıyaka'ya Fenerbahçe, Edwards, Mrsiç ve Barış ile karşılık verdi. Maçın 14. dakikasında Fenerbahçe 9 sayılık fark yakaladı 30-21. Muratcan'ın 5, Lloreda'nın da 2 sayı bulmasıyla birlikte maçın 16. dakikasında Pınar Karşıyaka farkı 1'e indirdi 30-29. Fenerbahçe'nin Pınar Karşıyaka potasından boş dönmesini değerlendiren evsahibi takım, Muratcan'ın 16. dakikadaki basketiyle ilk kez öne geçti 31-30. Pınar Karşıyaka'ya Edwards, Rasim ve Mrsiç ile karşılık veren Fenerbahçe, farkı yeniden açarak ilk yarıyı 40-35 önde kapattı. 
     İkinci yarıya Lloreda'nın basketiyle başlayan Pınar Karşıyaka, Muratcan'ın 3'lüğüyle bir anda eşitliği yakaladı 40-40. Bu dakikadan sonra Holman'ın 4 faulle kenarda kalması Pınar Karşıyaka'ya savunmada ve hücumda zor anlar yaşattı. Ribaundlarda etkisiz kalan Pınar Karşıyaka, Edwards ve Salyers'in basketlerine karşın, Lloreda'nın etkili oyunuyla maçın 25. dakikasını 47-42 önde kapattı. 
     Salyers ve Rasim ile üstüste basketler bulan Fenerbahçe, önce 26. dakikada 46-46 beraberliği yakaladı, ardından ise Mrsiç ve Harvey'in sayılarıyla 3. periyodu 55- önde kapatmayı bildi. 
     Maçın son çeyreğinde Pınar Karşıyaka, Lloreda ve Muratcan, Fenerbahçe ise Rasim, Edwars ve Erdal ile sayı üretti. 
     Rakibine 4 dakika sayı attırmayan Fenerbahçe, oyuncularının bulduğu sayılarla maçın bitimine 6 dakika kala 62-55'lik üstünlük sağladı. 
     Muratcan'ın 34.15'de rakibine yaptığı faule sinirlenen ve hakemin aleyhinde tezahürat yapan Pınar Karşıyakalı taraftarlar sahaya çakmak ve bozuk para atınca oyun durdu. Yaklaşık 5 dakikalık duraklamanın ardından maç yeniden başladı. 
     Mücadelenin son 5 dakikasında rakibine üstünlük sağlayan Pınar Karşıyaka, Faruk ve Muratcan ile sayılar bularak 37. dakikada rakibiyle arasındaki farkı 1'e indirdi 63-62. 
     İzmir ekibi, maçın son saniyesinde Holman'ın basket faulüyle 67-65 öne geçti ve maçtan da bu skorla galip ayrılarak üstüste 10. galibiyetini elde etti. 
     
</TEXT>
</DOC>
