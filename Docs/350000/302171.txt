<DOC>
<DOCNO> 302171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/30/son/soneko20.html </URL>
<DATE> 2004/12/30/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Litvanya, Ignalia Nükleer Santrali'ni kapatıyor... 
</HEADLINE>
<TEXT>

     Litvanya, Avrupa Birliği ile vardığı uzlaşma gereği Çernobil tipi Ignalia nükleer santralini kapatıyor. 
     Santralin bir ünitesini bugün kapatacaklarını açıklayan Ignalia yöneticisi Viktor Shevaldi, 2009 yılında nükleer santralin tüm ünitelerinde faaliyetin durdurulmuş olacağını bildirdi. 
     Ukrayna'daki Çernobil nükleer santralinde 1986 yılında yaşanan trajedinin ardından eski Sovyet ülkelerindeki aynı teknolojiyi kullanan santrallerin kapatılmasını isteyen AB, Ignalia santralinin kapanmasıyla oluşacak zararı karşılamayı vaat etmişti. 
     Litvanya ile AB arasında varılan anlaşmaya göre, gelecek 30 yılda 2-3 milyar euro maliyet oluşturması beklenen nükleer santral kapanışı için şimdiye dek Litvanya'ya ödenen para 200 milyon euroyu aştı. 
     31 Aralık 1983 tarihinde faaliyete geçen Ignalia nükleer santrali, Baltık ülkelerinin enerji ihtiyacının yaklaşık yüzde 70'ini karşılıyor. 
     Ignalia santralinin, her biri bin 300 megawatt gücünde Çernobil tipi iki RBMK reaktörü bulunuyor. 
     3 bin 500 kişinin çalıştığı santral, geçen yıl yarısı komşu ülkelere olmak üzere 14.25 milyar kilowatt saat elektrik satarak 4.5 milyon euro kar elde etmişti. 
     
</TEXT>
</DOC>
