<DOC>
<DOCNO> 328458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/30/son/sondun31.html </URL>
<DATE> 2005/03/30/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Rusya, Boğazlar'daki kısıtlamalardan kaygılı 
</HEADLINE>
<TEXT>

     Rusya Ulaştırma Bakanı İgor Levitin, Türkiye'nin Boğazlar'dan geçiş konusunda getirdiği kısıtlamaların kendilerini ''usandırdığını'' belirterek, alternatif yollar üzerinde çalıştıklarını söyledi. 
     İtar-Tass ajansı, Levitin'in bakanlık yetkilileriyle toplantısında, 'Türk yetkililerin Boğazlar'dan geçişleri kısıtlamayı amaçlayan hareketleri bizde ciddi kaygıya yol açıyor'' dediğini duyurdu. 
     Rusya'nın ihraç ettiği petrolün yüzde 30'unun Karadeniz'deki limanlardan gittiğini belirten Levitin, Türkiye'nin bu konudaki tutumunun petrol ihracatı ve gemi şirketlerinin çalışmasında ciddi bir etki yarattığını kaydetti. 
     Levitin, bakanlıklarının durumu yakından izlediğini ve gemi sahiplerine karşı yasadışı hareketlere anında karşılık verdiğini belirterek, ''Bu sorun çok karmaşık olduğu için sistematik bir yaklaşım gerekiyor. Bu yüzden alternatif güzergahların yaratılması konusunda karar vermemiz gerekli'' diye konuştu. 
     
</TEXT>
</DOC>
