<DOC>
<DOCNO> 327644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/28/ekonomi/eko02.html </URL>
<DATE> 2005/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
10 yılda 970 milyar dolar borç ödedik 
</HEADLINE>
<TEXT>


ANKARA Miliyet 

Türkiye, son on yılda iç ve dış borç anapara ve faizi olmak üzere toplam 970.8 milyar dolar borç ödedi. Vatandaş başına düşen yıllık borç miktarı ise 1.4 milyon doları buldu. 
Ankara Ticaret Odası'nın ATO "Son 10 Yılın Borç Raporu"na göre, son 10 yılda 389 milyar dolarlık vergi geliri elde edilmesine karşın yatırımlara ancak 39 milyar dolar harcandı. Raporda, Türkiye'nin son 10 yılda 389 milyar dolar vergi gelirinin yanı sıra, 780 milyar dolarlık iç borçlanma, 165 milyar dolarlık dış borçlanma yaparak toplam 1 trilyon 334 milyar dolarlık kaynak elde ettiği bildirildi. 
Raporda, 10 yılda 144.3 milyar dolarlık dış borç anapara, 54.5 milyar dolarlık faiz olmak üzere toplam 198.8 milyar dolarlık dış borç ödemesi yapıldığı vurgulandı. 
Raporda, Türkiye'nin 2000-2004 yılları arasındaki son 5 yıllık dönemde toplam 132.5 milyar dolar, her yıl ise ortalama 26.5 milyar dolar dış borç ana para ve faiz ödemesi gerçekleştirildiği kaydedildi. 
Rapora göre, Türkiye son 10 yılda 492 milyar dolar anapara, 280 milyar dolar faiz olmak üzere toplam 772 milyar dolarlık iç borç anapara ve faiz ödemesi gerçekleştirdi. 




</TEXT>
</DOC>
