<DOC>
<DOCNO> 337300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/son/sondun12.html </URL>
<DATE> 2005/04/27/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
"Anzak törenlerindeki Bee Gees şarkıları Avustralyalıları kızdırdı" 
</HEADLINE>
<TEXT>

     İngiltere'de yayımlanan The Daily Telegraph gazetesi, Gelibolu'daki Anzak törenleri sırasında Avustralyalı organizasyon şirketinin, Bee Gees'in ''Stayin' Alive'' şarkısını çaldırmasının, törene katılan Avustralyalıları kızdırdığını öne sürdü. 
     Törenler sırasında aynı grubun ''You Should be Dancin'' adlı hareketli şarkısının klibinin dev ekranda yayınlanmasının da Avustralya ve Yeni Zelandalıları kızdırdığını iddia eden gazete, Prens Charles ve Avustralya Başbakanı John Howard'ın da katıldığı törenlerin organizasyonunun Avustralyalı Definitive Events şirketi tarafından üstlenildiğini bildirildi. 
     Telegraph, Avustralya'nın en büyük gazi derneklerinden biri olan ''Savaştan Dönen Gaziler Ligi''nin New South Wales şubesi başkanı Don Rowe, ''Öyle bir törende böyle şarkıların çalışması son derece yakışıksızdı'' dediğini yazdı. 
     Tören katılımcılarından 65 yaşındaki Jeff Lea de organizatörlerin hedefi tamamen şaşırdıklarını ve bir anma gününü eğlenceye dönüştürme hatasına düştüklerini söyledi. 
     
</TEXT>
</DOC>
