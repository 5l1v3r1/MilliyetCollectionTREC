<DOC>
<DOCNO> 329560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/02/spor/spo08.html </URL>
<DATE> 2005/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Biraz da irade gerektir 
</HEADLINE>
<TEXT>



"Mukaddesat denilen bir şeyler vardır. Bunların üzerinde yemin edildiği zaman, akan sular durur inanırız. Mukaddesat demek insanın Allah'tan sonra kendisine itibar ettiği, kıymet verdiği şeyler demektir. Ana, baba, kız kardeş ve çocuk. Bu değerli varlıklar içerisinde bu dünyadan göçenler varsa, onlar mukaddesatın ölüler kısmını teşkil ederler. Karşınızdaki size namusuma şerefime yemin ederim " derse mevzubahis olan kendi varlığı olduğu için, inanmamakta ısrar edersiniz. Fakat "ölmüş babamın mezarına, biricik yavrumun başına, karımın üstüne yemin ederim ' derse, onu telaşla sustursunuz ve inandığınızı söylersiniz Mukaddesat bunlar ve işte bu kadar kıymetli olan şeylerdir. Mal, mülk, hayat, can daha birçok şeyler bunların yanında hiç kalır. İnsanın anacığından, yavrucuğundan, babacığından, muazzez kız kardeşinden, mahremi, nikahlısı, namusu olan karısından daha aziz nesi olabilecek 

Ey genç ve aziz sporcu 
Kuvvet, maharet, meleke ve bilgi ölçüşmesinden ibaret olan bir maçta sen, karşındakinin savletini durdurmak için, onu küfrünle titretmek, gücünü kuvvetini kırmak için neye ağzını bozuyorsun 
Bir genç kız ağzı kadar temiz ağzında, genç ağzında bu iğrenç salya ne geziyor Sen niçin kendi kendinden iğrenmiyorsun Nasıl oluyor da sizlerden birisi, aynı bayrağın çocuklarına, ayni vatanın evladına ve nihayet bir ailenin ferdine ağır ve mukaddesatı hedef tutan küfürler savuruyorsun Bir gol oturttu, bir penaltı çekti, bir çıkış yaptı diye... Çok tabii olan bu oyun cilvelerini neden öyle karşılıyor ve onun yine bir onun, yine bir oyun cilvesi olan, ıskalarını, isabetsizliklerini, bileğinin galiz işaretleriyle karşılıyorsun 

Sen acizsin 
Sen bunların cevabını veremiyor, sadece kendini şu veya bu bahaneyle haklı görüyorsun değil mi Ben mana, bilmediğin bu sebebi söyleyeyim 
Sen acizsin Çünkü küfür, aczin ifadesidir. 
Aksini iddia ediyorsan, göster kendini... Gole golle, çıkışa çıkışla, yumruğa yumrukla karşılık ver. Fakat ağzından çıkanı kulağın işitsin. Küfür etme Senin de bir anacığın, senin de bir sevgilin, senin de muazzez bir kız kardeşin bulunur Maçta kazandığını, mukaddesatta kaybedersin. Biraz da irade lazım..." 

Kemalettin Tuğcu 

Beşiktaş Spor Dergisi 

18 Eylül 1950 

Sayı 210 


Çok ince KAMPANYA 

"Forma aşkı nedir, ben neden takım tutuyorum, neden buradayım sorularının karşılığı yok ki taraftarım diye tribüne gidenlerde. Adam kavga etmeye gidiyor oraya " demişti 2000'de İslam Çupi. Usta olacaklar konusunda uyarısını yapıyordu aslında. Peki 'Lütfen' yeter mi Yetmez Yetmediği yerde topa giriyor Rec'a ediyoruz Kemaletin Tuğcu'dan naklettik 'Biraz irade geriktir ' Ardından kampanyamıza bağlanıyoruz "CENTİLMEN VE CENTİLMENLİK DIŞI ÜÇ HAREKETİ"seçiyoruz. Hem de 'SİZİN OYLARINIZLA'. Sezon sonuna kadar yapılacak seçimde en iyi üçlemeyi çekenlere de ödülümüz var. Şimdi herkes sarılsın klavyelere... Tuşlarda değmedik harf, sahada basmadık yer bırakmayalım, kardeşçe oynayalım, iyi olan kazansın... 
TEL 0 212 505 65 60 
FAKS 0 212 505 62 70 
e-mail hdilek milliyet.com.tr 

-Ah o tribünler .. 

En hüzünlü duruşlarımızın ve vicdanımızın, adabımızın, hal ve gidişimizin en yüksek not aldığı durumların öğretmenidir Kemalettin Tuğcu. Onun güzel kaleminden çıkma yazıların okuruyduk hepimiz. Acımak ve sevmek, üzüntü ve keder hep yan yana durdu onun yazdıklarıyla yaşantımızda. Islandık ve kuruduk onun kahramanlarıyla, ayrıldık ve birleştik, kötülüklerden onun yazdıkları sayesinde kurtulduk. Mecazen tabi. Değişik vicdan biçimleri, değişik sevme ve ölme biçimleri türediği doğrudur zamanımızda. "Bizim Kemalettin Tuğcularımız vardı "der Yılmaz Erdoğan bir şiirinde. Evet vardı... Di-li geçmiş bir eski zaman öyküsüdür şimdi vicdan. Vicdan hatta şimdi bir kedinin adı. Sokakta kalmış ve boyuna tecavüz edilen bir kedinin... Vefa ise sadece bir mahalle adı... Vicdanın, vefanın ve de İslam Çupi'nin yüzü gözü hürmetine Yan sütunda Kemalettin Tuğcu'dan naklediyoruz Küfre karşı irade Tribünlerin Çelik İradesi... 


</TEXT>
</DOC>
