<DOC>
<DOCNO> 330658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/06/son/sondun02.html </URL>
<DATE> 2005/04/06/ </DATE>
<TIME> 02.11 </TIME>
<AUTHOR>  </AUTHOR>
<HEADLINE>
Hatemi'den Lübnan'daki sorunun çözümüne destek 
</HEADLINE>
<TEXT>

     İran Cumhurbaşkanı Muhammed Hatemi, Lübnan'daki Hizbullah örgütüyle olan ilişkilerinin, bu ülkedeki istikrarsızlığın çözülmesine yardım edeceğini söyledi. 
     Hatemi, Fransa Cumhurbaşkanı Jaques Chirac ile görüşmelerinde Lübnan konusunu uzun uzun ele aldıklarını belirterek, Hizbullah'ın Lübnan'da gerçek bir gücü temsil ettiğini, bu partinin yabancı saldırganlığına karşı direnişi sembolize ettiğini, iyi ilişkilerinin Lübnan'daki sorunun çözülmesine yardımcı olacağını kaydetti. 
     Chirac'ın sözcüsü ise Fransız liderin, Hizbullah'ın Lübnan demokrasisinde büyük bir siyasi parti olarak yerini alması konusundaki umudunu dile getirdiğini kaydetti. 
     BM, Hizbullah'ı terörist bir örgüt olarak nitelendirirken, Lübnan, örgütü yasal bir direniş hareketi olarak görüyor. 
     Fransa, ABD'nin baskısıyla çıkarılan ve Suriye'nin Lübnan'dan çekilmesini öngören BM kararına destek vermişti. Paris yönetimi, karara destek vermesine rağmen, ABD'nin Hizbullah'ı terörist bir örgüt olarak göstermesine karşı çıkıyor. 
     Lübnan'daki askerlerini ve istihbarat görevlilerinin bir bölümünü çeken Şam yönetimi, seçimlerin yapılacağı Mayıs ayından önce asker ve istihbarat görevlilerinin tamamını Lübnan'dan çekmeyi planlıyor. 
     
</TEXT>
</DOC>
