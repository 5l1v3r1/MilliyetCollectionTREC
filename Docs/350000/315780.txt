<DOC>
<DOCNO> 315780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/16/son/sonsiy21.html </URL>
<DATE> 2005/02/16/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Çelik Teklifin arkasındayız 
</HEADLINE>
<TEXT>

     Milli Eğitim Bakanı Hüseyin Çelik, CHP'lilerin öğrenci affına ilişkin yasa teklifinin arkasında Milli Eğitim Bakanlığı ve hükümetin olmadığı şeklindeki eleştirilere yanıt verirken, "Altında başbakanın imzasının olmaması hükümetin desteklemediği anlamına gelmez. Ben buradayım ve destekliyorum. Bu hükümetin teklifin arkasında olduğunu gösteriyor" dedi. 
     Öğrenci affına ilişkin yasa teklifi TBMM Milli Eğitim Komisyonu'nda CHP'nin muhalefetine karşın kabul edildi. 
     Teklifin tümü üzerindeki görüşmeler sırasında CHP'li üyelerin alt komisyon önerisi ise kabul edilmedi. 
     CHP Deniz milletvekili Mustafa Gazalcı, tekifin alt komisyonda ele alınmasını isterken, teklifin üniversitelerin sorunlarına çözüm getirecek bir teklif olmadığını dile getirdi. Gazalcı, YÖK'ün ve üniversitelerin teklife karşı olduğunu anımsatırken, "Ama biz diyoruz ki biz yasamayız yaparız. İki satırlık bir teklif veririz çözeriz meseleyi. 
     Keşke öyle olsaydı biz de destek verirdik" diye konuştu. 
     Gazalcı, alel acele getirilen teklifin arkasında hükümetin ve Milli Eğitim Bakanlığı'nın olmadığı eleştirisinde bulundu. 
     
     "TEKLİFİ DESTEKLİYORUM" 
     Bakan Hüseyin Çelik ise Gazalcı'nın bu eleştirilerini yanıtlarken, hükümet olarak teklifi desteklediklerini bildirdi. Çelik, altında başbakanın imzasının olmamasının hükümetin desteklemediği anlamına gelmediğini kaydederken, "Ben buradayım ve destekliyorum. Bu hükümetin teklifin arkasında olduğunu gösteriyor" diye konuştu. Öğretim görevlisi Hüseyin Çelik olarak öğrenci affı çıkmasının doğru olmadığına inadığını ancak şu an toplumsal talepler nedeniyle geri dönülemez bir hale geldiğini kaydeden Çelik, "Bu mesele kısa vadeli bir çözümdür. Uzun vadede üniversitelerin idari ve mali özerkliğinin sağlanması elbette bizim görevimiz ama bu sabahtan akşama olacak bir şey değil" dedi. 
     
     GAZALCI-ÇELİK ATIŞMASI 
     Bu arada komisyonda sık sık Bakan Çelik ile CHP'li Gazalcı arasındaki söz düellosu dikkat çekti. Gazalcı, bu durumu Bakan Çelik ile mahkemelik olmasına bağlarken, "O yuzden sert yanıt veriyor" dedi. Çelik bu açıklamaya "O yüzden cümlelerinizi dikkatli seçn sayın Gazalcı" yanıtını verirken, Gazalcı da, "Ben doğru bildiğimi söylerim. Bin kerede mahkemeye verseniz doğru bildiğimi 1001 kere söylerim" dedi. Gazalcı ile Çelik arasındaki bu atışmalar gülüşmelere neden oldu. 
     
     YÖK ELEŞTİRİSİ 
     Komisyondan davet gönderilmesine karşın YÖK vea üniversite temsilcilerinin toplantıya katılmaması ise AKP'li üyelerin tepkisini çekti. AKP'li Mehmet Tekelioğlu, üniversitelerin sorunlarının çözülmesi gerektiğini ancak yapılmak istenen reformlara YÖK'ün direndiğini kaydederek, öncelikle bu derinişin kırılması gereğini vurguladı. 
     
</TEXT>
</DOC>
