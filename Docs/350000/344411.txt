<DOC>
<DOCNO> 344411 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/20/son/sonyas15.html </URL>
<DATE> 2005/05/20/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
26 Aralık felaketi Dünya'yı oynattı 
</HEADLINE>
<TEXT>

     AP 

26 Aralık'ta meydana gelen ve ardından sebep olduğu tsunamiyle Güney Asya'ya felaket getiren Sumatra depremi, tüm Dünya'yı oynatmış. 
     ABD'de Kaliforniya Üniversitesi yeryüzü bilimi profesörü Thorne Lay, depremin Dünya'nın yüzeyini oluşturan iki dev tabakanın birbirine girmesiyle oluştuğunu, Avrupa-Asya tabakasının, alçalan Hindistan-Avustralya tabakasına bağlı olarak aşağı çekildiğini, ancak Avrupa-Asya tabakasının kenarının depremle serbest kalarak okyanus tabanını kaydırdığını ve tüm denizlerde su seviyesinin 0.1 milimetre arttığını söyledi. 
     "Dünya'da etkilenmeyen yer kalmadı" diyen Colorado Üniversitesi öğretim üyesi Roger Bilham da, yeryüzünün her yerinde en az 1 santimetrelik değişiklik olduğunu, sallanma etkisinin de fark edilmese bile tüm dünyada bir hafta sürdüğünü söyledi. Şimdiye dek görülen en uzun fay hattına yol açan 1160-1250 kilometre deprem 10 dakika sürerek bu konuda da rekor kırdı. Tipik bir deprem süresi ortalama 30 saniye. 

     
</TEXT>
</DOC>
