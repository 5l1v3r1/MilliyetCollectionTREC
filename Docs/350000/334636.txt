<DOC>
<DOCNO> 334636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/19/magazin/amag.html </URL>
<DATE> 2005/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
'Birbirimizi 2 kere şişledik' 
</HEADLINE>
<TEXT>


'O Şimdi Mahkum'un gerçek mahk mları 'düşman'dı. O kadar ki, 'içeride' 2 kez birbirlerini şişlemişlerdi. Ama filmde, 'kardeş' oldular 

İlknur Gülmez 

Yapımcılığını ve yönetmenliğini Abdullah Oğuz'un yaptığı 'O Şimdi Mahkum' filminde rol alan Turgay Tanülkü, Abdülkadir Fıçıcı ve Aşkın Kemal isimli 3 eski mahk m, yaşadıklarını anlattı. 
Geçtiğimiz hafta vizyona giren filme danışmanlık da yapan Turgay Tanülkü, hukuk fakültesinde okurken cezaevine girip 7 yıl yattığını söyledi. Çıktığı gün soluğu Devlet Tiyatrosu'nda aldığını belirten Tanülkü, "Türkiye'deki 11 cezaevinde mahk mlar arasında oyuncu yetiştirmeye çalışıyorum. Filmde biz gerçek hayatımızı oynadık, diğer oyuncular oynamaya çalıştı" dedi. 

'İyi silah kullanırız' 
18 yaşında adam öldürmekten Ulucanlar Cezaevi'nde 3 yıl 2 ay hapis yatan Abdülkadir Fıçıcı ile adam yaralamandan 4 yıl 7 ay hapis yatan Aşkın Kemal ise, çekimler boyunca tekrar cezaevindeymiş gibi hissettiklerini söyledi. 
İyi dövüştüklerini ve silah kullandıklarını belirten Fıçıcı, şöyle konuştu "Eski milli boksörüz. Cezaevinden çıktıktan sonra iş bulmakta zorlandık. Şu anda haftanın 3 günü boks dersi veriyorum. Aşkın yardımcım. Diğer günlerde bar kapılarında güvenliği sağlıyoruz. Evliyim ve 5 yaşında bir kızım var. Eşim evlendikten sonra suçlu olduğumu öğrendi. Oyunculuk yapmamı istemiyor, çünkü parayı bulunca önce arabayı, sonra karıyı değiştireceğimi düşünüyor." 

Rolü duyunca 'Eyvah' dedi 
Tanülkü sayesinde tiyatroya başladıklarını belirten Aşkın Kemal de, şunları anlattı 
"Abdülkadir'le cezaevinde düşmandık, 2 kere birbirimizi şişledik. Onu, Turgay Abi'nin seçtiği kişiler arasında görünce 'Eyvah yine birbirimize gireceğiz' dedim. Ama öyle olmadı. Turgay Abi düşman olduğumuzu öğrenmiş. Cezaevinde oynadığımız oyunda bize 2 kardeş rolü verdi. Gerçek dost olduk ve ayrılmadık." 

Kız vermiyorlar, ünlü olalım 
Daha önce de Jean Reno'nun 'Kurtlar İmparatorluğu' filminde rol aldıklarını belirten Kemal, şöyle devam etti "Rahatımıza düşkün olduğumuz için başrol oyuncularından sonra sete geldik. Ben bek rım. Suçluyum diye kız vermiyorlar, ama ünlü olmaya karar verdim. Burhan Öçal ve Erkan Can'a bu kadar mı ağalık yakışır Bir ara gerçekten cezaevindeyim, onlar koğuşun ağası ben de onların ayakçısı gibi hissettim." 


</TEXT>
</DOC>
