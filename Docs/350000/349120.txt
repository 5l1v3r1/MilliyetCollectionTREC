<DOC>
<DOCNO> 349120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/05/son/sonsiy02.html </URL>
<DATE> 2005/06/05/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
CHP'nin delege seçimlerinde kavga çıktı 
</HEADLINE>
<TEXT>

     Yalçın ATA - Müzeyyen İLKER DHA 

      CHP Aydın Merkez İlçe delege seçimleri tartışmalı başladı. Üye listelerine itiraz nedeniyle 2 gün gecikmeli başlayan seçimlerin ilk gününde, oy kullanma süresinin belirtilmemesi nedeniyle çıkan tartışmada tansiyonu yükselen Merkez İlçe Başkanı Ayhan Başdemir baygınlık geçirdi. Başdemir, 112 Acil ambulansı ile hastaneye götürülürken, bugün yapılması gereken Merkez Cuma, Mesudiye Mahallesi ve Umurlu beldesine bağlı köylerdeki delege seçimleri iptal edildi. 
     Kongrelerde, partinin il ve ilçe başkanlarını belirleyecek delegelerin yanı sıra, ön seçim delegeleriyle birlikte toplam 465 merkez ilçe delegesinin belirleneceği seçimler öncesi listelere yapılan itirazlar nedeniyle tansiyonnu yükseldiği Aydın CHP'deki gerginlik bugün, parti binasında Cuma Mahallesi delegelerinin seçimi sırasında tırmandı. 
     Saat 12.00'de başlayan oy kullanma süresi 13.00'te sona erdi. Merkez İlçe yöneticileri sırada bulunanların oylarını kullanması ardından sandıkların açılarak oy dökümüne geçileceğini belirtti. İl Başkanı ve yöneticileri ise, tüzüğe göre oy kullanma süresinin en az 2 saat olduğunu belirterek sandıkların 13.00'te kapatılmasına karşı çıktı. CHP Aydın İl Başkanı Bülent Tezcan ve yöneticilerinin, sandık görevlisi Cihan Semerci'ye müdahale etmeleri üzerine tartışma büyüdü. 
     Müdahale eden Merkez İlçe Başkanı Ayhan Başdemir ile İl Başkanı Bülent Tezcan arasında başlayan tartışma, kavgaya döndü. İl Başkanı Tezcan'ın Merkez İlçe Başkanı Başdemir'e vurmak istemesini partililerin önlediği belirtildi. Bu arada tansiyonu birden düşen Başdemir salonda bayıldı. Parti binasına 112 Acil Servis ekibi istendi. Gelen sağlık ekibinin yaptığı ilk müdahaleden sonra Başdemir, ambulansla götürüldüğü Aydın Devlet Hastanesi'nde tedavi altına alındı. 
     Bülent Tezcan, Merkez ilçe seçimin başlama saatini belirtmiş, bitiş saatini belirtmedi. Seçimlerden önce il yönetimi olarak yazılı uyarıda bulunduk. Buna rağmen düzeltme yapmadılar. Sonuçta böyle bir talihsizlik yaşandı'' dedi. 
     CHP'nin Merkez İlçe eski başkanlarından Nadir Tünay ise, Parti içindeki bu tür olaylar partiyi zarar veriyor. Rekabet dışarıya yansımadan demokratik bir şekilde olmalıdır'' diye konuştu. 
     
</TEXT>
</DOC>
