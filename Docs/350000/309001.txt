<DOC>
<DOCNO> 309001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/24/son/sonyas07.html </URL>
<DATE> 2005/01/24/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Ünlü milyoner Trump, kendisinden 24 yaş küçük modelle evlendi 
</HEADLINE>
<TEXT>

     Dünyanın en zenginleri arasında yer alan ABD’li emlak kralı Donald Trump, Slovenyalı model Melania Knauss ile evlendi. 
     CNN TÜRK'te de yayınlanan Çırak’ programıyla popülaritesi iyice artan Trump'ın düğününe pekçok ünlü isim katıldı. 
     58 yaşındaki Donald Trump ile, 34 yaşındaki Slovenyalı model Melanie Knauss, Trump'ın Florida'daki malikanesinde evlendi. 
     Ünlü işadamı, yüksek soyeteden 500 kişiyi biraraya getiren düğünde gelinin parmağına 1.5 milyon dolarlık 34 karat pırlanta yüzük taktı. 
     
     Törene birçok ünlü katıldı 

     Törene New York Belediye Başkanı Rudy Giuliani, şarkıcı Billy Joel, Tony Bennett, Bruce wills, Catherine Zeta Jones, Michael Douglas gibi yüzlerce davetli katıldı. 
     
     200 bin dolarlık gelinlik 

     Melanie Knauss'un gelinliği de çok konuşuldu. Knauss, Christian Dior imzalı 200 bin dolarlık gelinliğiyle Vogue dergisine düğünden önce poz verdi. 
     Görkemli bir düğünle evliliğe imza atan Donald Trump, üçüncü kez düya evine girdi. 
     Trump, ilk evliliğini İvana Zelnicek, ikinci evliliğini ise Marla Maples'le yapmıştı. 
     Trump'ın ilk evlilğinden üç, ikinci evliliğinden ise bir çocuğu bulunuyor. 

     
</TEXT>
</DOC>
