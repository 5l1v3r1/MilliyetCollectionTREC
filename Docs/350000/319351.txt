<DOC>
<DOCNO> 319351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/28/son/sontur07.html </URL>
<DATE> 2005/02/28/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Cinnet getiren baba ailesini katletti 
</HEADLINE>
<TEXT>

     OSMAN KARA İstanbul 

İstanbul'da cinnet getiren tekstilci Kemal Kilerci, önce eşini sonra da iki çocuğunu silahla vurarak öldürdü. 
     Sefaköy İnönü Mahallesi Halkalı Caddesi 192 numaralı binanın bodrum katındaki "Can Çorap" adlı teksktil atölyesine gelen Kilerci 43 , bir süre sonra 18 yıllık eşi Aysun'u 40 işyerine çağırdı. Bilinmeyen bir nedenle çiftin arasında kavga çıkınca Kemal Kilerci silahını çekerek eşine kurşun yağdırdı. 
     Kilerci, eşinin hayatını kaybetmesinden sonra kızı Gizem 17 ve oğlu Ali Can'ı 14 da atölyeye çağırdı. Liseyi yeni bitiren ve üniversiteye hazırlandığı öğrenilen kızını markete gönderen Kilerci, oğlunu da kafasına iki el ateş ederek öldürdü. Marketten dönen kızı Gizem'i de öldüren Kilerci, yakınlarına cep telefonuyla 'eşimi, kızımı ve oğlumu öldürdüm şimdi canıma kıyıyorum' mesajı yolladıktan sonra kendi kafasına bir el ateş etti. 
     Mesajı alarak atölyeye koşanlar korkunç manzarayla karşılaştı. 
     Ağır yaralı haldeki baba Kilerci, Bakırköy Ruh ve Sinir Hastalıkları Hastanesi'nde tedaviye alınırken, anne ile çocuklarının cesetleri olay yerinde yapılan incelemenin ardından Adli Tıp Kurumu Morgu'na kaldırıldı. 
     Yakınları, Kilerci'nin ailevi sorunları olmadığını belirterek, her Pazar ailesiyle işyerinde yemek yediğini ve cinayetleri cinnet sonucu işlemiş olabileceğini söyledi. 
     
</TEXT>
</DOC>
