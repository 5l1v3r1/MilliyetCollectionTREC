<DOC>
<DOCNO> 303108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/03/son/sonspo14.html </URL>
<DATE> 2005/01/03/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Kayserispor futbolcu arıyor... 
</HEADLINE>
<TEXT>

     Birinci Süper Futbol Ligi'nde kalma mücadelesi veren Kayserispor, ikinci yarıya iyi bir başlangıç yapmak için futbolcu arayışlarını sürdürüyor. 
     Kayserispor Transfer Komitesi Üyesi Mehmet Büyükbaş, AA muhabirine yaptığı açıklamada, İstanbulspor'dan Faruk, Yordanov ve Yalçın, Samsunspor'dan Ali Akdeniz, Gaziantepspor'dan da Bülent'i transfer edebilmek için görüşmelerin sürdüğünü söyledi. 
     Büyükbaş, şu bilgiyi verdi 
     ''Kayserispor, Antalya'da kamp çalışmalarına başladı. Takımı yeni transferler yaparak güçlendirmek istiyoruz. Ligin son sıralarında bulunmamız nedeniyle futbolcu transferinde sıkıntı yaşıyoruz. Talip olduğumuz futbolcular, başka kulüplerden de teklif almışlarsa Kayserispor'a gelmek istemiyorlar. Tüm zorlukları aşıp bu yıl ligde kalmak için çaba sarf ediyoruz.'' 
     
</TEXT>
</DOC>
