<DOC>
<DOCNO> 307574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/18/son/sontur11.html </URL>
<DATE> 2005/01/18/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
PKK'nın iddiası İlk kez kadın askerler bize karşı görev aldı 
</HEADLINE>
<TEXT>

     Ferit ASLAN DHA 

      ŞIRNAK'ta PKK Kongra-Gel terör örgütüne yönelik 11 Ocak'ta başlatılan operasyon tamamlanırken, teröristler örgütün internet sitesinde, ilk kez kadın askerlerin kendilerine karşı operasyonda görev aldığı iddia edildi. 
     Şırnak'ta güvenlik güçleri tarafından 11 Ocak'ta teröristlere karşı başlatılan operasyon dün sona erdi. Şırnak il sınırları içerisine yer alan Gabar dağındaki operasyona, helikopter desteğinde çok sayıda asker katıldı. Kış mevsiminde terökistlerin sınırdan Türkiye'ye sızmalarına önlemek amacıyla yapılan operasyonda örgüte ait sığınaklar ele geçirildi. 
     Sığanaklarda başta sansasyonel eylemlerde kulanılmak üzere bol miktarda patlayıcı, giyim ve gıda maddesi ile lojistik maddelerin taşınmasında kulanılan 8 katır ele geçirilmişti. Operasyon sırasında zaman zaman çatışmalar meydana geldi. Örgütün Rojaciwan adlı internet sitesinde, silahlı kanat Halk Savunma Güçleri HPG'den yapılan açıklamada, operasyonun bittiği doğrulanarak, ilk kez kadın askerlerin kendilerine karşı görev aldığı ileri sürüldü. 
     
</TEXT>
</DOC>
