<DOC>
<DOCNO> 323730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/14/son/sonspo10.html </URL>
<DATE> 2005/03/14/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Hentbol Federasyonu Başkanı Bizde şike olmaz, futbolda olur... 
</HEADLINE>
<TEXT>

     Hentbol Federasyonu Başkanı Tarık Cengiz, sporda şiddet, şike, rüşvet ve haksız rekabet iddialarını inceleyen TBMM Araştırma Komisyonu'nun kendilerinden bilgi istemesi üzerine, ''Bizde şike ve teşvik primi gibi olaylar olmaz. Bu tür olaylar futbolun içinde yer alır'' biçiminde ilginç bir yanıt verdi. 
     Komisyonun araştırmaları yönünde kendilerinden de bilgi istendiğini, sporun yalnızca futboldan ibaret olmadığını hatırladıkları için komisyon üyelerine teşekkür ettiklerini belirten Tarık Cengiz, TBMM'ye gönderdiği yazıda, ''Hentbolun da sporlar içinde yer aldığını hatırladığınız için sizlere teşekkür ederim. Bizde böyle şeyler olmaz, olmamıştır da. Bu tür olaylar futbol içinde yer alır. Sizlerin bu konuları futbolda araştırmanızda fayda vardır. Çalışmalarınızda başarılar dilerim'' ifadelerini kullandı. 
     
</TEXT>
</DOC>
