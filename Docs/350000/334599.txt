<DOC>
<DOCNO> 334599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/18/son/sonyas10.html </URL>
<DATE> 2005/04/18/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Dünyanın ilk akıllı ayakkabısı 
</HEADLINE>
<TEXT>

     Adidas 1, saniyede 5 bin işlem yapabilen ve saniyenin binde birinde zemine göre tabanını ayarlayan bir işlemciyle çalışıyor... 
     Dassler ailesinden iki kardeş Rudolf ve Adolf anlaşmazlık yüzünden ayrılarak yollarına kendi firmalarıyla devam etme kararı alır. Böylece Adolf, adının kısaltması ve soyadından türettiği Adidas'ı, kardeşiyse Puma'yı kurar. 
     Her dönem iddialı tasarımlar çıkaran Adidas'ın şu ana kadarki en meşhur modeli Superstar oldu. 35 yıldır popülerliğini koruyan bu modelin özel serisi şu anda h l satışta, ancak Adidas bu günlerde başka bir ilkle tarihe geçmiş durumda. Adidas 1 adıyla piyasaya sürülen model dünyanın ilk 'akıllı' ayakkabısı olma özelliğini taşıyor. İçinde özel bir işlemci taşıyan Adidas 1, kilonuz, adım atış tarzınız ve üstünde bulunduğunuz zeminin özelliklerine göre tabanını en rahat hareket için otomatik olarak ayarlıyor. Zemin değişikliklerini saniyenin binde birinde hissedebilen ve saniyede 5 bin işlem yapabilen işlemcinin değiştirilebilen pili 100 kilometrelik ömre sahip. Yurtdışında 250 dolarlık etikete sahip Adidas 1, bu haftadan itibaren Türkiye'de de satışa sunuldu. 
     
</TEXT>
</DOC>
