<DOC>
<DOCNO> 339939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/05/son/sontur05.html </URL>
<DATE> 2005/05/05/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Görünmez kaza’ sonucu genç kızın kafatası parçalandı 
</HEADLINE>
<TEXT>

     Tülin KORKUT- Süleyman ELÇİN DHA 

      KONYA'nın Meram İlçesi'nde lise öğrencisi Şeymal Kaynakçı'nın başına, 5'inci kattaki bir balkondan kopan kiremit büyüklüğündeki beton parça düştü. Ambulans ile hastaneye kaldırılan genç kızın, kafatası kemiğinin parçalandığı belirlendi. 
     Konya Lisesi 2. sınıf öğrencisi 18 yaşındaki Şeymal Kaynakçı, bugün öğle saatlerinde Dede Korkut Mahallesi, Aziz Mehmet Hudevi Sokaktaki evinden çıkıp Anıt Alanı'ndaki okuluna gitmek üzere yolda yürümeye başladı. Atatürk Caddesi'ne geldiğinde, karşıdan gelen okul arkadaşı Gökhan Özgürtaş ile karşılaştı. Büyükbayram 1 İşhanı'nın önündeki Kaldırımda bir an duraklayarak arkadaşı ile selamlaşan Şeymal Kaynakçı'nın başına, 5'inci kattaki balkondan kopan kiremit büyüklüğündeki beton parçası düştü. Gözlerinin önünde, okul arkadaşının kafasına beton parçasının düşmesine tanık olan Gökhan Özgürtaş, hemen cep telefonu ile 112'yi arayarak olay yerine ambulans istedi. Ambulans ile Konya Numune Hastanesi'ne kaldırılan genç kız yoğun bakım ünitesine alınırken, şuurunun kapalı olduğu belirtildi. 
     
     MÜDAHALE YAPILAMADI 

     Doktorlar, Kaynakçı'nın kafatasının ön bölümünün parçalandığını, ilk 24 saat müdahale edemeyeceklerini belirterek, Frontal kemik kırık. O beton parçası aşağı düşerken büyük bir hız kazanıyor ve ağırlığının 20- 30 katına çıkıyor. ilk 24 saat bizim için çok önemliö dediler. 
     Kaza anını saniye saniye yaşayan Gökhan Özgürtaş, gözyaşları içinde olayı şöyle anlattı 
     Karşımdan geldi. Bir an duraksadı, elimi uzattım, bana Naber’ dediği sırada yukarıdan bir beton parçası kafasına düştü. Arkadaşım kanlar içinde yere yığıldı. Şok oldum. Ama hemen kendimi toplayıp, vatandaşlar bağırıp çağırırken, ben 112'yi arayıp ambulans istedim. Bir saniyelik bir olaydı. Ambulans gelinceye kadar kucağımda bekledim.ö Kızının başına beton düştüğünü ve kafatasının kırıldığını öğrenen anne Asuman Kaynakçı hastane yoğun bakım ünitesi önünde gözyaşlarına boğuldu. Kızının yaşaması için dua eden anneyi, yakınları zor sakinleştirdi. 
     
     43 YILLIK BİNA 

     Polis olay yerine güvenlik şeridi çekti. Beton parçasının Büyük Bayram 1 İşhanı'nın 5'inci katındaki balkondan koptuğu belirlendi. Konya'nın en işlek caddelerinden birisi olan Atatürk Caddesi'nde her gün altından binlerce kişinin gelip geçtiği 1962 yılında yapılan 43 yıllık eski binanın bakımsızlıktan sıvalarının dökülmeye başladığı görüldü. Olayla ilgili soruşturma başlatıldı. 

     
</TEXT>
</DOC>
