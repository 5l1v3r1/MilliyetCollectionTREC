<DOC>
<DOCNO> 300406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/24/magazin/amag.html </URL>
<DATE> 2004/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
En önemli ikili 
</HEADLINE>
<TEXT>


Almanya'da günlük yayımlanan Die Welt gazetesi, 2004'ün '100 önemli kişisi'ni seçti. Listede Sibel Kekilli 33., Fatih Akın ise 72. sırada yer aldı 

FRANKFURT Milliyet 

Alman Die Welt gazetesinin özel bir jüriye seçtirdiği "2004'ün 100 önemli kişisi" listesinde, çok sayıda politikacı ve sanatçı yer alıyor. Bu listede, Duvara Karşı filmiyle Almanya'da büyük üne kavuşan Sibel Kekilli, Sosyal Demokrat Parti SPD Genel Başkanı Franz Müntefering'in ardından 33., yönetmen Fatih Akın da 72. oldu. Kekilli'nin başarılı çalışmalarının yanı sıra çevirdiği porno filmleriyle de gündeme geldiğini hatırlatan gazete, Akın'ın da filmiyle 3 önemli ödül kazandığına dikkati çekti. 

Cumhurbaşkanı Köhler 1. oldu 
Listede Alman halkına cesaret verdiği gerekçesiyle Cumhurbaşkanı Horst Köhler 1., Başbakan Gerhard Schröder 5., Hıristiyan Demokrat Birlik Partisi CDU Genel Başkanı Angela Merkel 9., Hıristiyan Sosyal Birlik Partisi CSU Genel Başkanı Edmund Stoiber de 90. sıraya yerleşti. Yunanistan milli takımını Avrupa Şampiyonu yapan teknik direktör Otto Rehhagel 6. olurken, Formula 1 Dünya Şampiyonu Michael Schumacher 12., eski futbolcu Franz Beckenbauer 65. sıraya yerleşti. Türkiye'nin AB üyeliğini savunan Hamburg Eyaleti Başbakanı Ole von Beust da CDU 96. sırada yer buldu. 


</TEXT>
</DOC>
