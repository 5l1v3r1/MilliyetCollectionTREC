<DOC>
<DOCNO> 311031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/31/son/sonsiy16.html </URL>
<DATE> 2005/01/31/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Talat Çözüm uzak değil 
</HEADLINE>
<TEXT>

     KKTC Başbakan Mehmet Ali Talat, Kıbrıs'ta çözümün uzakta olmadığını ifade ederek, Kıbrıs Türkünün çağdaş bir dünyaya hazır olması gerektiğini söyledi. 
     Talat, Sağlık İşçileri Sendikası Sağlık-Sen yöneticilerini kabulünde, adada çözümün çok uzakta olmadığını, dolayısıyla Kıbrıs Türk halkının her alanda Avrupa Birliği'yle ve dünyayla bütünleşmeye hazır olması gerektiğini söyledi. 
     Çözüm istediğini kanıtlayan Kıbrıs Türkünün AB dışında olduğunu, çözüm istemeyen Rum yönetimin ise AB içinde olduğunu kaydeden Talat, bunun bir çelişki olduğunu ve bu çelişkiyi AB yetkililerinin de kabul ettiğini belirtti. 
     Örgütlenmenin hem iyi, hem de gerekli olduğunu ifade eden Talat, sadece sağlık alanında değil, her alanda çözüme hazır olmak gerektiğini vurguladı. 
     
</TEXT>
</DOC>
