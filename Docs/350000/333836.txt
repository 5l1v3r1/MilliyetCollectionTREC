<DOC>
<DOCNO> 333836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/15/son/sonyas28.html </URL>
<DATE> 2005/04/15/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
ABD, vatandaşlarını saldırgan file karşı uyardı... 
</HEADLINE>
<TEXT>

     Ruanda'daki ABD Büyükelçiliği, kuzeydeki Akagera parkında bulunan Ihema gölü kıyısında tek başına yaşayan ve saldırgan davranışlar sergileyen file karşı uyarı mesajı yayımladı. 
     Büyükelçilikten edinilen bilgiye göre, Ruanda'da yaşayan Amerikalılara yönelik uyarı mesajında, ''Son zamanlarda bu fil ziyaretçilere karşı saldırgan davranışlar göstermiş, araçlara saldırmıştır'' denildi. 
     Parkı dolaşan Amerikalıların çok dikkatli olması çağrısında bulunulan mesajda, filin geçen hafta bir araçta ciddi hasara neden olduğuna dikkat çekildi. 
     Mesajda, şimdiye kadar herhangi bir yaralama olayının kaydedilmediği belirtildi. 
     
</TEXT>
</DOC>
