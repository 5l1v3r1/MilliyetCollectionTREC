<DOC>
<DOCNO> 333994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/16/son/sonsiy05.html </URL>
<DATE> 2005/04/16/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Kore Cumhuriyeti Roh Moo-Hyun, İstanbul'a geldi... 
</HEADLINE>
<TEXT>

     Türkiye'ye resmi ziyarette bulunan Kore Cumhuriyeti Cumhurbaşkanı Roh Moo-Hyun, özel bir uçakla Ankara'dan İstanbul'a geldi. 
     Kore ve Türk bayraklarının bulunduğu özel uçaktan inen Cumhurbaşkanı Roh Moo-Hyun, Atatürk Havalimanı Devlet Konukevi'nde İstanbul Valisi Muammer Güler, Dışişleri Bakanlığı İstanbul Temsilcisi Fazlı Keşmir ve diğer ilgililer tarafından törenle karşılandı. 
     Eresin Turizm Meslek Lisesi'nden 2 öğrenci de, konuk Cumhurbaşkanı Roh ve eşine, birer gül verdi. 
     Kore Cumhuriyeti Cumhurbaşkanı Roh Moo-Hyun, bugün İstanbul'da Türk-Kore İş Konseyi Ortak Toplantısı kapsamında düzenlenen çalışma yemeğine katılarak iki ülke işadamlarına hitap edecek ve Başbakan Recep Tayyip Erdoğan ile birlikte tekneyle İstanbul Boğazı'nı gezecek. 
     Cumhurbaşkanı Roh, yarın akşam saatlerinde Türkiye'den ayrılacak. 
     Bu arada Devlet Bakanı Beşir Atalay da aynı uçakla İstanbul'a geldi. 
     
</TEXT>
</DOC>
