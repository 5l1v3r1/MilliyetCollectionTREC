<DOC>
<DOCNO> 332622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/son/sonspo06.html </URL>
<DATE> 2005/04/12/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Taraftar tepkisi Necati'yi kalbinden vurdu 
</HEADLINE>
<TEXT>

     Bazı taraftarların Trabzon maçındaki tepkisi Necati'yi kalbinden vurdu. Bu sezon 13 gol atan Ateş, "Bu tepkiyi anlayamadım." dedi. 
     
     Dünyası karardı 

     Geçen sezonun devre arasında Cim Bom’a gelip tam dokuz golün altına imza atan, bu sezon takıma kazandırdığı 13 golle Galatasaray’ın zirvede tutunmasını sağlayan Necati Ateş kariyerinin en büyük hayal kırıklıklarından birini yaşıyor. Trabzonspor maçında bir kaç kişinin tepkisine maruz kalan golcü futbolcunun büyük moral bozukluğu yaşadığı öğrenildi. Maç bitiminde arkadaşlarının moral vermeye çalıştığı genç futbolcu mücadeleye sonuna kadar devam edeceklerini söyledi. 
     
     İkinciliği koruyacağız’ 

     Taraftarın tepkisi hakkında konuşmaktan kaçınan Necati, Bana olan tepkiyi anlayamadım. Bu konuda söylenecek fazla bir şey yokö dedi. Ateş, Trabzonspor maçıyla ilgili olarak ise, Kaybetmememiz gereken bir maçtı. Sezon başından beri elimizden geleni yaptık. Maçı kaybetmemize biz de çok üzüldük. Ama yılmadık. Mücadelemize devam edeceğiz. Şampiyonluk şansımız azaldı. Bundan sonra ikinciliği koruyup, Şampiyonlar Ligi’ne gitmek istiyoruzö açıklamasını yaptı. 

     
</TEXT>
</DOC>
