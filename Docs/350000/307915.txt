<DOC>
<DOCNO> 307915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/19/son/sonyas09.html </URL>
<DATE> 2005/01/19/ </DATE>
<TIME> 03.10 </TIME>
<AUTHOR>  </AUTHOR>
<HEADLINE>
Kafasından çivi çıkarılan işçiye yeni baş ağrısı 100 bin dolarlık fatura 
</HEADLINE>
<TEXT>

     ABD'de kafasından 10 santimetre uzunluğunda çivi çıkarılan işçiyi yeni bir baş ağrısı bekliyor. 
     Sağlık sigortası bulunmayan Patrick Lawler 23 , ameliyat masrafının 100 bin dolar yaklaşık 135 bin YTL olduğunu belirterek, bu hafta taburcu olduktan sonra faturayı ödemek için bir yol bulmak zorunda olduğunu söyledi. 
     ABD'de diş ağrısı şikayetiyle hekime giden bir inşaat işçisinin kafatasından 10 santimetre uzunluğundaki bir çivi çıkmıştı. 
     Lawler'ın 6 Ocak'ta Colorado'nun Breckenridge kasabasında bir inşaatta çalışırken kullandığı çivi tabancası geri tepmişti. Bir çivinin yakınındaki tahtaya saplandığını gören Lawler, tabancadan fırlayan başka bir çivinin ağzından girerek üst çenesinden kafatasına saplandığını fark etmemişti. 
     Bu kazadan sonra hafif diş ağrısı hissetmeye ve bir miktar bulanık görmeye başlayan Lawler, ağrı kesicilerden fayda görmemesi üzerine, eşinin yanında çalıştığı diş hekimine gitmişti. 
     Kafatasında çivi bulunduğunu söyleyen hekimin şaka yaptığını sanan Lawler, ikna edildikten sonra Denver'daki bir hastaneye kaldırılmış ve çivi, dört saat süren ameliyatla çıkarılmıştı. 
     
</TEXT>
</DOC>
