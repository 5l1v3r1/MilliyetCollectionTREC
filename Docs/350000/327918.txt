<DOC>
<DOCNO> 327918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/28/son/sontur33.html </URL>
<DATE> 2005/03/28/ </DATE>
<TIME> 21.11 </TIME>
<AUTHOR>  </AUTHOR>
<HEADLINE>
Uçakta ölenlerin cenazeleri yarın Türkiye'ye getirilecek 
</HEADLINE>
<TEXT>

     Afganistan'da Herat-Kabil seferini yaparken 3 Şubat'ta düşen KAM Havayolları'na ait uçakta hayatını kaybeden 9 Türk vatandaşının cenazelerinin yarın Türkiye'ye getirileceği bildirildi. 
     Dışişleri Bakanlığı'ndan yapılan açıklamada, uçakta bulunan 9 Türk vatandaşı ile ilgili olarak, kimlik tespiti ve uçağın düşüş nedenlerini araştırmak üzere Afganistan'ın başkenti Kabil'e giden Emniyet Genel Müdürlüğü ve Ulaştırma Bakanlığı yetkililerinin çalışmalarını tamamladığı ve Türkiye'ye döndüğü belirtildi. 
     Açıklamada, Emniyet Genel Müdürlüğü uzmanlarının Kabil'den getirdikleri DNA örneklerinin incelenmesi çalışmalarının 23 Mart'ta tamamlandığı, cenazelerin yarın saat 12.30'da Afgan havayolları ARIANA'nın İstanbul seferi ile Türkiye'ye naklinin öngörüldüğü belirtildi. 
     
</TEXT>
</DOC>
