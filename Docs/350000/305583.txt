<DOC>
<DOCNO> 305583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/11/son/sonyas02.html </URL>
<DATE> 2005/01/11/ </DATE>
<TIME> 02.11 </TIME>
<AUTHOR>  </AUTHOR>
<HEADLINE>
Marmara'da 250 kiloluk köpek balığı 
</HEADLINE>
<TEXT>

     Nuri ÇAĞLAR DHA 

      TEKİRDAĞ'ın Şarköy İlçesi'ne bağlı Hoşköy Beldesi'nde balıkçılık yapan Mehmet Kamış, Marmara Denizi'nde 3 metre uzunluğunda ve 250 kilo ağırlığında köpek balığı avladı. 
     Daha önceki yıllarda yaklaşık 1 ton ağırlığında köpek balıklarının da ağlarına takıldığını söyleyen balıkçı Mehmet Kamış, "Köpek balığını Mürefte'de bir balıkçıya 200 YTL'ye 200 milyon lira sattım. Oradan da İstanbul haline satılacak. Halden de yurt dışına satılıyor'' dedi. 
     Mehmet Kamış, gemi ve tankerlerin Hoşköy Limanı'nı duraklama noktası olarak seçtikleri için balıkçıların kıyılara ağ atamadıklarını söyleyerek, "Gemiler balık yuvalarını bozdular. Biz de açıklarda avlandığımız için ağlarımıza köpek balığı takılıyor. Son zamanlarda Marmara Denizi'nde bir kaç tane köpek balığı yakalandı. Denizin yapısı ve derinliği köpek balıklarının yaşaması için uygun'' diye konuştu. 
     
</TEXT>
</DOC>
