<DOC>
<DOCNO> 320069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/02/son/sonspo34.html </URL>
<DATE> 2005/03/02/ </DATE>
<TIME> 20.15 </TIME>
<AUTHOR>  </AUTHOR>
<HEADLINE>
Türkiye Kupasında Trabzonspor yarı finalist 3 - 0 
</HEADLINE>
<TEXT>

     Türkiye Kupası çeyrek finalinde, sahasında Gaziantepspor'u 3-0 yenen Trabzonspor yarı finale çıkarak Galatasaray'ın rakibi oldu. 
     
     İLK YARI 

     12. dakikada Gökdeniz'in pasında ceza alanı içinde topla buluşan Celaleddin'in şutunda, kaleci Hasagiç topu kornere çelmeyi başardı. 
     14. dakikada Tolga'nın şutunda, kaleci Hasagiç'ten dönen topu, altıpas içinde Gökdeniz filelere gönderdi. Ancak maçın hakemi, ofsayt gerekçesiyle golü geçerli saymadı. 
     22. dakikada Yattara'nın yerden çıkardığı topa ceza yayı üzerindeki Lee Yong'un gelişine vuruşunda, kaleci Hasagiç yerden gelen topun sahibi olmayı başardı. 
     23. dakikada Barış'tan sıyrılarak sağdan ceza alanına giren Yattara'nın yerden şutunda, kaleci Hasagiç'in müdahalesiyle direğe çarpan top kornere çıktı. 
     28. dakikada El Taib'in soldan kullandığı serbest vuruşta, doğrudan kaleye doğru yönelen top, direğin az farkla yanından auta gitti. 
     37. dakikada Yattara'nın sağdan kullandığı köşe vuruşunda, Szymkowiak'ın kafayla içeriye doğru çıkardığı topu, Özgür iyi bir kafa vuruşuyla filelere gönderdi 1-0. 
     38. dakikada El Taib'in sağdan ortasında, yakın mesafedeki Jaziri'nin kafa vuruşunda kaleci Petkoviç, topu kontrol etti. 
     43. dakikada Gökdeniz'in şık pasında bir anda kaleci Hasagiç ile karşı karşıya kalan Szymkowiak'in şutunda, Hasagiç'in müdahale ettiği topu, savunma uzaklaştırdı. 
     Karşılaşmanın bundan sonraki dakikalarında başka gol olmadı ve ilk yarı Trabzonspor'un 1-0 üstünlüğüyle sona erdi. 
     
     İKİNCİ YARI 

     48. dakikada Yattara'nın soldan kavisli pasında ceza alanını terk eden kaleci Hasagiç, Fatih'ten önce araya girerek tehlikeyi önlemeyi başardı. 
     50. dakikada ceza alanı sol çaprazında Petkoviç ile karşı karşıya kalan Lazarov'un şutunda, Petkoviç'in müdahalesiyle top uzaklaştı. 
     52. dakikada Yattara'nın sağdan ortasında savunmada Devran'ın uzaklaştıramadığı topla buluşan Gökdeniz, yerden bir vuruşla kalecinin solundan meşin yuvarlağı filelere gönderdi 2-0. 
     60. dakikada Erhan Namlı'nun uzun pasında ceza alanı sol çaprazında topla buluşan Lazarov'un sert şutunda, kaleci Petkoviç'in çeldiği topu, Jaziri kafayla tamamlamak istedi. Ancak meşin yuvarlak yandan auta gitti. 
     63. dakikada Szymkowiak'in pasında ceza yayı üzerindeki Gökdeniz'in aşırtma vuruşunda, top üstten auta gitti. 
     65. dakikada El Taib'in ceza sahası dışından sert şutunda kaleci Petkoviç köşeye doğru giden topu çelmeyi başardı. 
     67. dakikada presle savunmadan topu kapan Trabzonspor'da bir anda kaleciyle karşı karşıya kalan Fatih'in plase vuruşunda kaleci Hasagiç etkisiz gelen topa müdahale etti. 
     77. dakikada Lee Yong'un pasında kaleci Hasagiç önce yakın mesafedeki Szymkowiak'in ardından da Gökdeniz'in şutunda, gol izni vermedi. 
     83. dakikada Yattara'nın pasında kaleci Hasagiç ile karşı karşıya kalan Gökdeniz'in şutunda, Hasagiç topu iki hamlede kontrol etti. 
     85. dakikada Gökdeniz'in pasında altı pas içinde Mehmet Yılmaz'ın dokunduğu topu, çizgi üzerinden savunma çıkardı. 
     87. dakikada Hüseyin'in pasıyla kaleciyle karşı karşıya kalan Yattara'nın, ileriye çıkan Hasagiç'in üzerinden aşırtmak istediği top auta çıktı. 
     88. dakikada Celaleddin'in pasında ceza alanı içindeki Mehmet Yılmaz'ın şutunda, kaleci Hasagiç tehlikeyi önledi. 
     90. dakikada Mehmet Yılmaz'ın pasında, Gökdeniz'in aşırtma vuruşunda, üst direğe çarpan top kale çizgisi üzerine doğru düştü. Bu pozisyonda yardımcısının bayrağına uyan Selçuk Dereli gol kararı verdi 3- 0. 
     
</TEXT>
</DOC>
