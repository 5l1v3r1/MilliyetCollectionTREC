<DOC>
<DOCNO> 330181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/04/son/sontur33.html </URL>
<DATE> 2005/04/04/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Apandisit ameliyatında ölen kız... Sinop Valiliği müfettiş talep etti 
</HEADLINE>
<TEXT>

     Sinop'ta genç bir kızın geçirdiği apandisit ameliyatından sonra ölümüyle ilgili Sinop Valiliği'nin olayda personel ihmalinin bulunup bulunmadığı konusunda araştırma yapılması için Sağlık Bakanlığı'ndan müfettiş talep ettiği bildirildi. 
     Sinop Valiliği'nce yapılan yazılı açıklamada, Sinop Anadolu Meslek Lisesi son sınıf öğrencisi Selin Saral'ın Sinop Atatürk Devlet Hastanesi'nde 6 gün önce apandisit ameliyatı olduktan sonra hayatını kaybetmesiyle ilgili personel ihmali olup olmadığı konusunda araştırma ve inceleme başlatılması için Sağlık Bakanlığı'ndan müfettiş talep edildiği kaydedildi. 
     Sinop Anadolu Meslek Lisesi son sınıf öğrencisi Selin Saral, Sinop Atatürk Devlet Hastanesi'nde 6 gün önce apandisit ameliyatı olduktan sonra tedavisinin devamı için kaldırıldığı Ondokuzmayıs Üniversitesi Tıp Fakültesi Hastanesi'nde dün hayatını kaybetmişti. 
     
</TEXT>
</DOC>
