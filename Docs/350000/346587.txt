<DOC>
<DOCNO> 346587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/28/siyaset/siy14.html </URL>
<DATE> 2005/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Veto, yeni TCK'da başa döndürür 
</HEADLINE>
<TEXT>


ANKARA Milliyet 


TBMM Genel Kurulu, 1 Haziran'da yürürlüğe girecek olan ve kamuoyunda kaçak Kuran kursları olarak tanımlanan kanuna aykırı eğitim kurumları açanlara hapisten kurtulma yolunu açan yeni TCK'da değişiklik öngören yasa teklifini 343 oyla kabul etmişti. Sezer'in yeni TCK'da değişiklik öngören maddelerden birini veto etmesi halinde, değişikliklerin hiçbiri yeni TCK ile birlikte 1 Haziran'da yürürlüğe giremeyecek. Bu durumda 1 Nisan'da yürürlüğe girmesi planlanan, ancak 1 Haziran'a ertelenen yeni TCK yürürlüğe girmiş olacak. Bu arada, nitelikli çoğunluk 330 olmadığı için geri çekilen, TCK'da değişiklik yapılmasını öngören teklifin 'imar kirliliğine neden olma' başlıklı maddesi, dün 342 oyla aynen kabul edildi. Madde, kaçak yapılara elektrik, su gibi altyapı hizmeti götüren kişilere uygulanacak hapis cezasının, 12 Ekim 2004'ten önce yapılmış yapılar için uygulanmamasını öngörüyor. 



</TEXT>
</DOC>
