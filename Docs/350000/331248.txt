<DOC>
<DOCNO> 331248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/07/son/sonyas04.html </URL>
<DATE> 2005/04/07/ </DATE>
<TIME> 08.45 </TIME>
<AUTHOR>  </AUTHOR>
<HEADLINE>
Brad Pitt, Bono'nun yardım kampanyasına katıldı 
</HEADLINE>
<TEXT>

     Amerikalı aktör Brad Pitt, U2 grubunun solisti Bono'nun yoksulluk ve AİDS'le mücadelesinin reklam kampanyasına katılan ünlüler arasında yer aldı. 
     Kampanya hakkında duyurunun yapıldığı gecede gazetecilere açıklama yapan Bono, kampanyada sadece bir an önce bağış toplanmasının değil, konuya ilgi gösterilmesi ve yeni katılımcıların da eklenmesinin amaçlandığını ifade etti. 
     Ünlü şarkıcı, ''İnsanların sadece ortaya para koymalarını istemiyoruz. Amerikalılar cömert insanlardır, bunu yapacaklarını biliyoruz. Aslında paralarını değil, ses çıkarmalarını istiyoruz'' dedi. 
     Bono'nun çabalarından ilham alarak Afrika'yı ziyaret eden Pitt ise buradaki yoksulluk nedeniyle AİDS'in etkilerini en aza indirgemek için ilaç kullanan hastanın yaşadığı zorluktan çok etkilendiğini söyledi. 
     Pitt, ''Oradaydım, gördüm ve sırtımı dönüp kaçıp gitmekle suçlanmayı hak ederdim. Bunu yapamazdım'' dedi. 
     Bu yıl Nobel Barış Ödülü'ne aday gösterilen Bono'nun çabalarına yürekten katıldığını kaydeden Pitt, sık sık Afrika'ya gittiğini, ancak kampanya için başka ne yapacağını bilmediğini belirterek, ''Bu benim için henüz bir başlangıç'' dedi. 
     Pazar gecesi çeşitli televizyon kanallarında 60 saniye yayınlanacak reklam kampanyasında Jewel, Penelope Cruz, Tom Hanks gibi ünlü aktörler, müzisyenler ve dini liderler yer alıyor. 
     
</TEXT>
</DOC>
