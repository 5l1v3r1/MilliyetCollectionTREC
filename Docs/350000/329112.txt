<DOC>
<DOCNO> 329112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/01/ekonomi/eko03.html </URL>
<DATE> 2005/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
'Türkiye AB'ye girmeden AB, Antalya'ya katıldı' 
</HEADLINE>
<TEXT>


İBRAHİM OKUMAMIŞ, İBRAHİM LALELİ Antalya DHA 

Milliyet Gazetesi'nin Antalya Ticaret ve Sanayi Odası'nın ATSO işbirliğiyle Talya Otel'de düzenlediği 'Markalaşma Yolunda Antalya' konulu toplantının açılışında konuşan Milliyet Gazetesi İcra Kurulu Başkanı Hanzade Doğan, sadece sorunları işaret edip eleştiren bir gazete değil, sosyal sorumluluk kampanyalarıyla, ilkeli yayıncılıkla, 50 yıldır verilen spor, eğitim ve girişimcilik gibi ödüllerle, sorunlara çözüm bulmak için de doğru platformu yaratmak istediklerini belirtti. 
Doğan, "Ne zaman gelsem hep içimde bir heyecan oluyor. Bunda güzel havanın, denizin ve güneşin etkisi var ama asıl sebebi, Antalya'nın bana Türkiye'nin geleceğine pozitif bakma gücü vermesi. Bu şehre gelince daha iyi şeylerin olacağına ümitleniyorum. Niye ümitleniyorum Çünkü ben Antalya'yı AB sürecindeki Türkiye'nin Avrupa'yı içine almış şehri olarak görüyorum" şeklinde konuştu. Vali Alaaddin Yüksel de, "Dünyaca ünlü markalar lemin kralı olan tüketiciyi adam adama markaja almıştır. Turizmde de büyük rekabet var. O nedenle adam adama markaj yapılmalıdır" diye konuştu. 

Sembol yarışması 
ATSO Başkanı Kemal Özgen de, Antalya'nın markalaşma yolunda yeni bir proje başlattığını söyledi. Özgen, yatırım teşvik belgesi rakamlarına göre, ocak ve şubat aylarında Antalya'da alınan teşvik belgesi sayısının 29 ve bunun 15'inin turizm olduğunu belirtti. 
Büyükşehir Belediye Başkanı Menderes Türel ise "Uluslararası bir tasarım yarışması için çalışmalara başladık. Antalya'yı simgeleyen, turistlerin heykelciğine sahip olmak isteyeceği, hediye olarak götüreceği bir sembol yaratacağız" diye konuştu. 


</TEXT>
</DOC>
