<DOC>
<DOCNO> 343350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/17/son/sonspo06.html </URL>
<DATE> 2005/05/17/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Pancu, Çalımbay'dan özür diledi, buzlar eridi... 
</HEADLINE>
<TEXT>

     İstanbul maçındaki hatası yüzünden Çalımbay'ın hışmına uğrayan Pancu, hocasından özür dileyince affedildi. 
     İstanbulspor maçının 30. dakikasında orta alanda şov yaparken topu rakibine kaptıran Pancu, Çalımbay’ın hışmına uğramıştı. Karşılaşma bitiminde de öfkesi geçmeyen Rıza hoca, Rumen yıldızla soyunma odasında bir kez daha görüştü. Maç içinde kulübeye kadar gelerek özür dileyen yıldız futbolcu, Hatalıyım. Kusura bakmayın. Bir daha olmazö dedi. Rıza hocanın yanıtı kısa ve netti Bu tür şovların yeri saha değil. O an kötü örnek oldun. Takımın konsantrasyonunu bozdun. Asla tekrarlama.ö Bu görüşme sonrası, Çalımbay sakinleşti. 
     
     Ramazan bugün ameliyat oluyor 

     Cumartesi günü yapılan idmanda sağ ayak meniskusunda yırtık oluşan Ramazan Kurşunlu sezonu kapattı. Genç kalecinin bugün saat 13.00’te Memorial Hastanesi’nde bir operasyon geçireceği açıklandı. Öte yandan Siyah-Beyazlılar dün izin yaptı. Kara Kartallar, Kayserispor karşılaşmasının hazırlıklarına bugün başlayacak. İstanbulspor maçında motivasyon sorunu yaşadıklarına dikkat çeken teknik direktör Rıza Çalımbay, bu hafta içi daha çok bu konu üzerinde duracak. 
     
</TEXT>
</DOC>
