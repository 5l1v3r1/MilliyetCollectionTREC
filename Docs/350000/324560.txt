<DOC>
<DOCNO> 324560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/son/sontur56.html </URL>
<DATE> 2005/03/17/ </DATE>
<TIME> 20.11 </TIME>
<AUTHOR>  </AUTHOR>
<HEADLINE>
Eşini satırla kovaladı 
</HEADLINE>
<TEXT>

     Konya'da tartıştığı eşini semt pazarının ortasında döven kişi, daha sonra elinden kurtulan eşini satırla kovaladı. 
     Alınan bilgiye göre, 15 gündür ayrı yaşadığı eşi Gülmelek P. ile Silleyolu Semt Pazarı'nda karşılaşan Mevlüt P, eşinden, yanında kalan kızı Ş.P'yi 11 kendisine vermesini istedi. Gülmelek P'nin, ''Çocuğun senin yanında kalmak istemiyor. Ben ne yapayım'' demesi üzerine sinirlenen Mevlüt P, eşini dövmeye başladı. 
     Öfkesine hakim olamayan Mevlüt P, elinden kurtularak kaçmaya çalışan eşinin ardından, tezgahtan aldığı satırla bir süre koştu. Mevlüt P, pazar esnafı tarafından yakalanarak, sakinleştirilmeye çalışıldı. 
     Gülmelek P'nin eşinden şikayetçi olması üzerine olay yerine gelen polis, Mevlüt P'yi Polis Merkezi'ne götürdü. 
     Aldığı yumruk darbeleri nedeniyle yaralanan Gülmelek P. ise Konya Numune Hastanesi'nde tedavi altına alındı. 
     
</TEXT>
</DOC>
