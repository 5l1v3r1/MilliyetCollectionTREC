<DOC>
<DOCNO> 341997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/son/sontur37.html </URL>
<DATE> 2005/05/12/ </DATE>
<TIME> 19.00 </TIME>
<AUTHOR>  </AUTHOR>
<HEADLINE>
Şanlıurfa'da istayonda bulunan LPG yüklü tanker yandı... 
</HEADLINE>
<TEXT>

     Şanlıurfa’nın Hilvan İlçesi’nde bir akaryakıt istasyonuna LPG boşaltan tankerde meydana gelen yangın, çevreye yayılmadan söndürüldü. 
     AA muhabirinin aldığı bilgiye göre, Mehmet Fesih Mete idaresindeki 41 TR 044 plakalı tankerin, Kıran Petrol İstasyonu’na LPG boşaltırken, 
     yakıt tankındaki vana kısmı henüz belirlenemeyen nedenle alev aldı. 
     Yangın, Hilvan itfaiye ekiplerinin yanı sıra Siverek ve Şanlıurfa’dan takviye ekiplerin çalışmaları sonucu kontrol altına alınarak, petrol istasyonuna sıçramadan söndürüldü. Tanker, tamamen yandı. 
     Olay sırasında vücudunun çeşitli yerleri yanan tanker sürücüsü Mete, Hilvan Devlet Hastanesi’nde yapılan ilk müdahalenin ardından Şanlıurfa’ya sevk edildi. Mete’nin sağlık durumunun ciddiyetini koruduğu belirtildi. 
     Bu arada, yangın sırasında trafiğe kapatılan Hilvan-Şanlıurfa karayolunun ulaşıma açıldığı bildirildi. 
     
</TEXT>
</DOC>
