<DOC>
<DOCNO> 329067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/31/son/sontur43.html </URL>
<DATE> 2005/03/31/ </DATE>
<TIME> 22.19 </TIME>
<AUTHOR>  </AUTHOR>
<HEADLINE>
Dişçide hırsızlık... 
</HEADLINE>
<TEXT>

     Zonguldak'ın kent merkezinde, bir diş hekiminin işyerinden çantasını çaldıkları iddiasıyla 2'si kadın 3 kişi gözaltına alındı. 
     İsimleri açıklanmayan 2 kadın, beraberlerinde 10 yaşlarındaki bir çocukla, Yeter Uncu Yılmaz'ın muayenehanesine diş kontrolü için geldi. 
     Diş Hekimi Yılmaz, kadınların ayrılmasından sonra çantasının çalındığını farkederek durumu polise bildirdi. 
     Şehre giriş ve çıkışlarda araçlar üzerinde uygulama başlatan ekipler, kadınları Devrek ilçesi girişinde yakaladı. 
     Kadınlar, olaya karıştığı belirlenen bir adamla birlikte ifadeleri alınmak üzere Zonguldak Emniyet Müdürlüğü'ne götürüldü. 
     Söz konusu kişilerin Düzce'de ve Akçakoca İlçesi'nde de hırsızlık olaylarına karıştıkları belirlendi. 
     
</TEXT>
</DOC>
