<DOC>
<DOCNO> 339646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/04/son/sontur09.html </URL>
<DATE> 2005/05/04/ </DATE>
<TIME> 07.40 </TIME>
<AUTHOR>  </AUTHOR>
<HEADLINE>
Yalnız yaşayan öğretmenin cesedi iki gün sonra bulundu 
</HEADLINE>
<TEXT>

     KIRIKHAN Hatay , DHA 

HATAY'ın Kırıkhan İlçesi’ndeki evinde yaşamını kaybeden sınıf öğretmeni 45 yaşındaki Kemal Batur’un cesedi 2 gün sonra arkadaşları tarafından bulundu. 
     Mehmet Akif İlköğretim Okulu’nda görev yapan 25 yıllık öğretmen Batur’u geçen cuma akşamı halı sahada oynadığı maçtan sonra görmemeleri üzerine şüphelenen arkadaşları Cumhuriyet Mahallesi Çağlayan Sokak’taki evine çilingir götürerek kapıyı açtırdı. Öğretmenin cesediyle karşılayan arkadaşları polise haber verdi. Kalp krizi geçirdiği sanılan Batur’un cenazesi Adana Adli Tıp Kurumu’nda yapılacak otopsinin ardından memleketi Van’ın Erciyes İlçesi’ne gönderilecek. 
     Batur’un görev yaptığı okulda bugün Milli Eğitim Müdürü Hanefi Kavak’ın da katıldığı tören düzenlendi. Öğrencilerin öğretmenlerinin ölümüne üzülmeleri nedeniyle okul bir gün tatil edildi. 
     
</TEXT>
</DOC>
