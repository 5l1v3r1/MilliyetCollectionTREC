<DOC>
<DOCNO> 306505 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/14/son/sonspo12.html </URL>
<DATE> 2005/01/14/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
FIFA, transferde kolaylıklar getirecek... 
</HEADLINE>
<TEXT>

     Uluslararası Futbol Federasyonları Birliği FIFA , transferde kolaylıklar getirmeyi planlıyor. 
     Transfer kurallarıyla ilgili çalışmalarını sürdüren FIFA'nın, yeni kararlarını 1 Temmuz'dan itibaren uygulamaya koyacağı belirtildi. 
     FIFA'nın, özellikle halen 1 yıl olarak uygulanan geçici transferde sözleşme süresinin kısaltılmasını gündeme getireceği ve kulüplerin isteği doğrultusunda bu sürenin 6 aya indirileceği ifade edildi. 
     FIFA'nın transferde vazgeçemeyeceği en önemli koşulun, tarafların sözleşmeye bağlılığının olduğu kaydedildi. 
     Ayrıca, kulüple futbolcunun karşılıklı olarak sözleşmeyi feshetmeleri durumunda futbolculara her türlü kolaylığın sağlanmasının da FIFA tarafından federasyonlardan isteneceği öne sürüldü. 
     
</TEXT>
</DOC>
