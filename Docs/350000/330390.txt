<DOC>
<DOCNO> 330390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/05/son/soneko26.html </URL>
<DATE> 2005/04/05/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
ABD, Çin'i kızdırdı... 
</HEADLINE>
<TEXT>

     ABD'nin tekstil ithalatında yeniden kota uygulamasına geçme ihtimali Çin'in tepkisiyle karşılaştı. 
     Çin Dışişleri Sözcüsü Qin Gang, yeniden kota koyma düşüncesini ''dürüstlükten uzak ve korumacı bir anlayışla serbest ticaret kurallarını ihlal girişimi'' olarak niteledi. 
     Sözcü, ABD'nin kendi iş dünyasının yaşadığı sorunlardan dış ticaret ortaklarını sorumlu tutmasının makul bir davranış olmadığını da söyledi. 
     ABD Ticaret Bakanlığı'ndan dün yapılan açıklamada, ABD'li tekstil üreticilerini iç pazarı kaplayan ucuz Çin tekstilinin istilasından korumak için ithalata yeniden kota getirme konusunun değerlendirilebileceği bildirilmişti. 
     ABD Ticaret Bakanlığı'nın verilerine göre, bu yılın ilk üç ayında geçen yılın aynı dönemine kıyasla Çin'den ithal edilen dokuma tişört miktarı yüzde 1,258, pamuktan mamul pantolon miktarı da yüzde 1,521 oranında artış göstermiş bulunuyor. 
     
</TEXT>
</DOC>
