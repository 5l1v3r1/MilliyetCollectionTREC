<DOC>
<DOCNO> 337511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/son/sontur38.html </URL>
<DATE> 2005/04/27/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Riva'da yunus balığını kurtarma operasyonu... 
</HEADLINE>
<TEXT>

     Beykoz Riva Deresi'ne giren ve yeniden denize dönemeyen yunus balığı, Doğa Savaşçıları'nın müdahalesiyle kurtarıldı. 
     Çevreci Doğa Savaşçıları Örgütü Başkanı Zafer Murat Çetintaş, 6 gün önce muhtemelen balık takip ederken Riva Deresi'ne giren yunus balığının, dere üzerinde bulunan köprüdeki trafik nedeniyle yeniden denize dönemediğini söyledi. 
     Doğa Savaşçıları'ndan 4 gönüllünün, orkinos ağları kullanarak yunusun gezinme alanını daralttığını anlatan Çetintaş, köprüden de araç ve insan geçişinin durdurulduğunu bildirdi. 
     Çetintaş, yunus balığının, orkinos ağlarının yardımıyla denize doğru sürüklenerek saatler süren çalışmanın ardından zarar görmeden yeniden denize ulaşmasının sağlandığını kaydetti. 
     
</TEXT>
</DOC>
