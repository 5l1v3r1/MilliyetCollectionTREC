<DOC>
<DOCNO> 343467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/17/son/sonyas19.html </URL>
<DATE> 2005/05/17/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
''Cep telefonunu kulağınıza götürmeden açın'' 
</HEADLINE>
<TEXT>

     Ayşegül KÜTÜK DHA 

TELEKOMÜNİKASYON Kurumu İstanbul Bölge Müdür Yardımcısı Namık Aşıla, elektromanyetik dalgaların etkisinini azaltmak için kullanıcıların cep telefonu çaldığında kulağa götürülmeden önce açmasını, arama yaparken numarayı çevirip bir süre bekledikten sonra kulağa götürerek konuşmaya başlanmasını önerdi. 
     Edirne Valiliği’nin daveti üzerine kente gelen Telekomünikasyon Kurumu İstanbul Bölge Müdürlüğü yetkilileri tarafından GSM Baz istasyonları konusunda bilgilendirme toplantısı düzenlendi. Trakya Birlik Genel Müdürlüğü Salonu'nda düzenlenen toplantıya Edirne Valisi Nusret Miroğlu, Belediye Başkanı Hamdi Sedefçi, Mahalli Çevre Kurulu üyeleri ve mahalle muhtarları katıldı. 
     Toplantıda Telekomünikasyon Kurumu İstanbul Bölge Müdür Yardımcısı Namık Aşıla, GSM baz istasyonlarının kuruluş şekilleri ve insan sağlığına etkilerini anlattı. Aşıla, baz istasyonlarının yaydığı elektromanyetik dalgaların insan sağlığı üzerinde kanıtlanmış zararları olmadığını belirterek, şöyle konuştu 
     Dünya Sağlık Örgütü'nce, baz istasyonlarının insan sağlığı üzerinde kanıtlanmış zararları yoktur’ denilmiştir. Ama cep telefonlarını taşırken, beyin ve iç organlarından uzakta taşımak gerekir. Ayrıca cep telefonu çaldığında cihazı açmak sonra kulağa götürmek, ya da arama yaparken numarayı çevirip bir süre bekledikten sonra kulağa götürmek gerekir. Bu cep telefonunun yaydığı elektromanyetik dalganın zararını en aza indirir. Çünkü ilk arama geldiğinde ya da ilk arama yapıldığında dalgaların etkisi daha fazladır.ö Edirne Valisi Nusret Miroğlu, yaptığı gezilerde incelemelerde bulunurken bazen insanların yanına gelerek evlerinin yakınındaki baz istasyonlarından şikayetçi olduğunu söyleyerek, Bir inceleme sırasında bir kadın yanıma gelerek, Buraya baz istasyonu kurulduğundan beri başımda ağrı oluyor, benim gibi birçok kişinin de başı ağrıyor’ dedi. İnsan sağlığı üzerinde etkisi yok deniyor ama insanlar bunu bilmiyor. Bunun insanlara yeterince anlatılmadığını düşünüyorumö diye konuştu. 
     Toplantıya katılan mahalle muhtarları da halkın sık sık kendilerine gelerek baz istasyonlarından şikayet ettiklerini söyledi. Telekomünikasyon Kurumu İstanbul Bölge Müdür Yardımcısı Aşıla daha sonra, toplantıya katılanlardan gelen soruları yanıtladı. 
     
</TEXT>
</DOC>
