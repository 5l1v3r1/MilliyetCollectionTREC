<DOC>
<DOCNO> 333426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/14/son/sontur19.html </URL>
<DATE> 2005/04/14/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Çorum'da cenaze dönüşü kaza 37 yaralı 
</HEADLINE>
<TEXT>

     Çorum'un Osmancık İlçesi yakınlarında meydana gelen trafik kazasında taziye ziyaretinden dönen 37 kişi yaralandı. 
     Alınan bilgiye göre, Sivas'tan İstanbul'a gitmekte olan Kamil Baykal yönetimindeki 34 UT 8367 plakalı yolcu otobüsü Osmancık-Tosya Karayolunun 4. Kilometresinde sürücünün dikkatsizliği nedeniyle şarampole yuvarlandı. 
     Kazada, otobüs şoförü Kamil Baykal ile otobüste bulunan Süleyman, Havva, Yusuf, İsmail, İsmet, Bahriye, Gülseren, Menekşe, Muzaffer, Hamza, Veysel, Müsaniye ve Murat Yüksel, Saliha, Türkan, Zehra, Sadettin, Hüseyin, Selahattin, Sururi, Gülnaz, Hikmet, Türkan Akpınar, Türkan ve Emre Acar, Celal Çetiner, Yusuf Özdemir, Ayşe ve Üzeyir Hatip, Arif, Saliha ve Ömer Kaya, Hatice Akyel, Nuriye, Remzi ve Selvi Baykal yaralandı. 
     Yaralılar olay yerine gelen ambulanslarla Osmancık, Kargı ve Çorum Devlet Hastanalerine kaldırıldılar. Kargı Devlet Hastanesine kaldırılan Türkan Akpınar, Süleyman ve Havva Yüksel buradaki ilk müdahalelerinin ardından Kastamonu Devlet Hastanesi'ne sevk edildiler. 
     Kazada yaralanan 37 kişinin, önceki gün vefat eden Sedat Akpınar'ın cenaze töreni için İstanbul'dan Sivas'ın Koyunhisar İlçesine bağlı Ortaseki Köyü'ne gittikleri ve İstanbul'a geri dönmekte oldukları öğrenildi. 
     
</TEXT>
</DOC>
