<DOC>
<DOCNO> 307273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/17/son/sontur36.html </URL>
<DATE> 2005/01/17/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Bingöl Milli Eğitim Müdürü Oğur'un aracına silahlı saldırı .. 
</HEADLINE>
<TEXT>

     Bingöl Milli Eğitim Müdürü Mürteza Oğur'un özel otomobiline, silahlı saldırı düzenlendi. 
     Saldırganlar, Oğur'un, Özel İdare Lojmanları önünde park halindeki 06 GTE 19 plakalı özel otomobilini kurşunladıktan sonra, olay yerinden uzaklaştılar. 
     Yenişehir Mahallesi'nde İl Özel İdare Lojmanları önünde park halinde bulunan Oğur'a ait 06 GTE 19 plakalı özel otomobile ateş ettikleri gerekçesiyle Hasan Hüseyin B. ve İhsan Ç, gözaltına alındı. 
     Yetkililer, göz altına alınan Hasan Hüseyin B'nin, Bingöl Öğretmenevi Müdürü Abdulkadir B'nin kardeşi olduğunu ve bu olayın, daha önce İl Milli Eğitim Müdürü Oğur ile Öğretmenevi Müdürü arasında yaşanan tartışma nedeniyle meydana gelmiş olabileceğini belirttiler. 
     Öte yandan, olay yerine gelerek incelemelerde bulanan Bingöl Valisi Vehbi Avuç, soruşturmanın devam ettiğini söyledi. 
     
</TEXT>
</DOC>
