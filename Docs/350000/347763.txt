<DOC>
<DOCNO> 347763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/01/son/sondun25.html </URL>
<DATE> 2005/06/01/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
İsrail ile El Salvador arasına 'Arafat' girdi 
</HEADLINE>
<TEXT>

     İsrail ile Güney Amerika ülkelerinden El Salvador arasında, Filistin'in geçen kasım ayında ölen lideri Yaser Arafat yüzünden soğuk rüzgarlar esiyor. 
     El Salvador'un başkenti San Salvador'da, bir meydana ''Yaser Arafat'' adının verilmesi nedeniyle, İsrail, bu ülkedeki büyükelçisi Jonathan Peled'in görevinin başına dönüşünü erteledi. 
     İsrail Dışişleri Bakanlığı yetkililerinin meydanın geçen hafta yapılan açılışını erteleme girişimlerinin sonuçsuz kaldığı belirtilirken, Dışişleri Bakanlığı, meydanın açılışının İsrail'de ''büyük üzüntü'' yarattığı şeklinde açıklama yaptı. 
     Açıklamada, San Salvador'da geçen yıl da bir meydana ''Filistin'' adının verilmesine atıfta bulunularak, ''bir yıllık sürede, bazı kötü niyetli kişilerin iki ülke arasındaki samimi ilişkilere ters düşen ikinci bir anıt yaptıkları'' kaydedildi. 
     
</TEXT>
</DOC>
