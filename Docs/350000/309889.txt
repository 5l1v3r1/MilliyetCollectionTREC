<DOC>
<DOCNO> 309889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/27/son/soneko28.html </URL>
<DATE> 2005/01/27/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Ankaralı fırıncılara Rekabet Kurulu'ndan ceza... 
</HEADLINE>
<TEXT>

     Rekabet Kurulu, 4054 sayılı Rekabetin Korunması Hakkında Kanun'u ihlal eden toplam 65 ekmek üreticisine ve 17 markete ayrı ayrı 13.2 YTL para cezası verdi. 
     Rekabet Kurulu Başkanı Mustafa Parlak, Ankara ili Sincan, Yenikent, Etimesgut, Yenimahalle, Altındağ, ve Keçiören Belediye sınırları içerisinde faaliyet gösteren çeşitli fırın ve marketlerin rekabetin kısıtlanması sonucunu doğurabilecek niteliklerde faaliyetlerde bulunup bulunmadığının tespiti için açılan soruşturmanın nihai kararını açıkladı. 
     Buna göre, Kurul, Sincan, Yenikent, Etimesgut ve Yenimahalle bölgelerinde faaliyet göstermekte olan ekmek üreticisi 65 teşebbüs ile aralarında Canerler, Soykan, Tansaş, Endi ve Makromarket gibi büyük süpermarketlerin bulunduğu 17 markete, 13 bin 215 YTL. idari para cezası verirken, anlaşmaların süresi içinde bildirilmemelerinden dolayı, söz konusu teşebbüslere ayrı ayrı 3 bin 303 YTL para cezası verilmesini uygun buldu. 
     Kurul, anlaşmaların süresi içinde bildirilmemesinden dolayı, teşebbüslerin anlaşmaya katıldıkları tarihte yönetim organlarında görevli olanlara da ayrı ayrı para cezası uygulanmasına karar verdi. 
     Öte yandan Rekabet Kurulu, Kanunun 4. maddesini ihlal ettiklerine dair yeterli bilgi ve belge bulunulamaması nedeniyle, Keçiören ve Altındağ Belediye sınırları içinde faaliyet gösteren 60 ekmek üreticisi ile Sincan, Yenikent, Etimesgut ve Yenimahalle Belediye sınırları içinde faaliyet gösteren toplam 14 market ve teşebbüse herhangi bir işlem yapılmamasını kararlaştırdı. 
     
     EKMEK FİYATLARI İÇİN TESK'E UYARI 
     Bu arada, Rekabet Kurulu Başkanı Mustafa Parlak, ekmek fiyat tarifelerindeki fiyatların sabit olarak algılanmaması için açıklayıcı bir notun tarifelerde yer almasının sağlanması ve gerekli özenin gösterilmesi için Türkiye Esnaf ve Sanatkarları Konfederasyonu'na TESK görüş bildirileceği söyledi. Parlak, şunları kaydetti 
     ''İlgili esnaf odası tarafından hazırlanan ekmek fiyat tarifelerinde yer alan fiyatların sabit fiyat olarak algılanmaması için fiyatların azami hadleri gösterdiğini ve bunun altında ekmek satışı yapmanın mümkün olduğunu belirten açıklayıcı bir notun anılan tarifelerde yer almasının sağlanması ve tarifelere ilişkin mevzuatın uygulanması ile ilgili olarak gerekli özenin gösterilmesi yönünde, TESK'e görüş bildirilmesine Kurul tarafından oybirliği ile karar verildi.'' Parlak, söz konusu karara ilişkin olarak Danıştay yolunun da açık olduğunu bildirdi. 
     
     CEZA ALAN FIRINCI VE MARKETLER 
     Rekabet Kurulu tarafından idari para cezası uygulanmasına karar verilen ve Sincan, Yenikent, Etimesgut ile Yenimahalle bölgelerinde faaliyet gösteren 65 fırın ve teşebbüs ile 17 market şöyle 
     ''Diren Organizasyon, Doğan Ekmek Fabrikası, Aktürk Ekmek Fabrikası, Alnıaçık Eğlence Hiz. Fırın İşl, Ateksan Ekmek, Babacan Gıda, Bahar Unlu Mam., Beşler Unlu Mamulleri, Burcu Fırını, Can Kardeşler, Çağdaş Francala Gıda, Çınar Ekmek Fabrikası, Dadaş Ek. Fab. ve Unlu Mam., Dervişoğlu Ekmek Fabrikası, Derya Ekmek Fabrikası, Dostlar Fırını, Yeşilçimen, Ergazi Unlu Mamulleri, Esen Ekmek Fabrikası, Esengül Unlu Mam., Gözde Gıda, Gül Ekmek Fabrikası, Güzelispir Ekmek Fabrikası, Hacıhasanoğlu Gıda, Hasat 1 Ekmek Fırını, Hasat 2 Ekmek Fırını, Huzur Ekmek Fabrikası, İmren Ekmek, Kafalılar Gıda, Kaplanlar Ekmek Fab., Kaptanlar, Karadeniz Unlu Mam., Kardelen Francala Unlu Mam., Kardeşler Ekmek Fabrikası, Karşıyaka Unlu Gıda, KET-ZEM Ekmek, Konya Kardeşler Francala Ekmek Fabrikası , Köroğlu Ekmek Fırını, Kutsal Gıda, Kuzu Unlu Mam., Lale Gıda , Macunköy Ekmek Fabrikası, Ulusoy Krd. Ekmek Fab., Menekşe Ekmek Fırını, Merkez Ek. Unlu Mam., Mis Gıda , Güzelevler Modern Ekmek Fırını, Nazar Francala, Oba Ekmek , Osmanoğulları Gıda , Örnek Francala Gıda, Özevler Ekmek Fırını, Özkayalar Ekmek , Pazar Ekmek Fabrikası, Pehlivanoğlu Gıda, Peksan, Pınarbaşı Ekmek Fab., Reyhanoğlu Gıda, Samanyolu Un Mam., Şafak Unlu Mam., Yağmur Unlu Mam., Yedigöl Francala Unlu Mam., Yeniçınar Unlu Mam., Yepaş A.Ş. Zemheri Gıda, Bildirici Gıda, Canerler, Çelikler Süpermarket, Endi, Gimsa, Gipa, Keybi Mağazacılık, Nazar Gıda, Öğütler Gıda, Özgüven Market, Soykanlar, Makromarket, Tansaş, Çağdaş, Yeni Yurtseven Gıda, Yimpaş ve Yunus Market İşletmeciliği Tic. Ltd. Şti. Yunus Market '' 
     
</TEXT>
</DOC>
