<DOC>
<DOCNO> 303635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/05/son/sondun41.html </URL>
<DATE> 2005/01/05/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Halen yardım ulaşmayan felaketzedeler var 
</HEADLINE>
<TEXT>

     Güney Asya'yı 26 Aralık'ta vuran deprem ve tsunami felaketinin ardından dünya yardımlar için seferber olurken, Sri Lanka'daki ücra yerlerdeki felaketzedelerin henüz yardım alamadığı bildirildi. 
     AFP'ye açıklama yapan yardım koordinatörü Tara de Mel, her geçen gün biraz daha fazla insana ulaştıklarını, şu ana kadar da felaketzedelerin yüzde 75'ine ulaşmayı başardıklarını ve en azından eksikleri ve bu eksiklikleri nasıl dolduracaklarını saptadıklarını söyledi. 
     Felaketzedelerin yüzde 25'inin hala yardım alamamasıyla ilgili bir soru üzerine de Mel, bunu doğrulamak istemedi, fakat kıyı kesimlerinde bazı kişilerin henüz yardım alamadığını kabul etti. 
     De Mel, bazı ailelere hala ulaşılamadığını belirterek, ''Felaketin üzerinden 10 gün geçtiği düşünülecek olursa durumlarının 'umutsuz' olduğu kesin'' dedi. Yetkili, 170 okulun kısmen ya da tamamen yıkıldığını da söyledi. 
     
</TEXT>
</DOC>
