<DOC>
<DOCNO> 349704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/07/son/sonsiy02.html </URL>
<DATE> 2005/06/07/ </DATE>
<TIME> 08.45 </TIME>
<AUTHOR>  </AUTHOR>
<HEADLINE>
Gül Bölgemizde demokrasının kökleşmesi için reform çağrısı yapıyoruz 
</HEADLINE>
<TEXT>

     Dışişleri Bakanı ve Başbakan Yardımcısı Abdullah Gül, Türkiye'nin bölgesine demokrasiyi kökleştirme ve reform çağrıları yaptığını söyledi. 
     Gül, Washington'a ulaşmasının ardından gazetecilerle yaptığı kısa sohbette, ABD'nin demokrasi ve özgürlüğün yaygınlaştırılması projesinin hatırlatılması üzerine, ''biz, zaten bölgemize demokrasiyi kökleştirme, reform çağrıları yapıyoruz. Bir yerde demokrasi ne kadar güçlüyse insanlar o kadar mutlu olur'' dedi. 
     Dışişleri Bakanı Gül, Türkiye ile ABD arasında birçok meselenin yanlış anlamadan kaynaklandığını kaydederek, Başbakan Recep Tayyip Erdoğan'ın yarın ABD Başkanı George Bush ile yapacağı görüşmeye ilişkin beklentilerden birinin, bu yanlış anlamaların giderilmesine yönelik olduğuna işaret etti. 
     Gül, Türkiye'de olduğu iddia edilen Amerikan ve Musevi karşıtlığının abartıldığını da söyledi. 
     PKK terörüne değinen Gül, artık hemen hemen her gün askerlerin şehit olduğuna dikkati çekerek, ''herkesin bunu görmesi lazım'' dedi. 
     Dışişleri Bakanı ve Başbakan Yardımcısı Abdullah Gül, Kıbrıslı Türklerin adada çözüme yönelik çabalarını da hatırlatarak, ''doğru yöndeki adımların ödüllendirilmesi lazım'' diye konuştu. 
     
</TEXT>
</DOC>
