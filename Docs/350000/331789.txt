<DOC>
<DOCNO> 331789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/09/son/sonspo26.html </URL>
<DATE> 2005/04/09/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Potada 13. Bayanlar Türkiye Kupası... Beşiktaş finalde... 
</HEADLINE>
<TEXT>

     Basketbolda 13. Bayanlar Türkiye Kupası yarı final maçında Beşiktaş, Migrosspor'u 65-48 yenerek finale yükselen ilk takım oldu. 
     

Salon Ziya Gökalp. Hakemler Caner Kanan xxx, Serhat Büker xxx. Beşiktaş Maria xxx 9, Tuğba xx 5, Meral xxx 14, Amachree xxx 13, Yasemin xxx 13, Arzu xx 2, Bengü x 1, Esra xx 2, Jessie xx 6. Migrosspor Kübra xx 6, Birsel xx 6, Özlem xx 7, Franzova xxx 13, Telisha xx 6, Virgina xx 7, Ceyda x 2, Tuğba xx 1, Zeynep x, Berrin x. 1. Periyot 14-10. Devre 29-24 Beşiktaş lehine . 3. Periyot 46-33.      
     ''HEDEFİMİZ ÖNÜNDEKİ BİR ENGELİ DAHA AŞTIK'' 

     Basketbol Bayanlar Türkiye Kupası yarı final maçında Migrosspor'u 65-48 yenen Beşiktaş'ın antrenörü Aziz Akkaya, ''Hedefimiz önündeki bir engeli daha aştık'' dedi. 
     Akkaya, maç sonrası yaptığı açıklamada, hedeflerinin şampiyonluk olduğunu belirterek, ''Çeyrek final ve yarı finalde çok iyi mücadele ettik. Sporcularımı kutluyorum. Finale yükselmek bizim için çok önemli bir hedefti. Bunu da başardığımız için çok mutluyuz. Hedefimiz önündeki bir engeli daha aştık'' diye konuştu. 
     Migrosspor Antrenörü Erdal Yeğin ise bugünkü karşılaşmanın yarı finale yakışır bir müsabaka olmadığı savunarak, şunları söyledi 
     ''Beşiktaş'ın çok iyi bir kadrosu var. Ligi birinci olarak bitirmesinden belli. Biz ilerisi için genç ve dinamik kadro hazırlığı içersindeyiz. Oyuncularımın tecrübesizliği nedeniyle yenildik.'' 
     
</TEXT>
</DOC>
