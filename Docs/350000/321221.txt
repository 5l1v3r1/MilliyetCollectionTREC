<DOC>
<DOCNO> 321221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/06/son/sondun09.html </URL>
<DATE> 2005/03/06/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
El Kaide'nin başlıca saldırıları... 
</HEADLINE>
<TEXT>

     BM Genel Sekreteri Kofi Annan ve AB Komisyonu Başkanı Jose Manuel Barroso'nun da katılacağı, terörle mücadeleyi ele alacak ''Demokrasi ve Terörizm'' adlı konferans, 8-10 Mart'ta İspanya'nın başkenti Madrid'de düzenlenecek. 
     Madrid'deki tren istasyonlarını geçen yıl 11 Mart'ta hedef alan saldırıların yıldönümü öncesinde, Usame Bin Ladin'in lideri olduğu El Kaide'nin bugüne kadar üstlendiği ya da El Kaide'ye atfedilen terörist saldırıların listesi şöyle 
     -26 Şubat 1993 ABD'nin New York kentindeki Dünya Ticaret Merkezi'ne bombalı saldırı düzenlendi. 6 kişi öldü, 1000 kadar kişi yaralandı. 
     -13 Kasım 1995 Suudi Arabistan'ın başkenti Riyad'da bomba yüklü bir araçla Milli Muhafız binasına düzenlenen saldırıda 5 Amerikalı asker ve 2 Hintli asker hayatını kaybetti. 
     -25 Haziran 1996 Suudi Arabistan'da ABD'nin Hobar üssüne bomba yüklü kamyonla düzenlenen saldırıda 19 Amerikalı öldü, 386 kişi yaralandı. 
     -7 Ağustos 1998 ABD'nin Kenya ve Tanzanya'daki Nairobi ve Darüsselam büyükelçiliklerine bomba yüklü araçlarla düzenlenen eşzamanlı saldırılarda 224 kişi öldü, binlerce kişi yaralandı. 
     -12 Ekim 2000 Yemen'de USS Cole adlı Amerikan destroyerine düzenlenen intihar saldırısında 17 Amerikalı asker yaşamını yitirdi, 38'i yaralandı. 
     -11 Eylül 2001 ABD'nin New York kentindeki Dünya Ticaret Merkezi'nin ikiz kulelerine, teröristlerce rotasından çevrilmiş iki uçak çarptı. Üçüncü uçak, başkent Washington'daki Pentagon binasını hedef aldı, dördüncüsü Pennsylvannia'da düştü. 3000 dolayında kişinin öldüğü saldırı, dünya tarihinde bir milat kabul edildi. 
     -11 Nisan 2002 Tunus'un Cerba adasında bulunan Ghriba Sinagogu'na düzenlenen intihar saldırısında 21 kişi öldü. 
     -8 Mayıs 2002 Pakistan'da bir Fransız şirketinin çalışanlarını taşıyan otobüs havaya uçuruldu, saldırıda 14 kişi hayatını kaybetti. 
     -12 Ekim 2002 Endonezya'nın Bali adasında bir diskoya bomba yüklü araçla düzenlenen saldırıda, çoğu Avustralyalı 202 kişi öldü, 300 kişi yaralandı. 
     -28 Kasım 2002 Kenya'nın Mombasa kentinde İsraillilerin kaldığı bir otele intihar saldırısı düzenlendi, 18 kişi hayatını kaybetti. 
     -12 Mayıs 2003 Suudi Arabistan'ın başkenti Riyad'da düzenlenen üçlü intihar saldırısında toplam 35 kişi öldü. 
     -16 Mayıs 2003 Fas'ın Kazablanka kentinde yabancı turistlerin kaldığı otelleri ve gittiği lokantaları hedef alan eşzamanlı saldırılar 45 kişinin yaşamına mal oldu, 100 kişi yaralandı. 
     -5 Ağustos 2003 Endonezya'nın başkenti Cakarta'da Amerikan Marriott otelinde bomba patladı. 12 kişinin öldüğü saldırıda, 150 kişi yaralandı. 
     -8 Kasım 2003 Suudi Arabistan'ın başkenti Riyad'da bomba yüklü araçla düzenlenen saldırıda 17 kişi öldü, 100'ü aşkın kişi yaralandı. 
     -15 ve 20 Kasım 2003 İstanbul'da iki sinagoga, İngiliz Başkonsolosluğu'na ve HSBC Bankası'nın Levent'teki binasına yönelik düzenlenen dört saldırıda toplam 63 kişi öldü, yüzlerce kişi yaralandı. Ölenlerin arasında İngiliz Başkonsolosu da vardı. 
     -1 Şubat 2004 Irak'ın Erbil kentinde, IKYB ve IKDP merkezlerine düzenlenen ikiz intihar saldırılarında 105 kişi öldü. 
     -11 Mart 2004 İspanya'nın başkenti Madrid'in üç tren istasyonunda trenler havaya uçuruldu, 191 kişi hayatını kaybederken, 2000'den fazla kişi yaralandı. 
     -29 ve 30 Mayıs 2004 Suudi Arabistan'ın doğusunda düzenlenen saldırılarda 22 kişi öldü. 
     -24 Haziran 2004 Irak'ın Musul, Bakuba ve Ramadi kentlerinde polise yönelik saldırılarda 100'den fazla kişi hayatını kaybetti, 300 kadar kişi de yaralandı. 
     -9 Eylül 2004 Endonezya'nın başkenti Cakarta'da, Avustralya Büyükelçiliği önünde düzenlenen saldırı 7 kişinin yaşamına mal oldu. 
     -8 Ekim 2004 Mısır'da İsrailli turistlere yönelik saldırılarda 34 kişi hayatını kaybetti, 100'den fazla kişi yaralandı. 
     -6 Aralık 2004 Suudi Arabistan'ın Cidde kentindeki ABD Konsolosluğu'na düzenlenen saldırıda 9 kişi öldü. 
     -21 Aralık 2004 Irak'ın Musul kentinde bir Amerikan üssünde bomba patladı, 22 kişi hayatını kaybetti. 
     -14 Şubat 2005 Filipinler'in başkenti Manila ile Santos ve Davao'da düzenlenen üçlü saldırıda 12 kişi yaşamını yitirdi, 130 kişi yaralandı. 
     -28 Şubat 2005 Irak'ın Hille kentinde bomba yüklü aracın infilak etmesi sonucu 118 kişi öldü, 150 kişi yaralandı. 
     
</TEXT>
</DOC>
