<DOC>
<DOCNO> 344903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/23/siyaset/siy03.html </URL>
<DATE> 2005/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
'Çığlıklarımız birleşecek' 
</HEADLINE>
<TEXT>


ABDULLAH KARAKUŞ 


Başbakan Recep Tayyip Erdoğan'ın eşi Emine Erdoğan'la birlikte Uluslararası İşkadınları Forumu'na katılmak için Suriye'ye giden Türk işkadınları, temaslarını, gözlemlerini ve hedeflerini Milliyet'e anlattı. 
Türkiye İşkadınları Derneği Başkanı TİKAD Başkanı Nilüfer Bulut, dünyadaki işkadınlarının atağa geçtiğini belirterek, "Ezilmiş kadın dönemi bitti. Şimdi güçlü kadınlar var. 
Artık işkadınlarının çığlıkları birleşerek ses getirecek. Bunun gibi uluslararası bir toplantıyı Türkiye'de yapacağız" dedi. 
TİKAD ve Kütahya Porselen Yönetim Kurulu üyesi Sema Güral Sürmeli de, iki gün boyunca yaptıkları görüşmelerde ilişkileri artırdıklarını belirterek, "38 ülkenin kadını burada. Bu toplantının değişim açısından Arap ülkesinde yapılması çok önemli" diye konuştu. 
TİKAD Yönetim Kurulu üyesi ve uluslararası danışmanlık şirketi temsilcisi Emel Efe de şöyle konuştu "Müslüman ülkelerden birinde böyle girişimler görmek bizi mutlu ediyor. Aynı hedefler için koşuyoruz. Emine Erdoğan'ın verdiği destek de iyi oldu." 



</TEXT>
</DOC>
