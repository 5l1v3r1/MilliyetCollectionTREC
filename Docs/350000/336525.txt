<DOC>
<DOCNO> 336525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/25/magazin/amag.html </URL>
<DATE> 2005/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
'Albümüm tutarsa oyunculuk yapmam' 
</HEADLINE>
<TEXT>


Mucizeler Komedisi'ndeki rolü gereği, saçını değiştiremediği için çok sıkılan Özlem Tekin, OZZ albümü tutarsa oyunculuğa dönmeyecek 


Deniz Altuntaş 

Özlem Tekin, "10-9-8-7-6-5-4-3-2-1-0" adlı 5. albümünün tanıtım konserini önceki gece Yeni Melek Gösteri Merkezi'nde verdi. Sahneye eskisi gibi çılgın kostüm ve saç modeliyle çıkan Tekin, şarkılarıyla hayranlarını coşturdu. 


'Her şey OZZ'a bağlı' 
2 saat sahnede kalan Tekin, "Bu yaz deli gibi deşarj olacağım, herkesi de deşarj edeceğim. Önümüzdeki hafta turneye çıkıyorum" dedi. "Sütiye" karakterini canlandırdığı "Mucizeler Komedisi" müzikalinin eylülde yeniden başlayacağını ifade eden Tekin, sözlerini şöyle sürdürdü 
"Ağustos sonunda oyunun turnesi var. Gelecek kışın bize ne getireceğini bilemiyorum. OZZ albümüm eylül ayı gibi çıkacak. Albüm alıp yürürse yine oyunculuk yapmam. Her şey OZZ'un başarısına bağlı. Çok sıkılmıştım. Oyunculuk yüzünden saçlarımı değişteremedim. 2 ayda bir saç değiştiririm. Değiştirmeden duramam. Oyunculukta yarattığınız tipe benzemeniz gerekiyor. Saçınız, başınız, kılığınız kıyafetiniz ve tarzınız oynadığınız tipe benzemek zorunda. O zaman oyunculuk güzel oluyor. Yalandan yaparsan bir şeye benzemiyor. Şimdi rahatım." 


</TEXT>
</DOC>
