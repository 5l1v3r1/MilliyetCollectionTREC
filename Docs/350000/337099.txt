<DOC>
<DOCNO> 337099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/son/sonspo34.html </URL>
<DATE> 2005/04/26/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
Real Sociedad Başkanı Astiazaran yeniden aday olmayacak... 
</HEADLINE>
<TEXT>

     İspanya Birinci Futbol Ligi takımlarından Real Sociedad'da kulüp başkanı Jose Luis Astiazaran, başkanlığa yeniden aday olmayacağını açıkladı. 
     Real Sociedad'ta gelecek yıl mart ayında yapılması planlanan genel kurulun başkan Astiazaran'ın isteği doğrultusunda bu yıl 30 Haziran'da yapılacağı bildirildi. 
     Jose Luis Astiazaran yaptığı açıklamada, 5 yıllık görev süresinin gelecek yıl mart ayında sona erdiğini, ancak lig devam ederken seçimlere gitmenin doğru olmayacağı düşüncesiyle böyle bir karar aldığını belirtti. 
     Astiazaran, ''Seçimlerde yeniden aday olmayacağım. Bunu şimdiden söylüyorum ki yönetim o zamana kadar adaylar arasından en iyisini bulsun. Görev sürem 2006 yılının mart ayında tamamlanıyor ama lig ortasında seçim yapılmasını sorumsuzluk olarak değerlendiriyorum'' dedi. 
     Nihat Kahveci'nin de takımı olan Real Sociedad, İspanya La Liga'da 12. sırada bulunuyor. 
     
</TEXT>
</DOC>
