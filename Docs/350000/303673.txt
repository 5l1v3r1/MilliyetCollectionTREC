<DOC>
<DOCNO> 303673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/05/son/soneko19.html </URL>
<DATE> 2005/01/05/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Ekonomi Şurası, Erdoğan başkanlığında toplandı... 
</HEADLINE>
<TEXT>

     Türkiye Odalar ve Borsalar Birliği TOBB ile özel sektör temsilcileri tarafından koordine edilen ''Türkiye Bölgesel ve Sektörel Ekonomi Şurası'', Başbakan Recep Tayyip Erdoğan'ın başkanlığında, yeni Başbakanlık Binası'nda toplandı. 
     Saat 11.20'de başlayan toplantıya, Devlet Bakanı ve Başbakan Yardımcısı Abdüllatif Şener, Devlet Bakanları Ali Babacan, Kürşad Tüzmen, Maliye Bakanı Kemal Unakıtan, Enerji ve Tabii Kaynaklar Bakanı Hlimi Güler, Tarım ve Köyişleri Bakanı Sami Güçlü, Sanayi ve Ticaret Bakanı Ali Coşkun'un yanı sıra Türkiye Bankalar Birliği Başkanı Ersin Özince, TOBB Başkanı Rifat Hisarcıklıoğlu, Ankara Ticaret Odası Başkanı Sinan Aygün, İstanbul Ticaret Odası Başkanı Mehmet Yıldırım, Ankara Sanayi Odası Başkanı Zafer Çağlayan, TOBB yönetim kurulu üyeleri ve TOBB sektör kurulu temsilcileri katılıyor. 
     Toplantıda, 13 bölge ve 36 sektörden temsilciler, yaşadıkları sorunları dile getirecekler ve bu sorunlara ilişkin çözüm önerileri ele alınacak. 
     Öte yandan yeni Başbakanlık Binası ile yanında bulunan Türk Standardları Enstitüsü'nde, Türk bayraklarının yarıya indirildiği dikkati çekti. 
     Bayrakların, Güney Asya'da meydana gelen deprem ve tsunamide hayatını kaybedenler için yarıya indirildiği ifade edildi. 
     
</TEXT>
</DOC>
