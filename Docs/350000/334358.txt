<DOC>
<DOCNO> 334358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/18/yasam/yas02.html </URL>
<DATE> 2005/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Adana'da '2. el' ABD askeri silahı 
</HEADLINE>
<TEXT>


ADANA DHA 

Adana'da, ABD askerlerinin Irak'ta kullandığı iddia edilen 6'sı Avusturya yapımı Glock marka, 13 tabancayı satmak isteyen 12 kişi tutuklandı. 
Kaçakçılık ve Organize Suçlar Şube Müdürlüğü ekipleri, Güneydoğu'dan Adana'ya çeşitli çap ve markalarda tabanca getirilip pazarlandığı istihbaratı aldı. Alıcı gibi davranan polisler, silah satıcısı Ali Tanrıverdi 55 ile anlaştı. Suçüstü yakalanan Tanrıverdi'nin ifadesi sonucu, tabancaların Adana, Mersin ve Adıyaman'da satışına aracılık ettikleri ve bir bölümünü satın aldıkları öne sürülen Ali Kurban 42 , Cengiz Kurban 37 , Yılmaz Aluç 40 , İdris Karacan 33 , Mahmut Sınğ 45 , Mustafa Çeken 34 , Faruk Koç 45 , Sedat Koç 22 , Şeyhmus Karagöl 46 , Hasari Kaya 42 ve Ramazan Köle 55 de yakalandı. 
Zanlıların evlerinde yapılan aramada, ABD askerlerinin Irak'ta kullandığı iddia edilen ve Avusturya tarafından özel olarak üretilmiş, İngilizce, "Yalnızca belirli bir kesimin kullanıma özgü," yazılı 6 adet Glock ile birlikte değişik markalarda toplam 13 ruhsatsız tabanca ve şarjörleri ele geçirildi. Zanlılar, çıkarıldıkları mahkemece tutuklandı. 



</TEXT>
</DOC>
