<DOC>
<DOCNO> 326063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/22/son/sonyas26.html </URL>
<DATE> 2005/03/22/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Kaçırıldığı süsü vererek ailesinden 1.5 milyon euro almaya çalışınca... 
</HEADLINE>
<TEXT>

     Almanya'nın Köln kentinde, kız arkadaşıyla birlikte kaçırıldığı süsü vererek ailesinden para almaya çalışan Katharina 15 adlı bir kıza, polisin onu aramak için yaptığı masrafları ödeme cezası verildi. 
     Buna göre, Katharina ve arkadaşı toplam 75.378 avro ödeyecek. 
     Köln polisi, Katharina'nın ailesinin, kızlarının ve yakın arkadaşı Nadja'nın 14 kaçırıldığına dair posta kutularında bir not bulduğunu, daha sonra da kızlarının cep telefonu üzerinden bir mesaj aldığını, bunun üzerine polisi devreye soktuğunu belirtti. 
     Söz konusu mesajda, ailenin 1,5 milyon avro ödemediği takdirde kızları bir daha göremeyeceğinin yazıldığı bildirildi. 
     Polis sözcüsü Jürgen Göbel, telefon mesajının nereden geldiğini tespit ederek, kızları Köln'deki bir lokalde bulduklarını kaydederek, ''Polis, kızları aramak için 75.378 avro masraf yaptı. Bunu ebeveynler değil, kızlar yarı yarıya ödeyecek. Bu olay için 81 polis 1377 saat görev yaptı'' dedi. 
     Troisdorf kentinde de 1 Mart'ta kaçırıldığı süsü vererek erkek arkadaşından 5 bin avro almaya çalışan 24 yaşındaki bir kadına polis tarafından 43 bin avro'luk hesap çıkartılmıştı. 
     
</TEXT>
</DOC>
