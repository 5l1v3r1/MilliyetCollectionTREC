<DOC>
<DOCNO> 306398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/14/son/sondun25.html </URL>
<DATE> 2005/01/14/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Bağdat'ta bir seçim yetkilisi vuruldu 
</HEADLINE>
<TEXT>

     Irak'ın başkenti Bağdat'ın batısında, silahlı kişilerin bir seçim yetkilisini öldürdüğü bildirildi. 
     Polis, bir polis karakolunda müfettiş olarak görev yapan Abdül Kerim Cassim El Abaidi'nin dün gece vurulduğunu kaydetti. 
     Irak'ta, bu son olayla beraber 30 Ocak'ta yapılacak seçimler öncesinde öldürülen seçim görevlilerinin sayısı 7'ye yükselmiş oldu. 
     
     SEÇİMDE IRAK'A GİDECEK GAZETECİLERİ UYARI 
     Bu arada, Danimarka Dışişleri Bakanlığı, Irak seçimlerini izleyecek gazetecileri, şiddet ve kaçırma eylemlerinin hedefi olabilecekleri konusunda uyardı. 
     Bakanlık açıklamasında, seçim zamanında terörist saldırıların artmasından endişe edildiği belirtilerek, ''Gazetecilerin saldırıların ya da kaçırma eylemlerinin hedefi olma riskleri büyük'' denildi. 
     Dışişleri Bakanlığı, diğer bazı Batı ülkelerinin yetkililerinin de, 30 Ocak'taki seçimle ilgili güvenlik durumu konusunda medyayı bilgilendirdiklerini belirtti. 
     Danimarka'nın, Irak'ın Basra kenti yakınında konuşlanmış 501 askeri bulunuyor. 
     
</TEXT>
</DOC>
