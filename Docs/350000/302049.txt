<DOC>
<DOCNO> 302049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/30/guncel/gun90.html </URL>
<DATE> 2004/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Geçen sene yazmışız... 

Her yıl sonunda bir takım kararlar alınır. Aradan 365 gün geçer. Aynı kararlar, asla uygulanamadığı için tekrar oy birliği ile, ama bu sefer başına bir de "Abi, bu sene kesin .." ibaresi eklenerek tekrar alınır. Bir bakalım kararlarımıza, sonra yorumumuzu yapacağız... 
1 Sigarayı bırakacağım... 
2 Sağlıklı yaşamak istiyorum, diyet yapacağım, spora başlıyorum... 
3 Pozitif olacağım, kavga etmeyeceğim, strese girmeyeceğim... 
4 Gereksiz hiçbir şey almayacağım, para biriktireceğim... 
5 Kendime ve sevdiklerime daha fazla zaman ayıracağım... 
Evet... Bu kararları alırsınız, sonra da uygulayamazsınız. "Yahu yine olmadı, ne iradesiz insanım " diye hiç üzülmeyin. Çünkü onların yerine Bu sene... 
1 Televizyon programlarında birini tutmaktan vazgeçip SMS'le destek vermeyeceğim, ya da artık birilerini tutmaya başlayıp desteğin dibine vuracağım... 
2 Yarışma programlarına katılıp 15 günde tanıdığım kişilerle evlenmeyeceğim... 
3 "Internet'ten geldi" deyip kaynağını bildiğim bilmediğim yazıları gazetemdeki köşemde yayınlamayacağım... 
4 Dizi karakterimdeki kişiliğimden farklı yaşamayacağım, işten atılmayacağım... 
5 Park açılışına gittiğimde huyunu suyunu bilmediğim hayvanların sırtına binmeyeceğim... 
6 Bu seneki albümümdeki şarkılarımla basketçi eski sevgilime gönderme yapmayacağım... 
7 "Vergileri indireceğim, yeni vergi koymayacağım " deyip, geçici deprem vergilerini kalıcı hale getirmeyeceğim... 
8 Sevgililerimi "Otomobil, Afrika Kaplanı, Bay Mo" gibi lakap takılabilen kişiler arasından seçmeyeceğim... 
9 Savaşta olayım olmayayım, bakımıma özen gösterip haftada bir berbere, ayda bir dişçiye mutlaka gideceğim, kendimi elin Amerikalısına teslim etmeyeceğim kontrol ettirmeyeceğim... 
10 Demokrasi ve özgürlüğü, masum insanları bombalayarak başka ülkelere götürmeyeceğim. Kraker yerken daha dikkatli olacağım, boğulmamam için Türk dostlarımın yaptığı gibi onları çaya batırarak yiyeceğim... 
Demek zorunda da kalabilirdiniz. Siz yine ilk beş maddeyi gerçekleştirmeye çalışın. Bu sene olmazsa seneye "yerse " der, yine denersiniz... 

Çok fotojeniksiniz bayan... 
Joseph Nicephore Niepce tarihteki ilk fotoğrafı 1826 çeken kişi, ilk çektiği fotoğrafın hemen ardından 

Ve bu sene mutlaka .. 

1 "Hollywood filmi çekeceğim" bahanesi ile yabancı ülkelere gidip oralardaki bazı oyuncu hanımları tavlamaya çalışmayacağım... 
2 Tanımadığım, "Hollywood filmi çekeceğim" bahanesiyle benimle yemeğe çıkmak isteyen adamlara güvenmeyeceğim... Haa, bir de evlenip ertesi gün boşanmayacağım... 
3 Üzerime yakışmayan tavır ve davranışlarımı, "Türkiye değişti, habercilik de değişti" diyerek olağan göstermeye çalışmayacağım... 
4 Çiftliğime gelen misafirlerin idrar tahlilini yapmaktan vazgeçeceğim... 
5 Maçlarda, arkadaşlarımın malum bölgelerinden ellerimi-gözlerimi uzak tutacağım, nefsime hakim olacağım... 
6 Otellerde basılmayacağım, gittiğim otellerde gizli kamera var mı diye kontrol edeceğim... 
7 "Gay futbolcular var" gibi tuhaf iddialar ortaya atıp tırışkıdan gündem yaratmaya çalışmayacağım... 
8 "Hormon" ve "Tavuk" gibi anlamadığım konuların başlıklarını birleştirip tuhaf iddialarda bulunmayacağım, gerekli gereksiz her konuda açıklamalar yapıp ortamı bulandırmayacağım... 
9 Arkeolojik eserler hakkında en kısa zamanda bilgi edineceğim, Ayşegül Nadir kimdir diye araştıracağım... 
10 Bir daha Maldivler'e gidip klip çekmeyeceğim, hakkımda atıp tutan SerinDuruşçu çocuklarla menajerimi konuşturmayacağım.. 

Açı gözetmeksizin 
"Çok mıymıysın yani ben kadın olsam sana bakmazdım toparlamaya çalışır , yani hiçbir türlü bakmazdım..." b b 
</TEXT>
</DOC>
