<DOC>
<DOCNO> 336792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/25/son/sonyas02.html </URL>
<DATE> 2005/04/25/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Amerikalı, Rus ve İtalyan mürettebatı taşıyan uzay aracı UUİ'den ayrıldı 
</HEADLINE>
<TEXT>

     Amerikalı, Rus ve İtalyan mürettebatı taşıyan Soyuz uzay aracı, Dünya'ya dönmek üzere Uluslararası Uzay İstasyonu'ndan UUİ ayrıldı. 
     Rusya'nın başkenti Moskova yakınlarındaki Uzay Uçuşları Kontrol Merkezi yetkilileri, Soyuz uzay aracının TSİ 21.45'de UUİ'den ayrıldığını belirttiler. 
     Rus Soyuz uzay aracının, UUİ'de 6 aydan beri görev yapan Rus Kozmonot Salizhan Şaripov, Amerikalı astronot Leroy Chiao'nun İtalyan astronot Robert Vittori ile TSİ 01.07'de Kazakistan'a inmesi bekleniyor. 
     Astronotlar, yerçekimi deneylerinde kullanılmak üzere özel olarak seçilen salyangozları da Dünya'ya getirecekler. 
     Ekipte Avrupa Uzay Ajansı adına bulunan İtalyan Vittori, 10 gün boyunca insan fizyolojisi, biyoloji ve uzay teknolojisi konularında araştırmalar yapmak üzere UUİ'ye gitmişti. 
     Kazakistan'daki Baykonur uzay üssünden 15 Nisan'da fırlatılan uzay aracı, 17 Nisan'da UUİ'ye kenetlenmişti. 
     
</TEXT>
</DOC>
