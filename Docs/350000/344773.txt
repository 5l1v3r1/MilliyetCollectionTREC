<DOC>
<DOCNO> 344773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/22/yasam/ayas.html </URL>
<DATE> 2005/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kavgalı evlilik çocuklara zarar 
</HEADLINE>
<TEXT>


Evlilikleri kötü giden eşlerin yalnızca çocukları için birlikteliklerini sürdürme çabaları, çocukları olumsuz etkileyebilir 

TUNCAY DAĞLI DHA 

Daha kötü sonuçlar 
ÇUKUROVA Üniversitesi'nden Psikiyatrist Dr. Sabri Yurdakul, evlilikleri kötü giden eşlerin yalnızca çocukları olumsuz etkiler düşüncesiyle bu birlikteliklerini sürdürmeye çalışmasının, çocuklar açısından daha kötü sonuçlar doğurduğunu söyledi. Yurdakul, tartışmalar ve kavgalarla çekilmez hale gelen evliliklerin çocukları olumsuz yönde daha fazla etkilediğini belirtti. 

Boşanma sonrası 
YURDAKUL, şöyle devam etti "Eşler arasında sürekli kavga oluyorsa boşanmak çocuklar için daha iyidir. Boşandıktan sonra çocuklarla eskisinden daha çok birlikte olmaya çalışmak, ilişkilerin olumlu yönde gelişmesi için yararlı olur. Mutsuz bir evliliğe çocuklar adına katlanmak ne kadar yanlışsa, boşandıktan sonra aynı olumsuzlukları sürdürmek de o kadar yanlıştır." 


</TEXT>
</DOC>
