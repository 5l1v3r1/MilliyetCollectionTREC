<DOC>
<DOCNO> 322483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/10/son/sondun52.html </URL>
<DATE> 2005/03/10/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
İsrail, Gazze'deki tampon bölgeden çekiliyor... 
</HEADLINE>
<TEXT>

     İsrail Savunma Bakanı Şaul Mofaz, Mısır'ın güvenliğini sağlayacağı Gazze Şeridi sınırındaki tampon bölgeden İsrail'in çekilmesi konusunda iki ülkenin temelde anlaşmaya vardığını kaydetti. 
     Mofaz, Mübarek ile görüşmesinden sonra gazetecilere yaptığı açıklamada, Mübarek'in, İsrail bu yaz planlandığı gibi Gazze Şeridi'nden yerleşim birimlerini ve ordusunu çektiği zaman, Philadelphi Koridoru olarak bilinen bölgeden de askerlerini çekmesini istediğini kaydetti. 
     Şaul Mofaz, bölgeden neticede ayrılacaklarını, ancak sınırdaki tünellerden silah kaçakçılığının devam etmesi nedeniyle bunun hemen olmayacağını Mübarek'e ilettiğini kaydetti. 
     Mofaz, koridorla ilgili anlaşmazlık konularının olup olmadığı yönündeki bir soruya, ''Philadelphi konusunda bazı anlaşmazlıklarımız oldu. Ama Mısır Savunma Bakanı Muhammed Hüseyin Tantavi ile görüştükten sonra temelde anlaşmaya vardığımızı düşünüyorum. Bu konuyu kesinleştirmek için başka bir toplantı yapmamız gerekiyor'' dedi. 
     Mofaz, İsrail'in Şarm El Şeyh anlayışına bağlı kaldığını, ancak Filistin'in anti-terör çabalarının sonuçlarını görmesi gerektiğini vurguladı. 
     
</TEXT>
</DOC>
