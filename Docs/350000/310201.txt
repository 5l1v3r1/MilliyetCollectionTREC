<DOC>
<DOCNO> 310201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/28/son/sondun41.html </URL>
<DATE> 2005/01/28/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Korkunç gerçek Beslan'da teröristlere Rus askerler yardım etmiş 
</HEADLINE>
<TEXT>

     Kuzey Osetya'da eylül ayında Beslan'daki bir okula düzenlenen kanlı baskından sonra kurulan parlamento araştırma komisyonu başkanı Aleksandır Torşin, çoğu çocuk 300'den fazla kişinin öldüğü olayda, Rus askerlerin rehin alanlara yardım ettiğini söyledi. 
     Rus İtar-Tass ajansının haberine göre, Torşin, bazıları gözaltına alınan şüpheli Rus askerleri arasında üst düzey askerlerin de bulunduğunu söyledi ve ''Bunlar hala görev başında'' dedi. 
     Komisyonun sonuçlarını açıklayan Torşin, ''2 işbirlikçi gözaltında, sanıyorum 2'si daha gözaltına alınacak'' diye konuştu. 
     Kanlı baskında, teröristler hariç, en az 344 kişi hayatını kaybetmişti. Bunların 331'i sivil ve çoğu çocuktu. Baskın, radikal Çeçen lideri Şamil Basayev tarafından üstlenilmişti. 
     Torşin, geçen ay, ABD'de 11 Eylül 2001'deki saldırıların ardından kurulan komisyonun yayınladığı rapora benzer bir rapor yayınlama sözü vermiş, ancak Amerikan komisyonunun olanak ve uzmanlarına sahip olmadıklarını da söylemişti. 
     
</TEXT>
</DOC>
