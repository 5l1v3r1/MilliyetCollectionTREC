<DOC>
<DOCNO> 325440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/21/yasam/axyas01.html </URL>
<DATE> 2005/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanal D'yi izleyen, organ bağışı yaptı 
</HEADLINE>
<TEXT>


'Çemberimde Gül Oya'nın organ bağışıyla ilgili bölümünde telefon numarası verilince onlarca kişi bağış için başvurdu... 

MEMETCAN DEMİRAY 

Kanal D'de cuma günleri ekrana gelen ve büyük bir izleyici kitlesine sahip olan 'Çemberimde Gül Oya' dizisinin en son yayımlanan bölümü, organ bağışıyla ilgili bir de masaj veriyordu. Böbrek bekleyen bir çocuğa organ bağışı yapmak isteyen Yurdanur, bitkisel hayattaki Mehmet'i yaşam destek ünitesinden çıkardı. Mehmet öldü ancak dizinin ardından organ bağışı yapmak isteyen onlarca kişi sayesinde gerçek hayatta pek çok kişi yaşayacak. Çağan Irmak, final sahnesinin ardından 2 haftadır Organ Nakli Kuruluşları Koordinasyon Derneği'nin telefonunu verdiklerini, birçok izleyicinin de bu sayede organ bağışı için başvuruda bulunduğunu söyledi. 

'Bari faydalı olalım' 
İlerideki bölümlerde 'internet kardeşliği' ve evlat edinme gibi temalara da gönderme yapacaklarını açıklayan Irmak, "Diziler sektör haline geldi. Madem evlere giriyoruz, bari insanlara faydalı olalım," diye konuştu. Siz de ilgileniyorsunuz, organ bağışı için 0212 635 85 85 numaralı telefonu arayabilirsiniz. 



</TEXT>
</DOC>
