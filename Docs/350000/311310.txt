<DOC>
<DOCNO> 311310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/01/son/soneko08.html </URL>
<DATE> 2005/02/01/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Çukurova Grubu Turkcell'deki opsiyon hakkımız sürüyor 
</HEADLINE>
<TEXT>

     Çukurova Holding, Çukurova Grubu'nun Yapı ve Kredi Bankası mülkiyetindeki Turkcell hisseleri ile ilgili olarak sahip bulunduğu satın alma opsiyonunun 31 Ocak 2005 tarihinde sona ermediğini, 31 Ekim 2005'te sona erdiğini belirtti. 
     Çukurova Holding A.Ş'den Borsa'ya yapılan açıklamada, medya kuruluşlarında yapılan ve son günlerde yoğunlaşan çeşitli haberler nedeniyle açıklama yapma gereği duyulduğu kaydedilerek, şöyle denildi 
     ''Çukurova Grubu'nun Yapı ve Kredi Bankası A.Ş. YKB mülkiyetindeki Turkcell İletişim Hizmetleri A.Ş. ve Turkcell Holding A.Ş. hisseleri ile ilgili olarak sahip bulundugu satın alma opsiyonu, 31 Ocak 2005 tarihinde sona ermemektedir. Söz konusu opsiyon, Çukurova Grubu'nun mülkiyetindeki YKB hisselerinin satışı için Çukurova Grubu'na tanınmış olan sürenin sona ereceği 31 Ekim 2005 tarihinde sona ermektedir. Bu durum, Çukurova Grubu'nun ilgili kuruluşlarla çesitli tarihlerde imzalamış olduğu sözleşmelerin açık hükümleri ile sabit olduğu kadar, aynı zamanda Turkcell İletişim ve Turkcell Holding hisselerinin Çukurova Grubu'nun YKB'ndaki mülkiyeti sona ermeden önce Çukurova Grubu tarafından satın alınması mantığı ile de uyumludur.'' 

     
</TEXT>
</DOC>
