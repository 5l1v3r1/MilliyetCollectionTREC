<DOC>
<DOCNO> 342139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/13/son/sondun08.html </URL>
<DATE> 2005/05/13/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Kamyon, kırmızı ışıkta bekleyen 9 otomobili biçti 
</HEADLINE>
<TEXT>

     Soner KOCAER ANTALYA, DHA 

      ANTALYA'da bu sabah saatlerinde direksiyon başında uyuyan Adem Uzun'un kullandığı kamyon, kırmızı ışıkta bekleyen 9 otomobili biçti. Hurdaya dönen otomobillerde bulunanlardan 4 kişi çeşitli yerlerinden yaralandı. 
     Adem Uzun'un kullandığı 61 K 0101 plakalı kamyon, şoförünün, aşırı yorgunluk nedeniyle uykuya dalması sonucu Yeni Otogar kavşağında kırmızı ışıkta bekleyen otomobillerin arasına daldı. Otomobillerin hurdaya dönmesine yol açan kazayı yara almadan atlatan kamyon şoförü, çevredekilerce linç edilmek istendi. Direksiyon başında uyuduğu belirtilen Adem Uzun'u öfkeli kalabalığın elinden polis kurtardı. Gözaltına alınan Adem Uzun, ekip otosuna bindirilerek polis merkezine götürüldü. 
     Kazada çeşitli yerlerinden hafif yaralanan Mehmet Özçelik 33 , Oktay Yıldırım 31 , Recai Keskin 39 ve Ahmet Aksoy 28 hastanelere kaldırılarak ayakta tevadi gördü. Kazada ölen olmaması mucize’ olarak değerlendirildi. 
     Uyuyan sürücünün hurdaya çevirdiği otomobiller ve sürücüleri ise şöyle 
     Veysi Alaşkan 07 NDF 13 , Mehmet Teslimoğlu 07 KT 362 , Ali Tur 07 K 5774 , Bilal Kuray 07 V 2416 , Rifat Keskinoğlu 07 CAC 44 , Mehmet Özçelik 07 AOR 90 , Oktay Yıldırım 07 SR 200 , Ahmet Aksoy 07 HF 281 ve Adem Çalışkan 07 ABP 63 .ö Polis olayla ilgili soruşturma başlatırken ifadesi alınan kamyon sürücüsü Adem Uzun adliyeye sevk edildi. Hurda haline gelen otomobiller ise çekicilerle trafik otoparkına çekildi. 
     
</TEXT>
</DOC>
