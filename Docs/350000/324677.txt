<DOC>
<DOCNO> 324677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/18/son/sondun03.html </URL>
<DATE> 2005/03/18/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Irak'ta bomba yüklü araç infilak etti 2 ölü, 15 yaralı 
</HEADLINE>
<TEXT>

     Irak'ın Musul kentinde bomba yüklü bir aracın infilak etmesi sonucu 2 Iraklının öldüğü, 6'sı Amerikan askeri 15 kişinin yaralandığı bildirildi. 
     Amerikan ordusundan yapılan açıklamada, aracın bir intihar eylemcisi tarafından kullanıldığı, 2 Iraklının öldüğü, 6 Amerikan askeri ve 9 sivilin yaralandığı belirtildi. 
     Yaralanan askerlerin durumunun ağır olmadığı kaydedildi. 
     
     BAĞDAT HAVAALANI YAKININDAKİ PATLAMALAR... 

     Öte yandan, ABD, Bağdat havaalanı yakınlarındaki patlamaların kontrollü olduğunu bildirdi. 
     Amerikan ordusundan yapılan açıklamada, bölgede bombalı saldırı olmadığı, patlamaların kontrollü yapıldığı belirtildi. 
     Amerikan kuvvetleri, direnişçilerden ele geçirilen silahları top yekün havaya uçurarak imha ediyor. 
     Görgü tanıkları, Bağdat havaalanı yakınlarından patlama sesleri duyduklarını, bölgeden duman yükseldiğini söylemişlerdi. 
     
</TEXT>
</DOC>
