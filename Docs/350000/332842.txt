<DOC>
<DOCNO> 332842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/13/yazar/pulur.html </URL>
<DATE> 2005/04/13/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Maliyeden anlamayan bir Maliye Bakanı... 
</HEADLINE>
<TEXT>


ÇOKTANDIR yazmak istiyorduk da denk getiremiyorduk, nihayet sıra geldi, size bir Maliye Bakanı tanıtacağız. 
Hasan Fehmi Ataç, hem Büyük Millet Meclisi hükümetlerinde, hem de Cumhuriyet hükümetlerinde Maliye Bakanlığı yapmıştır. 
Maliye Bakanı oluşu ilginçtir... 
Büyük Millet Meclisi'nin 3. hükümetinde Maliye Bakanı olan Hasan Saka görevinden ayrılmak ister, Mustafa Kemal Paşa da "O halde bana maliyeden anlamayan birini bul " der. 

ERTESİ gün Mustafa Kemal Paşa, birkaç milletvekiliyle birlikte Meclis Başkan Vekili Hasan Fehmi Bey'i davet ederek, Hasan Saka'ya söylediklerini tekrarlar 
"Bana maliyeden anlamayan birini bulun .." 
Birkaç isim söylenir, Atatürk hepsine "Olmaz " der. Toplantıda bulunanlardan biri Gümüşhane Milletvekili Hasan Fehmi Ataç'ı söyleyince, Atatürk "Tamam" der, Hasan Fehmi Bey itiraz eder 
"Aman Paşam, ben maliyeciliği bilmem, beni mazur görün " 
Atatürk "Daha iyi " deyince, Hasan Fehmi Bey reddedemeyecek hale gelir. 
Atatürk sorar 
"Ne yapmayı düşünüyorsunuz " 
"Şu anda bir şey bilmiyorum, düşüneceğim " 

HERKES para istemektedir, Hasan Fehmi Bey kuralını koyar 
"Para, yağlı kurşun ve keskin süngüye " 
Evet, ama, ordunun harcamalarını da kontrol etmek ve disipline sokmak gerekir, bunun için bir kanun çıkarılır, ordu defterdarlıkları ve mesul muhasiplikler kurulur. 
Eski köye, yeni nizam koymak güçtür, bazı kumandanlarla ordu defterdarları arasında tartışmalar çıkar Ali İhsan Paşa Sabis bir defterdarı hapseder, ama sistem sonunda yerleşir. 
Mesela, Milli Savunma Bakanlığı, bir defasında 400 bin postal için para ister, Hasan Fehmi Bey, "Ben bu parayı verirsem, 400 bin postalı nerede, kime, ne kadar zamanda yaptıracaksınız " diye sorar, istek geri alınır. 
Bir gün de ordu kumandanları ihtiyaçları için 10 otomobil isterler, Maliye Bakanı otomobillerin adresini verir 
"İstediğiniz otomobilleri Yunanlılar İzmir'e çıkardılar, hazırladılar, orada duruyorlar, gidin alın " 
İzmir h l Yunan işgali altındadır 

HASAN Fehmi Bey bir gün Mustafa Kemal Paşa'ya orduda ne kadar subay olduğunu, alacakları maaşın miktarını söyleyince, Paşa sorar 
"Bu sayıları nereden biliyorsun " 
Görüşme sırasında orada bulunan Fevzi Paşa Çakmak ordu defterdarlarını ima ederek, "Onun casusları var " der. 

BÜYÜK Taarruz yaklaşmaktadır, Maliye alacağı her kuruş vergiyi toplayabildiği kadar toplamış, hiçbir yerde metelik bırakmamıştır, ama h l paraya ihtiyaç vardır. 
Kurtuluş Savaşı'nın Maliye Bakanı onu da bulur 
"Osmanlı Bankası'nın Ankara Şube Müdürü Bojeti'yi çağırdım. Dedim ki 
- Osmanlı Bankası tarihi bir anını yaşıyor. Maliye'ye 1.5 milyon lira lazım. Bizim idaremizdeki mıntıkada 16 şubeniz var. İstediğim parayı vermezsen, şubelerinize vazıyet eder, kasalarındaki bütün parayı zabıt mukabili alırım. Düşünmek için sana bir çeyrek saat mühlet veriyorum, git düşün, cevabını ver." 
Sonra 
Maliye Bakanı tek cümleyle açıklar 
"Böylece istediğimiz 1.5 milyon lirayı Osmanlı Bankası'ndan aldık." 

SABAHATTİN Selek "Anadolu İhtilali"nde Milli Mücadele'nin en başarılı Maliye Bakanı'nın Hasan Fehmi Ataç olduğunu söyler, çok pratik olduğunu belirtir, "Mustafa Kemal Paşa'nın, maliyeci olmayan bir Maliye Bakanı aramasındaki hikmet budur" der. 

NELER gelmiş, neler geçmiş, bu devlet, ne Maliye bakanları görmüş. Kim bilir daha kimleri görecek 



</TEXT>
</DOC>
