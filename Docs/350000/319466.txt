<DOC>
<DOCNO> 319466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/01/guncel/gun08.html </URL>
<DATE> 2005/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'a kar uyarısı 
</HEADLINE>
<TEXT>


İSTANBUL Milliyet 

İstanbul Valisi Muammer Güler, meteorolojik verilere göre bugün İstanbul ve çevresinde çok yoğun olmayan bir kar yağışı yaşanacağını söyledi. Güler, "Vatandaşlar dikkatli olsunlar, mümkün olduğu kadar toplu taşıma araçlarını tercih etsinler" dedi. Meteoroloji Genel Müdürlüğü verilerine göre, bugün İstanbul ve civarında önce karla karışık yağmur, sonra kar yağışının beklendiği bildirildi. Kar yağışının yoğun bir etkisinin olmayacağı, yüksek kesimlerde de biraz daha fazla yağış beklendiği belirtildi. Okulların tatilini gerektiren bir durum görünmediğini de anlatan Güler, gelişen şartlara göre tedbirlerin alınacağını söyledi. 


</TEXT>
</DOC>
