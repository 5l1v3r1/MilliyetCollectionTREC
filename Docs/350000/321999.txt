<DOC>
<DOCNO> 321999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/08/son/sonyas21.html </URL>
<DATE> 2005/03/08/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Soru cevaplandı Firavun öldürülmedi, bir yaradan öldü 
</HEADLINE>
<TEXT>

     Mısır Eski Eserler Yüksek Kurulu Başkanı Zahi Havas, Mısır firavunu Tutanhamun'un mumyasının röntgen ışınıyla üç boyutlu incelenmesi sayesinde, ünlü firavunun öldürülmediğini kanıtladıklarını açıkladı. 
     Mısır'ın devlet arkeoloji dairesinin en üst düzey yöneticisi Havas'ın verdiği bilgiye göre, MÖ 1361-1352 yıllarında hüküm süren Tutanhamun, muhtemelen uyluk kemiğindeki yaradan öldü. Ancak bunun düşmeyle kazada kırılma mı olduğu anlaşılamadı. 
     Arkeolog Havas, ''Firavunu artık rahat bırakabiliriz'' dedi. 
     Bibabinul Müluk'ta Krallar Vadisi uzun aramalardan sonra bulunmuş 3300 yıllık mezar odasından çıkarılan Tutanhamun asıl adı Tutankaton mumyasının en içteki tabutu som altından, diğer üst kat iki tabut altın işlemeli tahtadan. 
     Mezarı 1922'de bulunan Firavun Tutanhamun, 19 yaşındayken öldüğünden ölüm nedeni araştırılıyordu. 
     Mısır'ın Ortadoğu Haber Ajansı MENA'nın kasım 2004'teki haberine göre, Mısır Kültür Bakanı Faruk Hüsni, Kahire Müzesi'nde bulunan Tutanhamun'un mumyasının araştırmalar için başka bir yere nakledilebileceğini söylemişti. 
     İngiliz arkeolog Howard Carter'ın, 1922'de hazinesiyle birlikte bulduğu mumyaya görüntülü X ışını taramaları ve DNA testleri yapılacağı bildirilmişti. 
     Dokuz yaşında taç giyen Tutanhamun'un mumyasının başında, yüzünün altından yapılmış maskı, sargıların arasında ve üzerinde çok sayıda mücevher ve tılsım bulunuyor. 
     Firavun Tutanhamun'un mezarına ilk girenlerden biri olan Lord Carnarvon'un bir hastalıktan kısa zamanda ölmesi, Tutanhamun'un ''huzurunu bozanların lanetlendiği'' yolunda efsane yaratmıştı. 
     Tutanhamun mumyasını inceleyen ekibin 8 uzmanı, firavunun ölümüne yakın uyluk kemiği yarasının mikrop kapmasının yol açmış olabileceğini belirtti. 
     
</TEXT>
</DOC>
