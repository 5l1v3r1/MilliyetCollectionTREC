<DOC>
<DOCNO> 324447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/son/sonsiy25.html </URL>
<DATE> 2005/03/17/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Erkan Mumcu ve 3 bağımsız milletvekili ANAP'a katıldı 
</HEADLINE>
<TEXT>

     Isparta bağımsız milletvekilleri Erkan Mumcu ve Mehmet Sait Armağan, Malatya bağımsız milletvekili Süleyman Sarıbaş ile Yozgat bağımsız milletvekili Mehmet Erdemir, ANAP'a katıldı. 
     ANAP Merkez Karar ve Yönetim Kurulu MKYK , Genel Başkan Vekili Halil İbrahim Özsoy'un başkanlığında toplandı. 
     Toplantı sürerken açıklama yapan Özsoy, bağımsız milletvekilleri Mumcu, Sarıbaş, Armağan ve Erdemir'in üyelik müracaat formlarının ele alındığını ve bu milletvekillerinin ANAP'a üye olmalarının oy birliği ile kabul edildiğini ifade etti. 
     Özsoy, katılımlarla ilgili törenin Cumartesi günü gerçekleştirileceğini belirtti. 
     Özsoy, Erkan Mumcu'nun, aynı gün ANAP Genel Başkanlığı'na adaylığını açıklayacağını bildirdi. 
     Parlamentodaki sandalye dağılımı, bağımsız 4 milletvekilinin ANAP'a katılımıyla şu şekilde oluştu 
     

AK Parti 361 CHP 168 DYP 6 ANAP 4 HYP 1 Bağımsız 9 Boş 1      
</TEXT>
</DOC>
