<DOC>
<DOCNO> 346305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/27/son/sondun23.html </URL>
<DATE> 2005/05/27/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Die Weit İstanbul'da Türkiye'nin Avrupa'ya ait olduğu hissediliyor 
</HEADLINE>
<TEXT>

     İstanbul’da temaslarda bulunan Berlin eyaleti Başbakanı Klaus Wowereit, "İstanbul gibi bir kentte Türkiye’nin Avrupa’ya ait olduğunun hissedildiğini" söyledi. 
     Wowereit, Alman Die Welt gazetesine verdiği demeçte, "İstanbul gibi bir kentte Türkiye’nin Avrupa’ya ait olduğu hissediliyor. Gerekli reformlar yapılıp kriterler yerine getirilirse, ben de Türkiye’nin AB’ye girmesinden yanayım" dedi. 
     Almanya’daki erken seçim gündeminin İstanbul’da büyük ilgiyle takip edildiğini belirten Wowereit, "Borsa düştü. İnsanlar, Almanya’nın Türkiye’nin AB üyeliğiyle ilgili tavrının değişebileceğinden endişe ediyor" diye konuştu. 
     Türk hükümetinin AB’ye girme arzusunun, ülkenin liberalleşmesi ve hukuk devleti olma yönündeki gelişmelere büyük katkı sağladığını ifade eden Wowereit, "Almanya, Türkiye’ye yönelik tavrını değiştirirse, bu bize duyulan güveni yıkar" dedi. 
     Almanya’da çok kültürlü toplumun sona erdiği görüşlerine katılmadığını kaydeden Wowereit, "Berlin’de uyumun iflas ettiğini kim iddia edebelir Binlerce yabancı kökenli vatandaşımız kendilerini toplumun bir parçası olarak görüyor. Ancak Berlin’de, artık Türkiye’de de meydana gelmeyen olaylara izin veremeyiz. Zorla evlendirmeye ve uyum karşıtlarına karşı mücadele etmeliyiz" ifadesini kullandı. 
     
</TEXT>
</DOC>
