<DOC>
<DOCNO> 312268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/04/yazar/civaoglu.html </URL>
<DATE> 2005/02/04/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Akıl... Nihayet 
</HEADLINE>
<TEXT>


Saddam'ın yumruğunun Kuzey Irak üzerine demir gülle gibi indiği yıllardı. 
Talabani'nin Türkiye'yi ilk ziyaretlerinden biriydi... Hilton'da birkaç gazeteci ile birlikte onun sabah kahvaltısı konuğu olmuştum. 
Şöyle demişti 
"Irak'ta, Türkiye kadar bile demokrasi olsa... Siyasi parti olarak seçimlere katılabilsek... Türkiye'de olduğu gibi çok sayıda Kürt parlamentoya girse, Türkiye'de olduğu gibi Bağdat hükümetinin, devletin doruklarında ağırlıklı olarak yer alsak, silahları hemen bırakırım." 
Ve... 
İşte Irak'ta iyi kötü seçimler oldu. 
Kürtler partileriyle, adaylarıyla seçimlere katıldılar. 
Bağdat Parlamentosu'na, demografik ağırlıklarını da aşan sayıda milletvekili gönderiyorlar. 
Hükümette ağırlıklı olacaklar. 
Talabani'nin de Irak Cumhurbaşkanı olması ihtimali yüksek. 
........... 
Bu durumda Kürtler h l Irak'tan kopmak isteyebilir mi 
Talabani'nin yıllar önce Hilton'daki sabah kahvaltısında söyledikleri -bence- akılcıydı. Gerçekten... 
"Napoli'de ikiye bölünmüş bir prenslik mi... Roma'da krallık mı " 
Kaldı ki... 
Böyle bir çözümde, Barzani, Kuzey Irak'ta yerleşik tek egemen oluyor... Suyun başını tutuyor. Federe Devlet Başkanı olarak asıl güç konumu onun olacak. 
Talabani ise, daha geçen yıllara kadar seyahatlerinde pasaport almak için bile Ankara'ya muhtaç iken, dünyanın en büyük petrol üreticilerinden biri BM üyesi Irak'ın Cumhurbaşkanı olarak Başkanlık Sarayı'na yerleşecek. Her karar, her yasa ancak onun imzasıyla yürürlüğe girecek. Seyahatlerinde ayaklarının altına kırmızı halılar serilecek. Tören kıtaları ve bandoları ile karşılanacak ve uğurlanacak. 
......... 
Şu aşamada, Barzani ve Talabani, Kuzey Irak egemenliği için çekişmek, aynı koltuğu yarım porsiyon oturarak paylaşmak, bağımsızlık ilanı serüveniyle iyi saatte olsunları üzerlerine çekmek ve ortalığı karıştırmak akılsızlığını yaparlar mı 
Irak çok karışmazsa, rahat batmazsa, bağımsızlık baskıları büyük tehdit haline gelmezse, daha uzun süre böyle bir olasılık görünmüyor. 
.......... 
Ya geride kalan pazar günü, Kuzey Irak seçimleriyle birlikte, dışarıda kurulan gayri resmi sandıklarla referandum yapılması 
"Irak Kürdistanı bağımsızlık ilan etsin mi " sorusuna, yüzde 100'e yakın "EVET" cevabı alındığının açıklanması 
Elbette, ayranı kabaran radikal Kürt milliyetçiler bu referandumun aktörleri... Kürtlerin, Saddam zamanında toplu kıyımlar, zehirli gaz kullanımları nedeniyle Araplara olan hınçları ve Arap askerlerinin Kürt kesimine ayak bile basamayacağı birer gerçek. 
Fakat... 
Bu oyunun senaristleri, referandumla, Türkiye'ye "ölümü gösterip sıtmaya razı ol" mesajını vermek istemiş olabilirler. 
Yani... 
"Talabani'nin başkanlığını ve Kerkük'ü sorun yapma... Bunlar olmazsa, referandum sonuçları ortada... Kuzey Irak Bağımsız Kürt Devleti'ni ilandan başka seçenek kalmayacak bir köşeye sıkıştırma bizi..." 
......... 
Zaten bu nehir nasıl tersine akıtılır 
Türkiye'nin, güneydoğu komşusu artık ABD... Türkiye, ABD ile mi savaşacak 
Kuzey Irak'tan girip Kerkük'e el mi koyacak 
ABD'nin bazı askeri kolaylık isteklerini engelleyebilir ama sonra çıkacak faturayı yazmak istemiyorum. 1 Mart tezkeresinden sonra, ilişkileri yeniden kurmak için Ankara adına ricacı misyon gezilerini unuttuk mu 
Esip gürlemeler hem ciddiye alınmıyor, hem etki yapmıyor... 
.......... 
Ankara'dan gelen haberler, hükümetin -nihayet- daha akılcı bir tavrı benimsemekte olduğu yolunda. 
Irak'ta Kürtlerin Bağdat yönetiminde ağırlık kazanmalarının, Kuzey'de bağımsız devlet ilanı olasılığını - hiç değilse bir süre - azalttığı nihayet görülmekte. 
Zaten, Kerkük öyle bir sürece bağlanmış ki, en az 3 yıl için çok sayıda aşama var. Son aşama, BM'nin atayacağı "tarafsız ve saygın bir hakemle çözüme" kadar uzanıyor. 
Şimdiden savaş trampetleri çalmak, sadece Türkiye üzerine tereddüt ve kuşku bulutları yığar. Yabancı sermaye girişlerini frenler. 



</TEXT>
</DOC>
