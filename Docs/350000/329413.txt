<DOC>
<DOCNO> 329413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/01/son/sontur05.html </URL>
<DATE> 2005/04/01/ </DATE>
<TIME> 08.45 </TIME>
<AUTHOR>  </AUTHOR>
<HEADLINE>
Sevgilisinin karısını poşetle boğdu 
</HEADLINE>
<TEXT>

     Dövüldükten sonra başına geçirilen poşetle boğularak öldürülen 2 çocuk annesi Gülseren Uğraş'ın katil zanlısı olarak kocası Murat Uğraş'ın 23 yaşındaki sevgilisi Yıldız Algan gözaltına alındı. Algan susma hakkını kullanırken, polis genç kadının cinayeti işlediğine dair delilleri elde ettiklerini açıkladı Mersin Halkkent Mahallesi'ndeki evinde 16 Mart'ta cesedi bulunan Gülseren Uğraş'ın 30 katilini bulmak için geniş çaplı bir araştırma yapan polis, olay günü evden 22-24 yaşlarında, tesettürlü, siyah gözlüklü ve uzun boylu bir kadının çıktığını tespit etti. 
     Yapılan araştırmada evden çıkan kadının eşgalinin, öldürülen kadının kocası Murat Uğraş'ın 33 sevgilisi Yıldız Algan'a 23 benzediği belirlendi. Polis ifadelerini almak üzere Murat Uğraş ile birlikte Yıldız Algan'ı da gözaltına aldı. Zanlı kadın, sorgusunda susma hakkını kullanarak ifade vermezken, polis zanlının cinayeti işlediğine dair deliller elde ettiklerini açıkladı. Yapılan aramada Algan'ın evinde olay günü kendisini kamufle etmek için giydiği tesettür kıyafetleri ele geçirildi. 
     Öldürülen Gülseren Uğraş'ın eşi Murat Uğraş, Yıldız Algan ile yaklaşık 1 yıldır arkadaşlık yaptığını, ancak karısını öldüreceğinden haberi olmadığını iddia etti. Özel bir şirkette pazarlama elemanı olarak çalışan Uğraş, ifadesinde Yıldız Algan'dan uzaklaşmaya çalıştığını, Algan'ın bu yüzden yaklaşık 1.5 ay önce hap içerek intihara teşebbüs ettiğini söyledi. Yıldız Algan'ın kendisine, "Bir gün mutlaka benim olacaksın. Bunun için her şeyi yaparım" dediğini belirten Murat Uğraş, "Yıldız, olay günü beni arayarak 'Eşinle tanışmak istiyorum. O yüzden bu gün evine gideceğim' demişti" şeklinde ifade verdi. 
     
</TEXT>
</DOC>
