<DOC>
<DOCNO> 326551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/24/yasam/yas15.html </URL>
<DATE> 2005/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>



İSTANBUL 

Tarih öğretmeni falcıya suçüstü 
ERDAL KILINÇ İstanbul 
Güvenlik Şube ekipleri, ihbar üzerine Harbiye'de bir adrese baskın yaptı. Sahibi, 22 yıllık Tarih Öğretmeni Doğan Ergün çıkan evde yapılan aramada bir ruhsatsız tabanca ve pişmiş kaplardan oluşan tarihi eserler bulundu. Para karşılığı tarot falı baktığı, Osmanlıca ve Arapça bildiği belirtilen Ergün, "Ücretsiz izindeyim. Müşterilerim genelde kocalarından şüphelenen kadınlar. Kayıp eşyalarla ilgili muska da yazıyorum" dedi. 

İSTANBUL 

Mühürlü evde fuhuş 
ELVAN EZBER İstanbul 
Şirinevler'de, Mareşal Fevzi Çakmak Caddesi'ndeki bir evde, kapısı mühürlü olduğu halde fuhuş yapıldığı ihbarı üzerine Ahlak Büro Amirliği harekete geçti. Eve müşteri gibi giden 2 polis, seri numaraları alınmış paralarla pazarlık yaptı. Ardından kimlik gösteren 2 polis, Nermin Kılıç 56 ve 4 kadını gözaltına aldı. Kılıç'ın 1999'dan bugüne aynı suçtan 16 kez kaydı çıktı. 

KONYA 

Esmanur artık devlet babayla 
KEREM PULGAT Konya DHA 
Konya'da, geçen hafta annesi Hatice Karabağ'ın komaya soktuğu küçük Esmanur 2 , Selçuk Üniversitesi Tıp Fakültesi Hastanesi'nden taburcu olup, Sosyal Hizmetler Çocuk Esirgeme Kurumu 0 - 6 Yaş Grubu Çocuk Yuvası'na teslim edildi. Esmanur'un bu olayın izini ömür boyu taşıyacağını belirten yuva eğitmeni Saliha Yaşat, "Şu anda etrafına hiç tepki vermiyor ve yürüyemiyor" dedi. Anne Karabağ, serbest bırakılmıştı. 

ADANA 

5 yaşındaki hırsız avukat istedi 
FATİH KARAÇALI Adana DHA 
19 Mart'ta bir alışveriş merkezinde Ayşe Vural'ın çantası kayboldu. Güvenlik kameralarında çantayı alırken görülen 5 yaşındaki M.T. yakalanıp polise teslim edildi. Avukat isteyen T.'nin Bursa'daki ailesi ise Adana'ya gelmeyi reddederek, avukat gönderdi. İstanbul Atatürk Havalimanı'nda da hırsızlık yaparken yakalanan T., çocuk yurduna yerleştirildi. 




</TEXT>
</DOC>
