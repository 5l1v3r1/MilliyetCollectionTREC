<DOC>
<DOCNO> 311866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/03/guncel/gun04.html </URL>
<DATE> 2005/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
'Belgeler saklı kalsın' 
</HEADLINE>
<TEXT>


Latife Hanım'ın v risleri, belgelerin açıklanmamasına karar verdi ve ilgili kurumlara noter aracılığıyla ihbarname gönderdi 

İSTANBUL Milliyet 

Latife Hanım'ın akrabaları, tartışmalara son noktayı koydu. Latife Hanım'a ait belge ve evrakın kamuoyunu ilgilendirecek bir yanı olmadığı gerekçesiyle saklı kalmasına karar verdiklerini açıklayan aile üyeleri, dün Beyoğlu 9. Noterliği'nden Türk Tarih Kurumu ve Başbakanlık Devlet Arşivleri Genel Müdürlüğü'ne bir ihbarname gönderdi. 
Aynı yazının birer örneği de Cumhurbaşkanlığı ve Başbakanlığa gönderildi. Makbule Meral Bebe, Ayşe Gülümser Öke, Fatma Canan Kepenek, Mehmet Kemal Aksel, Nihat Aksel, Hatice Fisun İşcan, Ayşe Birgül Aral, Fatma Gönül Erboy ve Ali Cevat Açıkalın'a vek leten Ayşe Birgül Aral, Gülten Ayşe Devres'e vek leten Ragıp Devres'in imzalarının yer aldığı ihbarnamede, aile meclisinde alınan karar şöyle açıklanıyor 
"Aile büyüğümüz olan Latife Uşşaki, eşi Mustafa Kemal Atatürk'ten boşandıktan sonra inzivaya çekilerek, dış dünyadan kapalı bir yaşam sürmüş ve Mustafa Kemal Atatürk ile yapmış olduğu evlilik yaşamı ile ilgili olarak kendisine iyi niyetle de olsa yöneltilen görüşme taleplerinin hepsini reddetmiştir. Bizler, Latife Uşşaki'nin v risleri olarak, mahremiyete bu denli önem vermiş bir kimsenin özel eşyaları arasında sayılan anılarını ihtiva eden günlükleri, şahsi mektupları, özel notları, telgrafları velhasıl halen kurumunuz nezdinde bulunan tüm şahsi evrakı ile ilgili olarak murisimiz, Latife Uşşaki'nin bu mahremiyet arzusuna saygı gösterilmesi gerektiğine inanıyoruz. 

'Belgeler görüldü' 
Latife Uşşaki'nin ölümünden sonra bazı belgeler aile efradı tarafından görülmüş olup her ne kadar belgelerin bazı tarihi şahsiyetler tarafından gönderilmiş veya bu kişilere Latife Hanım tarafından gönderilmiş olsalar da, bu belgelerde kamuoyunu ilgilendiren ve tarihe ışık tutabilecek hiçbir husus bulunmamaktadır. Dolayısıyla ailemizin anılan belgelerin herhangi bir surette yayımlanmalarına veya başka bir kuruma incelenmek için de olsa tevdiine bu sebeplerle muvafakati bulunmamaktadır." 
İhbarnamede, Latife Hanım'a ait tüm belgelerin TTK nezdinde saklanmaya devam edilmesi isteniyor. 

Atatürk'ün el yazısı talimatı 

YILDIZ YAZICIOĞLU Ankara 
Atatürk'ün, Türk sinemasının gelişiminde rol oynayan Münir Hayri Egeli'nin "Almanya'da ihtisas yapması" yönündeki talimatının yer aldığı el yazısı belge, gün ışığına çıkarıldı. Belgeye göre Atatürk, Cumhurbaşkanlığı Genel Sekreteri Hasan Rıza Soyak'tan, Egeli'nin, senaryosunu kendisinin yazdığı "Ben Bir İnkılap Çocuğuyum" filmini çekmesi için gerekenlerin yapılmasını istedi.Milli Kütüphane'nin, Atatürk Belgeliği'ni yenileme kararı almasının ardından, bazı tarihi belgeler de yıllardır tutuldukları depodan, araştırmacılara açık olacak özel bir sergi ve okuma salonuna taşındı. 


</TEXT>
</DOC>
