<DOC>
<DOCNO> 337160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/son/sontur53.html </URL>
<DATE> 2005/04/26/ </DATE>
<TIME> 21.22 </TIME>
<AUTHOR>  </AUTHOR>
<HEADLINE>
Kapkaççı, kurtarmak istediği arkadaşını vurdu 
</HEADLINE>
<TEXT>

     Karaköy'de bir turistin çantasını alan 2 kapkaççıdan 1'i, yakalanan arkadaşını kurtarmak isterken ölümüne neden oldu. 
     AA muhabirinin aldığı bilgiye göre, Bankacılar Caddesi'ndeki bir otelde kalan Cesar Antoine Petrossian 51 , otelden çıktıktan sonra 2 kapkaççının saldırısına uğradı. 
     Kapkaççılardan biri Petrossian'ın çantasını alarak olay yerinden uzaklaşırken, Petrossian diğer kapkaççının bacağına sarıldı. 
     Bunun üzerine, olay yerinden uzaklaşan kapkaççı geri döndü ve arkadaşını kurtarmak amacıyla tabancayla Petrossian'a ateş etti. 
     Kurşun, kapkaççı Mehmet G'ye 18 isabet etti. Petrossian olayı yara almadan atlatırken, Mehmet G, kaldırıldığı İstanbul Tıp Fakültesi Hastanesi'nde kurtarılamadı. Arkadaşı ise olay yerinden yaya kaçtı. 
     Cesar Antoine Petrossian'ın Karaköy Polis Merkezi'nde ifadesine başvuruldu. 
     
</TEXT>
</DOC>
