<DOC>
<DOCNO> 337968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/siyaset/siy03.html </URL>
<DATE> 2005/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Diasporamız hareketlenmeli 
</HEADLINE>
<TEXT>



CHP lideri Deniz Baykal, ortak komisyon kurulması önerisinin doğru bir yaklaşım olduğunu söyledi. Fransa'nın kararını insan hakları ve düşünce özgürlüğüyle bağdaştırmanın mümkün olmadığını kaydeden Baykal, "Çok ilkel bir ortaçağ zihniyetini, engizisyon dönemi zihniyetini yansıtan bir anlayış. Bunlar karşısında bizim de anlaşılıyor ki siyasal ağırlık koymamız lazım" diye konuştu. Polonya Parlamentosu'nun kararının da Türk - Polonya dostluğuna sığmadığının anlatılması gerektiğini söyleyen Baykal, "Bunlar karşısında etkili, aktif olmak lazım" dedi. Avrupa'da yaşayan 4 milyon Türk kökenli kişinin etkin hale getirilmesi gerektiğini anlatan Baykal, şunları söyledi "Bizim de diasporamız var Harekete geçmeli. Ama onlar yıllar öncesinden örgütlediler. Biz dağınığız." 


</TEXT>
</DOC>
