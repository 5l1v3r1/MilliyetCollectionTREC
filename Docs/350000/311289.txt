<DOC>
<DOCNO> 311289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/01/son/sondun31.html </URL>
<DATE> 2005/02/01/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Seks skandallarını önlemek için papaz adaylarına cinsel inceleme... 
</HEADLINE>
<TEXT>

     Katolik dünyasının ruhani lideri Papa 2. Jean Paul, cinsel kepazeliklerin önünün alınabilmesi için papaz okulu öğrenci adaylarının ''cinsel dengelerinin'' iyi araştırılmasını istedi. 
     Eğitimden sorumlu din adamı Zenon Grocholewski'ye mesaj yollayan papa, ''bugünkü kültürel ve sosyal gelişmelerin de göz önüne alınarak, papaz okullarına kabul edilecek gençlerin cinsel perhiz kapasiteleri ve cinsel dengelerinin dikkatlice gözden geçirilmesinin yararlı olacağını'' belirtti. 
     Vatikan, son olarak Avusturya'da St-Pölten kilisesinde birkaç ay önce patlak veren cinsel kepazelik üzerine piskopos Kurt Krenn'i istifaya zorlamıştı. 
     Papa, geçen yıl da, Amerikan kilisesinin çocuklara cinsel taciz kepazelikleriyle sarsılması üzerine papaz okullarında daha dikkatli olunmasını istemişti. 
     
</TEXT>
</DOC>
