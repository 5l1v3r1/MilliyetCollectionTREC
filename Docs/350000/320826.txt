<DOC>
<DOCNO> 320826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/04/son/sontur38.html </URL>
<DATE> 2005/03/04/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Aşkına karşılık vermeyen liseli kızı öldürdü 
</HEADLINE>
<TEXT>

     Mersin'in Erdemli İlçesi'nde, bir genç, ''aşkına karşılık vermediği'' diye lise öğrencisini tabancayla öldürdü. 
     Erdemli İlçe Emniyet Müdürlüğü'nden alınan bilgiye göre, Metin D. 22 , uzun süredir arkadaşlık teklifinde bulunduğu Anadolu Lisesi son sınıf öğrencisi Sevcan Mavi'yi 18 okul girişinde durdurdu. Kısa süreli tartışma sonrasında Mustafa D, yanındaki tabancayla birkaç kez ateş ederek genç kızı vurdu. Devlet Hastanesi'ne ağır yaralı olarak kaldırılan genç kız, müdahalelere rağmen kurtarılamadı. 
     Yetkililer, Emniyet Müdürlüğü'ne suç aleti tabancayla teslim olan Mustafa D'nin, aşkına karşılık vermediği gerekçesiyle olayı gerçekleştirdiğini itiraf ettiğini, soruşturmanın sürdürüldüğünü bildirdiler. 
     
     ASKERDEN YENİ GELMİŞTİ 

     Mersin'in Erdemli İlçesi'nde, bir genç tarafından, ''aşkına karşılık vermediği'' gerekçesiyle tabancayla vurularak öldürülen lise öğrencisi, gözyaşları içinde toprağa verildi. 
     Erdemli İlçe Emniyet Müdürlüğü'nden alınan bilgiye göre, Metin D. 22 , askere gitmeden önce arkadaş olduğu Anadolu Lisesi son sınıf öğrencisi Sevcan Mavi 18 ile dönüşte yine ilişkilerini sürdürmek istedi. 
     Askerdeyken, kendisiyle arkadaşlığını bitirmek istediğini bildiren genç kıza, bir süredir teklifini yineleyen, ancak olumlu yanıt alamadığı öğrenilen Metin D, okul yakınlarına gelerek bekledi. Genç kız, arkadaşlarıyla okula geldiğinde, ısrarla konuşmak istedi. 
     Genç kız ise okumak istediğini ve hedefinin üniversiteye gitmek olduğunu, durumunu ailesinin de bildiğini ve onların da kendisi gibi düşündüğünü belirterek, artık görüşmek istemediğini söyledi. 
     Bu sırada, Metin D, yanındaki tabancayı çıkartarak önce birkaç kez genç kıza, ardından da havaya ateş ederek üzerine doğru gelen arkadaşlarına yaklaşmamalarını söyleyip kaçtı. Polise, 5 el ateş ettiği suç aleti tabanca ile teslim olan zanlının sorgulanmasının tamamlandığı ve adliyeye sevk edildiği bildirildi. 
     Bu arada, kaldırıldığı Devlet Hastanesi'nde tüm müdahalelere rağmen kurtarılamayan genç kızın cenazesi, önce evine getirildi. 
     Başında iki, göğsünde bir mermi yarası bulunan genç kızın cenazesi, anne Sultan ve baba Seyfettin Mavi ile okul arkadaşlarının da katıldığı Tırtar Camisi'nde kılınan namazın ardından, Ethem Pınar Köyü'ndeki mezarlıkta toprağa verildi. 
     Törende, anne ve babanın güçlükle teselli edildiği, arkadaşlarının gözyaşlarını tutamadığı görüldü. 
     

     
</TEXT>
</DOC>
