<DOC>
<DOCNO> 327779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/28/son/soneko05.html </URL>
<DATE> 2005/03/28/ </DATE>
<TIME> 08.25 </TIME>
<AUTHOR>  </AUTHOR>
<HEADLINE>
Ülke geliri borç ve faizlere gidiyor 
</HEADLINE>
<TEXT>

     Ankara Ticaret Odası'nın hazırladığı rapor, Türkiye'nin gelirinin borç ve faizlere gittiğini bir kez daha gözler önüne serdi. Rapora göre, Türkiye son 10 yılda iç ve dış borç, anapara ve faizi olmak üzere toplam 970.8 milyar dolar ödedi. 
     ATO'nun hazırladığı 'Son 10 Yılın Borç Raporu' isimli çalışmaya göre, Türkiye, son 10 yılda iç ve dış borç anapara ve faizi olmak üzere toplam 10 yılda 970.8 milyar dolar iç ve dış borç ödedi. 
     Rapora göre, son on yılda 389 milyar dolarlık vergi geliri elde edilmesine karşın, yatırımlara ancak 39 milyar dolar harcandı. 
     
     Dış borç miktarı 198.8 milyar dolar 
     Araştırmaya göre, Türkiye'nin son 10 yılda 389 milyar dolar vergi gelirinin yanı sıra, 780 milyar dolarlık iç borçlanma, 165 milyar dolarlık dış borçlanma yaparak toplam 1 trilyon 334 milyar dolarlık kaynak elde etti. 
     Raporda, on yılda 144.3 milyar dolarlık dış borç anapara, 54.5 milyar dolarlık faiz olmak üzere toplam 198.8 milyar dolarlık dış borç ödemesi yapıldığı vurgulandı. 
     
     162.9 milyar dolar dış borç alındı 
     Türkiye'nin son 10 yılda, kamu ve özel kesim olmak üzere toplam 162.9 milyar dolar dış borç aldığı belirtilen raporda, her yıl ortalama 16.9 milyar dolar da dış borç kredisi kullanıldığı bildirildi. Son beş yılın dış borçlanma rakamı ise 114.6 milyar doları buldu. 
     Rapora göre, Türkiye son 10 yılda 492 milyar dolar anapara, 280 milyar dolar faiz olmak üzere toplam 772 milyar dolarlık iç borç anapara ve faiz ödemesi gerçekleştirdi. Yani, her yıl ortalama 77.2 milyar dolar iç borç anapara ve faizi ödendi. 
     
     Tarihin en ağır iç borçlanması 
     Türkiye'nin aynı dönemde 780 milyar dolarlık iç borç aldığı bildirilen raporda, ayrıca 2000-2004 yılları arasındaki son beş yıllık dönemde, 513 milyar dolar ile Cumhuriyet tarihinin en ağır iç borçlanmasını gerçekleştirildiğine dikkat çekildi. 
     Rapora göre, son on yılda 389 milyar dolarlık vergi geliri elde edilmesine karşın, yatırımlara ancak 39 milyar dolar harcandı. 
     
</TEXT>
</DOC>
