<DOC>
<DOCNO> 332775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/13/guncel/gun01.html </URL>
<DATE> 2005/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu merkezde müzik terapisi de var 
</HEADLINE>
<TEXT>


Teksas'taki M.D. Anderson Kanser Merkezi'nde, müzik terapisinin yanı sıra, 75'i aşkın tamamlayıcı ve bütünleyici tedavi yöntemi var 

Kanser tedavisinde tamamlayıcı yöntemler - Sema Emiroğlu 

M.D. Anderson Kanser Merkezi, Chicago Üniversitesi'nin yaptığı bir araştırmada ABD'nin bir numaralı kanser tedavi merkezi seçildi. Teksas eyaletindeki dünyaca ünlü Tıp Merkezi'ne bağlı hastanelerden biri olan merkez, sadece geleneksel değil, Tamamlayıcı ve Alternatif Tıp TAT tedavileri konusunda da kanser hastalarına bazı programlar sunuyor. 
"The Place...of wellness" İyilik Mek nı adlı klinik, hastaların kanserle bağlantılı semptomlarını kontrol etmek, stresi azaltmak amacıyla, geleneksel kanser tedavisinin yanı sıra 75'i aşkın tamamlayıcı terapi sunuyor. 
Klinikte, bütünleyici tedaviler hakkında konferanslar, danışma hizmetleri, aileler için tartışma grupları düzenleniyor. Akupunktur ve tüm vücut masajı dışındaki programların çoğu ücretsiz. Ayrıca doktor sevki gerekmiyor. 
Kliniğin, hasta ve doktorlar için bütünleyici tedaviler hakkında bilgiler içeren web sitesi şu adreste http www.mdanderson.org departments CIMER. 

Bu terapiler yorgunluk ve strese karşı 

AKUPUNKTUR M. D. Anderson hastaları, doktorlarının yazılı isteğiyle akupunktur tedavisi görebilirler. Başlangıç terapisinin bedeli 80, devamı 65 Amerikan doları. Bazı kanser hastaları, akupunkturun yorgunluk, ağrı ve mide bulantısını teskin ettiğini görüyor ve açık deliller, akupunkturun bu konuda etkili olduğunu destekliyor. Akupunktur, binlerce yıldır Asya'da kullanılan geleneksel Çin tıp yöntemlerinden geliyor. Ama ABD'de yaygın biçimde kullanımına, ancak Başkan Richard Nixon'un 1972 yılında Çin'i ziyaret etmesinden sonra başlanmış. 
MÜZİK TERAPİSİ M.D. Anderson, müzik terapisini, yerleşmiş ve oturmuş bir sağlık hizmeti olarak kabul ediyor. Araştırmalar, müziğin, hastalara iyi geldiğini gösteriyor. Müzik terapisi, sağlığı ilerletmek, stresle başa çıkmak, ağrıyı dindirmek, duyguları açıklamak, hafızayı güçlendirmek, iletişimi geliştirmek, fiziki rehabilitasyonu ilerletmek için tasarlanabiliyor. Müzik terapistleri, pasif dinleme ya da aktif enstrüman çalma tekniğini kullanarak, bireysel ya da grup halinde çalışmalar yapıyorlar. Terapi, M.D. Anderson'daki kanser hastalarına ücretsiz veriliyor. 

Hasta nasıl başvurabilir 

M.D. Andersen Uluslararası Merkezi Direktörü Wendeline Jongenberger'in verdiği bilgiye göre, merkeze gelecek hastalar, şu web sitesi aracılığıyla merkeze başvurabilir http www.mdanderson.org patients public new patients . Bu sitede bir form doldurmaları isteniyor, o form daha sonra Uluslararası Merkez'deki Türk temsilcisi Elnar Köseoğlu'na ulaşıyor. E-posta adresi ekoseogl mdanderson.org . Türk hastalar Uluslararası Merkez'e telefon ederek, Türkiye temsilcisi ile konuşmak isteyebilirler, temas bilgilerini Uluslararası Merkez'e fakslayabilirler ya da merkezin Türkiye'deki temsilcisi olan Dumanlı International şirketinin İstanbul'daki ofisine telefon edip yardım alabilirler 

Dumanlı Sağlık Hizmetleri 
Ş. Murat Dumanlı 
E-posta adresi murat.dumanli dumanliinternational.com 
Web sitesi www.dumanliinternational.com 
Telefon 90 212- 291-6328 
Faks 90 212-291-6392 
Adres Valikonağı Cad. Akkavak Sok. Hilal Bey Apt. No 31 31. Nişantaşı-İstanbul. 
Hastalar, M.D. Andersen'a bir doktor tarafından sevk edilmek zorunda değiller. Ama doktor sevki halinde Türkiye temsilcisinin, hasta ve sevki yapan Türk doktorlarla M.D. Andersen arasında irtibat görevi yapabileceği belirtiliyor. 

Bulantıya karşı masaj terapisi 

M.D. Anderson'a bağlı "İyilik Mek nı" kliniğinde, kanser hastalarına ve aile fertlerine tam vücut masajı ve gevşeme koltuğu masajı servisi veriliyor. Bir saatlik tam vücut masajı için 60 Amerikan doları alınıyor, kısa gevşeme masajı ise ücretsiz. Hastanede kalan hastalar, odalarında gevşeme masajı alabiliyorlar. Bilimsel kanıtlar, masajın pek çok kanser hastasına ve onlara bakan kişilere, fiziksel ve duygusal açıdan fayda sağlayabildiğini ortaya koyuyor. Masaj terapisi, son yıllarda kanser hastalarında ağrı, endişe ve mide bulantısını azaltma yöntemi olarak yaygın hale geldi. 

Hipnoz, yazı öykü tedavisi 

AKIL-BEDEN-RUH YAKLAŞIMLARI Akıl ve ruh, kanser tedavisinin sonucunda ne kadar rol oynuyor M.D. Anderson Kanser Merkezi'ne göre, kapsamlı tıbbi bakım, hastalığın sadece biyolojik boyutlarını değil, psikolojik ve sosyal faktörleri de göz önüne almalı. Akıl-Beden Terapileri'ne dahil olan bazı yöntemler şöyle Meditasyon, hipnoz, öykü anlatma, yazı çalışması, sanat terapisi, yoga, Reiki, Tai Chi, Chi Kung, şifalı dokunma terapisi, dans ve müzik terapileri, destek grupları, bireysel danışmanlık. Bu terapilerin hemen tamamı ücretsiz sağlanıyor. 

Merkezde Türkçe tercümanlar var 

M.D. Anderson Uluslararası Merkezi'nin personeli arasında çok sayıda Türkçe tercüman var ve Türkiye'den gelen hastalara ücretsiz hizmet veriyorlar. Onkoloji terminolojisi konusunda eğitimliler. Merkezde, hastaların ihtiyaçlarına göre özel konaklama hizmeti veriliyor. M.D. Andersen'ın Jesse H. Jones Rotary House International adlı oteli de, bir köprüyle hastaneye bağlanıyor. Houston bölgesinde başka konaklama seçenekleri de mevcut. Hastalara özel oda tarifeleri uygulanıyor. 

Depozito 15-41 bin dolar arası 

Türkiye'den kapsamlı tedavi için gelecek hastalardan, gelmeden önce ya da ilk kayıt gününde bir miktar depozito isteniyor. Miktar, hastalığın tedavisine göre 15 - 41 bin dolar arasında değişiyor. Bunun ardından, eğer merkezde tedavi olmaya karar verirlerse, o zaman bu tedavinin masraflarıyla ilgili mali sorumluluklarını anlamaları için ücretsiz mali danışmanlık hizmeti veriliyor. Tamamlayıcı ve bütünleyici kanser terapilerinin çoğu ücretsiz. 

İletişim bilgileri 

Bu iletişim bilgilerini kullanabilirsiniz 
The University of Texas 
M. D. Anderson Cancer Center 
Place of ...wellness 
1515 Holcombe Blvd, Houston, TX 77030 
Telefon 00.1 713 794-4700 - 792-6161 
ABD içinde ücretsiz arama 1-800-392-1611 
Internet adresi http www.mdanderson.org departments wellness 

Farklı bir tedavi arayan hasta, deneye katılabilir 

Dr. Cohen, bütünleyici tedavi almak isteyen hastaların, yaptıkları klinik deneylere katılmalarını öneriyor 
SEMA EMİROĞLU M.D. Andersen Kanser Merkezi'nde, hastalara nasıl bir bütünleyici tıp programı sunuyorsunuz 
M.D. ANDERSON KANSER MERKEZİ BÜTÜNLEYİCİ TOP BÖLÜMÜ BAŞKANI DR. LORENZO COHEN Hastanemizdeki Bütünleyici Tıp Programı'nın 3 alanı var Tedavi, eğitim ve araştırma. Bütünleyici tıp programının bir bütün olarak resmen başlatılması ise 2002 yılında oldu. 

Ne tür tedavi hizmeti veriyorsunuz 
- Kliniğimiz ayda ortalama 150 çeşit program imk nı sağlıyor. Hastalar ve refakatçileri her ay bunlara katılabilirler. Bunlar, yoga, Tai Chi, gibi terapilerden, stresle başa çıkma eğitimi gibi sınıflara kadar değişiyor. 

Bütünleyici tedaviler derken, geleneksel tedaviye ek tedavileri mi kastediyorsunuz 
- Kesinlikle. Ben "alternatif" sözcüğünü hiçbir zaman kullanmam, çünkü bu, geleneksel tedaviyi vermemek anlamına gelir. 

Deneyler yapıyoruz 
Merkezinize dışarıdan gelen hastalar, kendi ülkelerinde geleneksel tedaviye başlamışlarsa ve şimdi bütünleyici tedavileri denemek istiyorlarsa, her iki tür tedaviyi birden mi alacaklar 
- Bu iki şekilde olabilir Hastalar, örneğin akupunkturu tedavilerine dahil etmek isteyip istemediklerine kendileri karar verebilirler ya da klinik deneylerimize, örneğin hint safranı baharatından elde edilen "curcomin" maddesi üzerinde yaptığımız klinik deneye katılabilirler. 

Merkezinizdeki bütünleyici tedaviler, her kanser hastası için zorunlu mu 
- Burada kimse hiçbir şeye zorlanmaz. 

Sanırım kanser tedavisinin ruh - beden boyutuyla ilgili kontrollü klinik deneyler yapıyorsunuz. 
- Evet, Tibet yogası, Hint yogası, müzik terapisi, meditasyon gibi değişik tedavi usüllerini inceleyen birkaç deneyimiz var. Çin'le işbirliği yaparak, Chi Kung tedavisinin faydalarını inceliyoruz. Tüm bu araştırmalarda, bu tedavilerin biyolojik ve psikolojik önemini de inceliyoruz. 

Türk doktor inceliyor 
Geleneksel tedavi yöntemlerinden ümitlerini kesen hastalara tavsiyeniz 
- Alternatif tedaviye yönelmek isteyen hastalar, klinik deneylere katılmayı düşünmelidir... Örneğin, hintsafranı curcumin maddesinin etkisini inceleyen klinik deneylerimiz var. 

Göğüs kanseri konusunda uzman Türk doktorlarımızdan Dr. Banu Arun, bu baharatın, kanseri önleyici olup olmadığını araştırıyor. Ancak alternatif tedavilerin, geleneksel tedavi yerine geçmediğini biliyoruz. 
Merkezinize gelen hastalar, mutlaka geleneksel tedavileri görüyorlar... 
- Kesinlikle... Tanımı gereği, alternatif tıp icra etmek kanunlara aykırıdır. 

Türkiye'den çok hastanız var mı 
- Evet, M.D. Anderson'daki yabancı hastalarımızın büyük oranını, Türkiye'den gelen hastalar oluşturuyor. Burada sadece yabancı hastalarla ilgilenen bir uluslararası ofisimiz ve olağanüstü bir lisan servisimiz var. 

YARIN 
Umut tacirleri internette nasıl faaliyet gösteriyor 
Harvard Tıp Fakültesi'ne bağlı merkezde ne çeşit terapiler uygulanıyor 


</TEXT>
</DOC>
