<DOC>
<DOCNO> 300716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/24/son/sontur69.html </URL>
<DATE> 2004/12/24/ </DATE>
<TIME> 22.44 </TIME>
<AUTHOR>  </AUTHOR>
<HEADLINE>
İmarbankası davasında Cavit Çağlar'a hapis cezası çıktı 
</HEADLINE>
<TEXT>

     İnterbank davasında "banka dolandırmak" suçundan yargılanan ve hakkında verilen beraat kararının Yargıtay tarafından bozulmasının ardından tekrar yargılanan, eski bakan ve işadamı Cavit Çağlar, 3 yıl 10 ay 20 gün hapis cezası ve 189 trilyon 69 milyar 962 milyon 775 bin lira ağır para cezasına çarptırıldı. 
     Interbank'tan, kurdukları bazı şirketler adına kredi alıp, bunları kendi gruplarına aktardıkları iddiasıyla banka dolandırmakö suçundan açılan davada haklarında verilen beraat kararının Yargıtay'ca bozulmasının ardından Bursa 3. ağır Ceza Mahkemesi'nde yeniden yargılanan işadamı Cavit Çağlar, oğlu Mustafa Çağlar, dayısı Şükrü Şankaya, Şenol Şankaya ve Ergun Evcil 3 yıl 10 ay 20'şer gün ağır hapis, 189 trilyon 69 milyar 962 milyon 775'er bin lira ağır para cezasına çarptırıldı. 
     Mahkeme, diğer sanıklar hakkında da 2 yıl 7 ay 3'er gün hapis ve 189'ar trilyon lira para cezası verdi. Bursa 3. Ağır Ceza Mahkemesi'nde görülen duruşmada, tutuksuz yargılanan 36 sanıktan, İsmail Helvacı, Oktay Giritine, Alper Akın, Ersen Şengül, Ömer Mutlugül, Alaattin Sezer hazır bulundu. 
     Geçen duruşmada esas hakkındaki savunmalarını yapmak üzere mahkeme heyeti tarafından ek süre verilen avukatlar, duruşma öncesi sanık avukatlığından çekildiklerine dair mahkeme heyetine dilekçe sundular. 
     Cumhuriyet Savcısı Bülent Koç, mütalaasında, verilen dilekçelerin, dosya kapsamı gözönünde tutulduğu zaman mahkemeyi uzatmaya yönelik ve zaman aşımını gerektirecek bir uygulama olacağından dolayı mahkeme heyetinden kararını açıklamasını talep etti. Talebi dikkate alan mahkeme heyeti, 10 dakikalık aranın ardından, kararını açıkladı. 
     Heyet, Cavit Çağlar, oğlu Mustafa Çağlar, dayısı Şükrü Şankaya, dayısının oğlu Şenol Şankaya ve Ergun Evcil hakkında TCK'nın 504 1 maddesi uyarınca ilk olarak 3'er yıl hapis, 170 trilyon 162 milyar 967 milyon 932'şer bin lira para cezası verdi. 
     Daha sonra bu cezayı 1 6 oranında artırarak 3'er yıl 6'şar ay hapis ve 170 trilyon 162 milyar 967 milyon 932'şer bin liraya çıkaran heyet, daha sonra TCK'nın 522 maddesi gereği suç tarihindeki miktarı gözönüne alarak 1 3 oranında daha artırımda bulundu ve sanıkları 4'er yıl 8'er ay hapis ve 226 trilyon 883 milyar 955 milyon 309'şar bin lira para cezasına çarptırdı. 
     Mahkeme heyeti, sanıkların duruşmalardaki iyi hallerini dikkate alarak kararı 3 yıl 10 ay 20'şer gün ağır hapis cezası ve 189 trilyon 69 milyar 962 milyon 775'er bin lira ağır para cezasına çevirdi. Heyet, diğer sanıklar için de 2 yıl 7 ay 3'er gün hapis cezası ve 189'ar trilyon lira para cezası verdi. 
     
</TEXT>
</DOC>
