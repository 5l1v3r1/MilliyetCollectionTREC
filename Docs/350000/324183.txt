<DOC>
<DOCNO> 324183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/16/son/sonyas11.html </URL>
<DATE> 2005/03/16/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Hollywood güzelleri ''rockçı'' seviyor .. 
</HEADLINE>
<TEXT>

     Hollywood'un gözde güzellerinin gönlünde rock müzisyenleri yatıyor. Bu ünlü güzeller arasında yapılan oylamada ''En Çekici Rock'n Roll Güzeli'' skandallarıyla tanınan yıldız Pamela Anderson seçildi. 
     ''Blender'' adlı derginin yaptığı ''En Çekici Rock'n Roll Güzeli'' oylamasının galibi hayatını adeta rock müzisyenlerine adayan Pamela Anderson oldu. ''Sahil Güvenlik'' dizisiyle üne kavuşan güzel sarışın, şimdiye kadar ''Poison'' topluluğunun solisti Bret Michaels, rap-rock şarkıcısı Kid Rock ve ''Mötley Crue'' topluluğunun bateristi Tommy Lee ile gönül maceraları yaşadı. 
     Lee ile olaylı bir evlilik yaparak iki çocuk sahibi olan Anderson, ünlü bateristi kendisine şiddet uyguladığı gerekçesiyle mahkemeye vererek davayı kazandı. Lee'nin çocuklarına ve Anderson'a 500 metreden fazla yaklaşması yasaklansa da sonrasında ünlü güzel eski eşini affetti. 
     
     Yapılan sıralama şöyle 

     1- Pamela Anderson . 
     2- Cameron Diaz . 
     3- Heather Locklear . 
     4- Anna Kournikova . 
     5- Rachel Hunter. 
     6- Helena Christensen. 
     7- Heidi Klum . 
     8- Winona Ryder . 
     9- Drew Barrymore . 
     10- Iman . 
     
     PAMELA'NIN ÜNÜ ROCKÇI'LARI GEÇTİ 

     Dergi, listenin zirvesinde Anderson'ın yer almasını onun gönül macerası yaşadığı bu erkeklerden daha fazla üne kavuşmasına bağladı. 
     Justin Timberlake ile evlenmeye hazırlanan Cameron Diaz, Enrique Iglesias ile nişanlı olan tenisçi Anna Kournikova, Rod Stewart'ın eski eşi Rachel Hunter gibi isimler de listede yer alıyor. 
     
</TEXT>
</DOC>
