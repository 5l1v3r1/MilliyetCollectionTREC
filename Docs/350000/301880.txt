<DOC>
<DOCNO> 301880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/29/son/soneko32.html </URL>
<DATE> 2004/12/29/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Porsche 18 bin 165 otomobili geri çağırdı... 
</HEADLINE>
<TEXT>

     Alman lüks otomobil üreticisi Porsche, açılır tavanlarındaki hatalı üretim nedeniyle 18 bin 165 otomobili servise çağırdı. 
     Porsche AG'den yapılan açıklamada, 11 Ağustos 1993-26 Ocak 1998 döneminde üretilen ''911 Cabriolet'' spor otomobillerinin tavanlarının yüksek hızlarda istemsiz açılabildikleri bildirildi. 
     Hatalı tavanlar nedeniyle henüz bir kaza meydana gelmediğini kaydeden şirket, bu kapsamda dünya genelinde bulunan 18 bin 165 otomobilden 8 bin 252'sinin Avrupa, 8 bin 952'sinin ise ABD'de bulunduğunu ifade etti. 
     Porsche yetkililerinin verdiği bilgiye göre geri çağırmanın şirkete maliyeti 5-10 milyon euro arasında olacak. 
     Geri çağırma haberiyle Frankfurt Borsası'nda işlem gören Porsche hisseleri yüzde 0.5 gerileyerek 474.50 euroya indi. 
     Rakiplerinin aksine sadece lüks üretime odaklanan Porsche, dünyanın en karlı otomobil üreticisi olarak tanınıyor. 
     
</TEXT>
</DOC>
