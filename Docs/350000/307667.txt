<DOC>
<DOCNO> 307667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/19/guncel/axgun02.html </URL>
<DATE> 2005/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurbana 'AB kriteri' geldi, ama uyan yok 
</HEADLINE>
<TEXT>


Bayramda 'AB'ye uygun', temiz kesim denetimi yapılacak. İzinsiz yerde kesime 214, hayvana kötü muameleye 123 YTL ceza var. Kesim merkezleri ise kriterlere uzak 

SERHAT OĞUZ, ŞAKİR AYDIN 

Her Kurban Bayramı'nda yol kenarlarında, mahalle aralarında görmeye alıştığımız sağlıksız kurban kesme görüntülerine karşı bu yıl AB kriterleri devreye girecek. Valilik, Çevre ve Orman İl Müdürlüğü ve belediye ekipleri, izinsiz alanlarda kesim yapanlara, hayvanlara kötü muamele edenlere ve çevreyi kirletenlere 123 ila 1250 YTL ceza kesecek. Kurallara uymayanlar, birden fazla ceza ödemek zorunda kalacak. İstanbul Valiliği, Hayvanları Koruma Kanunu'na göre, hayvanlara kötü davranılması ve koşullara uygun kesim yapılmaması halinde hayvan başına 1250 YTL ceza kesecek. 

Belediyeye de ceza var 
İzin verilmeyen alanlarda kesim yapanlar ya da atıklarla çevreye bırakanlar ise 324 YTL para cezası verecek. Belediyenin kurallarına uymayanlara 123 YTL peşin para cezası kesilecek. Çevre ve Orman Bakanlığı ekipleri de gerekli önlemleri almayan belediyelere de 4378 YTL para cezası verebilecek. 
Çevre Bakanlığı yaptığı denetimlerle, uygun koşullarda kesim yapılıp yapılmadığını ve atıkların nerelerde saklandığını kontrol edecek. Koşulların uygun olmaması durumunda kesime izin vermeyecek. Ancak bakanlığın bu yıl ilk kez belirlediği AB kesim kriterlerine ne derecede uyulacağı merak konusu. Kriterlere göre, satış yerlerindeki rüzg rın yönüne bile dikkat etmek ya da gübreler için özel bölümler hazırlamak gerekiyor. 
Ancak, mevcut kesim ve satım yerlerinin büyük çoğunluğu kriterlerin çok uzağında. Satış ve kesim merkezlerinde, bakanlığın öngördüğü ne raylı sistem ne kanalizasyon bağlantısı ne de atık maddelerin atılması için kuyu var. Bazı kesim yerlerinde ise hayvan pisliğinden dolayı yürümek bile neredeyse imk nsız. 
Vali Muammer Güler de, geçmiş yıllarda yaşanan olumsuzlukların bir daha yaşanmasına engel olacaklarını belirtti. 

Deri savaşı kızıştı 

Kurban derilerini toplamaya tek yetkili olan Türk Hava Kurumu'yla, yasadışı olarak toplamak isteyen birçok dinci vakıf ve yurt arasındaki savaş kızıştı. Kaçak deri toplayanlar gazetelere ilan bile verirken, THK yetkilileri, Türkiye'de deri toplamanın 100 milyon YTL'lik rant oluşturmasına rağmen bunun sadece yüzde 20'sini toplayabildiklerini belirtiyor. THK, geçtiğimiz yıl 1 milyon 174 bin 219 deri toplayabildi. Yasalara aykırı olarak toplanan deri miktarının ise 5 milyon olduğu tahmin ediliyor. 


</TEXT>
</DOC>
