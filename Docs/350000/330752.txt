<DOC>
<DOCNO> 330752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/06/son/sonsiy02.html </URL>
<DATE> 2005/04/06/ </DATE>
<TIME> 02.18 </TIME>
<AUTHOR>  </AUTHOR>
<HEADLINE>
AKP'liler Mersin'de Katolik Kilisesi'ne taziye ziyaretinde bulundu 
</HEADLINE>
<TEXT>

     AK Parti İl Yönetim Kurulu üyeleri, 2. Jean Paul'un ölümü nedeniyle Mersin Latin İtalyan Katolik Kilisesi'ne taziye ziyaretinde bulundu AK Parti İl Başkanı Mustafa Muhammet Gültak ve il yöneticilerini, Kilise'nin Ruhani Reisi Grigorio Bruno Simonelli'nin yanı sıra, rahip Roberto Ferrari ile AK Parti Yönetim Kurulu'nun Hıristiyan asıllı üyesi Mişel Tokatlı karşıladı. 
     Gültak, Mersin'in bir kültür mozaiğine sahip olduğunu belirterek, ''Kentimizdeki bu mozaiği korumalı, barış ve kardeşlik içinde yaşamalı, şer güçlere fırsat vermemeliyiz. Acınız çok büyük. Başsağlığı diliyoruz'' dedi. 
     Simonelli de Papa 2. Jean Paul'un her zaman barış ve kardeşlik için çalıştığını söyledi. Jean Paul'un, sinagog ve cami ziyareti yapan ilk papa olduğunu belirten Simonelli, ''Birbirimizi sevmek, diyalog kurmak, aramızdaki duvarı yıkmak zorundayız. Hepimiz kardeşiz. Bir Allah var. Hepimiz ona inanıyoruz. Ama bugün birbirimiz hakkında hep kötü şeyler biliyor ve düşünüyoruz. Bunları değiştirmeliyiz'' diye konuştu. 
     
</TEXT>
</DOC>
