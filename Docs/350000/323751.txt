<DOC>
<DOCNO> 323751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/14/son/sonspo31.html </URL>
<DATE> 2005/03/14/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Fenerbahçe'de Servet ve Nobre'nin tedavisine başlandı... 
</HEADLINE>
<TEXT>

     Gençlerbirliği maçında sakatlanan ve karşılaşmadan sonra hastanede MR çektiren Servet ve Nobre'nin tedavilerine başlandığı bildirildi. 
     Kulüp doktoru Ethem Kavukçu, kulübün resmi internet sitesine yaptığı açıklamada, Servet'in ayak bileğinde bağlarıyla ilgili problem olduğunu, Nobre'nin ise sol dizinde ödem oluştuğunu kaydetti. 
     Servet ve Nobre'nin tedavilerine başladıklarını belirten Kavukçu, iki futbolcuyu da Denizlispor maçına yetiştirmeye çalıştıklarını kaydetti. 
     
     ANELKA'NIN DOĞUM GÜNÜ 
     Fenerbahçe'nin Fransız futbolcusu Nicolas Anelka, bugün doğum gününü kutluyor. 
     Fenerbahçe Kulübü, 26 yaşına giren Fransız yıldızın doğum gününü internet sitesinden kutladı. 
     Bu arada, günü izinli geçiren Fenerbahçeli futbolcular, yarın öğleden sonra yapacakları antrenmanla Denizlispor maçı hazırlıklarına başlayacak. 
     
</TEXT>
</DOC>
