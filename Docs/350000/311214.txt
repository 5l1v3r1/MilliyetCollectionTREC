<DOC>
<DOCNO> 311214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/01/siyaset/siy04.html </URL>
<DATE> 2005/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Olay kurultay mahkemelik oldu 
</HEADLINE>
<TEXT>


ANKARA Milliyet 


Mustafa Sarıgül'ü destekleyen muhalif milletvekilleri, CHP 13. Olağanüstü Kurultayı'nın iptali için yargıya başvuracak. Muhalifler, çarşaf liste önerisinin gece yarısı oylanmasına da itiraz edecek. Tüzükte, kurultaya itiraz süresi 2 gün olarak belirtiliyor. Bu nedenle muhalifler bugün dava açacak. Dava ile ilgili başvuruyu, muhaliflerin avukatı Sabri Ergül yapacak. 
CHP İstanbul Milletvekili Hasan Aydın, genel başkanlık seçiminin yapıldığı ilk gün çalışmalarının tamamlanmasının ardından, parti merkez organları için yapılacak seçimlerde çarşaf liste uygulanmasını isteyen önergenin oylanarak reddedilmesinin, "tartışmasız şekilde hukuka aykırı olduğunu" söyledi. 
Aydın, genel başkan adayı Mustafa Sarıgül'ün konuşturulmadığını savunurken, kurultay salonuna sahte kartlarla girildiğini de iddia etti. 



</TEXT>
</DOC>
