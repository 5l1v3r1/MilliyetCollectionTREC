<DOC>
<DOCNO> 346380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/27/son/sonsiy01.html </URL>
<DATE> 2005/05/27/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
TBMM Başkanı Arınç, Washington'da temaslarını sürdürüyor... 
</HEADLINE>
<TEXT>

     ABD Temsilciler Meclisi Başkanı Dennis Hastert’ın davetlisi olarak Washington’da bulunan TBMM Başkanı Bülent Arınç, ABD Başkan Yardımcısı Dick Cheney ve ABD Başkanı George Bush’un Ulusal Güvenlik Danışmanı Stephen Hadley ile bir araya geldi. 
     Arınç, Beyaz Saray’da Senato Başkanı sıfatını da taşıyan ABD Başkan yardımcısı Cheney ve Ulusal Güvenlik Danışmanı Hadley ile görüştü. Beyaz Saray’daki temaslarının ardından Arınç AA’ya açıklamasında, "çok dostane ve yararlı görüşmelerde bulunduk" dedi. 
     Arınç, ABD kongresine geçerek ABD Temsilciler Meclisi Başkanı Dennis Hastert ile bir görüşme yaptı. Hastert, Arınç’ı kapıda karşıladı. 
     Bülent Arınç, Washington’daki Kızılderili müzesini de ziyaret etti ve müze yetkililerinden bilgi aldı. 
     
</TEXT>
</DOC>
