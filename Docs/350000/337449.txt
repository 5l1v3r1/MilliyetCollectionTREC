<DOC>
<DOCNO> 337449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/son/sonspo25.html </URL>
<DATE> 2005/04/27/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Çalımbay Ç. Rizespor maçının benim için çok değişik bir anlamı var 
</HEADLINE>
<TEXT>

     Beşiktaş Teknik Direktörü Rıza Çalımbay, Çaykur Rizespor ile yapacakları maçın kendisi için değişik bir anlamı olduğunu söyledi. 
     Devre arasında Çaykur Rizespor'dan, Beşiktaş'ın başına geçen Çalımbay, ''Rize'nin benim için çok önemli bir yeri var. Orada başarılı günlerim geçti. İlk yarıyı istediğimiz yerde bitirdik. Orada ortam, yönetim, taraftar her açıdan mükemmeldi'' diye konuştu. 
     İlk kez bir maç için bu kadar heyecanlandığını vurgulayan Çalımbay, ''Benim için kritik bir maç. Bizim her şeyden önce kazanmamız gerekiyor. Zor bir maç olacak. Kalan 5 maçımızı da kazanmak istiyoruz. Gidebildiğimiz yere kadar gideceğiz. Bir maç için ilk defa heyecanlanıyorum. Rize'nin yeri bende ayrı. Yönetimin buraya gelirken bana izin vermesi de güzeldi. Hepsine teşekkür ederim'' şeklinde konuştu. 

     
</TEXT>
</DOC>
