<DOC>
<DOCNO> 307214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/17/son/sonspo07.html </URL>
<DATE> 2005/01/17/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Hamit'in şartları var... 
</HEADLINE>
<TEXT>

     Hamit Altıntop, Türk ekiplerine transfer olabilmesi için aradığı iki şartı açıkladı "İyi bir stadı ve coşkulu taraftarı olmalı." Hamit Altıntop, Schalke 04’ün idman sahasında özel açıklamalar yaptı. Alman Ligi Bundesliga’nın genç yıldızları arasında gösterilen ve Ay - Yıldızlı Milli Takım’ın formasını da giyen Hamit, Türkiye’ye transfer olmak için aradığı şartları sıralarken, Galatasaray ve milli takımla ilgili görüşlerini de aktardı... 
     Henüz 22 yaşındayım. Şampiyonluğa oynayan bir takımda sürekli forma giyiyorum. Çok rahat ve mutluyum. Şu anda transferi düşünmüyorum. Türkiye kaliteli bir lig. Zamanı gelince transfer olabilirim. Gideceğim takım Galatasaray, Fenerbahçe ve Beşiktaş’tan biri olabilir. Ama transfer olacağım takımın iyi bir stadı, her maç tribünleri dolduran taraftarı olmalı. Ayrıca Şampiyonlar Ligi’nde oynayan bir takımsa neden transfer olmayayım ki... Burada 2007’ye kadar sözleşmem var. Ama teknik direktör değişir ya da bir başka sorun olursa, transfer olabilirim." 2006 Dünya Kupası Almanya’da oynanacak. Burada 3 milyon Türk yaşıyor. Finallere kalabilirsek, Almanya’yla birlikte evsahibi oluruz. Ukrayna maçının sonucu bizim için kötü oldu ama önümüzde yedi maç daha var. Hepsini kazanırsak, zaten finallere kalırız." Schalke de Fenerbahçe de UEFA Kupası’nda mücadele ediyor. Onlarla karşılaşmayı çok isterdim ama olmadı. İnşallah ileriki turlarda Fenerbahçe ile karşılaşırız." 

     
</TEXT>
</DOC>
