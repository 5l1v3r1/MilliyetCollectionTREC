<DOC>
<DOCNO> 343822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/18/son/sonyas13.html </URL>
<DATE> 2005/05/18/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
İngiliz turistler, Türkiye'ye akıyor 
</HEADLINE>
<TEXT>

     İngiltere’de Nisan ayında Türkiye için tatil rezervasyonlarının sayısında artış olduğu bildirildi. 
     Türkiye Büyükelçiliği Turizm Müşavirliği tarafından yapılan açıklamada, Nisan 2005 tatil rezervasyonlarının Nisan 2004’e göre yüzde 65 arttığı belirtildi. 
     Açıklamada, Nisan ayında 71 bin 14 rezervasyon yapıldığı kaydedildi. 
     Açıklamaya göre, paket turların ortalama fiyatları 2005 yılı Nisan ayında, geçen yılın aynı ayına göre ortalama 24 sterlin arttı. 
     30 Nisan itibariyle bir yıllık Türkiye tatil rezervasyonlarında 
     bir önceki döneme göre yüzde 44 oranında artarak, 517 bin 752’ye ulaştı. Londra Turizm Müşaviri Tolga Tuyluoğlu, 2004 kayıtlarına göre Türkiye’ye yönelik yaz tatillerinin yüzde 55’inin sezon öncesindeki 12 aylık dönemde, yüzde 45’inin ise 6 aylık yaz sezonu içinde satıldığını bildirdi. 2005 yaz sezonu boyunca İngiltere pazarında yarım milyona yakın Türkiye tatilinin daha satılacağını tahmin ettiklerini ifade eden Tuyluoğlu, Türkiye’nin paket tatil pazarında üçüncü sırada yer aldığını, geçen yılki pazar payını yüzde 6’dan yüzde 8.5’a yükselttiğini, İngiliz turistler için Türkiye’nin en popüler tatil yöresinin Marmaris olmayı sürdürdüğünü söyledi. 
     
</TEXT>
</DOC>
