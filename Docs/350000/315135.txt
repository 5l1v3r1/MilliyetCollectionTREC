<DOC>
<DOCNO> 315135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/14/son/sonspo12.html </URL>
<DATE> 2005/02/14/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Hidayet yine süperdi, 22 sayıyla en skorer oyuncu oldu...... 
</HEADLINE>
<TEXT>

     ABD Profesyonel Basketbol Ligi'ne NBA bu sabaha karşı yapılan 12 maçla devam edildi. 
     Doğu Konferansı Güneydoğu Grubu'nun iddialı takımlarından Orlando Magic, sahasında Hidayet Türkoğlu ve Steve Francis'in etkili oyunuyla New Orleans Hornets'i 97-94 yenmeyi başardı. 
     Yedekler arasında maça başlayan ve 26 dakika forma giyen Hidayet, 22 sayı, 6 ribaunt, 3 asist ve 1 top çalmayla maçı tamamlarken, Steve Francis ile birlikte takımının en skorer oyuncusu oldu. 
     Hidayet, 2 sayılık atışlarda 13'te 7, 3 sayılık atışlarda 5'te 1 ve serbest atışlarda 6'da 5 isabet yakaladı. 
     Magic'te Steve Francis, 22 sayı ve 10 asistle, Dwight Howard ise 11 sayı ve 10 ribauntla double-double yaparak, takımlarının galibiyetine katkı sağladılar. 
     Bu sezon ligin en çok yenilgi alan takımı New Orleans Hornets'ta 28 sayı 4 ribaunt ve 6 asistle maçın en skoreri olan Dan Dickau ile birlikte rakip potaya 20 sayı gönderen Earl Smith'in iyi oyunu yenilgiyi engelleyemedi. 
     
     KOBE BRYANT GERİ DÖNDÜ LAKERS YİNE YENİLDİ 

     NBA'de son olarak 2002 yılında şampiyon olan Los Angeles Lakers, ünlü oyuncusu Kobe Bryant'ın sakatlığının geçmesi üzerine yeniden Bryantlı kadrosuyla Cleveland Cavaliers maçına çıktı. 
     14 maçtır Kobe Bryant'sız oynayan Lakers çıktığı son 6 maçtan 5'ini kaybederken, Cavaliers'a da 103-89 yenilmekten kurtulamadı. 
     Lakers'ta Kobe Bryant 26 sayı, 4 ribaunt ve 6 asistlik, Lamar Odom ise 19 sayı ve 9 ribauntluk performans sergilemelerine rağmen yenilgiden kurtulamadılar. 
     Cavaliers'ta All-Star kadrosuna seçilen Zydrunas Ilgauskas, 30 sayı ve 11 ribauntla, LeBron James ise 25 sayı, 8 ribaunt ve 9 asistle takımlarının galibiyetinde etkili oldular. 
     
     MIAMI'Yİ SPURS DA DURDURAMADI 

     Doğu Konferansı Güneydoğu Grubu'nun lideri Miami Heat, sahasında ligin en fazla galibiyet alan takımı San Antonio Spurs'u 96-92 yenmeyi başardı. 
     Heat'te 28 sayıyla oynayan Dwayne Wade ve 27 sayılık performans sergileyen dev pivot Shaquille O'Neal galibiyeti getiren oyuncular oldu. 
     Spurs'un süper üçlüsü All-Star seçilen Arjantinli Emmanuel Ginobili'nin 24, Fransız Tony Parker'ın 22 ve Tim Duncan'ın 20 sayısı yenilgiyi engelleyemedi. 
     
     Ligde diğer maçlarda alınan sonuçlar şöyle 

     Chicago Bulls-Minnesota Timberwolves 87-83. 
     Sacramento Kings-Boston Celtics 104-100. 
     Indiana Pacers-Memphis Grizzlies 76-73. 
     New Jersey Nets-Denver Nuggets 94-79. 
     New York Knicks-Charlotte Bobcats 102-99. 
     Toronto Raptors-Los Angeles Clippers 109-106. 
     Dallas Maverics-Seattle Supersonics 95-92. 
     Houston Rockets-Portland Trail Blazers 81-80. 
     Phoenix Suns-Golden State Warriors 106-102. 

     
</TEXT>
</DOC>
