<DOC>
<DOCNO> 341278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/10/son/sonspo26.html </URL>
<DATE> 2005/05/10/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Konyaspor-Diyarbakırspor maçının bilet fiyatları düşürüldü... 
</HEADLINE>
<TEXT>

     Konyaspor-Diyarbakırspor maçının bilet fiyatları düşürüldü. 
     Konyaspor Basın Sözcüsü Sefa Ortaç, yaptığı yazılı açıklamada, hafta sonunda kendi sahalarında yapacakları Diyarbakırspor maçı için hazırlıkların sürdüğünü belirtti. 
     Hiçbir hesabın içinde yer almayarak maçı kazanacaklarını ifade eden Ortaç, alt sıraları yakından ilgilendiren bu maçı mutlaka kazanacaklarını dile getirdi. 
     Maçın önemi nedeniyle Konyaspor taraftarını maça beklediklerini belirten Ortaç, şunları kaydetti 
     "Bu nedenle bilet fiyatlarını düşürdük. Kale arkası tribün biletlerini 1 YTL, maraton ve yeşil tribün biletlerini 3 YTL, kapalı tribün biletlerini ise 10 YTL’ye indirdik. Tüm taraftarımızı maça davet ediyoruz. Taraftarımızın 90 dakika boyunca vereceği destek, alacağımız galibiyette önemli rol oynayacak." 
     
</TEXT>
</DOC>
