<DOC>
<DOCNO> 340589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/08/guncel/gun05.html </URL>
<DATE> 2005/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğan TV Center'in mimarlarına ödül 
</HEADLINE>
<TEXT>


"İTÜ Vakfı 1. Mimarlık Ödülleri"nin 'Bina' kategorisinde, Tabanlıoğlu çifti ödüle layık görüldü 

BURCUM DEVREZ İstanbul 

İstanbul Teknik Üniversitesi İTÜ Vakfı'nın ilk defa düzenlediği "İTÜ Vakfı 1. Mimarlık Ödülleri"nin 'Bina' kategorisinde, içinde Kanal D'yle CNN Türk'ün yer aldığı Doğan TV Center'ın mimarı Murat Tabanlıoğlu ve eşi Melkan Tabanlıoğlu ödüle layık görüldü. Murat Tabanlıoğlu'na ödülünü İTÜ Mimarlık Vakfı Başkanı Prof. Gülsün Sağlamer verdi. Eşinin katılamadığı törende ödülü alan Tabanlıoğlu, "Babamla birlikte yaptığım ilk, babamın ise imza attığı son bina esasında Milliyet gazetesinin bulunduğu Doğan Medya Center oldu" dedi. İstanbul ve Ankara'daki Doğan Printing Center'lara imza attığını belirten Tabanlıoğlu, şöyle devam etti 
"Önemli olan, 3 farklı bina, 3 ödül aldı. Ankara'daki Doğan Printing Center, Avrupa Çelik Birliği ECCS Ödülü'nü, İstanbul Bahçeşehir'deki Doğan Printing Center da TMMOB Mimarlar Odası Medya Şehir Projesi Yapı Dalı Başarı Ödülü'nü almıştı. Demek ki işverenle mimar arasında uyumlu bir çalışma var. Bu da çok önemli." 


</TEXT>
</DOC>
