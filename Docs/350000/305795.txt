<DOC>
<DOCNO> 305795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/12/son/sonsiy04.html </URL>
<DATE> 2005/01/12/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
CHP YDK yarın koplanıp, Sarıgül'ün mitingine katılan vekilleri görüşecek 
</HEADLINE>
<TEXT>

     CHP Yüksek Disiplin Kurulu YDK , Şişli Belediye Başkanı Mustafa Sarıgül'ün Mersin mitingine katılan ve kınama istemiyle disipline sevk edilen 15 milletvekilinin durumunu görüşmek üzere yarın toplanacak. 
     YDK'nın, Parti Meclisi tarafından 26 Kasım 2004 tarihinde kınama cezası verilmesi istemiyle disipline sevk edilen 15 milletvekilinin durumunu görüşmek üzere, yarın saat 14.00'de toplanması için çağrıda bulunuldu. 
     Disipline sevk edilen 15 milletvekiline sözlü ya da yazılı savunmalarını yapmaları için çağrı yapıldığı belirtildi. 
     YDK'nın yarınki toplantısının yapılabilmesi için, 10 üyenin hazır bulunması gerekiyor. 
     Sarıgül'ün Mersin'de 20 Kasım'da Mersin'de düzenlediği mitinge, parti yönetiminin uyarısına rağmen katıldıkları gerekçesiyle Parti Meclisi tarafından disipline sevk edilen milletvekillerinin isimleri şöyle 
     Hasan Aydın İstanbul , Ahmet Güryüz Ketenci İstanbul , Mehmet Tomambay Ankara , Sefa Sirmen Kocaeli , Turan Tüysüz Şanlıurfa , Muzaffer Kurtulmuşoğlu Ankara , Mehmet Kesimoğlu Kırklareli , İsmail Değerli Ankara , Muharrem Eskiyapan Kayseri , Ersoy Bulut Mersin , Hüseyin Özcan Mersin , Erdoğan Kaplan Tekirdağ , Züheyir Amber Hatay , Muharrem Toprak İzmir , Nejat Gencan Tekirdağ . 
     
</TEXT>
</DOC>
