<DOC>
<DOCNO> 306170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/13/son/sonspo02.html </URL>
<DATE> 2005/01/13/ </DATE>
<TIME> 02.15 </TIME>
<AUTHOR>  </AUTHOR>
<HEADLINE>
Mutu Juventus'a imza attı... 
</HEADLINE>
<TEXT>

     Chelsea'den kokain kullandığı için kovulan Rumen yıldız Adrian Mutu, İtalyan devi Juventus'a 5 yıllık imza attı. 
     26 yaşındaki Mutu, İtalya'da liderlik koltuğunda oturan Juventus'ta ceza süresi olan 18 Mayıs 2005 tarihine kadar forma giyemeyecek. Juventus, Şampiyonlar Ligi'nde finale kalırsa forma giyebilecek olan oyuncu, İtalya Serie A'da da son iki maçta sahaya çıkabilecek. 
     Adrian Mutu, Juventus'ta Trezequet, Z.İbrahimovic ve Del Piero ile forma savaşı verecek. 
     
     MUTU'NUN HİKAYESİ 

     19 Ekim 2004'te kokain testleri pozitif çıkan Adrian Mutu, Rus milyardar Abramovich'in sahibi olduğu Chelsea'den uzaklaştırılmış, Dinamo Bükreş takımıyla antrenmanlarına devam etmişti. 
     Romanya milli takımında attığı gollerle yıldızı parlayan ünlü golcüyü İngiliz kulübü Chelsea Parma'dan 15.8 milyon sterline Ağustos 2003'te transfer etmişti. 
     Chelsea'da 19 maçta hiç gol atamayarak gözden düşen Mutu, Romanyalı bir porno starla yaşadığı seks skandalıyla da uzun süre gündemde kalmıştı. 
     
</TEXT>
</DOC>
