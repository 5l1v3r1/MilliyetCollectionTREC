<DOC>
<DOCNO> 312663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/05/son/sonsiy02.html </URL>
<DATE> 2005/02/05/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Bu akşam Ankara'ya gelecek Rice'ın gündemi Irak... 
</HEADLINE>
<TEXT>

     ABD dışişleri bakanlığı görevinde geldikten sonra ilk yurtdışı gezisine çıkan Condeleezza Rice, bu akşam Ankara'da olacak. 
     Rice, başkentte Türk yetkililerin yanısıra Rusya Dışişleri Bakanı Sergey Lavrov ile de biraraya gelecek. 
     ABD Dışişleri Bakanı'nın gelişi nedeniyle Güney Asya seyahatinin programını değiştiren Başbakan Recep Tayyip Erdoğan, Rice'ın ilk görüşeceği isim olacak. 
     Esenboğa havaalanında gerçekleşecek görüşmenin ardından Rice, kendisiyle buluşmak için Ankara'ya gelen Rus Dışişleri Bakanı Sergey Lavrov'la otelinde akşam yemeği yiyecek. 
     Ankara'da sadece bir gece kalacak olan Rice, pazar sabahı Cumhurbaşkanı Ahmet Necdet Sezer tarafından kabul edildikten sonra dışişleri bakanlığı konutuna geçerek Abdullah Gül'le biraraya gelecek. 
     
     Ankara temaslarının ana gündemi Irak 
     Görüşmenin ardından iki bakanın ortak bir basın toplantısı düzenlemesi bekleniyor. Rice'ın Ankara temaslarının ana gündemini Irak oluşturacak. 
     Özellikle Başbakan Erdoğan ile gerçekleşek görüşmede, bu konunun ağırlıklı olarak ele alınması bekleniyor. 
     İran'la ilgili gelişmeler, Türkiye'nin İsrail-Filistin ihtilafında oynayacağı rol, ikili ilişkiler ve Kıbrıs konuları da masadaki dosyalar arasında. 
     
</TEXT>
</DOC>
