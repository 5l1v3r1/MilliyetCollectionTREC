<DOC>
<DOCNO> 332791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/13/siyaset/asiy.html </URL>
<DATE> 2005/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kürt sorunu sanal 
</HEADLINE>
<TEXT>


Norveç'te PKK'yı savunanlara seslenen Erdoğan, "PKK, Kürt vatandaşlarımızın temsilcisi değildir. Kürtler adına konuşamazsınız. 'Kürt sorunu var' derseniz, o sanaldır" dedi 

Abdullah Karakuş - Oslo 


Başbakan Recep Tayyip Erdoğan'ın Norveç gezisinin ikinci günü, güvenlik skandallarıyla geçti. Nobel Barış Enstitüsü'ne dinleyici olarak ve hiçbir engelle karşılaşmadan giren PKK savunucuları, Erdoğan'a "Türkiye'de Kürt sorunu vardır. Sorun çözülmezse şiddet sona ermez" dedi. 40 kişilik bir grup Erdoğan ve Türk heyetine yumurta fırlatırken, Norveç polisi seyretmekle yetindi. 
Nobel Barış Ödülü'nün verildiği enstitüde konuşmasını yapan Erdoğan, soruları yanıtladığı sırada kendisini Kürdistan Ulusal Kongresi temsilcisi olarak tanıtan Mahmut Çolak, Türkiye'de Kürt sorunu olduğunu, sorunların çözülmemesi halinde şiddet ve teröre devam edeceklerini söyledi. Bir başka Kürt, Nevruz'da yaşanan olayların ardından, Türk ordusunun Kürtlere yönelik büyük bir operasyon başlattığını, bunun savaş olduğunu, bir başkası da etnik gruplara ayrımcılık yapıldığını iddia etti. 

'Siz kimsiniz ' 
İddiaları yanıtlayan ve soru soran kişilere, "Siz kimsiniz " diyen Erdoğan da şu yanıtı verdi 
"Sorunuz çok çirkin. Art niyetli düşüncelerinizi paylaşmam mümkün değil. Ordumuz tamamen terör gruplarını bastırmak ve bu olaylardan rahatsız olan halkımızın huzurunu sağlamak için çalışıyor. Ordumuz ve güvenlik güçlerimiz, teröre karşı duyarsız kalamaz. Çünkü PKK, vatandaşın huzurunu tehdit ediyor. PKK, Kürt vatandaşlarımızın temsilcisi değildir. Kürtler adına konuşamazsınız. 'Kürt sorunu var' derseniz, o sanal bir sorun olur." 
Türkiye'de 30'a yakın etnik grup olduğunu da dile getiren Erdoğan, "Siz bunları görmeyeceksiniz, sadece Türkiye'de bir bölgeyi Kürt vatandaşlarımızın yaşadığı bölgeler olarak ilan edeceksiniz. 'Savaşı durdururuz' diyorsunuz. Siz kimsiniz de savaşı durduruyorsunuz Türkiye'de ayrı devlet mi var da, savaşı durduruyorsunuz Bunun anlamı terörizmi kabul etmektir" diye konuştu. "Siz daha anayasamızı bilmiyorsunuz" diyerek tepkisini artıran Erdoğan, "Önce anayasayı okuyun. Çok yanlış yoldasınız. Bizim ortak paydamız, Türkiye Cumhuriyeti vatandaşlığıdır" şeklinde konuştu. 

Notlar... 
Salonda sataşma dışarıda yumurta 

Enstitü Müdürü Sverre Lodgaard, Erdoğan'ın özgeçmişini birçok ayrıntıyla anlatırken, AKP için "İslami parti" vurgusu yaptı. AKP'nin, Müslümanların üzerinde yaşadığı bir devlet anlayışında olduğunu belirten Lodgaard, "Erdoğan işte demokrat, evinde Müslüman olarak tanınıyor. Siyasi İslamın Türkiye'de imajını değiştirecek kişidir" dedi.Konuşmasında Filistin lideri Mahmut Abbas'ın barış için umut olduğunu kaydeden Erdoğan, "Bu fırsat kaçırılmamalı. Ben de çözüme yardımcı olmak için 1 - 2 Mayıs'ta İsrail ve Filistin'e gidiyorum" diye konuştu.PKK savunucularının, terörle mücadele eden bir ülkenin başbakanının yanına kadar "dinleyici" sıfatıyla girebilmeleri "güvenlik zafiyeti" olarak yorumlandı.PKK savunucularının sataşmalarına muhatap olduğu enstitüden Norveç Parlamentosu'na geçen Erdoğan, burada da PKK'lıların protestosuyla karşılaştı. Abdullah Öcalan posterleri ile PKK bayraklarını taşıyan 35 - 40 kişilik grup, Erdoğan ve yanındakilere yumurta fırlattı. Atılan yumurtalar Dışişleri Bakanlığı Protokol Müdürü Fuat Tanlay ve bazı korumalara isabet etti. Başbakan Erdoğan, Stavanger'deki NATO Kararg hı'nı ziyareti sırasında da PKK'lıların protestosuyla karşılaştı. 50 kişilik grup, Erdoğan'ı taşıyan araca yumurta fırlattı.Norveç polisi, olaylara müdahale etmedi. Erdoğan'a parlamentodan çıkışta yumurta atılmasından sonra dışarıda olan Emine Erdoğan otele çağrıldı. Otelin çevresinde de güvenlik önlemleri artırıldı. 

Torun çok tatlı ama... 

Norveç Başbakanı Kjell Magne Bondevik ve eşi Björg Bondevik, önceki akşam Erdoğan çiftine yemek verdi. Yemekte Bondevik ile Başbakan Erdoğan arasında torun sohbeti yaşandı. Bondevik, Erdoğan'a torunu olup olmadığını sordu. Erdoğan, "Henüz yok ama güzel olduğunu, çok tatlı olduğunu söylüyorlar. Ama torun da insanın yaşlandığını ortaya çıkarıyor" karşılığını verdi. Erdoğan ile Bondevik arasında Beşiktaş'ta oynayan Norveçli futbolcu John Carew ile ilgili diyaloglar da yaşandı. Türk heyeti, yemekte sunulan geyik etini de beğendi. 

Paranızı eğitim için harcayın 

Başbakan Recep Tayyip Erdoğan, Oslo Askeri Akademisi'nde bir araya geldiği Türk vatandaşlarına da para uyarısı yaptı. Kazanılan paraların başta eğitim olmak üzere uygun şekilde değerlendirilmesini isteyen Erdoğan, "Parayı öbür dünyaya götüremeyeceksiniz" dedi. Erdoğan, "Fedak rlıktan kaçınmayın, eğitimde şartlarınızı sonuna kadar zorlayın. En büyük zenginlik budur. Sizin arkanızdan yavrularınız hayatta kalacak. Eğer onları iyi yetiştirmezseniz, hayırla değil, 'bize bir şey vermedi' diye anılırsınız" diye konuştu. Norveç'teki Türklerin birlik beraberlik içinde olmasını da isteyen Erdoğan, Norveççenin mutlaka öğrenilmesini de istedi. 

'Hükümetin tavrı düşündürücü' 

HABER MERKEZİ 

Avrupa Birliği - Türkiye Karma Parlamento Komisyonu Eşbaşkanı Joost Lagendijk, NTV'ye yaptığı açıklamada, Türk hükümetinin karikatüristlerin cezalandırılması, linç girişimleri, kadınlara yönelik şiddet gibi olaylara yeterince hassasiyet göstermediğini söyledi. Bu olayların Türkiye'nin üyeliğini savunanları zor durumda bıraktığını anlatan Lagendijk, "Türkiye'nin üyeliğine inansanız bile, bu durumları savunacak bir şey bulunamaz. Zaten ben de savunmuyorum. Hükümetin bu durumlara karşı tavrı düşündürücü" dedi. 
Hükümetin olayları yatıştırma girişimlerinin zayıf ve zamansız olduğunu belirten Lagendijk, "Ayrıca, söylemler de genel olarak ilginç" diye konuştu. 


</TEXT>
</DOC>
