<DOC>
<DOCNO> 321967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/08/son/sontur44.html </URL>
<DATE> 2005/03/08/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Satanist cinayetinin tutuklu sanığından Kadınlar Günü konseri... 
</HEADLINE>
<TEXT>

     Kastamonu'nun İnebolu İlçesi'ndeki M Tipi Kapalı Cezaevi'nde düzenlenen Kadınlar Günü kutlamalarında satanist cinayetinin hükümlüsü Zinnur Gülşah Dinçer, gitarıyla mahkumlara konser verdi. 
     İnebolu M tipi Kapalı Cezaevi Müdürü Kamil Özdemir, 8 Mart Dünya Kadınlar Günü dolayısıyla düzenlenen törenin açılışında, kadınlara layık olduğu değerin verilmesi gerektiğini belirterek, tüm kadın mahkumların gününü kutladı. 
     Kadınlar günü dolayısıyla düzenlenen eğlencede, İstanbul Ortaköy'de Şehriban Coşkunfırat'ı iki arkadaşı ile ''şeytana kurban etmek amacıyla öldürdüğü'' iddiasıyla yargılanarak müebbet hapis cezasına çarptırılan Zinnur Gülşah Dinçer de gitarıyla kadın mahkumlara konser verdi. Gitarı eşliğinde söylediği şarkılarla arkadaşlarının beğenisini toplayan Dinçer, konser sırasında kadınların özgür olabileceği bir Türkiye dileğinde bulundu. 
     Cezaevindeki etkinliğe İnebolu Cumhuriyet Başsavcısı Mehmet Çil'in eşi Mehtap Çil ile İnebolu Ağır Ceza Mahkemesi Başkanı Halit Selçuk Özben'in eşi Özben Özben de katıldı. 
     Kutlamalar çerçevesinde cezaevinde kalan kadınlara gül dağıtıldı. 
     
</TEXT>
</DOC>
