<DOC>
<DOCNO> 300548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/24/son/soneko20.html </URL>
<DATE> 2004/12/24/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Yılbaşı hindileri görücüye çıktı... 
</HEADLINE>
<TEXT>

     Yılbaşı gecesi sofralarını hindi lezzetiyle donatmak isteyen vatandaşlar, hindi satışlarını artırdı. 
     Kayseri'deki bazı alışveriş merkezleri ve marketlerde tüm veya parça hindi satışına başlandı. Piliç üreticisi firmaların yanı sıra marketler de çiftliklerden aldıkları hindileri temizleyerek satışa sundu. 
     Yılbaşı hindileri tüm ve yarım olarak ya da but ve flato gibi parça olarak kilo hesabı da alınabiliyor. Marketlerde hindinin kilogram fiyatı ise 5.5-6 milyon lira arasında değişiyor. 
     
     BİTPAZARINDA YILBAŞI HİNDİSİ 

     Öte yandan Tavukçu Mahallesi'nde kurulan bitpazarında da yılbaşının yaklaşmasıyla birlikte hindi satışları başladı. 
     Elagöz Köyü'ndeki kümesinde yılbaşı için özel olarak hindi beslediğini söyleyen Eray Demir, her yıl yılbaşına doğru hindi satışına başladığını, yılbaşının yaklaşmasıyla satışlarının daha da arttığını kaydetti. 
     Yılbaşı sofraları için canlı hindi almak isteyenlerin genellikle son günü beklediğini ifade eden Demir, kendi elleriyle beslediği hindileri ağırlığına göre 20-30 milyon lira arasında değişen fiyatlarla sattığını bildirdi. 
     
</TEXT>
</DOC>
