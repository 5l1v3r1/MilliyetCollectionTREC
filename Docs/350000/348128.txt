<DOC>
<DOCNO> 348128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/02/yazar/asik.html </URL>
<DATE> 2005/06/02/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
İstanbul kazığı 
</HEADLINE>
<TEXT>


Şampiyonlar Ligi Finali'nde İstanbul'a gelen İtalyan ve İngiliz taraftarlara dağıtılan İstanbul Rehberi'nde Kürt ve Ermeni konuları dahil Türkiye'yi iğneleyen satırların yer alması tepkilere yol açtı... Master Card, bir açıklama yaparak, birkaç yıldır tüm dünyada yayımlanan İstanbul Rehberi'ni Lonely Planet adlı bir şirketin hazırladığını, kendilerinin bu rehbere sadece 16 sayfalık bir ek yaptıklarını, rehberin içeriğini kontrol etmediklerini bildirdirdi. Organizasyonu yapan Türk yetkililer de uyumuş anlaşılan. Rehberde Türk şoförlerin kazıkçı olduğundan da söz ediliyormuş. Diğerleri bir yana, bu uyarı yalan mı Maalesef İstanbul Emniyet Müdürlüğü, taksileri kontrol etmemekte, şoförler de turistleri kazıklamaktadır. Nereden biliyorsun diyecek olursanız... Efendim ben de bir taksi müşterisiyim. Adam yarım asırlık İstanbullu olan beni kazıklamaya çalışıyor. Turisti kazıklamaz mı Kazıklıyor. Ve şoför arkadaş üç beş kuruş fazla kazanacak diye toplumun adı ve imajı kirleniyor... Emniyet Müdürlüğü, turist kılığında ekipler çıkartıp şoförleri gizlice kontrol etse bu kazığı önler. Ama nedense böyle ufak işlerle ilgilenmiyor kent yetkilileri... Turisti ülkeden kaçırmak için herkes elinden geleni yapıyor. 

Eğitim-Sen, Milli Eğitim Bakanlığı'nın öğrencileri cami ve mezarlıklarda eğitmeyi öngören yeni müfredatını yargıya taşıma kararı almış. Laiklik konusunda duyarlı bir Eğitim- Sen var... Onu da "En laik kurum" kapattırıyor. 


Bazıları memnun Yeni Ceza Yasası adeta yolsuzluk, hırsızlık, hortumculuk gibi suçlardan çok bunu yazan medyayı cezalandırmayı planlıyor. Halkı bilgilendirmek isteyen gazetecileri bu yasa çok sıkıntıya sokacak, tepelerine hapis tehdidini asacak... Haberleri Başbakan'ı memnun edecek şekilde değerlendirmeye sokan yaygın medya ise yasadan memnun... Çünkü iktidara yalakalık edenlerin artık mazereti hazır 
- Ne yapalım efendim, gerçekleri yazacağız ama yeni yasa elimizi kolumuzu bağlıyor 

Fransız Dışişleri Enstitüsü Direktörü Moisi, "Siz kendi yolunuzda devam edin" demiş. 
Ediyoruz zaten... İşte, kaçak Kuran kurslarını serbest bıraktık, ortaöğretim öğrencilerine camide uygulamalı din dersi vereceğiz... 

Papa'nın hikmeti Yıl, 1978 Papa öldü... Juventus, İtalya Şampiyonu oldu... Liverpool, Şampiyonlar Ligi Şampiyonu oldu... Inter, İtalya Kupası'nı kazandı. 
Yıl, 2005 Papa öldü... Juventus, İtalya Şampiyonu oldu.... Liverpool, Şampiyonlar Ligi Şampiyonu oldu... Inter, bu hafta İtalya Kupası finali oynayacak. 
Yıl 1978 Papa öldü... Fenerbahçe şampiyon, Trabzon ikinci, Galatasaray üçüncü oldu. 
Yıl 2005 Papa öldü... Fenerbahçe şampiyon, Trabzon ikinci, Galatasaray üçüncü oldu. 

Doğru okuyalım Durum açık ama... H l birçok köşe yazarı kaçak Kuran kursu açanların cezasının 3 yıldan 1 yıla düşürüldüğünden dem vuruyor... 
Dün de yazdık. Onay için Cumhurbaşkanlığı'na gönderilen son değişiklik kaçak Kuran kurslarına ne para, ne hapis... Hiçbir ceza öngörmüyor. İsteyen istediği yerde kurs açabilecek. Yalnız Kuran kursu değil... Yurt ve pansiyon da açabilecek... Hepsi serbest. TCY'nin 263 1 maddesi şöyle 
"Kanuna aykırı olarak eğitim kurumu açan veya işleten kişi, üç aydan bir yıla kadar hapis veya adli para cezası ile cezalandırılır." 
Dikkat buyurun.. Maddede "Kurs, yurt, pansiyon" denmiyor. "Eğitim Kurumu" deniyor. 
Maddenin gerekçesi "eğitim kurumu" deyimine açıklık getiriyor 
"Söz konusu suç, kurumsal nitelikte eğitim ve öğretim faaliyetinin yürütüldüğü okul veya dershanenin kanuna aykırı olarak açılması veya işletilmesiyle oluşur." 
Yani... Yasa maddesi ve öngördüğü 1 yıla kadar hapis cezası, sadece kaçak okul ve dershane açanları kapsıyor. Kurs, pansiyon, yurt, öğrenci evi, çalıştırma evi vs. şeklindeki organizasyonları değil. 
Cumhurbaşkanı Sezer'in bu maddeyi veto etmesi bekleniyor. Ne var ki Başbakan Tayyip Erdoğan, dün gazetelere yansıyan beyanında bu maddenin arkasında duracaklarını söylüyor. Yani veto edilirse aynen yasalaştırmakta kararlılar. 
Bir başka vahim gelişme... Bu kurslarda eğitici olarak çalışacak kişilerin niteliğiyle ilgili... TCY'nin 261. maddesine göre bu kurslarda, yurtlarda, pansiyonlarda, isteyen herkes niteliğine bakılmaksızın eğitici olarak görev yapabilecek. 
Bir başka hamle ile de biliyorsunuz ortaöğretim programında din kültürü dersleri uygulamalı din eğitimine dönüştürülüyor... 
Tayyip Erdoğan, AB'nin geleceğinden çok kuşkulu "AB 10-15 yıl yaşayabilecek mi bakalım " diyor. 
Ve rotayı, görüldüğü gibi, ABD'nin istediği tipte bir "şeriat rejimi"ne çevirmiş bulunuyor. Huntington planını uyguluyor. 

AKP iktidarının bugüne kadar akıllarda kalan iki önemli icraatı var Yasak ve af... 
Haldun Ertem 




</TEXT>
</DOC>
