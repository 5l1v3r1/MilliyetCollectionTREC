<DOC>
<DOCNO> 310932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/31/son/sondun20.html </URL>
<DATE> 2005/01/31/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Allavi Seçimler teröristlere karşı zafer 
</HEADLINE>
<TEXT>

     Irak Başbakanı İyad Allavi, dün 50 yıldır ilk kez düzenlenen çok partili seçimlerin, teröristlere karşı önemli bir zafer olduğunu söyledi. 
     Allavi, başkent Bağdat'ta düzenlediği basın toplantısında, seçim günü oy merkezlerine yönelik saldırılarla bağlantılı olarak 7 yabancının gözaltına alındığını söyledi. 
     İyad Allavi, ''Dün teröristler yenilgiye uğramıştır. Artık kazanamayacaklarını biliyorlar'' dedi. 
     Irak halkından, Saddam Hüseyin rejiminin neden olduğu görüş ayrılıklarını bir tarafa koymalarını ve barış için beraber çalışmalarını isteyen Allavi, ''Tarihimizin yeni bir dönemine giriyoruz. Oy kullanmış ya da kullanmamış tüm Iraklılar, geleceklerini inşa etmek için yan yana durmalılar'' dedi. 
     Allavi, ''Beraber çalışmak için şimdi en uygun zaman, böylelikle tüm dünya bu büyük ülkenin yeteneklerini izleyebilir'' diye konuştu. 
     Seçimlerden sonra ülkedeki azınlık gruplarının, iktidara gelecek yeni hükümette en uygun şekilde temsil edilmeleri için çalışacağını belirten Allavi, seçim sonuçları öğrenilir öğrenilmez, yeni Ulusal Meclisin başbakanı ve yeni hükümeti belirlemek için çalışacağını kaydetti. 
     
</TEXT>
</DOC>
