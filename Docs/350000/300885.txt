<DOC>
<DOCNO> 300885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/25/son/sonsiy02.html </URL>
<DATE> 2004/12/25/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Kalıcı kısıtlamalara 'ret' 
</HEADLINE>
<TEXT>

     Türkiye, Avrupa Birliği'ne kalıcı kısıtlamalarla ilgili bir nota verdi. Türkiye'ye ayrımcılık yapıldığının vurgulandığı notada Türkiye'nin kalıcı kısıtlamalarla ilgili itirazları iletildi. 
     Notada, serbest dolaşım hakkının Avrupa Birliği'nin temel ilkelerinden biri olduğuna dikkat çekildi. 
     17 aralık zirve kararlarında yer aldığı gibi süresi sınırlı olmayıp, amacı da geçici nitelik taşımayan kısıtlamaların Avrupa Birliği'nin temel ilkelerine aykırı olduğu vurgulandı. 
     
     Ayrımcı bir tutum sergileniyor 

     Notada, 'ortak tarım politikası ve yapısal fonlarda da kalıcı kısıtlamalar getirilmesi, AB'nin Türkiye'ye ayrımcı bir tutum benimseyeceği izlenimini doğuruyor' ifadesi kullanıldı. 
     
     Ayrımcı tutum Türkiye'nin AB hedefine ters düşüyor 

     'Bu tür bir tutum Türkiye'nin hedeflediği Avrupa Birliği üyeliğine ters düşmektedir' ifadesi kullanılan notada Türkiye'nin kalıcı kısıtlamalarla ilgili 23'üncü paragrafı kabul etmediği ve ne olursa olsun, Türkiye'nin tutumunun değişmeyeceği vurgulandı. 
     Türkiye, AB'ye verdiği notayı şu başlıklar halinde ifade etti 
     
</TEXT>
</DOC>
