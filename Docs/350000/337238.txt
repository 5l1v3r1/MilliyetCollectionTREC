<DOC>
<DOCNO> 337238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/spor/bbas.html </URL>
<DATE> 2005/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'Strese yer yok' 
</HEADLINE>
<TEXT>


Sarı-Lacivertli takımın, geçmişte kupalara hep yakın olmayı başaran tecrübeli coachu Aydın Örs, seyircinin de sonuca etki edeceğini belirterek, "Abdi İpekçi'de muhteşem atmosferin tadını çıkararak hedefe ulaşacağız" dedi 

ÖZEL RÖPORTAJ GÖKHAN TÜRE 


Kupalar mı O'nu çekiyor kendine, yoksa O mu kupalara hep yakın olmayı beceriyor... 
Aydın Örs, sanki üzerinde görünmez bir mıknatıs taşıyor... 
Efes Pilsen'deki 17 yılına sayısız kupa sığdıran Örs, belki de kariyerinin "son durağı" olan Fenerbahçe'deki ilk kupasına, hem de Avrupa'da kavuşmanın eşiğinde... 
Efes Pilsen'de Koraç Kupası'nı kaldıran Örs, artık O'nun için "özel" bir anlamı olan, gönülden bağlı olduğu Sarı - Lacivertli renklerle bu kez FIBA Avrupa Ligi kupasını "manyetik alanına" sokmuş, yavaş yavaş yaklaştırıyor kendine... 
Çocukluğundan beri büyük sempati duyduğu Fenerbahçe'de görev yapmasının kendisine ayrı bir mutluluk verdiğini söylüyor Örs, "Oyuncularımızın işine dört elle sarılması ve Fenerbahçe seyircisinin bu sene takıma geçmiş yıllardan çok daha fazla sahip çıkması başarıyı getiren faktörler" diyor. 

'Korkunç sinerji' 
Tecrübeli çalıştırıcı, Final - Four ile ilgili düşüncelerini ise şöyle özetliyor 
"Oyuncularımın hırsları, mücadelesi ve kupayı kaldırma inadıyla, Fenerbahçe seyircisinin gücünü birleştirip korkunç bir sinerji yaratmak istiyoruz. Seyirci, performansımızı hep olumlu yönde etkiliyor. Benim için en önemli başarı kriteri Avrupa. Ligde mutlaka Fenerbahçe takımı final ya da şampiyonluklar kazanacaktır. Burada başarılı olup Euroleague'i zorlamamız lazım. Hedefimiz tabii ki şampiyonluk. Kafalarda şöyle bir şey var. BC Kiev'i iki kere yenmek, yüzde yüz yeneceğiz anlamına gelmiyor. Çok zor bir yarı final serisi oynayacağız. 9 - 10 oyuncusu dünyanın çeşitli yerlerinden gelmiş kaliteli oyuncular. Bizim takımın sinerjisine güveniyorum. Çocuklar bu kupayı çok istiyorlar. Takım gibi oynadığımız ve bireysel performanslarımızı ortaya koyduğumuz zaman kupayı kazanabiliriz diye düşünüyorum. Ama aynı zamanda bu atmosferin de zevkini almalılar. Strese hiç mi hiç gerek yok. Bunu bir işkenceye dönüştürmemeliyiz." 

'Aklımı Mahmut çeldi' 

"Efes Pilsen'den ve daha sonra da Milli Takım'dan ayrıldıktan sonra dinlenmeye çekilmiştim. Yılların yorgunluğunu üzerimden atmak için uzun bir zamana ihtiyacım olduğunu düşünüyordum. Ama çocukluk arkadaşım Mahmut Uslu Fenerbahçeli olduğumu bildiğinden bunu çok iyi kullandı, görevi kabul etmem için beni ikna etti. Çok da iyi etti" 

'Salonu bekliyoruz' 

"Başkanımız Aziz Yıldırım'ın Kadıköy yakasında 7 bin 500 kişilik salon yapacağını açıklaması bizi son derece mutlu etti. Bu salon, basketbol şubesinin, müthiş seyirci potansiyeli sayesinde reklam, sponsorlar ve televizyon gelirleriyle kendi ayakları üzerinde durabilmesini sağlayacak. Bu da gerek Türkiye'de, gerekse Avrupa'da çok daha iyi sonuçlar almamıza neden olacak." 

FIBA AVRUPA LİGİ FİNAL FOUR'UNA KATILAN TAKIMLARIN NORMAL SEZON PERFORMANSLARI 


FENERBAHÇE OYUNCU 2S 3S SA R A TÇ TK B TS D.Mrsic 33 66 71 161 62 82 41 94 31 34 - 341 Salyers 76 128 34 79 36 60 139 27 16 45 4 290 Ömer 62 107 33 76 22 50 38 33 27 24 - 245 Harvey 30 49 - 13 28 30 - 3 8 7 73 Booker 57 109 3 7 22 31 103 15 16 22 9 145 Erdal 23 45 13 33 21 30 67 31 6 11 1 106 Rasim 21 37 8 32 9 13 45 11 16 8 6 75 Barış 11 21 9 20 13 34 15 12 13 19 - 62 Doğuş 3 4 - 0 4 - 1 - 2 - 6 Emre 7 16 4 10 4 7 21 2 4 5 2 30 Altan 3 3 0 4 - 3 1 - 1 - 6 Zeki 4 18 - 10 14 35 2 5 9 - 18 Levent 0 2 - - 8 - - 1 - - TOPLAM 330 605 175 422 212 353 578 229 141 189 29 1397 

BC KIEV OYUNCU 2S 3S SA R A TÇ TK B TS Greer 78 135 23 69 84 99 71 67 22 32 1 309 Giannoulis 87 130 0 1 66 87 118 20 22 37 5 240 Loncar 80 116 2 8 46 69 79 22 12 27 6 212 Nicola 38 67 29 66 26 38 74 33 13 35 8 189 Norris 32 67 25 64 38 53 49 52 31 34 2 177 Chikalkin 39 78 17 43 20 22 31 23 5 22 1 149 Herasymchuk 5 8 - 6 8 3 - 1 - - 16 Lebediev 15 33 15 40 19 25 14 10 7 11 3 94 Pecherov 3 6 1 2 5 10 4 2 - 2 1 14 Khryapa 12 24 2 6 13 24 29 8 4 14 1 43 V.Mrsic 9 22 0 2 6 11 13 6 5 5 - 24 Valeiko 7 17 10 33 8 12 22 33 14 19 - 52 Saltovets 2 4 - - 4 - - - - 4 TOPLAM 407 707 124 334 337 458 528 277 146 239 28 1523 

DINAMO ST. PETERSBURG OYUNCU 2S 3S SA R A TÇ TK B TS McCarty 92 152 25 65 69 85 118 34 26 35 12 328 Askrabic 111 154 9 23 44 70 123 58 30 43 14 293 Bluthenthal 12 22 14 25 12 14 20 9 3 3 3 78 Veremeenko 71 123 5 18 68 82 91 37 10 31 14 225 Stefansson 46 90 23 65 37 48 42 58 23 40 2 198 Cota 52 99 9 23 28 35 61 95 30 35 - 159 Ivanov 21 31 21 45 11 15 27 20 8 17 2 116 Milisa 10 15 0 4 2 4 6 - - 1 - 22 Khloponin 6 18 15 37 2 2 14 2 1 3 1 59 Krotenkov 3 5 - 3 4 1 - - - 9 - Chevel 10 21 1 4 12 18 13 8 1 2 3 35 Sepelev 2 5 3 9 2 2 4 1 - 3 - 15 Goritskov 1 2 - 1 2 3 - - - 3 - Zibirov 0 1 0 1 - 1 3 - 1 - - TOPLAM 437 738 125 319 291 381 550 326 135 218 51 1540 

BC KHIMKI OYUNCU 2S 3S SA R A TÇ TK B TS Torres 77 133 18 56 59 79 118 29 22 40 1 267 Petrenko 59 91 29 70 41 59 76 40 14 26 8 246 Booker 41 85 40 90 39 49 87 77 24 45 3 241 Wolkowsky 64 126 7 17 46 75 108 20 11 30 19 195 Savkov 7 29 40 79 14 18 36 12 7 11 1 148 Ershov 33 44 - 17 37 41 7 3 11 26 83 Karasev 17 31 5 15 14 43 15 34 18 29 - 94 Vuksanovic 17 31 5 15 16 19 14 7 - 12 1 65 Zamansky 21 36 2 11 9 10 24 7 6 19 - 57 Soloviev 11 21 1 4 20 31 26 5 4 7 3 45 Krasnikov 10 20 5 20 5 6 24 6 5 16 1 40 Levter 4 8 0 4 0 3 9 3 2 4 - 8 TOPLAM 361 655 161 409 284 408 607 247 129 254 63 1489 


Final programı belli oldu 
Bayanlar Basketbol Ligi'nde 2004 - 05 sezonu şampiyonunu belirleyecek ve iki ezeli rakip Fenerbahçe ile Beşiktaş'ı karşı karşıya getirecek olan Play - Off final serisi yarın başlayacak. 1 - 1'lik eşitlikle start alacak olan serinin ilk maçı yarın akşam saat 18.00'de Akatlar Salonu'nda oynanacak. Finalin ikinci maçı ise pazartesi günü Caferağa Salonu'nda yapılacak. 

Salyers, Mrsic'e hayran 

Fenerbahçe'nin ABD'li forveti Marc Salyers, takım arkadaşı Damir Mrsic için, "O, bir telefon kulübesinden bile şut atacak kadar yetenekli" dedi 

Fenerbahçe'nin ABD'li yıldızı Marc Salyers, FIBA'nın resmi internet sitesi fibaeurope.com'a verdiği röportajda, takım arkadaşı Damir Mrsic'e övgüler yağdırdı. 
2.06 boyunda ve 26 yaşındaki Salyers, Fenerbahçe'nin müthiş bir seyirci potansiyeline sahip olduğunu ifade ettiği röportajda Mrsic'ten "O inanılmaz bir oyuncu" diye bahsetti. Salyers, "Mrsic hayatımda gördüğüm en iyi şutörlerden biri. Yaşı ilerledikçe daha da iyi oynuyor. İyi gününde 40, kötü gününde ise 25 sayı atabilecek kadar yetenekli. Onun şut atması için boş kalmasına gerek yok. Değil rakibinin üzerinden, bir telefon kulübesinden bile şut atabileceğine inanıyorum" dedi. 

Fener kupa avında 

FIBA Avrupa Ligi Final - Four'nda şampiyonluğu kovalayan Sarı - Lacivertliler, Abdi İpekçi Salonu'nda bu akşam ilk sınavını Ukrayna'nın BC Kiev takımına karşı verecek 

Basketbolda Fenerbahçe'nin ev sahipliğini yapacağı FIBA Avrupa Ligi Final - Four'u bugün Abdi İpekçi Salonu'nda başlayacak. 
Dev turnuvanın ilk gününde bu akşam saat 17.45'te iki Rus temsilcisi Dinamo St.Petersburg ile BC Khimki takımları karşı karşıya gelecek. Fenerbahçe ise saat 20.00'de, grup maçlarında iki kez yendiği BC Kiev ile finale kalabilmek için oynayacak. 
İlk günün galipleri, 28 Nisan Perşembe günü saat 20.00'de şampiyonluk için karşı karşıya gelirken, mağluplar ise saat 17.45'te üçüncülük mücadelesi verecek. Turnuvada Fenerbahçe'nin oynayacağı maçlar Kanal D'den naklen ekrana gelecek. 

Biletler kombine 
Final - Four'u iki gün boyunca izlemek isteyenler, 17.00 YTL, 22.50 YTL ve 28.50 YTL'lik kombine biletleri Biletix firmasından temin edebilecekler. 


</TEXT>
</DOC>
