<DOC>
<DOCNO> 317657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/22/son/sontur41.html </URL>
<DATE> 2005/02/22/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Evlenme sözü verince serbest bırakıldı 
</HEADLINE>
<TEXT>

     Edirne'de 18 yaşından küçük bir kıza tecavüz ettiği iddiasıyla yargılanan kişi, mahkeme başkanına bu genç kızla evleneceğine ilişkin söz verince, tutuksuz yargılanmak üzere serbest bırakıldı. 
     Edirne 1. Ağır Ceza Mahkemesi'nde görülen duruşmaya, tecavüze uğradığı iddia edilen S.I. 17 , babası Bayram I, annesi Güllü I. ile tutuklu sanık Ferit Gaydacı, annesi Sedef Gaydacı ve sanık avukatı Sami Erkan katıldı. 
     Tutuklu sanık Ferit Gaydacı, 2 yıldır Sibel Ilgın ile arkadaş olduğunu ve ailesinin de bunu bildiğini belirterek, ''Evlenmek amacıyla S.I ile komşunun boş evinde birlikte oldum. Evlenmek istiyorum'' dedi. 
     Sanık avukatı Erkan, müvekkilinin evlilik hazırlığı yaptığını savunarak, tahliyesini talep etti. 
     Sanığın annesi Sedef Gaydacı ise ''Kıza nikah yaparak gelinim olarak alacağız'' dedi. 
     Tanık Bayram Ilgın ve Güllü Ilgın da kızlarının Ferit Gaydacı ile evlenmesini istediklerini söylediler. 
     Mahkeme Başkanı, Ferit Gaydacı'nın ''evlenme sözü'' vermesi üzerine, tutuksuz yargılanmak üzere tahliyesine karar verdi. 
     
</TEXT>
</DOC>
