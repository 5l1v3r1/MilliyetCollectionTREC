<DOC>
<DOCNO> 338618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/01/yazar/bila.html </URL>
<DATE> 2005/05/01/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Artık adam olacak çocuğu okutuyorlar 
</HEADLINE>
<TEXT>

KAYSERİ 

Milliyet Business ekinin Kayseri özel sayısı için bu ilimize konuk olduk. 
Kayserili çok çalışıyor ama çok konuşmuyor. Nedenini sorduğumuzda, "Övünmek gibi olmasın Kayseriliyiz, demek yetiyor" yanıtını veriyorlar. 
Kayserililerin uyanıklığı, ticari zek ları, işlerine düşkünlüğü bilinir. O kadar ki, şu rivayet bilinir 
Kayserililer, çocuklarını "adam" olsunlar diye küçük yaşta bir ticaret erbabının veya bir zanaatk rın yanına çırak olarak verirler. Çocuğun başarılı olamayacağı anlaşılınca, yanına verdikleri kişi, çocuğu ailesine geri getirir ve şu sözlerle teslim eder 
"Bunun adam olacağı yok, alın bari okusun." 
Ticaret, Kayserililerin ruhunda gerçekten var. "Pazarlıksız alışverişin hayrı olmaz" diyecek kadar... 
Kayseri Sanayici ve İşadamları Derneği Başkanı İdris Demirel, Kayserili için "pazarlık etmenin kutsallığı"nı şu örnekle anlattı 
"Kayserili balık almaya gitmiş. Balıklar çok güzel. Yeni gelmiş, taze, hilesiz hurdasız balıklar. Kayserili balıkçıya bakmış, söyleyeceği bir şey yok. Nasıl pazarlık edip fiyat düşürecek, onu düşünüyor. Balıkçı bir ara arkasını dönüp başka bir işle uğraşırken, Kayserili hemen parmağını balığın gözüne sokup çıkarmış. Balıkçı yüzünü döndüğünde pazarlığa başlamış 
Bu kör balık için ne istiyorsun " 
Kayserililerin ticarete düşkünlükleri ve ticari zek ları, zaten Kayseri'nin halinden belli oluyor. Bugün, TV reklamlarında en sık rastlanan, Türkiye'de, Avrupa'da hatta dünyada marka olmuş birçok ürün Kayseri işi. Örneğin mobilya sektörü örneklerden biri. Artık Kayseri sadece pastırma ve sucuk kenti değil. Bölgenin en gelişmiş ticaret ve sanayi merkezi. 
Bunu sadece ticarete düşkünlükleri, küçük yaşta işe çırak olarak başlama eğilimleriyle açıklamak elbette zor. 
Bugünkü Kayseri'de bu gelişmenin altında rivayetin aksine eğitime verdikleri önem yatıyor. Genç kuşağı okutmak konusundaki özenleri ve ısrarlarının katkısı büyük. 

60 milyon dolar bağış 
Kayseri'nin giderek büyük bir üniversite kenti olmasında bu özenlerinin payı büyük. 
Erciyes Üniversitesi Rektörü Prof. Dr. Cengiz Utaş, Kayserili işadamlarının üniversiteye 60 milyon dolar bağışlayarak, 30 bina yaptırdıklarını söylüyor. Erciyes Üniversitesi'nin büyümesinde, altyapısının güçlendirilmesinde bu bağışların payı çok büyük. Kayserililer, devletten beklemek yerine üniversitelerine sahip çıkıp kendi olanaklarıyla kaynak aktarıyor. Kayseri'yi sadece iş değil, aynı zamanda üniversite merkezi yapmaya çalışıyor. 
Bugün altyapısı tamamlanmış Erciyes Üniversitesi'nde 30 bin öğrenci okuyor. Örnek sayılabilecek üniversitelerimizden biri. 
Kayserililer, artık adam olacak çocuğu okutuyor. 



</TEXT>
</DOC>
