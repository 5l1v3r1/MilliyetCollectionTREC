<DOC>
<DOCNO> 312473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/04/son/sontur16.html </URL>
<DATE> 2005/02/04/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Genç aşıklar şofben kurbanı... 
</HEADLINE>
<TEXT>

     Mesut IŞIK-Şenol AYDIN GEBZE-DHA 

DERSHANEDE, 2 gün önce 18'inci yaşgününü kutlayan D.D., annesinin Pendik'deki ablasına, emekli öğretmen babası Ş.D'nin ise çarşıya gitmesini fırsat bilerek 23 yaşındaki erkek arkadaşı İ.T.'yi evlerine çağırdı. 
     Nerede ikamet ettiği henüz tespit edilemeyen İ.T, kız arkadaşıyla bir süre sonra birlikte banyoya girdi. Genç sevgililer birlikte duş alırken şofbenden sızan gazın farkına varmayınca baygın düştüler. 
     Dün akşam saat 20.00 sıralarında çarşıdan dönen baba Ş.D, kapıyı uzun süre çaldığı halde açan olmayınca, yanındaki anahtarla kapıyı açarak içeri girdi. 
     Baba D., banyonun kapısını aralayınca kızıyla birlikte genç erkek arkadaşının cansız bedeni ile karşılaştı. Gördüğü manzara karşısında kalp krizi geçiren baba Ş.D., komşular tarafından Gebze Devlet Hastanesi'ne kaldırıldı. Olayın duyulması üzerine, olay yerine gelen Nöbetçi Savcı, yaptığı incelemelerin ardından genç aşıkların cesetlerini Adlı Tıp Kurumu'na gönderdi. Kızının öldüğünü öğrenir öğrenmez Pendik'ten evine dönen anne M.D de acı haberi öğrenince tıpkı eşi gibi baygınlık geçirdi ve komşuları tarafından özel bir otomobille Gebze Devlet Hastanesi'ne kaldırıldı. Cesetlerin evden çıkarıldığı sırada genç kızın yakınları sinir krizi geçirdi. 
     Emniyet güçleri, İ.T.'nin yakınlarına henüz ulaşamadı. 
     
</TEXT>
</DOC>
