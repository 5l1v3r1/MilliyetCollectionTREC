<DOC>
<DOCNO> 308665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/23/son/sonspo01.html </URL>
<DATE> 2005/01/23/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
..Ve Saidou gidiyor 
</HEADLINE>
<TEXT>

     Saidou, Malatyaspor ile anlaştı. Bu gelişme üzerine Galatasaray Yönetimi, Pleşan için harekete geçti. 
     
     İşlem tamam 
     Galatasaray, Saidou sorununu sonunda çözmeyi başardı. Sarı-Kırmızılılar’ın uzun zamandır elinden çıkarmak için uğraştığı Kamerunlu futbolcu, eski hocası Aykut Kocaman’ın çalıştırdığı Malatyaspor ile anlaşmaya vardı. Kulüpler arasında yapılan görüşmelerin olumlu sonuçlandığı ve Saidou’nun yarın Doğu ekibine 6 aylık kiralık olarak verileceği öğrenildi. Malatyaspor Futbol Şube Sorumlusu Özcan Kayhan da Saidou’nun yarın imza atacağını açıkladı. 
     
     Engeller aşıldı 
     Bu gelişme camiada büyük sevinç yarattı. Galatasaray Yönetimi’nin ısrarla almak istediği ancak kontenjanın dolu olması nedeniyle bir türlü gerçekleştiremediği Pleşan transferi için hiçbir engel kalmadı. Sarı - Kırmızılılar’ın, Saidou’nun Malatyaspor’a imza atmasının ardından, Craiova forması giyen Rumen yıldız Mihaita Pleşan için harekete geçeceği ve başarılı oyuncunun işini en kısa zamanda bitireceği öğrenildi. 
     
</TEXT>
</DOC>
