<DOC>
<DOCNO> 347903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/01/son/sonspo12.html </URL>
<DATE> 2005/06/01/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Heat'i 106-96 yenen Pistons, seride 2-2 beraberliği sağladı... 
</HEADLINE>
<TEXT>

     ABD Profesyonel Basketbol Ligi’nde NBA TSİ bu sabaha karşı Doğu Konferansı final serisi 4. maçı yapıldı. 
     Konferans final serisinin 4. maçında geçen yılın şampiyonu Detroit Pistons, Miami Heat’i 106-96 yenerek seride durumu 2-2’ye taşıdı. 
     Pistons’ın sahasında oynanan ve 22 binden fazla kişinin izlediği maçta Richard Hamilton ve Rasheed Wallace’ın gösterdiği performans taraftarları sevindirdi. 
     Mücadelede 45 dakika forma giyen Richard Hamilton 28 sayı, 4 ribaunt ve 8 asistle takımının en skoreri olurken, Rasheed Wallace, 20 sayıyla galibiyette etkili oldu. 
     Chauncey Billups’ın 17 sayı ve 7 asistlik performans sergilediği maçta, Tayshaun Prince rakip potaya 15 sayı göndererek takımının eşitliği sağlamasına katkı yaptı. 
     Doğu Konferansı’nda normal sezonu en iyi galibiyet yüzdesiyle ilk sırada tamamlayan Miami Heat, 2 maçlık galibiyet serisinin ardından rakibine yenildi. 
     Heat’te ilk 5’te forma giyen sporcuların fazla bir varlık gösteremediği karşılaşmada Dwayne Wade 28 sayı ve 6 asistle maçın en skorer ismi oldu. 
     Udonis Haslem’in 14 sayı ve 9 ribauntla oynadığı mücadelede, dev pivot Shaquille O’Neal 12 sayı, Eddie Jones ise 11 sayı ve 10 ribauntla "double double" yaptı. 
     Konferans final serisinin 5. maçı TSİ 3 Haziran Cuma günü sabaha karşı Miami’de yapılacak. 
     
</TEXT>
</DOC>
