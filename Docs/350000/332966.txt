<DOC>
<DOCNO> 332966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/13/son/sonsiy11.html </URL>
<DATE> 2005/04/13/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Milliyetçi mektup yazarı yarım günlüğüne Cumhurbaşkanı vekili 
</HEADLINE>
<TEXT>

     Resmi Bir ziyaret için sabah Suriye'ye giden Cumhurbaşkanı Ahmet Necdet Sezer'e, TBMM Başkanı Arınç'ın da yurt dışında olması nedeniyle yarım günlüğüne TBMM Başkanı Vekili Sadık Yakut Vekalet edecek. 
     Yakut Leyla Zana ve arkadaşlarının hapisten çıktıktan sonra yaptıkları açıklamalara tepki olarak AKP'li milletvekilleriyle birlikte tepki mektubu kaleme almıştı. 
     Suriye Arap Cumhuriyeti Devlet Başkanı Beşar Esad'ın çağrılısı olarak 13-14 Nisan 2005 tarihlerinde Suriye Arap Cumhuriyeti'ne resmi bir ziyarette bulunacak olan Cumhurbaşkanı Sezer'e, önce Sadık Yakut ardından da Bülent Arınç vekalet edecek. TBMM başkanı Arınç'ın Lüksemburg'da olması nedeniyle Sezer'e yarım günlüğüne TBMM Başkanı Vekili Sadık Yakut vekalet edecek. Bugün öğleden sonra Türkiye'ye dönecek olan Arınç ise bu görevi Yakut'tan devralacak ve Sezer dönene kadar Cumhurbaşkanlığına vekaletini sürdürecek. 
     
</TEXT>
</DOC>
