<DOC>
<DOCNO> 306412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/14/son/sondun39.html </URL>
<DATE> 2005/01/14/ </DATE>
<TIME> 18.55 </TIME>
<AUTHOR>  </AUTHOR>
<HEADLINE>
Irak'ta 15 asker kaçırıldı, Ebu Garib'ten 28 tutuklu firar etti 
</HEADLINE>
<TEXT>

     Irak ulusal muhafızları askerlerini taşıyan bir otobüse saldırı düzenlendi. 
     Başkent Bağdat'a 230 kilometre mesafedeki Bağdadi'deki olayda saldırganlar 15 askeri kaçırdı, otobüsü ateşe verdi. 
     Görgü tanıklarına göre askerler, bölgedeki bir Amerikan üssüne gidiyordu. 
     Bu arada, Irak'ın kuzeyinde dün devriye gezen Amerikan askerlerinin aracının yola yerleştirilen bombaya çarpması sonucu 1 askerin öldüğü, 3'ünün yaralandığı kaydedildi. 
     Amerikan askeri yetkilileri tarafından bugün yapılan açıklamada, saldırıya uğrayan askerlerin Musul'da üslenen Olympia Görev Gücü'nden olduğu kaydedildi. 
     Irak savaşının başlangıcından bu yana öldürülen Amerikan askeri sayısı 1068'e yükseldi. 
     
     28 TUTUKLU FİRAR ETTİ 

     Bu arada, Irak'ta Ebu Garib cezaevinden başka bir tesise nakilleri sırasında 28 tutuklunun kaçtığı bildirildi. 
     Amerikalı Yarbay Barry Johnson, dün geceki nakil sırasında ilk önce 38 tutuklunun kaçtığını, ancak daha sonra 10'unun yakalandığını açıkladı. 
     Firar eden tutukluların hiçbirinin direnişçilerden olduğuna inanılmadığını ve tutukluların nakli sırasında ABD güçlerinin korumasının bulunmadığını söyleyen Amerikalı yetkili, firarla ilgili başka ayrıntı vermedi. 
     
</TEXT>
</DOC>
