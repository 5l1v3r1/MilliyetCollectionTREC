<DOC>
<DOCNO> 324015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/16/son/soneko17.html </URL>
<DATE> 2005/03/16/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Dünya Bankası, 80 milyon avroluk orta öğretim projesini onayladı 
</HEADLINE>
<TEXT>

     Dünya Bankası, Türkiye'deki orta öğretime verdiği destek çerçevesinde, 80 milyon avroluk 105 milyon dolar Orta Öğretim projesini onayladı. 
     Dünya Bankası'ndan yapılan açıklamada, projenin hedefinin, Türkiye'deki ortaöğretimde kaliteyi, ekonomik ilişkiyi ve eşitliği arttırmak olduğu belirtildi. 
     Açıklamada, projenin destek sağladığı konular ise şöyle belirtildi 
     ''Bilgi iletişim teknolojisinin, Türkiye'nin gelişen ekonomik ihtiyaçlarını karşılamak üzere daha fazla kullanılması dahil, genel ve mesleki eğitimdeki müfredat reformları, Mesleki rehberlik ve danışmanlık programlarını güçlendirerek öğrencilerin ve eğitimcilerin kendi kişisel ilgi alanlarını değerlendirmesine ve ekonominin ihtiyaçlarını belirlemesine yardım etmek ve Türkiye'deki eğitim programlarını ve kurumlarını ulusal ve uluslararası normlara göre değerlendirerek karşılaştırmak ve Türkiye'deki eğitimin kalitesini ve yaşamla ilişkisini arttırmak.'' 
     
     VORKINK... 
     Öte yandan Dünya Bankası Türkiye Direktörü Andrew Vorkink, bu projenin okullarda, personelin ebeveynleri ile öğrencilerin performansı, akademik başarısı ve eğitimi kalitesini arttırma gibi hayati alanlarda, AB yolundaki Türkiye açısından önem taşıdığını vurguladı. 
     Vorkink, ''bugün Türkiye'nin karşısındaki en önemli güçlük, yarının yerli ve uluslararası işgücü piyasasında rekabet edebilecek mezunlar ortaya çıkarmaktır. Bu projeyle böyle mezunlar olacaktır'' dedi. 
     Banka, Türkiye'ye bugüne kadar, Telem Eğitim Projesi-1 için 300 milyon dolar, Temel Eğitim Projesi-2 için de 300 milyon dolar kredi verdi. 
     
</TEXT>
</DOC>
