<DOC>
<DOCNO> 318868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/26/son/sonspo18.html </URL>
<DATE> 2005/02/26/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Türk Telekom 93 - İTÜ 74 
</HEADLINE>
<TEXT>

     Türkiye Basketbol Ligi'nde Türk Telekom, İTÜ'yü 93-74 yendi. 
     Karşılaşmaya çok iyi savunma yaparak başlayan Türk Telekom, Deane ve Şemsettin'in sayılarıyla 5. dakikaya 13-9 önde girdi. Harun'un sayılarıyla oyunda kalan İTÜ karşısında Deane'nin dış şutlarıyla üstünlüğünü sürdüren Türk Telekom, ilk çeyreği 26-25 üstün geçti. 
     Türk Telekom, ikinci periyoda hızlı hücumlardan bulduğu sayılarla başladı. Deane ile üst üste 3 sayılık basketler bulan başkent temsilcisi, 15. dakikada farkı 8 sayıya kadar çıkardı 38-30. Dış şutlarla farkı kapatmaya çalışan, ancak düşük bir yüzde yakalayan İTÜ karşısında çok organize hücumlar geliştiren Türk Telekom, Mutlu'nun pota altından bulduğu sayılarla devreyi 49-39 önde tamamladı. 
     Türk Telekom, ilk 2 periyottaki başarılı hücum organizasyonlarını 3. çeyrekte de sürdürdü. Deane, Mutlu ve Umut'un sayılarıyla 9-2'lik seri yakalayan başkent temsilcisi, 24. dakikayı 17 sayı farkla 58-41 önde geçti. Davenport'un da skora katkı yapmasıyla oyunun kontrolünü elinde tutan Türk Telekom, hücum ribauntlarında rakibine üstünlük sağladı ve bu periyodu da 71-55'lik üstünlükle kapadı. 
     Son çeyrekte Kemal ve Reha'nın sayılarıyla farkı kapatmaya çalışan İTÜ karşısında, Mutlu'nun skorer oyunuyla aradaki farkı koruyan Türk Telekom, 35. dakikasını 84-62 önde geçtiği karşılaşmadan 93-74 galip ayrıldı. 
     
     
Salon Atatürk. Hakemler Fatih Dalay xx, Berk Torun xx, Çetin Artan xx Türk Telekom Davenport xx 12, Grays xx 6, Şemsettin xxx 13, Deane xxxx 25, Adem xx 7, Stefanoviç x 5, Murat x, Umut xx 5, Mutlu xxx 20, Serhat x, Gazi x. İTÜ Harun xxx 23, Kemal xx 11, Katiç x 5, Serdar xx 10, Reha xxx 14, Mirza x, Gökhan x 2, Berkan x, Levent x 3, İsmail x, Güray xx 6, Ahmet x. 1. periyot 26-25. Devre 49-39 Türk Telekom lehine . 3. periyot 71-55. 
     
</TEXT>
</DOC>
