<DOC>
<DOCNO> 330200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/04/son/sonyas15.html </URL>
<DATE> 2005/04/04/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Feminist parti seneye seçimlere katılacak 
</HEADLINE>
<TEXT>

     İsveç'te yeni kurulan Feminist parti, gelecek yılki genel seçimlerde yarışacak. 
     Feminist Girişim adındaki partinin yetkilerince yapılan basın toplantısında, partinin kadınlara eşit haklar verilmesi ve toplumdaki ataerkil yapıların yıkılması için çalışacağı bildirildi. 
     Partinin liderlik yapısının henüz kesinleşmediği, ancak geleneksel bir parti lideri olmayacağı belirtildi. 
     Feminist Girişim, kadınlar ve erkeklere eşit ücret ve doğum izninin eşler arasında daha dengeli dağılımı gibi taleplerde bulunuyor. 
     Geçen Aralık ayında yapılan bir kamuoyu yoklamasında, İsveçli kadınların yüzde 25'inin 2006 Eylül'ünde yapılacak seçimlerde bir feminist partiye oy vermeye düşünebilecekleri ortaya çıkmıştı. 
     Mecliste sandalyeye sahip olabilmesi için partinin en az yüzde 4 oy alması gerekiyor. 
     
</TEXT>
</DOC>
