<DOC>
<DOCNO> 313086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/07/son/sondun25.html </URL>
<DATE> 2005/02/07/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Bulgaristan'da siyasi kriz ucuz atlatıldı 
</HEADLINE>
<TEXT>

     Bulgaristan'da muhalefet partilerinin bir araya gelerek, Meclis Başkanı Ognyan Gerçikov'u görevinden almasıyla başlayan siyasi kriz, hükümetin bu hafta yapılacak güvenoylamasında parlamentoda çoğunluğu elde etmesini sağlayacak bir protokole imza atmasıyla sona erdi. 
     Koalisyon ortakları ''2. Simeon Ulusal Hareketi'' NDSV ve üyelerinin çoğunluğunu Türklerin oluşturduğu Hak ve Özgürlükler Hareketi HÖH-DPS , daha önce NDSV'den ayrılarak parlamentoda ayrı bir grup oluşturan ''Novoto Vreme'' NV ile bugün anlaşmaya vardı. 
     Anlaşmaya göre, parlamentoda 13 sandalyeye sahip olan NV perşembe veya cuma günü yapılması beklenen güvenoylamasında koalisyon hükümetine destek verecek. 
     240 sandalyeli Bulgaristan parlamentosunda koalisyon ortakları NDSV ve HÖH'nin toplam 118 milletvekili bulunuyor. Hükümet, NV'nin destek vermesiyle parlamentoda yeniden çoğunluğu elde etmiş olacak. 
     NV milletvekilleri, cuma günü NDSV'li Meclis Başkanı Ognyan Gerçikov'un görevden alınmasıyla ilgili oylamada muhalefet partilerini desteklemişlerdi. 
     
</TEXT>
</DOC>
