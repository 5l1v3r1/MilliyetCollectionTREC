<DOC>
<DOCNO> 325456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/21/yazar/akyol.html </URL>
<DATE> 2005/03/21/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
'Kavgam'ı ben de okudum 
</HEADLINE>
<TEXT>


MERHUM Türkeş, 1965 seçimleri için konuşmasını yaptıktan sonra radyoevi binasından çıkıyor. İki kol halinde dizilmiş gençler, kollarını kaldırarak Nazi usulüyle selamlıyorlar 
- Heil Türkeş 
Bu Nazi selamını düzenleyen genç, sonra 'Radikal İslamcı' oldu ve uçak kaçırma suçundan uzun süre hapis yattı. 
O yıllarda bir "Kağan Kitabevi" zuhur etmiş ve iki kitap bastıktan sonra yok olmuştu Mussolini'yi anlatan "Karagömlekliler İhtilali" ve "Faşizm" adlı iki kitap. 
Nedense o yıllarda "Kavgam" piyasada yoktu. Ben sahaflarda "Kavgam"ın 1940 yılında Hüseyin Cahit Yalçın tarafından yapılmış tercümesini bulmuştum, yıllar sonra okudum. 
O sıralarda bir de "gizli doktrin" tutkusu vardı Solda Marx'ın "gizli" okunan "Das Kapital"ine karşı, bizim 'davamızı' anlatan "Das Dava" adlı esrarengiz bir broşür Korporatist, totaliter, basit bir 'kalkınma" reçetesi Yazarı, "Mao Mehmet" lakaplı, psikolojik soruları olan biriydi. 
Türkeş, bunların harekete çok zarar vereceğini gördü, o gençleri partiden attı. "Das Dava"yı yasakladı, yazarını ağır hakaretlerle kovdu. 

KURT Karaca'nın "Milliyetçi Toplumculuk" adlı kitabı slogan ve psikolojik cazibe değeri yüksek ama basit, korporatist bir kalkınma reçetesiydi. Sonra Türkeş bu terimi de kitabı da yasakladı... 
Bunları neden anlatıyorum 
27 Mayıs'ın yarattığı cuntacılık, komitecilik havası... Döneme h kim olan "doktrin" tutkusu... Bizde bu şekilde marazlara, solda ise ihtilalcilik, darbecilik, Stalincilik, gerillacılık gibi marazlara yol açıyordu. 
Halbuki, sonunda Türkeş "piyasa ekonomisi" ve "merkez sağ" diyecekti sol da "sosyal demokrasi" diyecekti. 

GİZLİLİK, gizli kuvvetler, ihtilal, ihanet, komplo, esrarengiz kurtuluş reçeteleri... Sosyal kriz veya yaygın kimlik bunalımları döneminde bunların cazibesi artıyor. 
Sadece böyle kitaplar değil... İşte "Kurtlar Vadisi"inde her şeye kadir bir "gizli konsey" var, "Lübnan'da Hariri'yi, Türkiye'de Karahanlı'yı" öldürtüyor Daha nice tertipler... 
Paranoyanın cazibesi 
"Kavgam"da Hitler esrarengiz bir "gizli dünya Yahudi egemenliği" ni anlatır mesela savaşta yıkılan Almanya'daki yoksulluğun sebebi "Irkımızı sülük gibi sömüren Yahudi kapitalistlerdir." Sorgulamak akla bile gelmez, Alman sanayileşmesi nasıl gelişmişti diye... 
Hitler'in reçetesi de basit ve esrarlıdır "Tabiat tanrıçasının ırk kanunları gereğince... maymun-insan arası ırkların yok edilmesi..." Sf. 325 

KOMPLO mistisizmine kapılan bir kafa, çelişkilerin bile farkına varmaz. Mesela Hitler'e göre Yahudiler "Yahudi ırkının safiyetini korudukları için" dünyaya gizlice h kim olmuşlardır. Sf. 257 
Üç sayfa sonra aynı Hitler, Yahudilerin Almanlarla evlenerek Alman ırkını bozduklarını söyler Sf. 260 
Kimle evlenseler, komplo Çözüm, gaz odalarında Yahudileri yok ederek "Alman ırkının dünyaya egemen olması"dır Sf. 510 
Hitler'de kişileşen psikolojik maraz Almanya'yı ve insanlığı tarihte eşi görülmemiş bir felakete sürükledi 
Irkçılık mistisizmi ve gizli kuvvetler saplantısı her millete bulaşabilecek bir marazdır. Hitler'in ezdiği Avrupa ülkelerinde bile bu marazdan dolayı "Kavgam" satabiliyor ve yasaklanıyor. 
Komplo mistisizmine kapılmış bir zihin, her kitaptan, her olaydan komplolar çıkarır. Atatürk'ün "Nutuk" kitabını veya Sartori'nin "Demokrasi Teorisi"ni komplo saplantılı bir kafayla veya analitik bir zihniyetle okumak insanı çok farklı sonuçlara götürür. 
Herkes ve her fikir için, öncelikli değer, akıl ve itidaldir. 



</TEXT>
</DOC>
