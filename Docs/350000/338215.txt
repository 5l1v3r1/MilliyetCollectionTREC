<DOC>
<DOCNO> 338215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/son/sontur16.html </URL>
<DATE> 2005/04/29/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Dengesini kaybedip düştü, motorlu testere boynunu kesti 
</HEADLINE>
<TEXT>

     Tolunay DUMAN DHA 

      MERSİN’in Tarsus İlçesi’nde oturan yaşındaki Mehmet Gündüz, bir çocuğun kendine verdiği tahtayı kesmek isterken dengesini kaybederek düşünce elindeki motorlu testerenin boğazını kesmesi sonucunda öldü. 
     Bahçe Mahallesi’nde oturan doğrama ustası Mehmet Gündüz, bugün öğle saatlerinde evinin bahçesindeki odunları motorlu testere ile parçalara ayırmaya başladı. Bu sırada, yoldan geçen ve adı belirlenemeyen bir çocuk elindeki tahtayı, Gündüz’den kesmesini rica etti. Çocuğun ısrarını kıramayarak tahta parçasını kesmek isteyen 4 çocuk babası Mehmet Gündüz, bir anda dengesini kaybederek düştü. Düşen Gündüz'ün elinde bulunan motorlu testere boynuna isabet etti. Boğazı kesilen Gündüz, Tarsus Devlet Hastanesi’ne götürülmek istenirken yolda öldü. Olayla ilgili soruşturma sürdürülüyor. 
     
</TEXT>
</DOC>
