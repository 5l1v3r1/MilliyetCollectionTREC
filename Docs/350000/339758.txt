<DOC>
<DOCNO> 339758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/05/spor/spo07.html </URL>
<DATE> 2005/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Milan son nefeste 3-1 
</HEADLINE>
<TEXT>


İtalyan ekibi, 2-0'lık avantajla gittiği Eindhoven deplasmanında öldü öldü dirildi, 90 1'de bulduğu golle sevindi. Olimpiyat Stadı'ndaki finalin ismi Liverpool-Milan olarak gerçekleşti 


Şampiyonlar Ligi'nde Liverpool'un ardından İstanbul'daki finale yükselen diğer takım PSV Eindhoven'a 3 - 1 yenilmesine rağmen İtalya'nın Milan ekibi oldu. 
San Siro'daki maçı 2-0 kazanan Kırmızı - Siyahlılar, Hollanda'da soğuk terler döktüler. Mücadeleye çok iyi başlayan Eindhoven, maçı uzatmaya taşıyacak iki farklı skora 9. dakikada Ji - Suna Park ve 65'te Philip Cocu'nun golleriyle ulaştı. Herkes maçın uzatmaya gideceğini düşünürken, 90 1'de Ambrosini'nin kafa golü Philips Stadı'ndaki 35 bin taraftarı şoka uğrattı. Milan bu sonuçla tur biletini garantiye alırken, Eindhoven'a bir dakika sonra yıldız ismi Cocu ile bulduğu gol yetmedi. 
Milan, 25 Mayıs'ta Olimpiyat Stadı'ndaki finalde kupaya ulaşırsa Süper Lig şampiyonu temsilcimiz gelecek sezon devler ligine ön eleme oynamadan katılma hakkını elde edecek. 


</TEXT>
</DOC>
