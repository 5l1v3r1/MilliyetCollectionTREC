<DOC>
<DOCNO> 328307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/29/son/sonyas14.html </URL>
<DATE> 2005/03/29/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Bangır bangır 'sessiz disko' 
</HEADLINE>
<TEXT>

     BBC 

      Bu yıl Glastenbury Festivali'ne katılacak olanlar, çevre sakinlerini rahatsız etmeden, bütün gece bangır bangır müzik dinleyerek eğlenebilecekler. 
     Festival organizatörleri, müzik sesi üzerindeki kısıtlamalarla başedebilmek için 'sessiz disko' uygulamasını getirdi. 
     Buna göre, müzik sesinin susturulması gereken saat geldiğinde, müzik hoparlörler yerine festivale gelenlere dağıtılan kulaklıklara verilecek. 
     Yüksek müzik kısıtlamalarına karşı festivale katılanları mağdur bırakmayacak bu çözüm, festival organizatörü Michael Eavis'in kızı Emily tarafından geliştirilmiş. 
     "Kulaklıklar sayesinde müzik bütün gece devam edebilir" diyen Eavis, gürültü sınırlamalarıyla mücadele etmek için yıllardır bir çözüm geliştirmeye çalıştıklarını ve kızının bulduğu bu çözüm sayesinde müzik sesinin susturulması gereken saatten sonra bile eğlencenin devam etmesini sağlayacaklarını söylüyor. 
     Bunun bir ilk olacağını belirten Eavis, uygulamanın pratikte nasıl olacağını görmenin de ilginç olacağını ifade ediyor. 
     Glastenbury Festivali'ne katılanlara, festival çadırına girdikleri sırada bas, ses ve titreşim kontrolü yapabilecekleri kulaklıklar dağıtılacak. 
     Böylece herkes müziği dilediği kadar yükses sesle dinleyebilecek. 
     
</TEXT>
</DOC>
