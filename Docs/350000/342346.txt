<DOC>
<DOCNO> 342346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/13/son/sonyas06.html </URL>
<DATE> 2005/05/13/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Sevgilisi, Shakira'nın ne kadar yandığını merak edince... 
</HEADLINE>
<TEXT>

     Erdoğan CANKUŞ DHA 

      ALMAN ZDF Televizyonu'nun 15 Mayıs'ta Antalya'dan yapacağı yayına katılmak üzere Türkiye'ye gelen ve bir süredir yatla Ege'de mavi turda bulunan Sharika, Fethiye'de sevgilisiyle birlikte denize girdi. Pembe bikinisiyle görüntülediğimiz ünlü şarkıcı, saatlerce güneşlendi ve denizde sevgilisiyle birlikte yüzüp öpüştü. 
     Kolombiyalı ünlü şarkıcı Shakira, Fethiye’nin masmavi koylarında muhteşem bir tatil yapıyor. Turizmci Mehmet ve Bediha Özkan’ın misafiri olarak Fethiye’de Prenses Lila’ isimli 18 metrelik lüks kamaralı teknede 1 haftadır tatilde bulunan ünlü şarkıcı Shakira’nın yanında Arjantin eski Devlet Başkanı Fernando de Rua'nın oğlu olan sevgilisi Antonio de La Rua ile Arjantinli artist İzabel de bulunuyor. Bir haftadır Ege sahillerini yatla gezen Kolombiyalı şarkıcının içinde bulunduğu tekne, bugün Fethiye’nin Büyüksamanlı Koyu'nda demirledi. 
     
      Üzerinde havlusuyla güverteye çıkan Shakira, yatın merdivenlerinden inerken havluyu çıkartıp pembe bikinisiyle denize atladı. Bir süre sonra sevgili La Rua'nın da yanına gelmesiyle yüzerek açılan Shakira, sürekli bikinisinin üstünü kontrol etti. Denizde sevgilisiyle öpüşen ve oyunlar oynayan ünlü şarkıcı, daha sonra güverteye çıkarak güneşlendi. Shakira’nın poposunun ne kadar yandığını merak eden sevgilisi Antonio, bikinisinin altını kontrol etti. Sevgilisiyle yatta sarılıp öpüşmeye devam eden ve rahat hareketleriyle dikkat çeken Shakira, yatta bulunan dostlarıyla da sık sık şakalaştı. Ünlü sanatçının sık sık gökyüzünü izlemesi dikkat çekti. 
     Shakira, Almanya'nın en çok izlenen televizyonu ZDF’de yayınlanacak ve Paris Hilton'un sunduğu Vettendass.. 'ın Bahse Var mısın 15 Mayıs'ta Aspendos Antik Tiyatrosu'nda yapılacak çekimlerine katılacak. 2 bin yıllık antik tiyatroda yapılacak çekimlere Sharika'nın dışında Peter Maffay, Hollywood yıldızı Ralf Möller ve Formula 1 Pilotu Kimi Raikkonen ile Türkiye'den Mustafa Sandal konuk olacak. 

     
</TEXT>
</DOC>
