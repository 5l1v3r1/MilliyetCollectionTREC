<DOC>
<DOCNO> 334379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/18/son/sondun04.html </URL>
<DATE> 2005/04/18/ </DATE>
<TIME> 08.40 </TIME>
<AUTHOR>  </AUTHOR>
<HEADLINE>
ABD'den KKTC'nin yeni Cumhurbaşkanı Talat'a tebrik 
</HEADLINE>
<TEXT>

     ABD, KKTC'de dün yapılan cumhurbaşkanlığı seçimini kazanan Mehmet Ali Talat'ı tebrik etti. 
     ABD Dışişleri Bakanlığı tarafından yayınlanan açıklamada, ''ABD, 17 Nisan Pazar günü yapılan Kıbrıs Türk seçimlerindeki zaferinden dolayı Mehmet Ali Talat'ı tebrik ediyor'' ifadesi kullanıldı. 
     Açıklamada, ''Kıbrıslı Türkler, özgür, adil ve demokratik seçimler aracılığıyla kendi toplumlarının liderini seçme hakkını kullandılar. ABD, Kıbrıslı Türkler'in, kapsamlı bir çözüm ve adanın yeniden birleşmesi yönündeki kararlılığının yeniden teyidini memnuniyetle karşılıyor. Bu sonuca ulaşmak için bütün ilgili taraflarla çalışmayı bekliyoruz'' denildi. 
     ABD açıklamasında, BM Genel Sekreteri Kofi Annan'ın, adanın uzun süren bölünmüşlüğüne son vermeye yönelik çözüm planının ABD tarafından desteklenmesine devam edildiği vurgulanarak, ''Adanın birleşmesine yönelik çabalarımızın bir parçası olarak ABD aynı zamanda Kıbrıslı Türk toplumunun ekonomik tecridini ve kuzeyin ekonomik durumunu geliştirerek iki taraf arasındaki ekonomik dengesizliği azaltma çabalarına devam edecek'' ifadesi kullanıldı. 
     
</TEXT>
</DOC>
