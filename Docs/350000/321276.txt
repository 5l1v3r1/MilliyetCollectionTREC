<DOC>
<DOCNO> 321276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/06/son/sonspo11.html </URL>
<DATE> 2005/03/06/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Ribery'de yumuşak doku zedelenmesi tespit edildi... 
</HEADLINE>
<TEXT>

     Göğüs kafesinin tomografisi çekilen Ribery'de bu bölgede kırığa rastlanmazken, ciddi bir yumuşak doku zedelenmesi olduğu belirlendi. 
     Maçtan sonra nefes alıp vermekte zorluk çeken Ribery'i bugün bir kez daha muayene eden kulüp doktoru Murat Çevik, ''Bu futbolcunun şikayetinde biraz azalma var. Ancak, ağrısı sürüyor. Bugün biraz daha iyi durumda. Yarın yapılacak muayenenin ardından antrenmanlara başlayıp başlamayacağına karar vereceğiz'' dedi. 
     
     TAKIM REVİRE DÖNDÜ 

     Cihan'ın kasığında ağrısının bulunduğunu da kaydeden Dr. Çevik, ''Birkaç gün antrenmanlara çıkamayabilir. Ağrısının geçmesini bekleyeceğiz'' diye konuştu. 
     Murat Çevik, Orhan'ın boynundaki ağrılarının sürdüğünü, Conceiçao'nun sağ ayağında darbeye bağlı olarak ağrısının bulunduğunu belirterek, Hakan Ünsal'ın sakatlığının da sürdüğünü sözlerine ekledi. 

     
</TEXT>
</DOC>
