<DOC>
<DOCNO> 334575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/18/son/sontur38.html </URL>
<DATE> 2005/04/18/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Havaya ateş açan doktor tutuklandı 
</HEADLINE>
<TEXT>

     Kayseri'nin Sarız İlçesi'nde, hastane bahçesinde av tüfeğiyle havaya ateş açtığı iddia edilen pratisyen hekim, tutuklandı. 
     AA muhabirinin, polis yetkililerinden aldığı bilgiye göre, Sarız Devlet Hastanesi'nde pratisyen hekim olarak görev yapan Dr. Hasan Çayır, hastane bahçesinde av tüfeğiyle havaya ateş etti. 
     Vatandaşların şikayeti üzerine polis ekiplerince gözaltına alınan Dr. Çayır, çıkarıldığı mahkemece, ''meskun mahalde silahla ateş etmek'' suçundan tutuklandı. 
     Dr. Çayır'ın, hakkında tutuklama kararı veren hakime, ''Beni nasıl tutuklarsınız Hakkımı arayacağım'' diye itiraz ettiği öğrenildi. 
     Bir süreden beri Sarız Devlet Hastanesi'nde görev yapan Dr. Hasan Çayır hakkında, daha önce de ''Hastalara kötü davrandığı ve hakaret ettiği'' yönünde yapılan şikayetler üzerine idari soruşturma açıldığı bildirildi. 
     
</TEXT>
</DOC>
