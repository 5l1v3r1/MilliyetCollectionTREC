<DOC>
<DOCNO> 300236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/23/son/soneko39.html </URL>
<DATE> 2004/12/23/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Toptan Satıcıları Derneği, Tekel'e talip... 
</HEADLINE>
<TEXT>

     TEKEL'in sigara bölümünü almak için Tekel Toptan Satıcıları Derneği tarafından kurulan Sigara Üretim ve Pazarlama A.Ş SÜPAŞ , Özelleştirme İdaresi Başkanlığı'ndan ÖİB TEKEL'in özelleştirilmesine ilişkin şartnameyi aldı. 
     Daha sonra basına açıklamada bulunan SÜPAŞ Yönetim Kurulu Başkanı Yılmaz Gülahmetoğlu, TEKEL'e olan ilgilerini bundan önce de açıkladıklarını hatırlatarak, ''İnşallah en iyi teklifi verip, TEKEL'i biz alacağız'' dedi. 
     Gülahmetoğlu, TEKEL için 5 yıl vadeli olarak 2 milyar dolar vermeye hazır olduklarını, ancak varlık satışına dönülmesi nedeniyle şartnameyi inceledikten sonra son kararı vereceklerini kaydetti. 
     Kaynağı nereden bulacakları konusunda da Gülahmetoğlu, kendilerine kredi vermek ya da ortak olmak isteyen grupların bulunduğunu, bunlarla görüşmelerin sürdüğünü ifade etti. 
     SÜPAŞ Yönetim Kurulu Başkanı bu firmalar arasında yabancı sigara üreticileri olduğu gibi, yerli, sigara üretmeyen ancak bu işe ilgi duyan firmalar bulunduğunu sözlerine ekledi. 
     
</TEXT>
</DOC>
