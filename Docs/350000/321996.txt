<DOC>
<DOCNO> 321996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/08/son/sonyas18.html </URL>
<DATE> 2005/03/08/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Akbank Oda Orkestrası, Macaristan'a uzanıyor... 
</HEADLINE>
<TEXT>

     Cem Mansur yönetimindeki Akbank Oda Orkestrası, Dünden Bugüne" dizisinin Mart ayı konserinde, Macaristan’ın yakın ve uzak geçmişine uzanıyor. 
     Macaristan Saraylarından" konulu konserin solisti genç kuşağın parlayan yıldızlarından viyolonsel sanatçısı Adrian Brendel. 
     Klasik dönemin büyük bestecisi, senfoninin babası" Josef Haydın, uzun yıllar Macaristan’da Esterhazy Prensi’nin hizmetinde bulunmuş. 104 senfonisinin büyük bölümünü burada yazan Haydn, prensin yazlık sarayındaki tatilini fazla uzatması sonucunda ailelerini özleyen orkestra elemanlarının isteklerini Veda" senfonisinde, şakacı bir şekilde patronuna hissettirmeyi başarmış. 
     Macaristan saraylarında yazılmasa da, ülkenin aristokratik geçmişine sevgi dolu bir selam, yaşayan en büyük bestecilerinden birinden, Györgi Ligeti’den geliyor Eski Macar Balo Dansları. 
     Haydn’ın Esterhazy sarayında yazdığı, gelmiş geçmiş en popüler viyolonsel konçertolarından biri ancak 40 yıl önce gün ışığına çıkmış. Büyük virtüozluk gerektiren konçertoyu, genç kuşağın parlayan yıldızlarından Adrian Brendel seslendiriyor. Büyük piyanist Alfred Brendel’in oğlu, geçen aylarda babasıyla birlikte Beethoven’in tüm sonatlarını kaydetti ve dünyanın önde gelen müzik merkezlerinde konserler verdi. Brendel’in çalacağı ikinci eser yine Ligeti’den. 
     Yeni ve eskiyi, bilinenle bilinmeyeni bir tema etrafında birleştiren bu ilginç ve eğlenceli konserden önce Cem Mansur, gelenekselleşen sohbetiyle yine sahnede olacak. 
     Konser günleri şöyle 

9 Mart Çarşamba Kadıköy Halk Eğitim Merkezi 20 00 sohbet 20 30 konser 
10 Mart Perşembe Cemal Reşit Rey 19 30 sohbet 20 00 konser 
13 Mart Pazar Sabancı Üniversitesi Gösteri Merkezi 19 30 sohbet 20 00 konser 
     
</TEXT>
</DOC>
