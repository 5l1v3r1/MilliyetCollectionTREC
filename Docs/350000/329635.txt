<DOC>
<DOCNO> 329635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/02/son/sondun28.html </URL>
<DATE> 2005/04/02/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Irak'ta "dost ateşi" ile ölen Bulgar askerin ailesinden tazminat davası 
</HEADLINE>
<TEXT>

     Irak'ta 4 Mart'ta kontrol görevi sırasında koordinasyon eksikliği nedeniyle Amerikan askerlerinin açtığı ateş sonucu hayatını kaybeden Bulgar asker Gırdi Gırdev'in ailesi, ABD hükümetine tazminat davası açacak. 
     Gırdi Gırdev'in kızkardeşi Mariya Baeva, dava ile ilgili dosyanın bir avukat tarafından hazırlanmaya başlandığını belirterek, ''Kardeşimin ölümünden sorumlu olanların belirlenmesini ve gerekli cezaya çarptırılmasını da istiyorum'' dedi. 
     Bu arada, ABD'nin Sofya Büyükelçisi James Pardew, Dolno Sharane kasabasında oturan Gırdi Gırdev'in ailesine bugün taziye ziyaretinde bulundu. 
     Gırdev'in ailesine başsağlığı dileyen ve olaydan duyduğu üzüntüyü ifade eden Pardew'in ziyareti 20 dakika sürdü. 
     Büyükelçi ziyaret sırasında Gırdev'in ailesine ABD tarafından tazminat ödenip ödenmeyeceği konusuna değinmedi. 
     Pardew'in ölen askerin mezarını ziyaret etmemesi dikkat çekti. 
     
</TEXT>
</DOC>
