<DOC>
<DOCNO> 337852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/son/sontur13.html </URL>
<DATE> 2005/04/28/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Köyü fareler bastı 
</HEADLINE>
<TEXT>

     Erdem ÖZCAN DHA 

      BALIKESİR'in Bandırma İlçesi'ne bağlı Yeni Yenice Köyü'nde hızla çoğalan fareler nedeniyle köylüler, ellerinde tüfek ve sopalarla, depolarda, damlarda fare avına çıktı. 
     Bandırma'ya 25 kilometre uzaklıktaki Yeni Yenice Köyü'nde fare paniği yaşanıyor. Özellikle akşam saatleri, köy sokaklarına yayılan fareler için Bandırma İlçe Tarım Müdürlüğü, köylülere zehirli buğdaylar dağıttı. Zehirli buğdayların etkili olmadığını söyleyen köylüler bu kez özellikle akşam saatlerinde gruplar halinde görülen fareleri telef etmek için silahlara sarıldı. Köylülerden Şehabettin Çapar, Şu anda köyde her mahalle arasında fareler cirit atıyor. Herkesin evinde var. Dükkanlar, depolar ve samanlıklar farelerle doldu. Depolara hiçbir şey koyamaz olduk. Ne bulurlarsa hepsini yiyiyorlar. Zehirlenen ve ya vurduğumuz fareleri yiyen kediler de telef oluyorö diye konuştu. 
     Toplam 202 hanede 1050 kişinin yaşadığı köyde vatandaşlar, acil tedbirlerin alınmaması halinde, salgın hastalık endişesi yaşadıklarını söylediler. 
     
</TEXT>
</DOC>
