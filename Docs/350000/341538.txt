<DOC>
<DOCNO> 341538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/son/sonsiy04.html </URL>
<DATE> 2005/05/11/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Erdoğan'dan Öcalan yorumu Kararı görmeden söylemek suya yazmak 
</HEADLINE>
<TEXT>

     Başbakan Recep Tayyip Erdoğan, Avrupa İnsan Hakları Mahkemesi’nin AİHM terörist Abdullah Öcalan hakkında vereceği kararla ilgili olarak, "Şimdiden birşey söylemek yanlış olur. Kararı görmeden bir şey söylemek, su üzerine yazı yazmak olur" dedi. 
     Erdoğan, Danıştay’ın 137. kuruluş yıldönümü dolayısıyla TBMM’de verilen kokteylde soruları yanıtladı. Erdoğan, "AİHM Öcalan ile ilgili kararını açıklayacak ne yapacaksınız Yol haritanız var mı " sorusu üzerine şunları söyledi 
     "Bu işleri görmeden gerekçeler önümüze gelmeden konuşmak yanlış olur. Bunlar hepsi gelir, elimize geldikten sonra değerlendirmeler yapılır. Ondan sonra da yol haritası belli olur. Kararı görmeden bir değerlendirme yapmak, konuşmak mümkün değil. Kararı görmeden, bu konuda söylenecek her şey, su üzerine yazı yazmak olur. Karar önümüze gelmeden konuşmak, doğru olmaz." 
     
     Baykal'ın televizyon teklifine red 
     CHP Genel Başkanı Deniz Baykal'ın "özelleştirme ile ilgili beraber televizyona çıkalım" teklifinin hatırlatılması üzerine Erdoğan, "Konularla ilgili söylenmesi gerekeni söylediğim için tartışmaya gerek yok zaten" dedi. 
     Erdoğan, Fenerbahçe ile Galatasaray arasında oynanacak Türkiye Kupası final maçının sonucuna ilişkin bir soru üzerine, her şeyin sahada belli olacağını söyledi 
     
</TEXT>
</DOC>
