<DOC>
<DOCNO> 326684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/24/son/sonsiy20.html </URL>
<DATE> 2005/03/24/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Yüce Divan Karamehmet ve Demirören'i dinleyecek 
</HEADLINE>
<TEXT>

     Eski Başbakan Mesut Yılmaz ve eski Devlet Bakanı Güneş Taner'in Yüce Divan'da yargılandıkları davanın gelecek duruşmasında, işadamları Mehmet Emin Karamehmet ve Erdoğan Demirören'in de aralarında bulunduğu 8 tanık dinlenilecek. 
     Yüce Divanı'nın öğleden sonraki duruşmasında 4 tanık daha dinlenildi. 
     Yüce Divan Başkanı Mustafa Bumin, işadamları Mehmet Emin Karamehmet, Erdoğan Demirören ve eski Emniyet Genel Müdürü Necati Bilican, Emniyet İstihbarat Daire Başkanı Sabri Uzun, eski Emniyet İstihbarat Daire Başkanı Emin Aslan, Niyazi Palabıyık, eski İstanbul Emniyet Müdürü Hasan Özdemir ve Aslan Tekin Önel'in tanık olarak dinlenilmesine karar verildiğini kaydetti. 
     Bumin, ayrıca geçen duruşmada bazı yerlere yazılan yazıların yanıtlarının beklenmesinin de kararlaştırıldığını kaydederek, duruşmanın 15 Nisan Cuma günü saat 10.00'a bırakıldığını bildirdi. 
     
</TEXT>
</DOC>
