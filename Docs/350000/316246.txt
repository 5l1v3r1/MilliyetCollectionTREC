<DOC>
<DOCNO> 316246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/17/son/sonyas21.html </URL>
<DATE> 2005/02/17/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Samanyolu şarkısının bestesi kimin Sanatçı Berkant konuştu... 
</HEADLINE>
<TEXT>

     Sanatçı Berkant, ''Samanyolu'' şarkısıyla ilgili iddiaları yanıtlayarak, ''Kim, neden veya niye yazdı tartışmaları yersiz. Sözlerini Teoman Alpay'ın yazdığı, bestesini Metin Bükey'in yaptığı şarkının düzenlemesi bana ait'' dedi. 
     Sahne çalışması nedeniyle Denizli'de bulunan Berkant, Denizli Devlet Hastanesi'nde DDH genel sağlık kontrolünden geçti. 
     Dr. Uğur Yaşar, Berkant'ın sol gözünde görmeyle ilgili küçük bir problem saptadıklarını bildirdi. 
     Daha sonra gazetecilere açıklamada bulunan Berkant, Denizli Lisesi'nden mezun olduğunu ve fırsat buldukça Denizli'ye geldiğini söyledi. 
     Samanyolu şarkısıyla ilgili tartışmalara da değinen Berkant, konuyla ilgisi olmayan kişilerin, kamuoyu önüne çıkıp konuşmasını doğru bulmadığını ifade etti. 
     Kim, neden veya kime yazdı tartışmalarının yersiz olduğunu belirten Berkant, ''Ölenler huzur içinde yatsın. Bize güzel bir eser bırakmışlar, onu dinleyelim. Samanyolu benden sonra da yaşayacak. Böyle eserler çoğalsın. Sözlerini Teoman Alpay'ın yazdığı, bestesini Metin Bükey'in yaptığı şarkının düzenlemesi de bana ait'' diye konuştu. 
     
</TEXT>
</DOC>
