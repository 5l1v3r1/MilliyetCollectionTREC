<DOC>
<DOCNO> 310668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/30/spor/spo06.html </URL>
<DATE> 2005/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Sakarya açık verdi 2-2 
</HEADLINE>
<TEXT>


Yeşil-Siyahlı takım, sezonun ilk haftasında 1-0 yenildiği Gençlerbirliği'nden evinde rövanşı alamadı. Bir de penaltı kaçırdığı maçta tek puanla teselli bulup, hesabı kapatamadı 


LİGİN tehlike bölgelerinden uzaklaşmak isteyen Sakaryaspor, Gençlerbirliği karşısında kısmet tepti. 15'te yaşanan karambolde topa dokunan Ali Cansun ev sahibini 1-0 öne geçirdi. Beş dakika sonra Mustafa Özkan skoru dengeledi. 28'de Sakarya büyük fırsat yakaladı, ancak kazanılan penaltıyı Ragıp dışarı attı. 41'de Mustafa'nın, adaşı Mustafa Özkan'ı düşürmesiyle kazanılan penaltıyı Ali Tandoğan ağlara gönderdi 1-2. 79'da Fatih Ceylan son sözü söyledi. 

Maçın karnesi 
HAKEMLER Vedat Yüksel, Mustafa Yalçınkaya, Özgür Çetiner 
SAKARYASPOR Şenol 7 - Gökhan Kök 6 , Mesut 6 , Mustafa 6 - Gökhan Çalışal 6 , Aydın 7 Gökhan Kaba Dk.82 4 , Emre 6 Abdulkadir Dk.87 , Ragıp 7 , Fatih Ceylan 7 - Ali Cansun 7 Makasi Dk.67 4 , Murat 7 
GENÇLERBİRLİĞİ Ömer 6 - Erkan 6 , Ümit 6 , Baki 6 Gtari Dk.59 4 , İsmail 6 Atilla Dk.77 4 , Ali Tandoğan 7 , Skoko 6 , Ayman 7 , Erhan 6 - Mustafa Özkan 7 , Youla 7 Mehmet Dk.85 
GOLLER Ali Cansun Dk.15 , Mustafa Dk.20 , Ali Tandoğan Dk.41 Pen. , Fatih Ceylan Dk.79 
SARI KARTLAR Ali Cansun, Aydın, Gökhan Kök Sakarya 

Ragıp'a moral 

SAKARYASPOR Teknik Sorumlusu Şaban Yıldırım, penaltıyı kaçıran Ragıp'a sahip çıktı. Genç çalıştırıcı, "Emin olun, en çok penaltı atmayı o isterdi. Ama olmadı. Sağlık olsun" dedi. Gençlerbirliği'nin hocası Ziya Doğan ise, "Rakibimiz bizden daha disiplinliydi. Ama oyunun hakkı beraberlikti" diye konuştu. 


</TEXT>
</DOC>
