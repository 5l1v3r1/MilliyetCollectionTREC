<DOC>
<DOCNO> 304752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/08/son/sonyas09.html </URL>
<DATE> 2005/01/08/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Türklerin Almanya'ya göçünü anlatan "İstekler Zamanı" adlı film tanıtıldı 
</HEADLINE>
<TEXT>

     Türklerin 60'lı yıllarda başlayan Almanya'ya göçünü ele alan iki bölümlük İstekler Zamanı Zeit der Wünsche televizyon filminin basın galası Köln Film evinde yapıldı. 
     Filmde rol alan oyunculardan Mustafa Erhan Emre ile Melike Lale Savaş adlı iki genç arasındaki hüzünlü aşk hikayesini konu alan filmin 5 milyon euroya mal olduğu açıklandı. 
     Alman televizyon kanalı ARD'de ilk bölümü 12 Ocak Çarşamba, ikinci bölümüyse 14 Ocak Cuma akşamı ekrana gelecek iki bölümlük filmde, Anadolu'dan Almanya'ya işçi olarak gelen iki Türk gencinin hüzünlü aşk hikayesi anlatılıyor. 
     Almanca seslendirilmiş filmin ikinci bölümünün tanıtımında konuşan Alman rejisör Rolf Schubel, seslendirme konusunda ''Almanca seslendirmede amaç, Almanlar tarafından da seyrederken daha rahat anlaşılsın istedik. Bir aşk hikayesinin kolayca anlaşılması bakımından böyle bir karara vardık'' dedi. 
     Yapımcı Kadir Sözen de yaptığı açıklamada, filmin Tefik Başer'in ''Göçün 40 Yılı'' adlı kitabından esinlenerek çekildiğini söyledi. Sözen, Türkiye'de Nevşehir, İstanbul, Almanya'da da Oberhausen, Köln ve Münih'te çekim yapıldığını ifade etti. 
     Sözen, ''Bizim için bu film önemli bir projeydi. 5 yılda tamamlandı ve standartların çok üzerinde bir film ortaya çıktı. Aynı zamanda Alman Birinci Televizyonu'nun 2005 yılının en önemli projelerinden de biridir. Bu film bizim kendi öykümüzü anlatmakta. Aynı zamanda bu film Avrupa Türklerinin bir hikayesidir'' dedi. 
     
     ŞİRİN'İN DÜĞÜNÜ'NE BENZETİLDİ 
     Filmin ikinci bölümünü izleyen basın mensupları, 30 yıl önce Alman televizyonlarında ekrana gelen ve Türkler arasında tepkilere yol açan ''Şirin'in Düğünü'' filmi ile benzerlik olduğuna dikkati çekmeleri üzerine Sözen, filmin bir aşk hikayesini canlandırdığını söyledi. 
     
</TEXT>
</DOC>
