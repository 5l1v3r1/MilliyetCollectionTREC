<DOC>
<DOCNO> 346866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/29/spor/spo12.html </URL>
<DATE> 2005/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu Diyar'da kaldı 0-1 
</HEADLINE>
<TEXT>


Diyarbakırspor, ateş hattında girdiği son haftada Samsunspor'u deplasmanda yendi, Süper Lig'de kalmayı başardı. Eksik rakibi karşısında birçok gol pozisyonundan yararlanamayan Kırmızı - Yeşilliler'i Eser güldürdü 


Diyarbakırspor, Samsunspor'u deplasmanda mağlup edip, Sakaryaspor'un yenilgi haberini aldı ve Süper Lig'de kalmayı başardı. 
Zorlu deplasmanın ilk yarısında sayısız gol pozisyonundan yararlanamayan konuk takım, 53. dakikada Eser'in golüyle rahat bir nefes aldı. Son dakikaya kadar bu avantajını koruyan Kırmızı - Yeşilliler, puan farkıyla amacına ulaştı ve Süper Lig'de bir sezon daha oynamayı garantiledi. 
Karşılaşmanın son düdüğünün ardından Diyarbakırsporlu futbolcular büyük bir sevinç yaşadı. 

Maçın karnesi 
HAKEMLER Orhan Erdemir, Birol Budan, Orkun Aktaş 
SAMSUNSPOR Kerem 5 - Elyassa 5 , Kenan 5 , Tolga 6 , Ayari 5 İskender Dk.85 - Musa 6 , Adnan 6 , Celil 6 , Muhammed 6 Volkan Dk. 65 5 - İvanov 5 , Erkan 5 
YEDEKLER Seyhun, Erhan, Serkan, Onur 
DİYARBAKIRSPOR Fadhel 6 - Stavrevski 6 Cem Beceren Dk. 57 5 , Burhan 6 , Talip 6 - Göksel 7 , Cem Yanık 7 , Yasin 6 , Jupi 6 , Sinan Demircioğlu 6 - Sinan Kaloğlu 5 Serdar Dk.67 6 , Eser 6 Yunus Dk.76 5 
YEDEKLER Murat, Sylla, Zafer, Souza 
SARI KARTLAR Fadhel, Eser Diyarbakırspor 
GOL Eser Dk.53 

Taraftardan ağır suçlama 

Samsunspor'un, Diyarbakırspor'a evinde 1 - 0 yenilmesi Kırmızı - Beyazlı taraftarları çileden çıkardı. Samsunspor tribünleri 90 dakikanın son düdüğünün ardından futbolculara "Satılmışlar" diye bağırdı. Tepkilere çok sinirlenen Başkan İsmail Uyanık, el kol hareketleriyle tepki gösterince gerginlik büyüdü. Uyanık, bazı taraftarların üzerine yürüdü. 

Ahmet Göksu bombaladı 

Diyarbakırspor Başkanı Ahmet Göksü maçtan sonra sert açıklamalar yaptı. Göksu, medya ve taraftarların üstlerine çok geldiğini iddia ederek, "Allah belalarını versin. Sürekli bizimle uğraştılar. Bu takımı Birinci Lig'de almıştım, yine aynı yerde bırakıyorum. Artık başkanlık görevimi sürdürmeyeceğim. Kim isterse buyursun görevi devralsın" diye konuştu. 


</TEXT>
</DOC>
