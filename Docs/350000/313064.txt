<DOC>
<DOCNO> 313064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/07/son/sondun03.html </URL>
<DATE> 2005/02/07/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Irak'taki Amerikan askerleri arasında ''çamur güreşi'' skandalı 
</HEADLINE>
<TEXT>

     Irak'ta görev yapan Amerikan askerleri arasında ''çamur güreşi'' skandalı ortaya çıktı. 
     Amerikalı askeri yetkililer, Irak'taki Kamp Bucca adlı gözaltı merkezinde bir çamur güreşi partisinden sonra yakışıksız poz veren bir kadın askerin rütbesinin tenzil edildiğini, 4 kadın askere uyarı cezası verildiğini belirttiler. 
     Yetkililer, Florida Tallahassee'den 160. Askeri Polis Taburu'nun Irak'taki görevini Ashville'de konuşlu 105. Askeri Polis Taburu'na devretmesi dolayısıyla bazı askerlerin 30 Ekim'de kutluma düzenlediğini ve bazılarının da çamur güreşi yapmaya karar verdiklerini kaydettiler. 
     Skandalın ortaya çıkmasıyla başlatılan soruşturmada, bir kadın askere özellikle verdiği yakışıksız poz nedeniyle rütbe indirim cezası uygulandığı belirtildi. 
     Ceza alan kadın askerin kimliği açıklanmazken, özellikle New York basını, gözaltı merkezinde düzenlenen ''çılgın çamur güreşi partisine'' ilişkin fotoğraflara dün geniş yer verdi. 
     

     
</TEXT>
</DOC>
