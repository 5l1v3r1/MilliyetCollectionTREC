<DOC>
<DOCNO> 340201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/06/son/sonsiy26.html </URL>
<DATE> 2005/05/06/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Yeşil kartlılara diş dolgusu ve kanal tedavisi imkanı... 
</HEADLINE>
<TEXT>

     AK Parti Trabzon Milletvekili Cevdet Erdöl, yeşil kartlıların diş dolgusu ve kanal tedavisi imkanlarından yararlanmaları için kanun teklifi verdi. 
     Erdöl, kanun teklifinin gerekçesinde, hiçbir sosyal güvenlik kurumunun güvencesi altında olmayan ve sağlık hizmetleri giderlerini karşılayacak durumda bulunmayan yeşil kartlı vatandaşların, mevcut yasayla sadece diş çekimi ile diş protez ücretinin devlet tarafından karşılandığı, bunun haricindeki diş tedavilerinin karşılanmadığını belirtti. 
     Cevdet Erdöl, şunları kaydetti 
     "Halbuki kanundan yararlanan vatandaşlarımız, hiçbir geliri olmayan veya dar gelirli kişilerdir. Diş tedavilerinden bazılarının karşılanıp, bazılarının karşılanmaması, bu vatandaşlarımızı zor durumda bırakmaktadır. Diş tedavilerinden çekim ve protezin yanı sıra diş dolgusu ve kanal tedavileri de yapılması gereken en lüzumlu tedavilerdendir. Vatandaşlarımızın mağduriyetlerinin giderilerek bu hizmetlerden de yararlanabilmeleri amacıyla bu teklif verilmiştir." 
     
</TEXT>
</DOC>
