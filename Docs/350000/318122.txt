<DOC>
<DOCNO> 318122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/24/yazar/asik.html </URL>
<DATE> 2005/02/24/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Roche sanıkları... 
</HEADLINE>
<TEXT>


Roche firmasının SSK'ye neorecormon adlı ilacı fahiş fiyatla satması ve kurumu zarara uğratmasıyla ilgili davaya bugün devam edilecek... Bugün "Bilirkişi raporu" doğrultusunda karar verilmesi bekleniyor... 
Bilirkişi raporunda ne var, ne yok diye sorarsanız... 
Raporun en çarpıcı yanı SSK'nin uğradığı 1.8 trilyon liralık zararın SSK Sağlık İşleri ve İlaç Eczacılık Daire Başkanlığı bürokratlarından yasal faiziyle birlikte tahsil edilmesinin önerilmesi... 
Kim bu bürokratlar SSK Eczacılık Daire Başkan Vekili Hülya Özdemir, Genel Müdür Yrd. Vekili Prof. Gülşen Terakye, Genel Müdür Vekili Servet Rüştü Karahan, Kurum Başkan Vekili Nazmi Güleyüboğlu, ihale yetkilisi durumundaki yönetim kurulu üyeleri Prof. Servet Rüştü Karahan, Nazmi Güleyüboğlu ile diğer üyeler Yener Kaya, Şeref Sümer, Zehra İnci Koyuncu ve Sait Ersoy... Bilirkişi raporunda bu kişiler hakkında ayrıca "görevi kötüye kullanmak"tan işlem öneriliyor. 

Başbakan Erdoğan, Bush'la 8 dakika görüşmüş. 
Bunun yarısı tercümeye, yarısı da Bilal Erdoğan'ın durumuna gittiğine göre, ABD'yle aramızda sorun yok demektir... 
Haldun Ertem 

Protokol sıkıntısı... Hükümet, AB konusunda durdu. Acaba niye AB yaklaşık bir ay önce Türkiye'ye bir protokol metni gönderdi. Ankara Anlaşması'nı 25 üyeye teşmil eden bu protokolü en geç şubat ayı sonuna kadar onaylamamızı istedi. Hükümet protokolü imzalamıyor. Protokol metni gizli tutuluyor. Sızan dedikodu... Protokoldeki ifadelere göre, eğer imza atılırsa bu, Güney Kıbrıs'ın tanınması anlamına gelecek... Hükümetin nutku acaba kendileri dışında herkesin bildiği gerçekle karşılaşınca mı tutuldu 

Şişli Etfal Hastanesi'nde görevli sağlık çalışanları, hak ettikleri "nöbet ücret"lerini 2 aydır alamıyor. Ayda ortalama 850 YTL ile geçinen hekimler için 2 ayda 300 YTL'yi geçen nöbet ücreti önemli para. Hekim dışındaki personel için daha da önemli bir para bu. Neden ödenmiyor 

Havadan Tozdan... Milliyet Cumartesi ekinde "Havadan Tozdan" adı altında hoş yazılarını okuduğumuz Prof. Cemal Saydam not göndermiş... Diyor ki 
- Devlet Meteoroloji İşleri Genel Müdürlüğü web sayfasına girince önünüze Kılıçoğlu Kiremit Şirketi'nin reklamı çıkıyor. Reklam verebilmeniz için hangi şirkete başvuracağınızı da belirtiyorlar. Devlet kuruluşunun reklam alması ilginç sonuçlara yol açabilir. Örneğin, CHP kendi reklamını verse kabul edecekler mi Ben CHP'nin yerinde olsam reklam için hemen başvururdum... 

Karikatür... Karikatürcüler Derneği, dünkü toplu basın toplantısıyla, Başbakan'ı kedi şeklinde çizdiği için 5 milyar liraya mahk m edilen Musa Kart'a destek verdi. Ferit Öngören, "Başbakan için çizdiğimiz her karikatüre 5 milyar lira ödersek, sermayeyi kediye yükledik demektir" diye konuştu. Turhan Selçuk anlattı... Churchill, kendisini yanakları sarkık buldog köpeği gibi çizen karikatürist Low'a bir gün çıkışmış 
- Benim yanaklarım sizin çizdiğiniz buldogdan daha sarkıktır... 
Toplantıda Penguen'in son sayısı dağıtıldı. Derginin kapağında Tayyip Erdoğan'ın kurbağa, yılan, deve, fil, zürafa, öküz, ördek, maymun şeklinde çizilmiş 8 karikatürü yer alıyor. 

Amerika, "Türk halkı bizi sevmeli" diye baskı yapıyor. 
Birgün gazetesinde Saruhan Oluç, şu tespiti yapıyor 
- ABD yalnız ülkeleri değil, beyinleri ve kalpleri de işgal etme hevesinde... 

Yaramazlık Meral Tamer arkadaşımız, yeni bir siyasi oluşum peşindeki Erkan Mumcu'ya, "Siyasetin yaramaz çocuğu" adını taktı. Mumcu'yu izliyoruz. Hemen her konuşmasında üniversitede türbanın serbest bırakılması konusundaki d hiyane formüllerini anlatıyor, orada takılıp kalıyor. Böyle giderse yakında alacağı unvan bellidir "Siyasetin işe yaramaz çocuğu" 



</TEXT>
</DOC>
