<DOC>
<DOCNO> 327466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/27/spor/axspo01.html </URL>
<DATE> 2005/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Prime erteleme 
</HEADLINE>
<TEXT>


Futbolcular isteyince, Arnavutluk maçının primi Gürcistan sınavı sonrasına kaldı. Güzelaydın, "Eğer kazanırlarsa rakam 100 milyardan bile fazla olur" dedi 

MEHMET DEMİRCAN 


Dünya Kupası'na gitmeyi öncelikli hedef olarak gören A Milli Takımı futbolcular kendilerine güvendi, bu maçın priminin de Gürcistan karşılaşması sonrasında verilmesini istedi. Futbol Federasyonu tarafından grup maçları öncesinde yapılan açıklamaya göre, Ay - Yıldızlılar'ın, galibiyet nedeniyle bu maçtan 20'şer milyar lira alması gerekiyordu. Ancak futbolcuların bu talebini yönetim kabul etti. 
Yönetim kurulu üyesi ve Ümit Milli Takımlar Sorumlusu Serdar Güzelaydın, "Eğer kazanırlarsa, bu miktar 100 milyardan bile fazla olabilir. Gürcistan karşısında da iyi konsantre olup yolumuza devam etmek istiyoruz" dedi. 
Bu arada Güzelaydın'ın, A Milli Takımı sorumluluğuna getirileceği iddia edildi. Serdar Güzelaydın'ın Ümit Milli Takım Sorumlusu olmasına karşın, sık sık Polat Otel'e gelerek, Ay - Yıldızlı ekibin kampında bulunduğu, buna karşın Milli Takımlar Sorumlusu Osman Çağlıkoç ile komitede yer alan Zekeriya Alp'in kampa sadece bir kez uğradığı belirtildi. Değişikliğin, Gürcistan maçından sonra yapılacağı ileri sürüldü. 

MAÇIN İSTATİSTİĞİ TÜRKİYE ARNAVUTLUK 12 Korner 4 2 Gol 0 1 Penaltı 0 18 Taç 36 13 Şut 12 26 Faul 16 8 Ofsayt 3 1 Serbest atış 1 6 Gol pozisyonu 4 56 Topla oynama 44 

LİDER OYUNCULAR TÜRKİYE ARNAVUTLUK 3 Yıldıray Şut Bogdani 3 2 Emre İsabetli Şut Aliaj 1 46 Emre İsabetli Pas Skela 42 7 Emre Korner Aliaj 1 3 Ümit Özat Ofsayt Tare 2 5 Koray Faul Aliaj 3 8 Hamit Top Çalma Cana 4 5 Necati Top Kaptırma Skela 6 3 Yıldıray Gol Pozisyonu Bogdani 2 


</TEXT>
</DOC>
