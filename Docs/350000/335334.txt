<DOC>
<DOCNO> 335334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/20/son/sonyas14.html </URL>
<DATE> 2005/04/20/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
UNESCO'dan Ürgüp'teki tarihi kiliseye 55 bin dolar 
</HEADLINE>
<TEXT>

     Birleşmiş Milletler Eğitim, Bilim ve Kültür Örgütü'nün UNESCO Nevşehir'in Ürgüp İlçesi'ndeki bir kilisenin restorasyonu için Ürgüp Belediyesi'ne 55 bin dolar gönderdiği bildirildi. 
     Ürgüp Belediye Başkanı Bekir Ödemiş, AA muhabirine yaptığı açıklamada, Ürgüp Kayakapı Mahallesi'nde bulunan kaya kilisenin restorasyonu için UNESCO'nun kendilerine 55 bin dolar yardım yaptığını söyledi. 
     Dünya kültürel mirasları arasında yer alan Kapadokya bölgesindeki kilisenin onarımına UNESCO'nun destek vermesinin sevindirici olduğunu belirten Ödemiş, şöyle konuştu 
     ''Ermeni Patriği II. Mutafyan, 4 yıl önce bölgemizi ziyarete geldiğinde, Kayakapı Mahallesi'nde bulunan kiliseyle ilgili Bu kilise, bizim kayıtlarımıza göre bölgenin ilk kaya kilisesi demişti. Tescilli olan bu tarihi kaya kilisenin restorasyonunun en kısa zamanda bitirilmesi için gerekli çabayı göstereceğim. UNESCO'nun desteğiyle kilise aslına uygun olarak restore edilecek.'' 
     
</TEXT>
</DOC>
