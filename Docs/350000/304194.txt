<DOC>
<DOCNO> 304194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/07/ekonomi/eko06.html </URL>
<DATE> 2005/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Pompada 4 kuruşluk indirim 
</HEADLINE>
<TEXT>


Tüpraş'ın benzinde yaptığı yüzde 4.7'lik indirim, pompa fiyatlarına yüzde 0.9 ile yüzde 1.6 arasında yansıdı. Benzinin litresi 2 ila 4 kuruş ucuzladı 


Tüpraş'ın toptan, vergisiz rafineri çıkış fiyatını, benzinlerde yüzde 4.6 - 4.7, altı nolu fueloilde ise yüzde 9 indirdiğini açıklamasından sonra akaryakıt şirketleri benzinler ve 6 nolu fueloil pompa fiyatlarında, yüzde 0.9 ile 1.6 arasında indirime gitti. İndirim tutar olarak değerlendirildiğinde, benzinlerin litresinde 2 - 4 YKr 20 - 40 bin lira düzeyinde gerçekleşti. Sektör yetkilileri Tüpraş'ın açıkladığı indirimin, dağıtım şirketlerine "vergili" satışta, yüzde 1 ile yüzde 4.58 olarak yansıdığını ifade ediyor. 
Bu arada Tüpraş, jet gazyağı rafineri satış fiyatlarında da bugünden geçerli olmak üzere indirime gitti. Yeni ayarlamayla İzmit Rafinerisi çıkışlı jet gazyağının metreküp fiyatı 0.49721 YTL'den 0.43705 YTL'ye çekildi. 
Bazı dağıtım şirketlerinin İstanbul'da kurşunsuz benzin için EPDK'ya bildirdikleri yeni tavan fiyatlar şöyle 
Şirket Eski fiyat Yeni fiyat Petrol Ofisi 2.30 2.28 Total Oil 2.30 2.27 Opet 2.30 2.27 Shell 2.30 2.28 


</TEXT>
</DOC>
