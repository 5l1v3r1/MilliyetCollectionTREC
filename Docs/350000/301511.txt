<DOC>
<DOCNO> 301511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/28/son/sondun03.html </URL>
<DATE> 2004/12/28/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Yüzyılın depreminde ölü sayısı 55 BİN'i buldu 
</HEADLINE>
<TEXT>

     Endonezya'nın Sumatra adasının batı sahili açıklarında, denizin 40 kilometre altında meydana gelen 9 büyüklüğündeki deprem ve yarattığı dev dalgalarda ölenlerin sayısı 55 bini buldu. Yalnızca Endonezya Sağlık Bakanlığı, ölü sayısının 27 bin 174 olduğunu açıkladı. Ajans France Press AFP , toplam ölü sayısının 55 bini aştığını duyurdu. 
     Endonezya Sağlık Bakanlığı, depremin ardından ülkede en az 27 bin 174 kişinin öldüğünü açıkladı. 
     Yardım çalışmalarını koordine eden Sri Lankalı Sosyal Refah Bakanı Sumedha Jayasena, kurtarma çalışmalarını yürütenlerden kendilerine gelen bilgilere göre ölü sayısının 25 bin olmasından korkulduğunu, şu ana kadar 12 bin 895 kişinin cesedinin bulunduğunu açıklamıştı. 
     Deprem ve tsunamiden zarar gören ülke yetkililerinin verdikleri istatistiklere göre, en büyük can kaybı Sri Lanka, Hindistan ve Endonezya'da oldu. 
     Sri Lanka'da can kaybı 18 bin 706'ya yükseldi. 
     Devam eden arama ve kurtarma çalışmaları sırasında 2 bin 480 cesedin daha çıkarılmasıyla, Sri Lanka'da şimdiye kadar tespit edilen ölü sayısının 18 bine çıktığı bildirildi. 
     

     
</TEXT>
</DOC>
