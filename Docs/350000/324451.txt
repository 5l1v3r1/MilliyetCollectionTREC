<DOC>
<DOCNO> 324451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/son/sonsiy29.html </URL>
<DATE> 2005/03/17/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
AKP'li Fırat Gündemimizde partiden ihraç yok 
</HEADLINE>
<TEXT>

     AK Parti Genel Başkan Yardımcısı Dengir Mir Mehmet Fırat, ''Gündemimizde partiden ihraç yok'' dedi. 
     Fırat, AK Parti Merkez Karar ve Yönetim Kurulu MKYK toplantısının ardından, gazetecilere açıklamalarda bulundu. 
     Genel Başkan Yardımcısı Fırat, MKYK toplantısında dış politik ve ekonomik gelişmelerin detaylı bir şekilde ele alındığını bildirdi. 
     MKYK'da Devlet Bakanı Ali Babacan'ın, oldukça detaylı bir biçimde ekonomik gelişmeleri anlattığını vurgulayan Fırat, Devlet Bakanı Beşir Atalay'ın da sosyal konular ile ilgili bilgi verdiğini belirtti. Fırat, Atalay'ın, alt gelir seviyelerindeki muhtaç vatandaşlara yapılan ve yapılacak yardımlara ilişkin açıklamalarda bulunduğunu belirtti. 
     Fırat, Dışişleri Bakanı ve Başbakan Yardımcısı Abdullah Gül'ün, AB, Kıbrıs ve komşu ülkeler ile ilgili gelişmeler konusunda kurul üyelerini bilgilendirdiğini kaydetti. 
     Teşkilat Başkanlığı'nın, AK Parti teşkilatlarıyla ilgili çalışmaları anlattığını dile getiren Fırat, bazı ilçe teşkilatlarının görevden alınması için oylama yapıldığını vurguladı. 
     Fırat, AK Parti Grup Başkanlığı'nın da TBMM gündemi hakkında kurul üyelerine bilgi verdiğini söyledi. 
     MKYK toplantısında gelecek hafta TBMM'de ele alınacak özürlüler ile ilgili yasa tasarısının da ele alındığını ifade eden Fırat, İstanbul Milletvekili Lokman Ayva'nın bu konuda görüşlerini açıkladığını, Başbakan Recep Tayyip Erdoğan'ın da bu tasarıda bazı değişiklikler yapılması talimatı verdiğini bildirdi. 
     Fırat, bir gazetecinin, ''Partiden ihraç var mı '' sorusunu ise şöyle yanıtladı 
     ''Partiden ihraçlar değil, ilçe teşkilatlarında tüzükte belirtilen sayının altına düşmeler var, onlar görevden alındı. Partiden atılma konusu ve disiplin cezaları, MKYK da görüşülmez, Yüksek Disiplin Kurulu'nda görüşülür. Gündemimizde partiden ihraç yok. Bazı teşkilatlarımızda revize yapılmıştır. Çok önemli bir şey değil yani...'' 
     
</TEXT>
</DOC>
