<DOC>
<DOCNO> 346734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/28/son/sonspo24.html </URL>
<DATE> 2005/05/28/ </DATE>
<TIME> 18.40 </TIME>
<AUTHOR>  </AUTHOR>
<HEADLINE>
Kayserispor 0 - B.B. Ankaraspor 0 Maç bitti 
</HEADLINE>
<TEXT>

     Birinci Süper Futbol Ligi’nde Kayserispor, Büyükşehir Belediyesi Ankaraspor ile golsüz berabere kalarak ligde kalmayı başardı. 
     7. dakikada Eric’in soldan yaptığı ortaya ceza alanında Johnson 
     vurdu. Savunmaya çarpan top Murat Duman’ın önünde kaldı. Murat’ın şutunda, top üstten auta çıktı. 13. dakikada Bülent’in sol sanattan kullandığı serbest vuruşta, ceza alanında topla buluşan Mehmet Topuz pozisyonu değerlendiremedi. 29. dakikada sol kanatta topu taşıyan Murat Duman’ın ceza alanına yaptığı ortada, erken davranan kaleci Jevriç, Balili’den önce topu uzaklaştırdı. 40. dakikada Ergün’ün ortasında ceza alanında topla buluşan Ali Turan, savunması geçerek kaleciyle karşı karşıya kaldı. Bu futbolcunun sert şutunda topu kaleci Jevriç uzaklaştırdı. 45. dakikada Ergün’ün sol kanattan ceza alanına yaptığı ortada Mehmet Topuz topla buluştu. Bu futbolcunun vuruşunda, kaleci Jevriç kale direğinin dibinden topu kornere çeldi ve maçın ilk yarısı 0-0’lık skorla tamamlandı. 
     
     İKİNCİ YARI 

     66. dakikada orta alandan aldığı topu ceza alanına dek taşıyan 
     Balili, kale alanı içinde topu ayağından fazla açınca pozisyon autla sonuçlandı. 
     80. dakikada Bülent Bölükbaşı’nın ceza alanı dışından kullandığı 
     serbest vuruşta, top az farkla üstten auta çıktı. 
     90. dakikada Halit’in ceza alanının dışından sert şutunda, topu 
     kaleci Metin Aktaş kontrol etti ve maç, 0-0’lık skorla tamamlandı. 
     
     KÜNYE 

     

Stat Atatürk. Hakemler Mustafa Çulcu xxx, Bahattin Duran xxx, Erkan Ok xxx. Kayserispor Metin Aktaş xx, Ali Turan xx, Balili xx Dk. 77 Gökhan x , Johnson xx Dk. 90 Kamber , Mehmet Topuz xx, Cem Karaca xx, Eric xx, Hakan Çimen xx, Ergün xx, Murat xx, Bülent Bölükbaşı xx. Büyükşehir Belediyesi Ankaraspor Jevriç xx, Ramazan xx, Musa x DK. 46 Halit x , Erman xx, Mustafa Sarp xx, Tita xx, Jaba x Dk. 76 Saffet x , Hasan x Dk. 81 Gökmen x , Şenol x, Wederson x, Hürriyet xx. Sarı Kartlar Dk. 25 Mehmet Topuz, Dk. 90 Eric Kayserispor , Dk. 13 Hasan, Dk. 47 Ramazan Büyükşehir Belediyesi Ankaraspor .      
</TEXT>
</DOC>
