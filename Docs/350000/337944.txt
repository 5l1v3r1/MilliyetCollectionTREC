<DOC>
<DOCNO> 337944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/guncel/gun02.html </URL>
<DATE> 2005/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Neşter'de beraat istemi 
</HEADLINE>
<TEXT>


Savcı, h kimlere baskı yaptıkları iddiasıyla açılan Neşter - 2 davasında, çete suçundan yargılanan 19 sanık hakkında suç unsurlarının oluşmadığını belirtti. Görevsizlik kararı verilmesi de talep edildi 

ANKARA Milliyet 

Ankara Cumhuriyet Savcısı Dilaver Kahveci, Turkcell, Show TV ve Pamukbank'ı da ilgilendiren davalara bakan bazı h kim ve savcıları baskı altına aldıkları iddiasıyla, aralarında eski HSYK Başkan Vekili Ergül Güryel'in avukat oğlu Cenk Güryel'in de bulunduğu 19 kişi hakkında açılan davada, sanıkların "çete" suçundan beraatlarını istedi. 
Ankara 11. Ağır Ceza Mahkemesi'nde görülen Neşter - 2 davasının dünkü duruşmasına, aralarında Haldun Erdavran, Güryel, Çukurova Holding'in avukatı Galip Altuntaş'ın da bulunduğu 6 sanık ve avukatları katıldı. 

'Bağımsız davalar' 
Kahveci, esas hakkında mütalaasında, sanıkların Neşter - 1, Turkcell-Türk Telekom, Pamukbank'a el konulması süreci, Kayıp Trilyon, Hayat Bilgisi dizisi, Passaparola ve Pazar Yıldızı programları, Samsun'daki mobil santral, Dalaman ve Bartın'da elektrik santralının yapımıyla ilgili davalara müdahale ettikleri iddiasıyla yargılandığını anımsattı davaların birbirinden bağımsız olduğunu, yargı süreçlerinde de farklı kişilerin etkilenmeye çalışıldığını söyledi. Kahveci, sanıklar yönünden 4422 sayılı yasada tanımlanan "çıkar amaçlı suç örgütü kurma, yönetme ve üye olma" suçunun unsurlarının oluşmadığı gerekçesiyle "beraat" talep etti. 
Kahveci, Güryel, Altuntaş ve Özgür Öztunç ile Erdavran'ın eylemlerinin TCK'nın "davaları etkileme" suçunu tanımlayan 232 ve "devlet memurlarına intisap iddiasıyla menfaat temin etme" suçunu düzenleyen 278. maddelerinin kapsamına girdiğine işaret etti. Bu suçların mahkemelerinin görev alanına girmediğini belirten Kahveci, dosyanın asliye ceza mahkemesine gönderilmesi için görevsizlik kararı verilmesini istedi. Mahkeme heyeti, duruşmayı erteledi. 


</TEXT>
</DOC>
