<DOC>
<DOCNO> 335966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/22/son/sonspo32.html </URL>
<DATE> 2005/04/22/ </DATE>
<TIME> 22.35 </TIME>
<AUTHOR>  </AUTHOR>
<HEADLINE>
Sağır "Dünya Şampiyonası'nda neler yapabileceğimi görmek için geldim" 
</HEADLINE>
<TEXT>

     Bulgaristan'ın başkenti Sofya'da düzenlenen 84. Avrupa Erkekler Şampiyonası'nda 77 kiloda 3 altın madalya kazanan Taner Sağır, Sofya'ya, Dünya Şampiyonası'nda neler yapabileceğini görmek için geldiğini söyledi. 
     Avrupa Şampiyonası'ndaki performansından memnun olduğunu belirten Sağır, daha önce kısa bir sakatlık dönemi geçirdiğini hatırlatarak, ''Şu anda iyiyim. Aldığım bu altın madalyalar, bana önemli bir teşvik oldu. Dünya Şampiyonası'nda çok daha iyi dereceler yapacağıma inanıyorum'' dedi. 
     Taner Sağır, ''Seyirciden gelen tepkiler seni etkiledi mi '' şeklindeki soruyu yanıtlarken de seyirciden etkilenmediğini ifade ederek, ''Benim işim podyumla. Ben çıkar görevimi yaparım. Tüm konsantrasyonumu haltere veriyorum. Onun için bu tepkilerle ilgilenmiyorum'' diye konuştu. 
     Sağır, 77 kilodaki mücadelenin kendisi açısından çok kolay geçtiğini ve fazla zorlandığını söyleyemeyeceğini sözlerine ekledi. 
     Taner Sağır'ın aldığı 3 altın madalyayla birlikte, Türkiye'nin şampiyonadaki altın madalya sayısı 9'a yükseldi. 
     Avrupa Şampiyonası'nda yarın 85 kiloda İzzet İnce ile 94 kiloda Hakan Yılmaz podyuma çıkacak. 
     
</TEXT>
</DOC>
