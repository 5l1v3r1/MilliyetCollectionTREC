<DOC>
<DOCNO> 340848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/09/son/sondun09.html </URL>
<DATE> 2005/05/09/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Belçika'nın sonu mu geldi 
</HEADLINE>
<TEXT>

     BBC 

      İngiltere'nin en saygın gazetesi The Times, bugünkü dış haber sayfalarında 'Belçika'yı sarsan dil savaşını' aktarıyor. 
     Flamanca ve Fransızca konuşanlar arasında paylaşılan Belçika'da ana dil hakkı büyük hassasiyetle ele alınan bir konu ve Times, iki grup arasında yeni bir dil savaşının fitilinin ateşlendiğini bildiriyor. 
     Başkent Brüksel'in çevresi Flamanca konuşulan bölgeye ait ancak bu banliyölerde Fransızca konuşan Belçikalılar da var ve talepleri, yerel yönetime kendilerini temsil edecek Fransızca konuşan siyasetçiler seçmek. 
     Times, Brüksel'i kuşatan bölgede dil tartışmasının kontrolden çıkarak polisin müdahale ettiği öfkeli gösterilere ve kavgalara dönüştüğünü yazıyor. 
     Haftasonunda üst düzey hükümet yetkililerinin uzlaşma girişimlerinden bir sonuç alınamadığı için, sorunun çözümü federal parlamentoya devredilmiş. 
     Times, Fransızca çıkan Le Soir gazetesindeki manşetin, konunun hassasiyetine de ışık tuttuğu görüşünde. 'Yoksa bu Belçika'nın sonunu mu ' diye sormuş Le Soir. 
     
</TEXT>
</DOC>
