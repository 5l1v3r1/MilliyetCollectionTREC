<DOC>
<DOCNO> 324468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/son/sonspo06.html </URL>
<DATE> 2005/03/17/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Trabzon'un transfer listesi kabarık... 
</HEADLINE>
<TEXT>

     Gelecek sezonun kadrosunu oluşturmaya çalışan Bordo-Mavililer’in listesinde Bursalı Mehmet Al, İstanbulsporlu Cem Can, Kocaeli kalecisi Hakan, Bakırköylü Ali ve Gençler’den Uğur ile Hakan var. 
     
     Düğmeye bastılar 
     Trabzonspor Yönetimi yeni sezon için transfer çalışmalarına şimdiden başladı. Kaliteli bir kadro kurmanın planlarını yapan ve transfer düğmesine erken basan Bordo-Mavililer’in listesinde Bursasporlu Mehmet Al, Kocaeli kalecisi Hakan, İstanbulspor’dan Cem Can, Antalyalı Burak, Bakırköysporlu Ali ve Gençlerbirliği’nden Hakan ve Uğur Boral’ın bulunduğu öğrenildi. 
     
     Yönetim ısrarlı 
     Yöneticilerin bu futbolcularla en kısa zamanda temasa geçmeyi planladığı ve sezon sonuna kadar beklemeden listedeki isimlerin işini bitirmeye çalışacağı öğrenildi. Bu arada Bordo-Mavili takım, bugün yapacağı idmanla Beşiktaş maçı hazırlıklarını tamamlayacak ve akşam uçağıyla İstanbul’a gelip kampa girecek. Futbolcular maçtan sonra ise 3 gün izin verilecek. 
     
</TEXT>
</DOC>
