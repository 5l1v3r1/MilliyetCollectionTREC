<DOC>
<DOCNO> 340953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/09/son/sonspo07.html </URL>
<DATE> 2005/05/09/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Galatasaray'da "tesadüf" tişörtleri satışta... 
</HEADLINE>
<TEXT>

     Galatasaray, Fenerbahçe Kulübü Başkanı Aziz Yıldırım’ın UEFA Kupası’nın kazanılmasını "Tesadüf" olarak yorumlaması sonrası yaşanan tartışmalara, özel olarak hazırlanan tişörterle noktayı koydu. 
     Sarı-kırmızılı kulübün resmi internet sitesinde yapılan açıklamada, Galatasaray taraftarlarının son günlerdeki popüler tezahüratından doğan ve "Sana göre tesadüftü. Bize göre söke söke. 
     Sen rüyanda göremezsin. Kupa bizim müzemizde" dizeleri yazılı tişörtler yarından itibaren tüm Türkiye’deki GS Storelarda satışa çıkarılacak. 
     Galatasaray-Ankaragücü maçından itibaren İstanbul’da satışa çıkan tişörtlerin büyük ilgi gördüğü belirtilirken, yarından itibaren bu tişörtlerin 15 YTL fiyatla tüm Türkiye’deki GS Storelarda satışına başlanacağı kaydedildi. 

     
</TEXT>
</DOC>
