<DOC>
<DOCNO> 313174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/07/son/sonspo13.html </URL>
<DATE> 2005/02/07/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Ersen Martin gollerle döndü... 
</HEADLINE>
<TEXT>

     Denizlisporlu Ersen Martin, yeşil sahalara golleriyle dönerken, teknik direktör Giray Bulak, genç futbolcunun Sakaryaspor maçındaki futboluyla milli takımı hak ettiğini söyledi. 
     Ersen Martin'in sadece Denizlispor'un değil, Birinci Süper Lig'in de önemli oyuncularından birisi olduğunu belirten Bulak, cezalı olduğu için Türkiye Kupası ve ligin ilk maçında takımdaki yerini alamadığını, Sakaryaspor maçında 4 golle dönüş yaparak golcülüğünü ortaya koyduğunu ifade etti. 
     Ersen Martin'in milli takımda oynayacak düzeyde bir futbolcu olduğunu ve sürekli kendini geliştirdiğini kaydeden Bulak, ''İki haftadır oynamıyordu. Milli takıma çağrılsa takımında oynamayan futbolcuyu neden çağırdın diye sorarlardı. Çağrılmama mantığı doğru. Ama Sakaryaspor maçındaki futboluyla milli takımı hak ediyor. Bu maçtan sonra aday kadro açıklansaydı, mutlaka çağrılırdı'' dedi. 
     
     ''BÜYÜK TAKIMLARDA RAHAT OYNARLAR'' 

     Denizlispor'un ekip anlayışı içinde sahada mücadele ettiğini, futbolcuların hep birlikte olgunlaşıp hep birlikte anılmayı hak eder hale geldiğini vurgulayan Bulak, söyle konuştu 
     ''Sadece Ersen Martin değil, alın bu takımdan 5-6 oyuncuyu milli takıma koyun, hiçbiri sırıtmaz. Hepsi Türkiye liglerinin önemli oyuncuları olmaya başladı. Fenerbahçe'de, Galatasaray'da, büyük takımlarda rahatlıkla oynarlar.'' 

     
</TEXT>
</DOC>
