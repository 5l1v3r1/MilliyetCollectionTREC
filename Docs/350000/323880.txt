<DOC>
<DOCNO> 323880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/16/siyaset/axsiy02.html </URL>
<DATE> 2005/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte AKP'nin 'icraatları' 
</HEADLINE>
<TEXT>


CHP'nin verdiği soru önergesini yanıtlayan Milli Eğitim Bakanı Çelik, göreve geldiğinden bu yana il ve ilçe milli eğitim müdürlerinin üçte ikisinin görev yerlerini değiştirdiklerini açıkladı 

ANKARA ANKA 


Milli Eğitim Bakanı Hüseyin Çelik, göreve geldiğinden bu yana il ve ilçe milli eğitim müdürlerinin üçte ikisinin görev yerinin değiştirildiğini kaydetti. CHP'li Milletvekili Cumhur Yaka'nın soru önergesini yanıtlayan Çelik, Ocak 2005 itibariyle il milli eğitim müdürlerinden 42'sinin asaleten, 39'unun vek leten, ilçe milli eğitim müdürlerinden de 523'ünün asaleten, 193'ünün ise vek leten görev yaptığını belirtti. 
3 Kasım 2002 seçimleri sırasında görevde olan il milli eğitim müdürlerinden 25'inin görevini sürdürdüğünü, 11'inin de istekleri doğrultusunda başka göreve atandığını veya emekliye ayrıldığını bildiren Çelik, ilçe milli eğitim müdürlerinden 214'ünün makamını koruduğunu ifade etti. 

'Vek leten atama' 
Çelik, boşalan yönetim kadrolarına, asaleten atama yapılıncaya kadar eğitim hizmetlerinin aksatılmadan yürütülmesi için vek leten görevlendirme yaptıklarını anlattı. 
Çelik, bugün kendisinin yaptığı vek leten atamaları nasıl açıkladığı sorusuna da şu karşılığı verdi "3 Kasım 2002'den sonra geçici görevlendirme işlemlerinin sona erdirilmesinin ardından milli eğitim müdürlüklerinde boş bulunan yönetim görevlerine, valiliklerce görevlendirme yapılması istenilmiştir. Bu husus gözetilerek bazı yöneticilerin de görevlerine devam etmeleri sağlanmıştır." 


</TEXT>
</DOC>
