<DOC>
<DOCNO> 326465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/24/ekonomi/eko02.html </URL>
<DATE> 2005/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Tekel'e kaçak darbesi 
</HEADLINE>
<TEXT>


Çin ve Kuzey Irak'ta üretilerek Türkiye'de piyasaya sokulan sahte Samsun, Tekel 2000 ve 2001 sigaraları, Tekel'in pazar payı kaybetmesine yol açıyor 

ŞENOL DEMİRCİ İstanbul 

Tütün Eksperleri Derneği'nin araştırmasına göre, Çin'de üretilerek kaçak yolla yurda sokulan sahte Samsun 216, Tekel 2000 ve 2001 sigaralarının ülke ekonomisine yıllık zararı 2 milyar doları 2 milyar 350 YTL buluyor. Kaçak her paket sigaradan Maliye ortalama 1.5 - 2 YTL vergi kaybına uğruyor. 
Uzmanlar, sigara kullananların sayısındaki artışa rağmen Tekel'in bu üç sigaradaki üretiminin geçen yıl yüzde 50 gerilemesini kaçak sigaraya bağlıyor. 
Derneğin çalışmasına göre, Kuzey Irak'tan da yılda 1 milyar 250 milyon paket kaçak sigara Türkiye'ye sokularak tezg hlarda 50 kuruş - 1 YTL arası fiyatlardan Tekel bayilerinde ise 'Samsun 216' 160 Yeni Kuruş, 'Tekel 2000' 215 Yeni Kuruş, 2001 ise 3 YTL'den satılıyor. Tütün Eksperleri Derneği Başkanı Yılmaz Tekay, "Günde 3.5 milyon paket kaçak sigara satılıyor. Araştırmalara göre Tekel'in ürettiklerinden 10 kat daha zararlı oldukları ortaya çıktı" diye konuştu. 

Oyun içinde oyun 
Bazı Kanun ve KHK'larda Değişiklik Yapan Yasa Tasarısı'nın görüşmelerinde, CHP'li milletvekilleri ile Maliye Bakanı Kemal Unakıtan arasında "özelleştirme" tartışması yaşandı. CHP'li Mustafa Gazalcı, Tekel'in devlete 397 trilyon lira borcuna karşılık 536 trilyon lira alacağı olduğunu belirterek, "Tekel, şimdi ÖİB'nin elinde kurbanlık koyun gibi duruyor. Oyun içinde oyun var. İçinizde biraz yurtseverlik kırıntısı varsa Tekel'i özelleştirmekten vazgeçersiniz" dedi. Unakıtan da "Bu devletçilik düşüncenizi bırakmanız lazım" dedi. 

Satılması gündemde Kaçakçıların özellikle Tekel ürünlerinin sahtelerini üretmesi ve piyasaya giderek daha fazla kaçak ürün girmesi, Tekel'in pazar payını düşürüyor. Bu da özelleştirilmesi gündemde olan kurumun değeri konusunda tartışma yaratıyor. Tekel Tütün'ün ilk ihalesinde 1 milyar 150 milyon dolar teklif veren JTI, yeni ihaleye girmeyeceğini açıkladı. Şu anda Tekel'e sadece Tekel bayilerinin şirketi SÜPAŞ'ın talip olduğu belirtiliyor. Son teklif verme tarihi 8 Nisan'da dolacak olan kuruluşun, satışındaki gecikmeler dolayısıyla değer kaybı yaşanabileceğinin altı çiziliyor. 

Tekel'in pazar payı yüzde 40'a geriledi 2000 2001 2002 2003 2004 2005 PM 23 21 27 32 37 38 TEKEL 70 69 61 56 48 40 JTI 7 10 12 10 11 10 BAT - - 0 2 4 11 
Şubat ayı itibariyle 

</TEXT>
</DOC>
