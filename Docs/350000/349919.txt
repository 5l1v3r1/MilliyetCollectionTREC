<DOC>
<DOCNO> 349919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/08/son/sondun20.html </URL>
<DATE> 2005/06/08/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Endonezya'da şiddetli deprem 6.3 
</HEADLINE>
<TEXT>

     Endonezya'da bugün şiddetli bir deprem meydana geldiği bildirildi. 
     Hong Kong Rasathanesi, depremin Richter ölçeğine göre 6,3 büyüklüğünde olduğunu duyurdu. 
     Amerikan Deprem Araştırma Merkezi de, depremin yerinin Endonezya'nın Simeulue bölgesinde ve 28 kilometre derinde olduğunu açıkladı. Depremde can kaybı ya da maddi hasar olup olmadığı bilinmiyor. 
     
     TSUNAMİ RİSKİ YOK 

     Meydana gelen depremin tsunami riski yaratmadığı ve büyüklüğünün farklı olduğu bildirildi. 
     Endonezya ve Jeofizik Ajansı'ndan bir yetkili, depremin Sinabang bölgesinde kısa süreli bir paniğe neden olduğunu, ancak tsunami riski bulunmadığını açıkladı. Depremde can kaybı olduğuna dair bilgi de verilmedi. 
     Bu arada Endonezyalı sismologlar, depremin büyüklüğünün ilk açıklandığından daha düşük, Richter öçeğine göre 5,8 olduğunu açıkladı. Sismologlar, deniz altında meydana gelen depremin merkez üssünün, Simeuleu adasındaki en büyük yerleşim birimi olan Sinabang'ın 50 kilometre güneydoğusunda bulunduğunu kaydetti. 
     Hong Kong Rasathanesi ve Amerikan deprem birimi Amerikan Jeopolitik Araştırmalar Merkezi USGS , depremin büyüklüğünün 6,3 olduğunu duyurmuştu. 
     Endonezya'da 26 Aralık'ta meydana gelen dev depremin ardından Afrika kıtasına kadar ulaşan tsunamide 11 ülkede 176 bin kişi ölmüş, 50 bin kişi kaybolmuştu. 
     
</TEXT>
</DOC>
