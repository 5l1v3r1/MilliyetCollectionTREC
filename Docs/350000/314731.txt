<DOC>
<DOCNO> 314731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/12/son/sontur03.html </URL>
<DATE> 2005/02/12/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Otomobil, çarptığı taksiyi 30 metre sürükledi, içindeki yolcu öldü 
</HEADLINE>
<TEXT>

     İzmir'in Konak İlçesi'nde, motosiklet ehliyetiyle otomobil kullanan kişinin yol açtığı kazada, Almanya'ya ailesinin yanına gitmek üzere yola çıkan 1 kişi öldü, 2 kişi yaralandı. 
     AA muhabirinin aldığı bilgiye göre, Süleyman Gediz 29 yönetimindeki 35 VV 11 plakalı özel otomobil, saat 04.30 sıralarında, Konak'tan Karabağlar yönünde giderken, Yeşillik Caddesi İkinci Dönerli Kavşak'ta dönüş yapmakta olan Gürcan Kayabaşı'nın kullandığı 35 T 6608 plakalı taksiye çarptı. Taksi, yaklaşık 30 metre kadar sürüklendi. 
     Kazada, çarpan aracın içinde yolcu olarak bulunan Çetin Aka 65 olay yerinde hayatını kaybetti. Taksi şoförü Gürcan Kayabaşı ile özel otomobilin sürücüsü Süleyman Gediz, hafif yaralandı. 
     Yaralılar, kaldırıldıkları Yeşilyurt Atatürk Eğitim ve Araştırma Hastanesi'nde ayakta tedavi edildiler. 
     Yapılan soruşturmada, kazaya neden olduğu belirlenen Süleyman Gediz'in, alkollü araç kullanmaktan, ehliyetine 2 yıl süreyle el konulduğu ortaya çıktı. Gediz'in, olay sırasında 35 VV 111 plakalı otomobili motosiklet ehliyetiyle kullandığı belirlendi. 
     Kaza sonucu ölen Çetin Aka'nın, Almanya'da bulunan ailesini ziyaret amacıyla havaalanına gitmek üzere yola çıktığı öğrenildi. 
     Kazayla ilgili soruşturmanın sürdürüldüğü kaydedildi. 
     
</TEXT>
</DOC>
