<DOC>
<DOCNO> 338283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/30/ekonomi/aeko.html </URL>
<DATE> 2005/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bürokrat hendek atlatıyor' 
</HEADLINE>
<TEXT>


Başbakan Erdoğan, Yatırım Danışma Konseyi'nin ikinci toplantısında, yabancı şirketlerin üst düzey yöneticilerine, 'Bizi açıkça eleştirin' çağrısında bulundu. Yabancıların özellikle bürokrasiden yakınmaları üzerine şöyle konuştu Bürokrasi yatırımcıya hendek atlatıyor. Yasaları çıkarıyoruz ama altta engeller çıkıyor 

ŞULE YÜCEBIYIK, DİLEK TAŞ, MURAT ÖĞÜTÇEN 

Önde gelen 19 çokuluslu şirketinin başkan ve üst düzey yöneticilerinin katıldığı Yatırım Danışma Konseyi'nin YDK ikincisi İstanbul Conrad Hotel'de gerçekleşti. Yatırımcılar, tüm gün süren toplantılarda hükümeti özellikle enflasyonla mücadele ve makroekonomik istikrar, IMF ve AB ile ilişkilerdeki elişmeler konusunda övdüler. Yüksek ve sık değişen vergiler, enerji ve hammadde maliyetlerinin yüksekliği, ağır işleyen bürokrasi ve yargı sistemi konularda ise eleştirdiler. 
Başbakan Erdoğan, yemek öncesi yaptığı açıklamada yatırımcılardan açık 'eleştiri' istediklerini belirterek "Bu toplantının ana esası istişare. Kendilerinden açıkça bizi eleştirmelerini istedik. Aldığımız mesafeleri çok açıkca ortaya koyuyorlar. Bazı sıkıntılarını da ifade ettiler. Onlar, zaten bizim de tespitlerimiz, bizim de sıkıntılarımız" dedi. 

Bürokrasiye yüklendi 
Başbakan Erdoğan, konseyin sonunda yaptığı basın toplantısında, da yatırımların önündeki engellerin kaldırılması konusunda mücadele ettiklerini belirtirken bürokrasiye yüklendi. Erdoğan, şöyle konuştu 
'Kim hangi koltuğa oturursa o koltuğu iyi sahipleniyor. Özellikle çalışma izinleri verilme konusunda bürokrasi, yatırımcıya hendek atlatıyor. Sıkıntılar bitmiş mi, bitmemiş. Biter mi bitmez. Yurtdışından gelip yatırım yapıyorlar. Benim bürokratım engel çıkarıyor. Biz siyasiler olarak yasaları çıkarıyoruz, altta neler olduğunun farkında değiliz. Haberimiz olunca müdahele ediyoruz." 
Basına kapalı gerçekleştirilen toplantının birinci oturumunda yaptığı konuşmada da, Erdoğan, yatırım ortamının iyileştirilmesi konusunda önemli mesafeler katettiklerini belirtti. Erdoğan, "Önerileriniz bize yol gösterici olacaktır. Türkiye önündeki en büyük engellerden biri olan siyasi ve ekonomik istikrarsızlık sorununu aşmıştır" dedi. 

5 milyar dolar yatırım 
Devlet Bakanı Ali Babacan da yaptığı sunumda, Türkiye'ye 2005 yılında 4.6 milyar dolar, 2006'da 4.8 milyar dolar, 2007'de de 5 milyar dolar doğrudan yabancı sermaye yatırımı beklendiğini bildirdi. Babacan, yatırım önündeki idari ve bürokratik engellerin kaldırılması, kırtasiyeciliğin azaltılması için sorun teşhis edici, güçlü bir kamu- özel sektör işbirliği sağlayıcı, uluslararası tecrübe ve perspektiflere dayalı güçlü bir siyasi sahiplenmenin bulunduğu etkin bir mekanizmanın sağlanacağını anlattı. 
Makro ekonomik hedeflere de değinen Bakan Babacan, 2005-2006-2007 döneminde ortalama yüzde 5 büyüme amaçlandığını, enflasyonun bu yıl için yüzde 8, gelecek yıl için yüzde 5, 2007 için de yüzde 4 olarak hedeflendiğini belirterek, "Bütçe açığının GSYİH'ye oranının 2005'de yüzde 4.4'e, 2006'da yüzde 2.1'e, 2007'de yüzde 0.5'e indirilmesi hedefleniyor" şeklinde konuştu. 

'Geri çevrilemez reform' 
IMF Başkanı Rodrigo Rato da, son basın toplantısında yaptığı açıklamada, Türkiye'nin ekonomik reformlara bağlı kalması ve bunları geri çevrilemez hale getirmesi gerektiğini söyledi. Rato 'Hükümet hedeflediğinin ötesinde bir faiz dışı fazla performansı gösterdi ve bu rakam GSYİH'in yüzde 7'si olarak gerçekleşti' dedi. 

Doldurulmuş kısır, sotelenmiş deniz tarağı Başbakan Erdoğan'ın, yabancı CEO'lara verdiği öğle yemeğinde, 'Türk meze tabağı' sunuldu. Menüde kırmızı yağlı humus, sebzeli mini enginar, doldurulmuş kısır, taze baharatlı patlıcan, fıstıklı ve üzümlü yaprak dolma, balda bekletilmiş beyaz peynir, ana yemekte siyah türüf mantarına bezenmiş levrek ızgara, sotelenmiş deniz tarağı ve beluga havyarı ile tatlı olarak, egzotik meyveli dondurma ve Hindistan sütü kremasıyla portakal tulip ikram edildi. Bir süredir 'kırgın' oldukları belirtilen Erdoğan ve TÜSİAD Başkanı Ömer Sabancı da yemekte bir araya geldi. 

'Cuma'ya gideceğim, yemeği çabuk yiyelim' İZLENİM 
Toplantıya Türkiye'de de yatırımları bulunan 19 şirketin üst düzey yöneticisi katıldı. Dünyada toplam 3 milyon kişiye istihdam sağlayan şirketlerin 2004 yılı toplam ciroları 900 milyon euro. Bu yılki toplantıya yeni olarak Corus Grup, Daimler Chreysler, Mitsui ve Unicredito katıldı.Toplantı, yerli ve yabancı 200 gazeteci tarafından izlendi. Başbakan Erdoğan'ın, sabahki oturumun sonunda, Cuma namazına gidecek olması nedeniyle yatırımcılardan öğle yemeğine erken geçilmesini rica ettiği öğrenildi.Öğle yemeğinde Başbakan Erdoğan, TÜSİAD Başkanı Ömer Sabancı, IMF eski Başkanları'ndan BNP Paribas'ın Yönetim Kurulu Başkanı Danışmanı olan Jacques de Larosiere, Telecom Italia CEO'su Marco Tronchetti Provera, Siemens AG Başkan Yardımcısı Johannes Feldmayer, Mitsui Co. Ltd Avrupa Başkan Yardımcısı ve CEO Yasuo Hayashi, Unicredit CEO'su Alessandro Profumo, Merloni CEO'su Marco Milani ile aynı masada oturdu.Toplantıda İtalya'dan 4, ABD'den 3, Almanya'dan 3, Japonya'dan 2 olmak üzere, Lüksemburg, Fransa, İngiltere, Hollanda, Güney Kore, İsrail ve Kanada'dan toplam 19 firmanın temsilcileri yer aldı.Toplantının yapıldığı otelin ikinci katı tamamen toplantı için ayrıldı. Otelin birinci katı ise basın mensupları ve güvenlik görevlilerine tahsis edildi. 

Rato Faiz dışı fazlayı yükseltin IMF Başkanı Rodrigo de Rato, yaptığı konuşmada, Türkiye'nin faiz dışı fazlayı FDF yüksek tutması ve kamu borç stokunun GSMH'ye oranını aşağıya çekmesi gerektiğini söylediği öğrenildi. Rato, toplantının basına kapalı bölümünde, Merkez Bankası ve BDDK'nın özerkliğinin sürmesi ve bunun tartışma konusu yapılamaması gerektiği, ayrıca, yeni yatırımlar için teşviklerin bu aşamada adaletli olmayacağını belirttiği öğrenildi. 
Rato'nun, Türkiye'nin son iki yılda gerçekleştirdiği ekonomik başarılardan da övgüyle söz ettiği ve yerli - yabancı ayrımının ortadan kaldırılması konusunda önemli adımlar atıldığını söylediği belirtildi. Türkiye son dört yıldır yüzde 6.5 FDF vermeyi hedefliyor. FDF performansı borçların sürdürülebilmesi açısından IMF'nin de yakında izlediği bir gösterge. Kamu net borç stokunun GSMH'ye oranı ise geçen yıl sonu itibariyle yüzde 63.5 düzeyinde bulunuyor. Bu oran 2003 yılı sonunda yüzde 70.4 olmuştu. 

Zhang Şirket kurmak kolaylaştı Dünya Bankası Başkan Yardımcısı Shengman Zhang da Türkiye'de şirket kurmanın kolaylaştırıldığını söyledi. Zhang, yine de Brezilya ve Arjantin ile karşılaştırıldığında Türkiye'de yabancı sermaye girişinin çok düşük kaldığını, otomotivde yabancı sermayenin yaygın olduğunu ve bunun diğer sektörlere yaygınlaştırılmasının gerekliliğine işaret etti. Zhang, hükümetin özel sektör girişimlerine destek verdiğini de vurguladı. 

Klein Bankacılık doğru yolda Citigrup Global Bankacılık Üst Yöneticisi Michael Klein, yabancıların Türk bankalarına gösterdikleri artan ilginin, sektörün doğru yolda olduğunun bir göstergesi olduğunu kaydetti. Bankacılık sektöründe yapılan ve yapılacak mevzuat değişiklikleri ve yapısal reformların gelecek 10 yılda sektör için daha da uygun bir ortam sağlayacağını vurgulayan Klein, etkili risk yönetiminin bankaların başarısı üzerinde etkili olacağını söyledi. 

Toplantıya 19 CEO katıldı Ford Motor Company Avrupa Başkanı Lewis Booth, Citigroup Küresel Yatırım Bankacılığı Grubu CEO'su Michael Klein, Newmont Mining Gr. Başkan Pierre Lassonde, Metro AG CEO Hans - Joachim Körber, Siemens AG Başkan Yardımcısı Johannes Feldmayer, BNP Paribas Yönetim Kurulu Başkanı Danışmanı Jacques de Larosiere, Arcelor Başkan Yard. Paul Matthys, Hyundai Başkan Yardımcısı Heung - Soo Lheem, Unilever Asya, Afrika, Ortadoğu, Türkiye Böl. Baş. Yrd. Doug Baillie, ISCAR Yönetim Kurulu Başkanı Stef Wertheimer, Merloni CEO Marco Milani, Fiat SpA CEO Sergio Marchionne, Telecom Italia CEO Marco Tronchetti Provera, Toyota Avrupa Başkan ve CEO'su Shinichi Sasaki, Nortel Networks Avrupa, K. Afrika ve Ortadoğu Bşk. Darrly Edwards, Corus Group CEO Philippe Varin, Mitsui Co. Ltd. Avrupa Başkan Yardımcısı, DaimlerChrysler Ticari Araç Grubu CEO'su Andreas Renshler, Unicredit CEO Alessandro Profumo. IMF Başkanı Rodrigo de Rato Dünya Bankası Başkan Yardımcısı Shengman Zhang Avrupa Yatırım Bankası Başkanı Philippe Maystadt IMF Dış İlişkiler Direktörü Thomas Dawson IMF Türkiye Temsilcisi Hugh Brendenkamp Dünya Bankası Türkiye Direktörü Andrew Vorkink Hazine Müsteşarı İbrahim Çanakcı Türk Sanayicileri ve İşadamları Derneği TÜSİAD Başkanı Ömer Sabancı TOBB Başkanı Rifat Hisarcıklıoğlu YASED Başkanı Şaban Erdikler Türkiye İhracatçılar Meclisi TİM Başkanı Oğuz Satıcı 



</TEXT>
</DOC>
