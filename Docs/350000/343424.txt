<DOC>
<DOCNO> 343424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/17/son/sontur29.html </URL>
<DATE> 2005/05/17/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
"Cinayeti neden işledeiğimi hatırlamıyorum" 
</HEADLINE>
<TEXT>

     Samsun’da bir amatör spor kulübünün lokalinde 2 kişiyi öldürdüğü gerekçesiyle tutuklanan kişi, duruşmada, cinayeti neden işlediğini hatırlamadığını söyledi. 
     Samsun 2. Ağır Ceza Mahkemesi’ndeki duruşmada, Pazar Mahallesi’nde, yaklaşık 2 ay önce Unkapanı Spor Kulübü Lokali’nde, arkadaşları evli ve 1 çocuk babası Fatih Güloğlu 27 ile 2 çocuk babası İsmail Ürer’i 39 , ruhsatsız 2 tabancayla ateş ederek öldürdüğü iddiasıyla tutuklanan Ali Osman Mutaf’ın 50 yargılanmasına başlandı. 
     Olayın ardından verdiği ifadede "kendisine küfür ve hakaret ettiklerinden şüphe ettiği için" öldürdüğünü belirten sanık, duruşmada, cinayetleri neden işlediğini hatırlamadığını savundu. 
     Hakkında ömür boyu hapis cezası istenen sanık, ifade verirken gözyaşı dökerek, "Niçin yaptığımı hatırlamıyorum" diye konuştu. 
     Bu sırada fenalaşan sanığa müdahale eden görevliler, su vererek kendine gelmesini sağladılar. 
     Ölenlerin yakınları ise tepki gösterdikleri sanığın, cinayetleri niçin işlediğini açıklamasını istediler. 
     Duruşmada tanıklık yapan 5 kişi de sanığın sakin bir yapıya sahip olduğunu belirterek, "Ölenleri kardeşi gibi severdi. Boş yere 2 kişinin canına kıydı" diye ifade verdiler. 
     Duruşma, dosyadaki eksikliklerin tamamlanması için ertelendi. 
     
</TEXT>
</DOC>
