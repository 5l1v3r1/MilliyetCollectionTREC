<DOC>
<DOCNO> 331144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/07/son/sonsiy17.html </URL>
<DATE> 2005/04/07/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
CHP'li Ören'den Gönül'e "askerlik kısalması" sorusu... 
</HEADLINE>
<TEXT>

     CHP Manisa Milletvekili Hasan Ören, Milli Savunma Bakanı Vecdi Gönül'e, ''TSK ile ilgili açıklamaları yaparken, Genelkurmay Başkanlığı ile görüş alışverişinde bulunup bulunmadıklarını'' sordu. 
     Ören, Milli Savunma Bakanı Gönül tarafından yanıtlanması istemiyle TBMM Başkanlığı'na sunduğu önergede, Gönül'ün ''askerlik süresinin kısaltılacağı'', Genelkurmay Başkanlığı'nın ise ''böyle bir şey olmadığı'' yönündeki açıklamalarını basından izlediklerini ifade etti. 
     Önergesinde, ''Bakanların, devletin diğer kurumlarıyla iletişimindeki eksiklikler kurumları sıkıntıya sokmakta ve yıpratmakta. Çünkü vatandaş, talebinin karşısında duran kuruma karşı tepki duymaktadır'' görüşüne de yer veren Ören, şu soruları yöneltti 
     ''TSK ile ilgili açıklamaları yaparken, Genelkurmay Başkanlığı ve askeri yetkililerle görüş alışverişinde bulunuyor musunuz 
     Bedelli askerlik ve askerlik süresinin kısaltılması konusunda söyledikleriniz Bakanlığınızın görüşü mü yoksa şahsi düşünceleriniz mi Hükümetinizin bu konudaki düşünceleri nelerdir '' 
     
</TEXT>
</DOC>
