<DOC>
<DOCNO> 319911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/02/son/sondun17.html </URL>
<DATE> 2005/03/02/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Hong Kong'in beğenilmeyen lideri istifa etti 
</HEADLINE>
<TEXT>

     Hong Kong İdari Amiri Tung Chii-hwa'nın, özel nedenlerden dolayı istifa ettiği bildirildi. 
     Hükümete yakın, adının açıklanmasını istemeyen bir kaynak, yaptığı açıklamada, Çin liderliğinin, beğenilmeyen yönetimi nedeniyle demokrasi yanlısı gösterilere neden olan Tung'un istifasını geçen hafta sonu kabul ettiğini kaydetti. 
     Aynı kaynak, Tung'ın sağ kolu Genel Sekreter Donald Tsang'in, Tung'un görevinin sona ereceği 2007 ortalarına kadar yerine vekalet edeceğini belirtti. 
     Çin Devlet Başkanı Hu Jintao, Tung'u, geçen 7 yıl içinde gösterdiği zayıf icraatı nedeniyle kamu önünde kınamıştı. 
     Az siyasi deneyimi bulunan armatör Tung, İngiliz sömürgesi Hong Kong'un yönetiminin 1997'de Çin'e devredilmesinden sonra Pekin tarafından bölgenin idari amirliğine seçilen ilk kişi olmuştu. 
     Tung'un görev süresi, siyasi gaflar, istifalar, önemli kişilerin dahil olduğu skandallar ve ekonomik bunalımlar yüzünden fırtınalı geçmişti. 
     Halkın kötü yönetim yüzünden seçim hakkı çağrıları ve büyük protestoları, bölgenin denetimini kaybedeceği endişesine kapılan Çin yetkililerini alarma geçirmişti. 
     
</TEXT>
</DOC>
