<DOC>
<DOCNO> 310061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/27/son/sonyas15.html </URL>
<DATE> 2005/01/27/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Kırmızı alarm Havalar her zaman 11 derece kadar sıcak olabilecek... 
</HEADLINE>
<TEXT>

     BBC 

      Küresel ısınma nedeniyle dünya genelinde hava sıcaklığının sürekli olarak mevsim normallerinin 2 ila 11 derece üstünde seyredebileceği belirtildi. 
     Oxford Üniversitesi'nden yürütülen ve tüm dünyadan internet aracılığıyla veri toplanarak yapılan araştırmanın sonuçları Nature dergisinde yayımlandı. 
     "Climateprediction.net" adlı projeyi yürüten biliminsanları, belli bir düzeye kadar karbondioksit salınımının tehlike içermediği yolundaki inanışın doğru olmadığını belirttiler. 
     Küresel ısınma nedeniyle hava sıcaklığının 11 dereceye kadar yükselebileceği yolundaki beklenti, daha önceki tahminlerin ilerisinde. Önceki tahminler 5-6 derecelik bir artışı öngörüyordu. 
     Projenin Başkanı David Stainforth, BBC'ye yaptığı açıklamada, "Araştırmamızın sonuçları, küresel ısı değişimleri için acilen birşeyler yapmamamız gerektiğine işaret ediyor" dedi. 
     İngiltere Meteoroloji Dairesi önümüzdeki hafta küresel ısınma konusunda önümüzdeki hafta uluslararası konferansa ev sahipliği yapacak. 
     Konferansta sera etkisi yapan gazların salınımının sınırlandırılması konusunda atılabilecek adımlar ele alınacak. 
     İngiliz bilimadamları küresel ısınmanın dünya için küresel terörden daha büyük bir tehdit oluşturduğuna dikkat çekiyor. 
     İngiltere, sanayileşmiş ülkelerin oluşturduğu G-8 grubunun dönem başkanlığını yürüteceği bir yıllık süre içinde küresel ısınmayı gündemde tutacağını söylüyor. 
     Londra, küresel ısınmayla mücadeleyi öngören Kyoto sözleşmesini imzalaması için ABD'yi ikna etmeye çalışıyor. 
     Küresel ısınmanın yüzde 25'inden ABD sorumlu tutuluyor. 
     
</TEXT>
</DOC>
