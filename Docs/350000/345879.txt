<DOC>
<DOCNO> 345879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/26/guncel/gun06.html </URL>
<DATE> 2005/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
'Mektup düellosu'na Vedat Ergin de katıldı 
</HEADLINE>
<TEXT>


MUSA KESLER İstanbul 

Lale operasyonu kapsamında tutuklanan Sedat Şahin ile Alaattin Çakıcı arasında yaşanan mektup düellosuna Kandıra Cezaevi'nde tutuklu bulunan Vedat Ergin de katıldı. 
Ergin, Çakıcı'nın Şahin'e yazdığı mektupta ağabeyi Nuri ve kendisinden "Sulukuleli dümbelekçi Ergin kardeşler" diye bahsetmesi üzerine cevap yazdı. Ergin 2 sayfadan oluşan imzalı mektubuna, bir gazetede yayımlanan Çakıcı'nın beyanatına karşılık bu satırları yazdığını belirterek başladı. 
Mektupta, "Sen ne aslan gibi adamsın ki, üç tane canını Hendek Mezarlığı'na gömdüren HİP - HOP çetesi ile barıştın, seni gidi kaplama Çakıcı seni. Kamuoyu nereden bilsin ki bunları, ama bir lem senin derin kuyuların derin kovası olduğunu bilir, arkadaşımız Sedat Şahin sana bir bisiklet hediye etmedi diye yangın yapıyorsun. Otur oturduğun yere, kes sesini" ifadeleri yer aldı. Çakıcı'ya hakaretlerin de yer aldığı mektup, "Çakıcı yolun uzun, Allah yardımcın olsun" şeklinde noktalanıyor. 
Çakıcı ile Ergin kardeşler arasında, Kartal Cezaevi'nde tutuklu bulundukları dönemde de mektup savaşları yaşanmış ve sonucunda Çakıcı grubuna yönelik olarak Gültepe'deki bir kahvehane taranmış, karşılık olarak da Karagümrükspor lokali baskınında 15 kişi yaralamıştı. 


</TEXT>
</DOC>
