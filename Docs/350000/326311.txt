<DOC>
<DOCNO> 326311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/23/son/sonsiy18.html </URL>
<DATE> 2005/03/23/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Gül Derviş'in aday olması bile önemli bir gelişme 
</HEADLINE>
<TEXT>

     ANKARA Milliyet 

Dışişleri Bakanı Abdullah Gül, Birleşmiş Milletler Kalkınma Programı UNDP Direktörlüğü için aday gösterilen CHP İstanbul Milletvekili Kemal Derviş'i hükümetin de desteklediğini açıkladı. 
     Gül, AB zirvesinin ardından aday ülkelere yapılacak bilgilendirme toplantısına katılmak üzere Brüksel'e hareketinden önce soruları yanıtladı. Gül, Derviş'in BM Genel Sekreteri Kofi Annan tarafından açıklanan 6 aday içinde gösterilmesini şu sözlerle değerlendirdi "Adaylığından bilgim var. Biz de kendissini destekliyoruz. Dünya Bankası'ndaki görevi sırasında, geri kalmış, kalkınmaya muhtaç bölgelerdeki çalışmalarıyla dikkat çeken önemli bir ekonomisttir. Böyle önemli bir göreve bir Türkün gelmesi bizi memnun eder. Aday olması bile başlı başına önemli bir gelişme." 

     
</TEXT>
</DOC>
