<DOC>
<DOCNO> 315737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/16/son/soneko18.html </URL>
<DATE> 2005/02/16/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Roche Haklı tutumumuzun anlaşılacağına inanıyoruz 
</HEADLINE>
<TEXT>

     Roche Müstahzarları Sanayi A.Ş., 'SSK'ya fahiş fiyatla ilaç alımına' ilişkin yürütülen soruşturma konusunda, ''konunun kısa zamanda aydınlığa kavuşacağına ve haklı tutumlarının Türk yargısı ve kamuoyu tarafından anlaşılacağına inandıklarını'' bildirdi. 
     Roche'den yapılan açıklamada, İstanbul Cumhuriyet Başsavcılığı tarafından yürütülen soruşturma çerçevesinde, Roche Müstahzarları Sanayi A.Ş. yöneticilerinin ifadelerine bir kez daha başvurulduğu belirtilerek, şunlar kaydedildi 
     ''Bugün itibarıyla söz konusu olan durum, kurumumuz açısından olağandışı bir süreç olmakla birlikte, gerçeklerin tespit edileceği hususunda hukuka güvenimiz tamdır. Soruşturmanın başından beri adli makamlara bilgi akışı sağlayarak yardımcı olan Roche, bundan sonraki süreçte de Türk yargı sistemine yardımcı olmaya devam edecektir. 
     Konunun en kısa zamanda aydınlığa kavuşacağına ve haklı tutumumuzun, Türk yargısı ve kamuoyu tarafından anlaşılacağına inanıyoruz.'' 

     
</TEXT>
</DOC>
