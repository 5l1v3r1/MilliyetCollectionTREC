<DOC>
<DOCNO> 348456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/03/spor/spo08.html </URL>
<DATE> 2005/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Volendam ve Helmond 
</HEADLINE>
<TEXT>


Hollanda'da birinci ligin dibinden iki ekiple, ikinci ligin zirvesinden 6 ekip, play-off oynuyorlar. 4'erli iki grubun liderleri gelecek sezonu 1. ligde geçirecek. Volendam ve Helmond ilk devreyi avantajlı kapadılar 


İki grup, çift devreli lig usulü ile oynanıyor, ve ikişer raunt geride kalmış durumda. 2. ligde beşinci sıradan play-off'lara katılan ama çok iyi bir başlangıç yaparak liderlik koltuğuna oturan Volendam, 2. ligin üçüncüsü VVV Venlo ve 1. ligin 16'ncısı Roosendaal deplasmanlarına üst üste çıkacak. 
Venlo, normal sezonda her iki maçta da Volendam'ı farklı mağlup etmişti. Ama play-off'ların atmosferi farklı olacak ki, bu kez farklı kaybeden onlar oldu. Volendam, deplasmanda da Venlo'yu geçer. 
Birinci ligden 32 puanla play-offlara kalan güçlü Roosendaal, bu grubun ikinci favorisi. Telstar'ı evinde rahat geçecek Roosendaal, Volendam karşısında final oynayacak. Roosendaal-Volendam maçı beraberlik kokuyor. Telstar da evinde Venlo'yu geçecektir. 
B grubunda 1. ligde sondan ikinci olan De Graafschap, kendi evinde Sparta Rotterdam'a kaybederek büyük yara aldı. Sparta'ya tekrar kaybederlerse, Helmond karşısında da tutunamazlar. 
İkinci ligin altıncısı Helmond'la dördüncüsü Zwolle'yi karşı karşıya getiren ilk müsabaka farklı bitmişti. Rövanşta da favori Helmond. Zwolle, Sparta karşısında da tutunamaz. Bu maçta da banko Sparta. 



</TEXT>
</DOC>
