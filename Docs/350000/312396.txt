<DOC>
<DOCNO> 312396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/04/son/sonsiy10.html </URL>
<DATE> 2005/02/04/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Bakan Şahin dini fıkra anlatarak güldürdü 
</HEADLINE>
<TEXT>

     
     Murat SANDIKÇI SAMSUN, DHA 
     

SAMSUN'un Havza ilçesine çeşitli açılış ve ziyaretlerde bulunmak üzere Çevre ve Orman Bakanı Osman Pepe ile birlikte gelen Başbakan Yardımcısı ve Spordan Sorumlu Devlet Bakanı Mehmet Ali Şahin, kahvehanede anlattığı dini içerikli bir fıkrayla herkesi güldürdü. 
     Karayoluyla Samsun'un Havza ilçesine gelen Spordan Sorumlu Devlet Bakanı Mehmet Ali Şahin, bir kahvehaneye girerek vatandaşlarla sohbet etti. Havzalılarla, kahvehanede kısa süreli sohbet eden Bakan Şahin anlattığı fıkra ile herkesi güldürdü. Beraberinde bulunan Samsun milletvekilleri Musa Uzunkaya, Ahmet Yeni ve Suat Kılıç ile birlikte Samsun Valisi Mustafa Demir'in de yer aldığı kahvehanede, Bakan Mehmet Ali Şahin ''Bir din öğretmeni sınıfta öğrencilerden birini kaldırarak Söyle bakayım çocuğum senin adın ne ' diye sordu. Adının Fatih oluğunu söyleyen çocuğa öğretmen, o zaman bir fatiha oku da dinleyelim' dedi. Ardından 2'inci bir çocuğu daha kaldırarak senin adın ne ' diye soran din öğremeni Kevser' yanıtını alınca, sen de kevser süresini oku' dedi. Son olarak ayağa kaldırdığı çocuğa Peki senin adın ne ' diye sorunca çocuk, öğretmenim benim adım Yasin, ancak arkadaşlar bana kısaca Sübhaneke diyor' diye cevap verdi.'' diyerek fıkrayı anlatınca kahvehanede bulunan vatandaşlar ve milletvekilleri kahkahaya boğuldu. Bakan Şahin ve Osman Pepe, kahvede bir süre daha sohbet ettikten sonra Ancere Otel'e geçerek dinlendi. 
     
</TEXT>
</DOC>
