<DOC>
<DOCNO> 340783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/09/siyaset/siy02.html </URL>
<DATE> 2005/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP'li kadınları üzen fıkra 
</HEADLINE>
<TEXT>


SALİHA ÇOLAK Ankara 


Milli Eğitim Bakanı Hüseyin Çelik'in, bir yurtdışı geziden dönerken ATA uçağının havada geçirdiği tehlike sırasında "ortamı sakinleştirmek için" anlattığı fıkra CHP'li kadınları üzdü. CHP İstanbul Milletvekili Bihlun Tamaylıgil, Başbakan Recep Tayyip Erdoğan ve eşi Emine Erdoğan'ın da bulunduğu uçaktakileri güldüren fıkra nedeniyle Çelik'i, Türk kadınına ağır hakaret etmekle suçladı. Tamaylıgil, Erdoğan'ın yanıtlaması istemiyle verdiği yazılı soru önergesinde "Eşiniz size tepki göstermedi mi " dedi. 
Fıkra şöyle "Siirt'e yabancı bir heyet gelmiş. Yabancılar yollarda kadınların, erkeklerden 3 adım geride yürüdüklerini görünce nedenini sormuşlar. ' det böyle' yanıtını almışlar. Bir zaman sonra yine Siirt'e gelen heyet, bu kez kadınların önden yürüdüklerini görünce nedenini sormuş. 'Terör örgütü yollara mayın döşedi de...' yanıtını almış." 


</TEXT>
</DOC>
