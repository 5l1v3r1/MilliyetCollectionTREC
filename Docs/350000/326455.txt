<DOC>
<DOCNO> 326455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/23/son/sonyas32.html </URL>
<DATE> 2005/03/23/ </DATE>
<TIME> 21.52 </TIME>
<AUTHOR>  </AUTHOR>
<HEADLINE>
Venedik kanalları zehir saçıyor... 
</HEADLINE>
<TEXT>

     İtalya'nın ünlü Venedik kentindeki kanalların zehirli maddelerle dolu olduğu ortaya çıktı. 
     Belediyenin ulusal bilimsel araştırma merkezi uzmanlarıyla ortaklaşa yaptıkları araştırma, Venedik kanallarının kurşun, çinko, arsenik, böcek ilacı ve yakıt gibi zehirli maddelerle dolu olduğunu gösterdi. Kanallardan alınan çamur numunelerinde toplam 11 toksik madde bulundu. 
     1994 ile 2004 yılları arasında 295 bin metreküp çökeltiyi tahlil eden uzmanlar, özellikle 8.737 kilo nikel, 7.496 kilo krom, 4.040 kilo arsenik, 216 ton kurşun, 26 ton böcek ilacı vs... buldu. 
     Uzmanlar, 118 ada ve adacık üzerinde kurulu kentteki kirliliğin, civardaki petro-kimya fabrikasından ileri gelmediğini, bunun, Amsterdam ve Stockholm gibi kanal kentlerinde de görülen ''şehir kirliliği'' olduğunu belirttiler. 
     Kirliliğin son 30 yılda azaldığını da bildiren uzmanlar, kanal temizleme programının sürdürülmesi halinde bütün bu atıklardan kurtulmanın mümkün olduğunu kaydettiler. 
     
</TEXT>
</DOC>
