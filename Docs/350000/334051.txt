<DOC>
<DOCNO> 334051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/16/son/sontur15.html </URL>
<DATE> 2005/04/16/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Çantayı kaptı, kaçamadı 
</HEADLINE>
<TEXT>

     Bursa'nın merkez Osmangazi İlçesi'nde bir genç kızın çantasını kapkaç yöntemiyle aldığı ve kaçarken kendisini takip eden polis memuruna bıçak çektiği iddia edilen kişi, gözaltına alındı. 
     AA muhabirinin aldığı bilgiye göre, Çırpan Mahallesi Anadolu Sokak'ta arkadaşlarıyla birlikte yürüyen Hülya Bekdal'ın 27 arkasından yaklaşan bir kişi, genç kızın elindeki çantayı alarak kaçtı. 
     Bekdal'ın ''155 Polis İmdat''ı araması üzerine harekete geçen İl Emniyet Müdürlüğü'ne bağlı sokak timleri, verilen eşkale uyan ve elinde kadın çantası bulunan kişiyi yakalamak istedi. Polislere bıçak çekerek kaçmaya çalışan zanlı yakalandı. 
     Yetkililer, üzerinden kimlik çıkmayan ve adının Ü.T, yaşının da 14 olduğunu öne süren zanlının kimliğinin belirlenmesi için çalışmaların sürdürüldüğünü bildirdiler. 
     Bu arada, zanlıdan alınan çanta Hülya Bekdal'a teslim edildi. 
     
</TEXT>
</DOC>
