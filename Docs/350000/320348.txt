<DOC>
<DOCNO> 320348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/son/soneko38.html </URL>
<DATE> 2005/03/03/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Şubat ayı zam şampiyonu mandalina... 
</HEADLINE>
<TEXT>

     Tüketici Fiyatları Endeksi'ne TÜFE göre, Şubat ayının zam şampiyonu mandalina oldu. 
     DİE'nin açıkladığı TÜFE rakamları dikkate alındığında, Şubat ayında bir önceki yılın aynı ayına göre, fiyatı en fazla artan ürün yüzde 23.38 ile mandalina oldu. Bunu, yüzde 21.86'lik fiyat artışı ile fındık içi ve yüzde 21.52 oranında artış ile Yeni Rakı izledi. 
     Aylık bazda fiyatlar, kabakta yüzde 17.31, salatalıkta yüzde 17.30, sivri biberde yüzde 13.22, birada yüzde 13.12, balıklarda yüzde 9.81, bisiklette yüzde 9.36, patlıcanda yüzde 8.36, koyun etinde de yüzde 6.57 oranında artış gösterdi. 
     Bir önceki aya göre Marlboro sigarasının fiyatı yüzde 5, Parliament sigarasının fiyatı yüzde 4.01 oranında artarken, zeytinde yüzde 3.68, şehirlerarası tren ücretinde yüzde 3.33, no-frost buzdolabında yüzde 2.79, portakalda yüzde 2.58 oranında fiyat artışı kaydedildi. 
     Şubat'ta bir önceki aya kıyasla sütün fiyatı yüzde 2.11, yoğurtun fiyatı da yüzde 1.15 oranında artarken, dana etinin fiyatı yüzde 1.14 oranında artış gösterdi. 
     
     FİYATI AZALANLAR 
     Bu arada TÜFE'ye göre, Şubat ayında fiyatı en çok düşen ürün yüzde 13.28 ile erkek kazağı oldu. Söz konusu ayda, fiyatında düşüş kaydedilen diğer ürünler şöyle 
     ''Manto yüzde 11.82, çizme yüzde 11.66, palto yüzde 10.87, çocuk botu 8.19, erkek takım elbisesi yüzde 8.11, bayan pantalon ve ceket takım yüzde 7.79, erkek ayakkabısı yüzde 6.39, mücevher yüzde 4.52, kuru soğan yüzde 3.60, tavuk eti yüzde 2.87, yumurta yüzde 2.71, pırasa yüzde 2.54, patates yüzde 1.24, ceviz içi yüzde 1.18, kuru üzüm yüzde 0.42, salça yüzde 0.39, beyaz lahana yüzde 0.34, tuvalet kağıdı yüzde 0.22, mısırözü yağı yüzde 0.05.'' 
     
     ÜRETİCİ FİYATLARINA GÖRE 
     Üretici Fiyatları Endeksi'ne ÜFE göre ise Şubat'ta fiyatı en fazla artan ürün iç fındık oldu. İç fındığın fiyatı Şubat ayında yüzde 23.75 oranında artış gösterirken, bunu yüzde 19.13'lik artışla biralar, yüzde 16.36'lık artışla seramikten döşeme ve kaldırım taşları, yüzde 14.81'lik artışla ham petrol, yüzde 12.24'lik artışla kuzu ve koyun eti, yüzde 8.36'lık artışla ateşe dayanıklı tuğlalar, yüzde 7.90'lık artışla da kurşunsuz benzin izledi. 
     ÜFE'ye göre geçen ay fiyatı en fazla düşen ürün ise yüzde 22.70'lik artışla filtreli sigaralar oldu. Filtreli sigarada yaşanan fiyat azalışını, yüzde 17.41 oranında düşüşle pamuklu mensucat kumaşları, yüzde 13.70'lik düşüş ile gaz sayaçları, yüzde 13.10'lık düşüş ile de demir veya çelikten kaynak yapılmış profiller takip etti. 
     Şubat'ta ÜFE'ye göre kombinin fiyatında yüzde 9.06'lık bir düşüş kaydedilirken, kuru fasülyenin fiyatı yüzde 6.27, havuçun fiyatı da yüzde 5.36 oranında geriledi. 
     
</TEXT>
</DOC>
