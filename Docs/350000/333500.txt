<DOC>
<DOCNO> 333500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/15/guncel/axgun01.html </URL>
<DATE> 2005/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte Enerji'nin rüşvet belgeleri 
</HEADLINE>
<TEXT>


Enerji yolsuzluğunda, işadamı Selçuk'un Genel Müdür Yardımcısı Üst'e aldığı 70 milyarlık otomobilin yarı parasının, AKP'li Nasıroğlu'nun yeğeni Muzaffer Nasıroğlu tarafından ödendiği ortaya çıktı 

TÜRKER KARAPINAR Ankara 

Enerji ve Tabii Kaynaklar Bakanlığı'ndaki yolsuzluğa yönelik iddianamede, operasyonun kilit ismi İbrahim Selçuk'un Elektrik Üretim A.Ş. EÜAŞ Genel Müdür Yardımcısı Servet Üst'e aldığı 69 - 70 milyar lira değerindeki Volkswagen Passat marka otomobilin yarı parasının, CHP'den AKP'ye geçen Batman Milletvekili Nezir Nasıroğlu'nun yeğeni Muzaffer Nasıroğlu tarafından ödendiği ortaya çıktı. 
Ere Oto Galerisi'nden çıkarılan 06 AN 4703 plakalı otomobilin Üst'e alındığını gizlemek amacıyla kaydının, Selçuk'un yeğeni Yalçın Selçuk üzerine yapıldığı, Selçuk'un ise ifadesinde otomobilin neden kendi üzerine yapıldığını anlayamadığını söylediği ifade edildi. 
Ankara Savcısı Şemsettin Özcan, aralarında Enerji Bakanlığı'nın yanı sıra BOTAŞ, EÜAŞ bürokratları ile işadamlarının da bulunduğu 5'i tutuklu 18 sanık hakkında dava açtı. Özcan'ın hazırladığı iddianamede, BOTAŞ, EÜAŞ, TEDAŞ gibi şirketlerin yaptığı ihaleleri siyasilerden aldığı güçle yönlendirmek, müdahale etmek, kendi adamlarına verilmesini sağlamakla suçlanan Ezgi İnşaat'ın sahibi Selçuk'a, bu amaçla şirketler tarafından yüklü miktarda paralar ödendiği belirtildi. Selçuk'un işyerinde yapılan aramada ele geçen, toplam 3 milyon 742 bin dolar, 100 bin euro ve 62 bin YTL'lik 62 milyar TL para listesinin dökümü de şöyle 
"İbrahim Selçuk şahsına" 250 bin dolar, 30 bin dolar, 15 bin dolar, 10 bin dolar, 5 bin dolar, 27 bin dolar."İbrahim Selçuk harcanan" S.İ...100 bin euro, K.B...25 bin dolar, B.B...20 bin dolar, G.N...10 bin dolar, S.İ - G.H... 35 bin YTL "F.M.'den gelenler" E.B...2 milyon 150 bin dolar, G.S...250 bin dolar, R.K...475 bin dolar, R.K...300 bin dolar, S.İ...100 bin dolar, R.R...50 bin dolar, P.U...15 bin dolar, G.N...10 bin dolar. 
İddianamede, Selçuk'un ısrarlı sorulara rağmen listedeki bazı harflerin anlamını söylemediği, ancak Göktaş'ın "F.M.'den gelenler" şeklindeki ibareyi, Muzaffer Nasıroğlu olarak söylediği belirtildi. 

Her şeyi vermişler 

İddianamede, işadamlarının Enerji Bakanlığı'ndaki BOTAŞ, EÜAŞ ve TEDAŞ'daki ihaleleri alabilmek için bürokratlara, kadından arabaya, elmas gerdanlıktan Rolex marka kol saatine, otel ücretlerinden çocuklarına verilen harçlığa kadar her şeylerini karşıladıkları anlatıldı. İddianamede, EÜAŞ Genel Müdür Vekili Önder Piyade ve yardımcısı Servet Üst'ün bürolarında yapılan aramalarda ele geçirilen hediyelerin de rüşvet olarak verildiği iddia edildi. Hediyelerin listesi şöyle 
- Üst'e verilmek üzere alınan, ancak kaydı İbrahim Selçuk'un yeğeni Yalçın Selçuk üstüne yapılan Volkswagen Passat marka bir otomobil 69 bin YTL. 69 milyar lira . 
- Bir adet Rolex kol saati 4 bin YTL. 4 milyar lira , Kadın gerdanlık 1200 YTL. 1 milyar 200 milyon TL , Elmas tek kolye 1000 YTL. 1 milyar TL , Gümüş gerdanlık ve bileklik 50 YTL. 50 milyon lira , Longines marka erkek kol saati 1000 YTL. 1 milyar lira , Edoks marka kol saati 150 YTL. 150 milyon lira , Duvar tabakları ve vazolar. 2 adet büyük boy bilezik. Cep telefonu. İstanbul Swissotel masrafları. Üst'ün oğluna harçlık. 


</TEXT>
</DOC>
