<DOC>
<DOCNO> 312850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/06/son/sondun07.html </URL>
<DATE> 2005/02/06/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Blair, olaylı istifa eden basın danışmanını yeniden işe aldı 
</HEADLINE>
<TEXT>

     İngiltere Başbakanı Tony Blair, 17 ay önce olaylı şekilde görevinden istifa eden basın danışmanı Alastair Campbell'i yeniden işe aldı. 
     Muhalefet, Campbell'in, seçim kampanyasının ''kirli işlerini'' yerine getireceği iddialarını ortaya attı. 
     Irak savaşı öncesinde, hükümetin gerçek dışı bilgilerle dolu olduğu iddia edilen Irak dosyasının hazırlanmasındaki rolü nedeniyle görevini bırakmak zorunda kalan Campbell'in, 5 Mayıs'ta yapılması beklenen seçim için çalışacağı ve İşçi Partisi'nin ''resmi görevlisi'' olarak partiden maaş alacağı açıklandı. 
     Eski Başbakan John Major'ın da aralarında bulunduğu bazı eski Muhafazakar Parti liderleri ise Campbell'in seçim öncesinde hükümetin elindeki bazı gizli belgeleri basına sızdırmak ve Muhafazakar Parti'nin kredisini düşürmek için çaba harcayacağını öne sürdü. 
     Major, ''Bu işler tam Campbell'e göre. İşçi Partisi döneminde bu işler iyice ele ayağa düştü'' dedi. 
     
</TEXT>
</DOC>
