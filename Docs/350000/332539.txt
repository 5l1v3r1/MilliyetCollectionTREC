<DOC>
<DOCNO> 332539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/son/soneko35.html </URL>
<DATE> 2005/04/12/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
IMF Türkiye Masası Şefi Moghadam, görevi devretti... 
</HEADLINE>
<TEXT>

     Türkiye ile Uluslararası Para Fonu IMF arasında yeni stand-by anlaşması için görüşmeleri sonuçlandıran IMF heyet başkanı Rıza Moghadam, bu ziyaretiyle Türkiye Masası Şefi olarak görevini noktaladı. 
     Devlet Bakanı Ali Babacan'ın Hazine Müsteşarlığı'ndaki basın toplantısında konuşan Moghadam, görevi sırasında Türkiye'de iyi bir çalışma ortamı bulduğunu söyledi Moghadam, çalışmalarında, hükümetten ve başta Hazine Müsteşarı İbrahim Halil Çanakcı ve Merkez Bankası Başkanı Süreyya Serdengeçti olmak üzere her düzeyde ve kurumda Türk yetkililerinden gördüğü yakın ilgi ve yapıcı işbirliği için Devlet Bakanı Ali Babacan'a şahsen teşekkür etti. 
     Rıza Moghadam'dan boşalacak IMF Türkiye Masası Şefliği'ni kendisine bu ziyaretinde eşlik eden Lorenzo Giorgianni yürütecek. 
     
</TEXT>
</DOC>
