<DOC>
<DOCNO> 337697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/son/sondun21.html </URL>
<DATE> 2005/04/28/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Avusturya gazetesi Türkiye'yi AB'den dışlamak hata olur 
</HEADLINE>
<TEXT>

     Avusturya gazetesi Die Presse'te yazan Herbert Vytiska, Türkiye'yi tanımayanların Avrupa'da Türkleri istemediklerini belirtti. 
     Vytiska'nın yazısı şöyle 
     Türkiye'de hükümet düzeyindekilerle ilişkisi olanlara hep aynı soru soruluyor 'Neden Avusturyalılar bize karşı olanların başında geliyor ' Gerçekten de bu neden böyle 
     Çeşitli saflardaki politikacıların beyanları bu görüşü doğruluyor. Ancak çoğunlukla Türkiye'yi tanımayan kişilerin böyle bir karara vardıklarını söylemekte yarar var. 
     Romanya ve Bulgaristan 2007 yılından itibaren AB üyesi olacak. 
     Bank Austria Creditanstalt'ın bundan birkaç hafta önce yaptığı bir araştırmaya göre Türkiye ekonomik açıdan bu iki Balkan ülkesinden çok daha iyi durumda. Türkiye geçen yıl yüzde 9.8'lik bir büyüme göstererek, uluslararası alanda ilk sıralara yükseldi. Ama AB'ye katılım konusunda kamuoyunda çok arkalarda yer alıyor. 
     Türkiye'nin resmi yayınlarından birinde, ülkenin yüzde 3'ünün Avrupa kıtasında bulunduğu yazılı. Bazıları buna dayanarak, ülkenin AB'de işi olmadığını söyleyecektir. Ama belki de asıl bu coğrafi konum, Türkiye'nin Avrupa ile Ortadoğu ya da İslam dünyası arasında bir köprü olabileceğinin bir göstergesi. 
     Bu bizi 'Hıristiyan Garp' sözcüğüne götürüyor. AB geçtiğimiz yıllarda Avrupa'nın tanımını yapmayı kuşkusuz ki ihmal etti. Bu kıta ne anlama geliyor Brüksel'deki merkezi bürokrasi, avro, sınırsız ticaret ve seyahat etme özgürlüğü, yaşamın anlamı diyebileceğimiz şeyler değil. 
     Avrupa ne zaman kendini köşeye kıstırılmış hissetse, 'Hıristiyan Garp'ın savunulması gündeme geliyor. Peki bu Avrupa bugün ne kadar Hıristiyan 'Hıristiyan Avrupa' eğer gerçekten güçlü olsaydı, o zaman ideolojik bir cepheleşmeden korkacak neden kalmazdı. Hatta belki de böyle bir cepheleşme kendi köklerimizin bilincine varmamızı bile sağlayabilirdi. 
     Bugün İstanbul, İzmir ya da Antalya caddelerinde gezenler burada gençliğin nasıl modaya uygun, özgür bir tutum içinde, yani Batılı olduğuna şaşabilir. Bu şehirlerde Viyana'nın dış semtlerindekinden daha az başörtülü kadına rastlanıyor. 
     Tabii turizm merkezleri Anadolu'daki şehirler ile kıyaslanamaz. Ama Türkiye'deki gençlerle konuşanlar, onların AB'den çok şey umduğunu anlayacaktır. Yalnız büyük işletmelerin yönetim katlarında değil, idari bölümlerinde de, Avrupalı meslektaşlarından geri kalmayan dört dörtlük elemanlara rastlamak mümkün. Önyargıların bertaraf edilmesi ve Avusturyalı firmaların daha çok Türkiye'ye eğilmesi, her iki tarafın da yararına olacak. 
     Ankara'daki hükümet dini açıdan diğer seleflerinin çoğundan daha köktendinci olmasına rağmen, yasaları AB standartlarına ve şartlarına uydurma konusunda yoğun çaba harcadığı tartışma götürmez bir gerçek. Bu bağlamda gecikmelerin ve frenleme manevralarının olması, bunun günlük yaşama siyasi güçlerin istediğinden çok daha çabuk yansıyan köklü bir değişimin bir parçası olmasından ileri geliyor. 
     Öte yandan daha değiştirilmesi ve düzeltilmesi gereken çok şey olduğu da bir gerçek. Örneğin erkeklerin kadınlara karşı tutumları ya da insan hakları grupları konusunda takınılan tavır. Bu yüzden AB'nin reformlara devam edilmesi, göstericilerin dövülmemesi ve Hıristiyan kiliselerine daha fazla hareket özgürlüğü tanınması yolunda baskıyı artırması gerekir. 
     Türkiye'nin yüzüne kapıyı kapatmak hiç de yapıcı bir davranış olmaz. Bu, AB'ye umutlarını bağlayan bu kadar insana sırt çevirmenin dışında, zamanla doğal olarak karşılanan birçok reformu da tehlikeye atmak anlamına gelebilir. 
     
</TEXT>
</DOC>
