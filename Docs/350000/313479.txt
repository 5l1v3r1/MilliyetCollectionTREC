<DOC>
<DOCNO> 313479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/08/son/soneko40.html </URL>
<DATE> 2005/02/08/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Şener IMF ile ilişkiler önceden açıklandığı şekilde sürüyor 
</HEADLINE>
<TEXT>

     Başbakan Vekili Abdüllatif Şener, ''Türkiye-IMF ilişkileri, daha önce açıklanmış olduğu biçimde sürüyor'' dedi. 
     Şener, Başbakanlık'ta gerçekleştirilen Ekonomik ve Sosyal Konseyi Başkanlık Divanı toplantısının ardından, gazetecilerin sorularını yanıtladı. 
     Şener, IMF ile ilişkilerin doğal seyrinde gittiğini söyledi. IMF Türkiye Daimi Temsilcisi Hugh Bredenkamp'ın Financial Times'a yaptığı açıklamada, teşvik verilecek illerin artırılmasına ilişkin görüşlerinin hatırlatılması üzerine Şener, yeni teşvik sisteminin herhangi bir ek kaynak gerektirmediğini ve bunun sıfır maliyetli bir iş olduğunu bildirdi. 
     Yapısal reformlarla ilgili yasa taslaklarının TBMM'ye ne zaman gönderileceğine ilişkin bir soru üzerine de Şener, ''TBMM'ye her zaman gönderebiliriz'' yanıtını verdi. 
     
</TEXT>
</DOC>
