<DOC>
<DOCNO> 344314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/20/son/sonspo07.html </URL>
<DATE> 2005/05/20/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Liverpool'lu Riise En büyük rüyam İstanbul’dan kupa ile dönmek 
</HEADLINE>
<TEXT>

     Bilgehan DEMİR İSTANBUL,19 DHA 

      LİVERPOOL’un ünlü savunma oyuncusu John Arne Riise, 25 Mayıs’ta İstanbul’da oynanacak Şampiyonlar Ligi final maçı öncesinde yaptığı açıklamada Milan maçı öncesi alarma geçtik. En büyük rüyam İstanbul’dan kupa ile dönmektirö dedi. 
     25 yaşındaki başarılı futbolcu, Liverpool’un internet sitesinde de yayınlanan açıklamasında, Milan maçına verdikleri önemi şu sözlerle ifade etti 
     Milan’ı yenebilmek için büyük bir gayret göstereceğiz. Biz İstanbul’da oynayacağımız finale hazırız. Sezonun en büyük maçına hazırlanıyoruz. Bu karşılaşma öyle bir maç ki, bir futbolcunun kariyerini en alttan alıp, en üste taşıyabilir. İstanbul’da kazanacağız ve İtalyan devinin maç sonrasındaki halini hep birlikte göreceğiz. Biz delikanlı diyebileceğiniz genç futbolculardan oluşuyoruz. Kazanmaktan başka çaremiz yok. Açığımız varsa da bunu koşarak kapatacağız. Mental olarak da bu mücadeleden galip ayrılmamız gerektiğini biliyoruz. İstanbul’da tarih yazacağımıza inanıyorum. Eğer bunu başaramazsak, orada yalnız kalan birer oyuncu oluruz. Beni tasvir etmek isteyenler varsa, vahşi rüyaları olan biri diyebilirsiniz. Benim en büyük rüyam İstanbul’dan kupa ile dönmektir. Ben bu rüyayı uzun zamandan beri görüyorum. Benim kariyerimdeki en büyük ve tarifsiz an, Şampiyonlar Ligi Finali’ni oynanacağımız andır. Bu maçtan galip ayrılmak için aslanlar gibi çalışıp, kaplanlar gibi çarpışacağız.ö 
     
</TEXT>
</DOC>
