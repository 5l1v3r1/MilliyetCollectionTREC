<DOC>
<DOCNO> 320311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/son/soneko01.html </URL>
<DATE> 2005/03/03/ </DATE>
<TIME> 02.01 </TIME>
<AUTHOR>  </AUTHOR>
<HEADLINE>
Motorin rafineri satışına zam... 
</HEADLINE>
<TEXT>

     Motorinin rafineri satış fiyatı, bugünden geçerli olmak üzere arttırıldı. 
     Ayarlama sonrası, zammın, pompa fiyatlarına, normal motorinde yüzde 3.2, 50 PPM düşük kükürtlü motorinde ise yüzde 2.6 oranında yansıması bekleniyor. 
     Ayarlama ile normal motorinin İzmit Rafineri çıkış ton fiyatı 498.09 YTL'den yüzde 8.6 artışla 540.83 YTL'ye yükseldi. 
     ÖTV, EPDK payı ve KDV'nin eklenmesiyle oluşan vergili satış fiyatı ise tonda 1,574.23 YTL'den yüzde 3.2 artışla 1,624.66 YTL'ye çıktı. 
     Aynı şekilde 50 PPM düşük kükürtlü motorinin rafineri çıplak çıkış fiyatı da 509,04 YTL'den yüzde 7.3 artışla 546.18 YTL'ye yükseldi. 
     Bunun üzerine eklenen ÖTV, EPDK payı ve KDV sonrası dağıtım şirketlerine ''vergili satış fiyatı'' ise tonda 1,696.30 YTL'den yüzde 2.6 artışla 1,740.12 YTL'ye çıktı. 
     Rafineri çıkışındaki arttırım sonrası tavan pompa fiyatlarını, dağıtım şirketlerinin belirleyip bayilere bildirmesi bekleniyor. 
     
</TEXT>
</DOC>
