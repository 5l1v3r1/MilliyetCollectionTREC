<DOC>
<DOCNO> 326929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/25/yazar/pulur.html </URL>
<DATE> 2005/03/25/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Genelkurmay Başkanı herkesin rahatını kaçırdı... 
</HEADLINE>
<TEXT>


TAMAM mı, oldu mu, bitti mi, rahatladık mı O halde çarşı, pazar, ev, dükk n, apartman, han, astığınız Türk bayraklarını kaldırın, toplayın, saklayın. 
Nasıl olsa günü gelir -inşallah hiç gelmez- yine coşarız, yine asarız. 

SAYIN Genelkurmay Başkanı kusura bakmasın ama, herkesin rahatını kaçırdı 
İki velet -ne güzel de küçümserler ve küçümsetirler- Mersin'de bayrak yırtıp yakmak isterken bir polis kendilerini yakalamış... 
İki satırlık bir haber, "müthiş kaynana Semra Hanım" kadar gazetelerde yer bulamadı. 
Ama ne zaman ki Genelkurmay Başkanı Hilmi Özkök, zehir zemberek bir tepki gösterdi, bazılarının etekleri tutuştu, bazıları da gafletten uyandı... 

OYSA, ne güzel geçiştirilecekti ve de toplum ne güzel alıştırılacaktı, "Olur böyle vakalar " diye... 
Ya da bazıları, bayrak yırtmanın demokratik bir hak olduğunu, Avrupa ölçülerine uygun olduğunu bile söyleyeceklerdi. 
Biz de inanacaktık, kanacaktık 
Dedik ya, Sayın Genelkurmay Başkanı herkesin rahatını kaçırdı. 
Başta Cumhurbaşkanı, hükümet, partiler, sivil toplum kuruluşları birden parladılar, daha doğrusu akılları başlarına geldi... 
Bir hiddet, bir şiddet, bir celal 

HELE hele "Bayrak bizim ortak değerimizdir" diyenler yok mu 
Teşekkürler, biz ondan almayalım... 
Şeriatçının, "laiklik" takiyyesini yemedik ki, bunu yiyelim 
Hele hele "provokasyon" mavalı 
Yiyen yer 

BİR de polis Gökhan Kızıltepe var, bayrağı kurtardığı için 24 maaş ikramiye ve takdirnameyle ödüllendirildi... 
Tuhaf şey 
"Sen ne diye bu işlere burnunu sokuyorsun " diye azarlanacağına, ödüllendiriliyor 
Genelkurmay Başkanı'nın tepkisi olmasaydı... 

HEM bakalım, Avrupa bu işe ne der 
Hiç hoşlarına da gitmeyebilir. 
Baksanıza Norveç elçisi Diyarbakır'a, Nevruz'a gidiyor, kalabalığın içinde "zafer işareti" yapıyor. 
Neyin zaferi, kimin zaferi 
Dışişleri Bakanı adamı çağırıp sorsa ya 
Nejat Uygur'un bir oyunu vardı, adını hatırladınız mı 
"Güldürme Beni Hariciye " 

HEM artık bu Nevruz'a amacına uygun bir isim verilse ya 
Her şey ortada, bunun adına "Apo'nun Kurtuluş Bayramı ve PKK'nin Zafer Günü " deseniz ya 
Nasıl olsa, yakında, Avrupa istedi diye yeniden yargılar, meydanlara, dağlara salarsınız. 



</TEXT>
</DOC>
