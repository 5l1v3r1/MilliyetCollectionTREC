<DOC>
<DOCNO> 304565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/08/spor/spo05.html </URL>
<DATE> 2005/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizli'nin duası tuttu 
</HEADLINE>
<TEXT>


İran'ın Pas takımının başına geçen tecrübeli hoca, ilk lig maçında sahasında Berg-e Şiraz'ı 5-1'lik skorla hezimete uğrattı. Mustafa Denizli'ye büyük ilgi vardı 

YAŞAR SAYGI 


Birde bir yaptı 
İRAN 1. Lig takımlarından Pas'ın teknik direktörlüğüne getirilen Mustafa Denizli, ilk lig maçından zaferle ayrıldı. Denizli'nin takımı Pas, Berg - e Şiraz takımını seyircisinin önünde 5 - 1'lik skorla devirerek, ayakta alkışlandı. Tribünlerde yer alan yaklaşık bin 500 kişilik taraftar topluluğu başarılı hocaya sevgi gösterilerinde bulunup, sık sık tezahürat yaptı. Denizli, maçtan sonra da imza dağıttı. 

'İyi başladık' 
DENİZLİ maç sonunda medya mensuplarının sorularını yanıtladı. Tecrübeli teknik adam, "İlk maçı farklı kazandığımız için sevindim. Yabancı transferine ihtiyacımız var. Tahran'a gelmeden önce sıkılıyordum. Burası beni rahatlatan bir yer oldu" diye konuştu. Bu arada yardımcı antrenör olarak göreve başlaması gündemde olan Ali Gültiken henüz anlaşamadığı için maçı tribünden izledi. 


</TEXT>
</DOC>
