<DOC>
<DOCNO> 302801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/02/son/sonspo01.html </URL>
<DATE> 2005/01/02/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Chelsea bildiğiniz gibi, Arsenal ve Manchester kazandı 
</HEADLINE>
<TEXT>

     Premier Lig'de Chelsea yeni yıla iyi bir başlangıç yaptı. Lig lideri Anfield Stadı'ndaki maçı oyuna sonradan giren Joe Cole'un golüyle 1-0 kazandı. Maçın genelinde oyuna h kim olan taraf Liverpool'du. 
     İyi bir oyun ortaya koyamadığı maçta Chelsea'nin golü 80. dakikada geldi. Ceza sahası dışından Cole'un çektiği sert şutta defansa çarpan top kaleci Dudek'i yanılttı ve Chelsea zorlu deplasmandan üç puanla dönmeyi başardı. 
     İstedikleri oyunu oynayamadıklarını itiraf eden Chelsea menajeri Jose Mourinho "Bugün şampiyonların zor anlarda sahip olması gereken şans yanımızdaydı. Defanstaki performansımız harikaydı. Her iki takım da kazanmak istedi. Beraberlik daha adil bir sonuç olabilirdi" dedi. 
     21 maç sonrasında puanını 52'ye çıkaran Chelsea liderliğini sürdürdü. Maçın hakemi Mike Riley hatalı kararlarıyla taraftarların tepksini topladı. 
     
     Arsenal ve Manchester'dan takibe devam 

     Liderin en yakın takipçisi Arsenal de günün kazananları arasındaydı. Charlton'ı 3-1 yenen Londra ekibinde goller Ljunberg 2 ve Van Persie'den geldi. Bu sonuçla Arsenal zirve mücadelesini sürdürürken Charlton'ın golü El Karkouri'den geldi. Bir diğer maçta ise Manchester United, Middlesbrough'yu Fletcher ve Giggs'in golleriyle 2-0 yendi ve puanını 43'e yükseltti. Diğer sonuçlar şöyle Tottenham-Everton 5-2, Fulham-Crystal Palace 3-1, Aston Villa-Blackburn 1-0, Bolton-West Bromwich 1-1, Manchester City-Southampton 2-1, Newcastle-Birmingham 2-1, Portsmouth-Norwich 1-1. 
     Öte yandan İskoçya Ligi'nde ikinci sırada yer alan Glasgow Rangers, Dundee United ile 1-1 berabere kalırken Dunfermline, FC Dundee'yi 3-1 yendi. 
     
</TEXT>
</DOC>
