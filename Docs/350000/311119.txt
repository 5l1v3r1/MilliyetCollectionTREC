<DOC>
<DOCNO> 311119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/31/son/sontur24.html </URL>
<DATE> 2005/01/31/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Gençler düğünden uzaklaştırılınca... 
</HEADLINE>
<TEXT>

     Osmaniye'de, düğün yerinden ''kızlara laf attıkları'' iddiasıyla uzaklaştırılan iki genç, ellerinde tüfekle geri dönüp ateş ederek düğün sahibi ve 5 kişiyi hafif şekilde yaraladı. 
     Emniyet Müdürlüğü yetkililerinden alınan bilgiye göre, dün gece, Selimiye Mahallesi'ndeki düğün evine giden Mustafa A. 22 ve Kasım F. 18 , ''kızlara laf attıkları'' iddiasıyla Mehmet Özdemir 54 ile tartıştılar. Mehmet Özdemir ile yaşanan arbede sonrasında gençler başkalarının da müdahale etmesi sonucu düğün yerinden ayrıldılar. 
     Bir süre sonra ellerinde av tüfekleriyle geri gelen Mustafa A. ve Kasım F, Mehmet Özdemir ile yakınlarının bulunduğu yere doğru birkaç el ateş edip kaçtılar. 
     Olayda, saçmaların isabet etmesi sonucu hafif şekilde yaralanan düğün sahibi Mehmet Özdemir, kardeşi Hüseyin Özdemir 36 , Kamber Karataş 35 , Ercan Karataş 30 , Mehmet Selim Taştan 43 ile Mehmet Demir 35 kaldırıldıkları Devlet Hastanesi'nde ayakta tedavi gördükten sonra taburcu edildiler. 
     Yetkililer, saldırganların yakalanması amacıyla operasyonların sürdürüldüğünü bildirdiler. 
     

     
</TEXT>
</DOC>
