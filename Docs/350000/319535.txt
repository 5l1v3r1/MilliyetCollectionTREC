<DOC>
<DOCNO> 319535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/01/son/sondun14.html </URL>
<DATE> 2005/03/01/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Yarım ton bombayı patlatacaktık 
</HEADLINE>
<TEXT>

     Batı Şeria'da İsrail askerlerinin, yarım ton patlayıcı yüklü bir araç bulmasının ardından İslami Cihad örgütünün bir militanı, aracı patlatmayı planladıklarını itiraf etti. 
     Güvenlik yetkilileri, İsrail'in Şin Bet istihbarat servisi tarafından sorgulanan Cibril Zübeydi adlı militanın, aracı İsrail hedeflerinin yakınında patlatmayı düşündüklerini itiraf ettiğini belirtti. 
     Zübeydi'nin, İslami Cihad'ın bomba yüklü araçla saldırının yanı sıra İsrail'in Afula kentine roket saldırısı, bir okula çifte intihar eylemi düzenlemeyi planladığını da itiraf ettiği kaydedildi. İsrailli bir yetkili, 2 intihar saldırganının Kudüs dışında yakalandığını bildirdi. 
     Cibril Zübeydi'nin, örgütün Batı Şeria'nın Cenin kentindeki lider militanı Zekeriya Zübeydi'nin kardeşi olduğu ve 2 ay önce tutuklandığı kaydedildi. 
     Cenin kenti yakınındaki bir kavşakta park halinde dün bulunan aracın, kontrollü şekilde patlatıldığı belirtilmişti. 
     
</TEXT>
</DOC>
