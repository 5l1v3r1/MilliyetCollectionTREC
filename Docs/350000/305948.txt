<DOC>
<DOCNO> 305948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/12/son/sonyas21.html </URL>
<DATE> 2005/01/12/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Japon dansı yapabilen robot 
</HEADLINE>
<TEXT>

     Japon araştırmacıların, geleneksel Japon dansını yapabilen insansı bir robot geliştirdikleri açıklandı. 
     Kawada firması ve Milli Endüstriyel ve Teknolojik Sanatlar Enstitüsü tarafından, otomobil üretiminde ve yapı sektöründe kullanılması amacıyla ortaklaşa geliştirilen HRP-2 Promet isimli robotun, yaklaşık 365 bin dolar fiyatla satılacağı bildirildi. 
     HRP-2 Promet'in aynı zamanda, geleneksel Japon dansını da yapabildiği, dansı, hareket ve jestlerle de süsleyebildiği belirtildi. 
     Tokyo Üniversitesi'nden mühendis Profesör Katsushi İkeuchi, ''Bir dans ustasının hareketlerini robota kaydettik. Çok zor oldu. Ancak sonuçta robot, bir insanın dans ederken yaptığı hareketleri yapabiliyor'' dedi. 
     İstanbul'da geçen kasım ayında düzenlenen fuara katılan ve Başbakan Recep Tayyip Erdoğan ile el şıkışan Honda'nın robotu ''Asimo'' ve Toyota'nın buna cevabı ''Robot Orkestrası'' ile, insansı robot üretimi hız kazanmıştı. 
     
</TEXT>
</DOC>
