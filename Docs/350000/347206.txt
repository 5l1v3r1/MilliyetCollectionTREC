<DOC>
<DOCNO> 347206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/30/son/sonspo07.html </URL>
<DATE> 2005/05/30/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
İşte birbirinden ilginç istatistiklerle geride bıraktığımız sezon... 
</HEADLINE>
<TEXT>

     Futbolda 34 haftalık 2004-2005 sezonu Birinci Süper Lig maratonu, önceki gün yapılan karşılaşmalarla tamamlanırken, son maçında deplasmanda Konyaspor’a 4-2 yenilen Fenerbahçe, 80 puanla 16. şampiyonluğunu kazandı. 
     Fenerbahçe’nin 3 puan gerisindeki Trabzonspor, 77 puanla 2. olup Avrupa Şampiyonlar Ligi ön eleme turlarına katılmaya hak kazanırken, 76 puanla 3. olan Galatasaray ile 69 puanlı 4. Beşiktaş, gelecek sezon 
     UEFA Kupası’nda Türkiye’yi temsil edecek. 
     Ligden bu sezon son 3 sırada yer alan 32 puanlı Sakaryaspor, 27 puanlı İstanbulspor ve 19 puanlı Akçaabat Sebatspor, İkinci Lig A 
     Kategorisi’ne düştü. 
     34 hafta boyunca yapılan 306 maçta, toplam 902 gol atılırken, maç 
     başına düşen gol sayısı 2.95, hafta başına düşen gol sayısı ise 26. 
     olarak gerçekleşti. 37 golle 24. haftasında bu sezonun en yüksek gol rakamına ulaşılan ligde, sezonun en farklı skorlu galibiyetini, sahasında 21. haftada Fenerbahçe, Kayserispor’u 7-0 yenerek elde etti. Ligin 27. haftasında ise futbolseverler yalnızca 18 gol izleyebildi. Ligin 10. haftasındaki 6-4’lük Gaziantepspor-Akçaabat Sebatspor maçı 10, 26. haftadaki 2-7’lik Ankaragücü-Sakaryaspor maçı da 9 golle bu sezon en çok golün atıldığı karşılaşmalar oldu. Bu sezon en fazla liderlik koltuğunda oturan takım, lig şampiyonluğunu da kazanan Fenerbahçe’ydi. 6. haftadan itibaren tam 29 hafta zirveyi bırakmayan sarı-lacivertli ekibin yanısıra, ilk 5 haftada da Trabzonspor zirve keyfi yaşadı. Trabzonspor Kaptanı Fatih, 31 golle bu sezonun gol krallığını kazandı. Bu futbolcuyu, 25 golle Fenerbahçe’nin Brezilyalı yıldızı Alex, 18’er golle Konyasporlu Zafer Biryol ve Galatasaraylı Hakan Şükür, 17 golle Brezilyalı futbolcular Büyükşehir Belediyesi Ankaraspor’dan Jaba ve Fenerbahçeli Nobre, 15’er golle de Gençlerbirliği’nden Youla ve Galatasaraylı Necati izledi. 
     
     KIRMIZI VE SARI KARTLAR 
     Toplam 87 kırmızı ve 1246 da sarı kartın gösterildiği bu sezonun en centilmen takımı Denizlispor oldu. Denizlisporlu futbolcular, yalnızca 1 kırmızı kart görürlerken, 60 da sarı kartla cezalandırıldılar. Kırmızı kart ortalaması, hafta başına 2.56, sarı kart ortalaması ise hafta başına 36.62, maç başına da 4.07 olarak gerçekleşti. 
     34 haftalık bu sezon futbolcularına toplam 10 kırmızı, 71 de sarı 
     kart çıkan Beşiktaş, en hırçın takım olarak dikkati çekti. 
     Bu arada bu sezon 2 kırmızı kart gören 5 futbolcudan biri olan ve 9 da sarı kartı bulunan Fenerbahçeli Luciano, sezonun "en hırçın 
     futbolcusu" unvanını aldı. 
     
     PENALTI GOLLERİ 
     306 maçta hakemler, her hafta penaltı noktasını gösterirlerken, bu 
     sezon verilen 133 penaltının 94’ü golle sonuçlandı. Bu sezon her takım en az 1 kez penaltı atış hakkı kazanırken, penaltıdan gol atamayan takım olmadı. 22. ve 24. haftalar da 8’er penaltıyla, hakemlerin en çok beyaz yuvarlağı gösterdiği haftalardı. 11’er vuruşla en fazla penaltı atış hakkı kazanan takımlar olan Beşiktaş ve Gaziantepsor ekiplerinden Beşiktaş, bu vuruşların 9’unu gole çevirerek, en fazla penaltı golü olan takım unvanını elde etti. Takımına 9 vuruşta 7 penaltı golü kazandıran Gaziantepsporlu Lazarov, bu sezon en fazla penaltı golü olan futbolcu olarak kayıtlara geçti. 
     
     2004-2005 SEZONU KARNESİ 
     En Fazla Galip Gelen Takım Fenerbahçe 26 . 
     En Az Galip Gelen Takım Akçaabat Sebatspor 3 . 
     En Fazla Berabere Kalan Takımlar İstanbulspor, Konyaspor 12 . 
     En Az Berabere Kalan Takım Fenerbahçe 2 . 
     En Fazla Yenilen Takım Akçaabat Sebatspor 21 . 
     En Az Yenilen Takım Beşiktaş, Trabzonspor 5 . 
     En Fazla Gol Atan Takım Fenerbahçe 77 . 
     En Az Gol Atan Takım Diyarbakırspor 31 . 
     En Fazla Gol Yiyen Takım Akçaabat Sebatspor 78 . 
     En Az Gol Yiyen Takım Fenerbahçe 24 . 
     En Sakin Haftalar 4. hafta 29 sarı kart , 32. hafta 30 sarı kart , 34. hafta 1 kırmızı, 23 sarı kart . 
     En Hareketli Hafta 23. hafta 8 kırmızı, 55 sarı kart . 
     Kırmızı Kart Gösterilmeyen Haftalar 4., 18. ve 32. haftalar. 
     En Fazla Sarı Kart Gösterilen Hafta 23. hafta 55 . 
     En Az Sarı Kart Gösterilen Hafta 29. hafta 21 . 
     Futbolcuları En Fazla Kırmızı Kart Gören Takım Beşiktaş 10 . 
     Futbolcuları En Fazla Sarı Kart Gören Takım Samsunspor 86 . 
     Futbolcuları En Az Sarı Kart Gören Takım Fenerbahçe 54 . 
     Skorların Tasnifi 306 maçın 71’i beraberlikle, 152’si evsahibi, 83’ü deplasman olmak üzere 235 maç, bir takımın galibiyetiyle bitti ve 
     maçlarda 23 ayrı skor görüldü. 
     En Çok Görülen Skorlar 1-0 51 . 
     En Fazla Beraberlik Görülen Hafta 26. hafta 5 . 
     Beraberlik Görülmeyen Haftalar 4., 8., 11. ve 31. haftalar. 
     Deplasmanda En Farklı Skorla Galip Gelen Takımlar Sakaryaspor 26. haftada Ankaragücü’nü 7-2 yenerek , Gençlerbirliği 30. haftada Akçaabat Sebatspor’u 5-0 yenerek,. Trabzonspor 34. haftada İstanbulspor’u 5-0 yenerek 
     Deplasman Takımlarının En Başarılı Olduğu Hafta 28. hafta 5 galibiyet, 2 beraberlik, 2 yenilgi 17 puan . 
     Deplasman Takımlarının Galip Gelemediği Haftalar 17. ve 32. 
     haftalar 3 puan . 
     Evsahibi Takımların En Başarılı Olduğu Hafta 22. ve 25. haftalar 7 galibiyet, 1 beraberlik, 1 yenilgi 22 puan . 
     Evsahibi Takımların En Başarısız Olduğu Hafta 28. hafta 2 galibiyet, 2 beraberlik, 5 yenilgi 8 puan . 
     Kendi Sahasında En Başarılı Takım Fenerbahçe 17 maçta 16 galibiyet, 1 yenilgi 48 puan . 
     Kendi Sahasında En Başarısız Takım İstanbulspor 17 maçta, 3 galibiyet, 6 beraberlik, 8 yenilgi 15 puan . 
     Deplasmanda En Başarılı Takım Trabzonspor 17 maçta 12 galibiyet, 2 beraberlik, 3 yenilgi 38 puan . 
     Deplasmanda En Başarısız Takım Akçaabat Sebatspor 17 maçta 3 beraberlik, 14 yenilgi 3 puan . 
     Deplasmanda En Fazla Galip Gelen Takım Trabzonspor 12 . 
     Deplasmanda En Az Galip Gelen Takım Akçaabat Sebatspor 0 . 
     Deplasmanda En Fazla Berabere Kalan Takım Büyükşehir Belediyesi Ankaraspor 7 . 
     Deplasmanda En Az Berabere Kalan Takımlar Samsunspor, Sakaryaspor, Trabzonspor, Fenerbahçe 2 . 
     Deplasmanda En Fazla Yenilen Takım Akçaabat Sebatspor 14 . 
     Deplasmanda En Az Yenilen Takım Trabzonspor, Beşiktaş 3 . 
     Deplasmanda En Fazla Gol Atan Takım Trabzonspor 35 . 
     Deplasmanda En Az Gol Atan Takım Diyarbakırspor 11 . 
     Deplasmanda En Fazla Gol Yiyen Takım Akçaabat Sebatspor 48 . 
     Deplasmanda En Az Gol Yiyen Takım Galatasaray 11 . 
     Kendi Sahasında En Fazla Galip Gelen Takım Fenerbahçe 16 . 
     Kendi Sahasında En Az Galip Gelen Takım Akçaabat Sebatspor, İstanbulspor 3 . 
     Kendi Sahasında En Fazla Berabere Kalan Takım Akçaabat Sebatspor 7 . 
     Kendi Sahasında En Az Berabere Kalan Takımlar Fenerbahçe 0 . 
     Kendi Sahasında En Fazla Yenilen Takım İstanbulspor 8 . 
     Kendi Sahasında En Az Yenilen Takımlar Denizlispor, Fenerbahçe 1 . 
     Kendi Sahasında En Fazla Gol Atan Takım Fenerbahçe 46 . 
     Kendi Sahasında En Az Gol Atan Takım İstanbulspor 16 . 
     Kendi Sahasında En Fazla Gol Yiyen Takım Sakaryaspor 34 . 
     Kendi Sahasında En Az Gol Yiyen Takım Fenerbahçe 9 . 
     
</TEXT>
</DOC>
