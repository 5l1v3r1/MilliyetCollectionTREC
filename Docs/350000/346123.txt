<DOC>
<DOCNO> 346123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/26/son/sontur12.html </URL>
<DATE> 2005/05/26/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Tüpçüyle aşk yaşadı, evlat katili oldu 
</HEADLINE>
<TEXT>

     İsmail AKDUMAN SAMSUN, DHA 

      SAMSUN'da, gayri meşru ilişkiden hamile kalan ve tuvalette doğum yaptıktan sonra bebeğini havalandırma boşluğuna atarak öldüren 22 yaşındaki Nurgül Bayram, tutuklu yargılandığı mahkemece 6 yıl 8 ay hapis cezasına çarptırıldı. Bayram savunmasında, Bebeğin canlı olduğunu bilmiyordum. Ben düşük yaptım sandım. Ailemden korktuğum için aşağı attımö dedi. Bayram ile birlikte yargılanan ve tüp satan sevgilisi 25 yaşındaki Seydahmet Duran ise beraat etti. 
     Yenidoğan Mahallesi'nde oturan Nurgül Bayram, 5 yıl evli kaldıktan sonra 1 yıl önce eşinden boşanarak ailesinin yanına yerleşti. Önceki evliliğinden bir çocuğu bulunan Nurgül Bayram, mahallede tüp satan evli ve bir çocuk babası Seydahmet Duran ile tanıştıktan sonra sık sık görüşmeye başladı. Zaman zaman Duran'la cinsel ilişkiye giren Nurgül Bayram, bu ilişkiden hamile kaldı. Hamile olduğunu ailesinden gizleyen Bayram, 1 ay önce evlerinin tuvaletinde bir erkek çocuk dünyaya getirdi. Ancak, Bayram doğurduğu çocuğunu havalandırma boşluğuna attı. Kanaması olan Nurgül Bayram, ailesi tarafından Samsun Doğum ve Çocuk Bakım Hastanesi'ne giderek düşük yaptığını söyledi. Fakat yapılan muayenede Nurgül Bayram'ın normal doğum yaptığı anlaşılınca durum polise bildirildi. 
     Bayram, polise olayı anlattı ve bebek havalandırma boşluğunda canlı olarak bulundu. Kemiklerinde kırıklar oluşan bebek, Samsun Doğum ve Çocuk Bakım Hastanesi'ne yapılan tedavilere rağmen kurtarılamayarak hayatını kaybetti. Olaydan sonra gözaltına alınan Nurgül Bayram ile sevgilisi Seydahmet Duran, tutuklanarak cezaevine gönderildi. 
     Samsun 1'inci Ağır Ceza Mahkemesi'nde ölüme sebebiyet vermek’ suçundan 8 yıla kadar hapis cezası istemiyle tutuklu olarak yargılanan Bayram ile sevgilisi Seydahmet Duran, bugün ilk kez hakim karşısına çaktı. Bayram, savunmasında bebeğinin ölü doğduğunu zannettiğini iddia ederek, Hamile kaldığımı ailemden gizledim. Tuvalette de gizlice doğum yaptım. Bebek ağlamayınca ölü doğduğunu düşündüm. Ailemden korkuma bebeği havalandırma boşluğuna attım. Çok pişmanımö diye konuştu. 
     Mesken dokunulmazlığını ihlal’ suçundan 6 aya kadar hapis cezası istemiyle tutuklu yargılanan Seydahmet Duran ise Bayram'la kendi isteğiyle cinsel ilişkiye girdiğini söyleyerek, Onların evinde hiç ilişkiye girmedim. Mesken ihlali yapmadım. Zaman zaman ormanlık alanlarda ve onların evinin kömürlüğünde cinsel ilişkiye girdik. Ancak, ondan sonraki olaylardan benim haberim yokö dedi. Nurgül Bayram'ın babası Şaban Bayram ise Duran'dan şikayetçi olduğunu söyleyerek, Kızımı hamile bırakıp ortada bıraktığı için şikayetçiyimö dedi. Mahkeme, Seydahmet Duran'ın beraatine karar verirken, ölüme sebebiyet vermek’ suçundan Nurgül Bayram'ı 6 yıl, 8 ay hapis cezasına çarptırdı. Ancak, heyet Bayram'ı, daha önceden suç kaydının bulunmaması ve sabit adresi bulunması nedeniyle tahliye etti. 
     
</TEXT>
</DOC>
