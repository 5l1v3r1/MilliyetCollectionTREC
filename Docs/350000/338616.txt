<DOC>
<DOCNO> 338616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/01/yazar/altan.html </URL>
<DATE> 2005/05/01/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Küçücük fıçıcık, içi dolu turşucuk... 
</HEADLINE>
<TEXT>


Nasreddin Hoca'ya sormuşlar 
- Hoca, gazeteleri gördün mü dünyanın para babaları Türkiye'yi göklere çıkarıyorlarmış, neden acaba 
Hoca 
- Herhalde yerde bırakıldığında, soyup soğana çevrildiğini bildiklerinden olacak, demiş. 

Bazı çevrelerde gizli bir papatya falının sürdüğü söylenmekte 
- 3 Ekim'de AB üyeliği için müzakereler gerçekten başlayacak mı başlamayacak mı 
Gerçi bazı militerler de şöyle diyorlar 
- Avrupa Birliği üyesi olmamak, dünyanın sonu değil 
Ancak asıl önemli olan "dünyanın sonu" olmaması değil Tayyip Bey için "başbakanlığın sonu" olmaması... 

Tek başına yaşayan Dursun adında biri, evinin yakınındaki bir meyhanede birkaç kadeh içip, biraz yarenlik etmek için dışarı çıkmaya karar vermiş. Belki bir dostu uğrar diye de, bir k ğıda "Dursun evde yok, birazdan gelecek" diye yazıp asmış kapıya... 
Meyhanede "birkaç kadeh" beş kadehe beş kadeh de, on kadehe dönüşünce... 
Dursun, şaşılaşmış gözlerle bir o yana, bir bu yana yalpalaya yalpalaya gelmiş evine... 
Bakmış ki kapıda, "Dursun evde yok" yazıyor... Haydi yine dönmüş meyhaneye ve sormuş garsona 
- Sen Dursun'u gördün mü 
Garson 
- Dursun mu, demiş Dursun sizsiniz, başka Dursun yok buralarda... 
- Be... be... be... ben miyim... Ben miyim Dursun ö... öy... öyleyse... he... hemen... eve dön... dönmem gerek... Biri bekliyor beni kapıda... 

Biliyorsunuz bazıları düğmeye basıyor Türkiye'de ve sorular dolaşmaya başlıyor 
- Kim basıyor düğmeye 
Biri çıkıyor bazen 
- Kim basacak, sen basıyorsun, diyor... 
Ben basıyorum düğmeye, sen basıyorsun düğmeye, kim basıyor düğmeye .. 
Sanki hani düğmeye basanlar da, düğmeye basanları arıyor... 
Derken TV ekranlarından genel ve siyasal bir aranmanın demeçleri 
- Bu vatan kimin Bu vatan, hepimizin... 
- ... 
- Bizim kim olduğumuz belli... Kimse sormaya kalkmasın bizim kim olduğumuzu... 
- ... 
- Türkiye, laik, demokratik, sosyal bir hukuk devletidir... 
- ... 
- Kimsenin gücü yetmeyecektir istikrarı bozmaya... 
- ... 
- Birileri düğmeye bastı... 
- ... 
- Kim bastı düğmeye 

- Dursun evde yokmuş, sen gördün mü Dursun'u 
- Dursun sizsiniz, başka Dursun yok ki 
- Dursun ben miyim öyleyse biri beni bekliyor kapıda... 

130 bin öğretmen açığı var binlerce doktor açığı 3 bin kadar da mahkeme binası eksiği... 
Gerekli önlemler alınıyor vaktiyle de alınmıştı, vaktiyleden daha önce de alınmıştı... 
Kadının biri karakola başvurmuş 
- Fırında bezelyeli tavuk pişirecektim evde bezelye yoktu, kocam bir kutu konserve bezelye almak için dışarı çıktı bir haftadan beri geri dönmedi, ne yapacağımı bilemiyorum, demiş... 
Karakoldaki başkomiser 
- Madem öyle, demiş siz de fırında tavuğu bezelyesiz pişirin... 
Öğretmensiz okul, doktorsuz hastane, binasız mahkeme de, pek l olabiliyor işte koca eve gelmese de tavuğun fırında pek l bezelyesiz pişirilebileceği gibi... 

İncili Çavuş'a sormuşlar 
- Koltukları sayesinde yükselenler, kazara koltuklarını kaybederlerse ne olur 
- Doğal coğrafya çok üzüntü çeker... 
- Neden ki 
- Eee... Küçük dağları kimler yaratacak o zaman 

Sağırın biri, bir parka girip biraz yürüdükten sonra, ağaçların altındaki banklardan birine oturmuş. 
Az sonra, parktaki görevlilerden biri yaklaşmış yanına 
- Dikkatli olun, demiş daha yeni boyandı bu bank... 
Sağır, görevlinin oynayan dudaklarına bakıp, ne dediğini anlamaya çalışarak sormuş 
- Nasıl nasıl .. 
- Yeşile, yeşile boyandı... 
Söylentilere göre iktidardaki siyasetçiler, kendilerini anlamak istemeyenler için anlatıyorlarmış bu fıkrayı... 

Borazan Tevfik, Bekri Mustafa'ya 
- Bekri, sen nasıl bakıyorsun kendisini dev aynasında görenlere, diye sormuş. 
Bekri, elindeki şişeden bir fırt çektikten sonra 
- Büyüteçle, demiş. 

Büyüklerimizin, yıllar ve yıllardan bu yana, ülke yararına neler yaptıklarını açıklayan demeçlerini, kısaca değerlendirerek bitirelim yazıyı 
"Bizim şeyhin kerameti, olur menkul kendinden"... 



</TEXT>
</DOC>
