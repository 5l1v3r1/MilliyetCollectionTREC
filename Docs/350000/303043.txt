<DOC>
<DOCNO> 303043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/03/son/soneko27.html </URL>
<DATE> 2005/01/03/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Tuna Bekleviç, Beyaz Saray'a davet edildi... 
</HEADLINE>
<TEXT>

     Anadolu'nun Genç Liderleri AGL Hareketi Başkanı Tuna Bekleviç'in 27 , Beyaz Saray'ın özel davetlisi olarak ABD'ye gideceği bildirildi. 
     AGL Hareketi'nden yapılan açıklamaya göre Bekleviç, Beyaz Sarayın özel davetlisi olarak 8 Ocak 2005 tarihinde Washington D.C.'ye gidecek. 
     Açıklamada Bekleviç'in, Türk gençliğinin ''Ortadoğu başta olmak üzere, yakın coğrafyasındaki gelişmelere istinaden rahatsızlığını aktarmak ve çeşitli sivil toplum örgütleri ile entellektüel düzeyde fikir paylaşmak'' amacıyla daveti kabul ettiği ifade edildi. 
     Açıklamada ayrıca, AGL Hareketi'nin, ABD'deki çalışmalarını özellikle Washington D.C., New York, Boston, Chicago, Los angeles, Phoenix, Denver, Dallas, Philadelphia, Indianapolis, Portland, New Orleans, Detroit, Seattle, Houston, Miami ve Kansas City'de yaşayan Türk grupları ile şekillendirmeyi hedeflediği vurgulanırken, çeşitli Türk grupları ile ''Türk gençliğinin 2023 vizyonu isimli'' toplantılar gerçekleştireceği ifade edildi. 
     Ziyaretle AGL Hareketi'nin, ''güçlü Türkiye'' hedefini bu bölgede yaşayan Türklerle paylaşmayı, 50 şehri kapsayan son anadolu programında elde edilen deneyimleri aktarmayı, etkin bir Türk lobisi için fikir paylaşımında bulunmayı amaçladığı da kaydedildi. 
     
</TEXT>
</DOC>
