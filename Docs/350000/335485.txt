<DOC>
<DOCNO> 335485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/21/son/sondun36.html </URL>
<DATE> 2005/04/21/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Hollanda'da ilk kez 'Creutzfeldt-Jakob' hastalığına rastlandı 
</HEADLINE>
<TEXT>

     Hollanda'da ilk kez bir kişide, ''deli dana'' hastalığının insanda görülen şekli olan ''Creutzfeldt-Jakob'' hastalığına rastlandı. 
     Sağlık Bakanlığı'ndan yapılan açıklamaya göre hastalık, Utrecht kentinde 26 yaşındaki bir kadının normal sağlık kontrolü sırasında fark edildi. 
     Kısa adıyla BSE olarak bilinen ''deli dana'' hastalığının insanlarda görülen şekli olan ''Creutzfeldt-Jakob'' hastalığına yakalandığı belirlenen kadının, Utrecht'teki Mesos Tıp Merkezi'nde kontrol altında tutulduğu belirtildi. 
     Bakanlığı açıklamasına göre, hastalığın sığır etinden bulaşıp bulaşmadığı henüz bilinmezken, hastanın diğer hastalar için bulaşıcı etkisinin olup olmadığı araştırılıyor. 
     Kısa adı vCJD olan ''Creutzfeldt-Jakob'', daha önce İngiltere, İrlanda, İtalya, Japonya, Kanada ve ABD'de görülmüştü. 
     
</TEXT>
</DOC>
