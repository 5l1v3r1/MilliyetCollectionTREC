<DOC>
<DOCNO> 349847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/08/siyaset/siy12.html </URL>
<DATE> 2005/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
'İlişkiler yanlışlıklar komedisi' 
</HEADLINE>
<TEXT>


DIŞ HABERLER SERVİSİ 


Başbakan Recep Tayyip Erdoğan'ın ABD gezisini değerlendiren American Enterprise Enstitüsü uzmanlarından Michael Rubin, Türk - Amerikan ilişkilerinin son 2 yıldır "yanlışlıklar komedisi" şeklinde sürdüğünü söyledi. 
Fransız AFP ajansı, Başbakan Erdoğan'ın gezisiyle ilgili olarak dün servise koyduğu haberinde, Michael Rubin'in sözlerine yer verdi. 
Gezinin en önemli gündem maddesinin PKK'nın Kuzey Irak'taki faaliyetleri olduğunu kaydeden AFP, Erdoğan'ın bir süredir soğukluk yaşanan Türk - Amerikan ilişkilerinin yeniden düzelmesi için girişimlerde bulunacağını bildirdi. 

'Yıllar alır' 
Türk - Amerikan diplomasisinin bir anda düzelmeyeceğini vurgulayan ve hataların bir anda ortadan kalkmayacağını ifade eden Michael Rubin, ilişkilerin yeniden inşaasının yıllar alacağını söyledi. 


</TEXT>
</DOC>
