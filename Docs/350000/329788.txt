<DOC>
<DOCNO> 329788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/03/magazin/amag.html </URL>
<DATE> 2005/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkan anlattı, Avşar dinledi 
</HEADLINE>
<TEXT>


MAGAZİN SERVİSİ 

Hülya Avşar, İstanbul Film Festivali'nin açılışı için düzenlenen törende Büyükşehir Belediye Başkanı Kadir Topbaş'la bir araya geldi. Yemek öncesindeki törende yanyana oturan Topbaş ile Avşar'ın uzun süre konuşmadıkları, Belediye Başkanı'nın daha çok sol yanında oturan Suzan Sabancı ile sohbet ettiği gözlendi. Avşar, bu konuda şunları söyledi "Çok şeker bir sohbetimiz oldu. Filmlerden değil, havadan sudan konuştuk. Kadir Bey dünya çapında çalışmaları olduğunu, halkın bu projeleri duyduğunda çok şaşırıp heyecanlanacağını söyledi. Daha sonra Emniyet Müdürü Celalettin Cerrah'ın eşi Hülya Hanım'la konuştuk. Hülya Hanım 'Kadın İsterse' dizimi seyrettiğini, çok beğendiğini söyledi. Herhalde Kadir Bey de ister istemez diğer tarafa döndü. O yüzden objektiflere böyle yansımış olabilir." 


</TEXT>
</DOC>
