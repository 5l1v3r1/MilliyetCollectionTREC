<DOC>
<DOCNO> 306602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/14/son/sonyas07.html </URL>
<DATE> 2005/01/14/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Tanga falcısı 
</HEADLINE>
<TEXT>

     ANTALYA DHA 

      ANTALYA Jandarma Alay Komutanlığı ekipleri, merkeze bağlı Varsak Beldesi'ndeki bir eve yaptıkları baskında falcılık ve büyücülük yapan Mehmet Ekmekçi'yi gözaltına aldı. 
     Bir ihbarı değerlendiren jandarma ekipleri, Mehmet Ekmekçi'nin müstakil evinde yaptığı aramada, çok sayıda kadın iç çamaşırı, yurt dışından gönderilen mektuplar, fotoğraflar ve saç teli örnekleri ile Ekmekçi'nin muska yapımında kullandığı malzemeleri, çok sayıda tanga tarzı siyah ve kırmızı renkli kadın iç çamaşırını buldu. 
     Telefonla ve mektupla da fal baktığı belirtilen 45 yaşında evli ve 2 çocuk babası Mehmet Ekmekçi'nin, Fransa ve Almanya'dan kendisine fotoğraf ve iç çamaşırı gönderen müşterilerine büyü yaptığı belirtildi. 
     Tarifesi 40 YTL'den 40 milyon lira başlayan Ekmekçi'nin, yurtdışından arayanlara, "Zarfın içerisine para, fotoğraf ve iç çamaşırınızı koyarak gönderin'' dediğini ve mektup ulaştıktan sonra da telefonla onlarla konuşup fal baktığı belirlendi. 
     Jandarmadaki ifadesinin ardından adliyeye sevk edilen Ekmekçi, tutuksuz yargılanmak üzere serbest bırakıldı. 
     
</TEXT>
</DOC>
