<DOC>
<DOCNO> 344089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/20/astro/index.html </URL>
<DATE> 2005/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaratıcı bir gün 
</HEADLINE>
<TEXT>


Bugün hayal gücümüzü ortaya koyabileceğimiz olumlu fırsatlar söz konusu. Kendimizi daha romantik ve uzlaşıcı bulabiliriz. Farklı düşünceleri bir araya getirmek zor olmayacak. Fırsatları değerlendirebileceğimiz bir gündeyiz. 
Koç'lar ilişkiler açısından bugün de bereketli bir gündeler. Aceleci olmamalı ve karşısındakileri dinlemeliler. Duygusal olarak rahatlık söz konusu. Boğa'lar iş hayatında oldukça verimli çalışmalar yapabilirler. Sosyal konuların öne çıktığı ve ortaklaşa işlerden keyif alabilecekleri şartlar da bulunuyor. İkizler kendilerini kolay ifade etmekten mutlular. Aşk hayatında ve çocuklarla ilgili konularda güzel enerjiler söz konusu olacak. Yengeç'ler dikkatlerini eve ait konulara vermeye çalışacaklar. Ailevi konularla ilgili kararlarında çabuk hareket etmeleri gerekebilir. Aslan'lar hareket, eğitim ve zihinsel konularda canlı bir gündeler. Sözleri ile dikkat çekerken yeni fırsatlar öne çıkabilir. Sevindirici haberler beklemeliler. Başak'lar kazançlarını artırmanın birçok yolunu bulabilecek fırsatları görmeli. Bu konuda şans onlardan yana görünüyor. 
Terazi'ler düşüncelerini rahatça ortaya koyabilir ve ilgi çekebilirler. Duygusal alanda mutluluk ve hoş gelişmeler var. Akrep'ler geçmişe yönelik konularla ilgilenebilir. Bu konuda dikkatli olmalı ve iyimserliklerini kullanarak ileriye dönük planlarını ihmal etmemeliler. Yay'lar iyimser enerjileri sayesinde amaçlarına yakın durabilir. Bu yönde yeni anlaşmalar ve ileriye dönük planlar öne çıkıyor. Oğlak'lar için iş hayatında hareketlilik bugün de söz konusu. Kendilerine fayda getirecek gelişmeleri değerlendirmek gerekiyor. Kova'lar hayattan daha fazla keyif alıyorlar. Yeniliklere açık olmak ve eğitimle ilgili yenilik içeren projelerini sonuçlandırma şansları çok fazla. Balık'lar kendilerine daha fazla önem vermeliler. Duygusal olarak rahat olmayı başarmalı ve ortaklaşa paylaşımlarda yeni gelişmelere yakın olmalılar. 

</TEXT>
</DOC>
