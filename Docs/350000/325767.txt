<DOC>
<DOCNO> 325767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/22/spor/spo18.html </URL>
<DATE> 2005/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Golsüz samba mı olur 
</HEADLINE>
<TEXT>


"Güney Amerika'nın şampiyonlar ligi Copa Libertadores'i 2004'te müzesine götürerek büyük bir başarı kazanan Once Caldas'ın bu yıl gruptaki ilk iki maçının sonucu 0 - 0. Şili'de Cobreloa'ya konuk olacak Caldas'ın öncelikli hedefi ise yine gol yememek olacak" 




İki ekip de bu sezon kendi liglerine iyi başlayamadılar. Şili'de ilk 9 maçta 5 galibiyet alan Cobreloa 17 puanla altıncı sırada. Kolombiya'da 8 maçta yalnızca 9 puan toplayabilen Once Caldas'sa düşme hattının 1 puan üstünde 13'üncü. 
Ligde son 6 haftadır kazanamayan Once Caldas, zor gol atıp zor gol yiyen bir ekip. Avrupalı seyirci de onların bu özelliğini Porto'ya penaltılarla kaybettikleri son Süper Kupa finalinden hatırlıyor. Copa Libertadores'te 7. gruptaki ilk iki maçlarında sahalarında San Lorenzo ve deplasmanda Guadalajara ile golsüz berabere kaldılar. 

Once Caldas'ın son dönem performansı 20.03.2005 Copa Mustang Pereira-Once Caldas 2-2 16.03.2005 Copa Mustang Once Caldas-Cali 1-1 13.03.2005 Copa Mustang Magdelena-Once Caldas 1-1 09.03.2005 Copa Mustang Once Caldas-Tolima 1-2 06.03.2005 Copa Mustang Once Caldas-Nacional 1-2 02.03.2005 C.Libertadores Guadalajara-Once Caldas 0-0 27.02.2005 Copa Mustang Santa Fe-Once Caldas 1-0 24.02.2005 C.Libertadores Once Caldas-San Lorenzo 0-0 16.02.2005 Copa Mustang Quindio-Once Caldas 0-1 13.02.2005 Copa Mustang Once Caldas-Cartagena 1-0 12.12.2004 Süper Kupa Porto-Once Caldas pen. 8-7 0-0 

Şili Ligi'nde 9 hafta sonunda zirvenin 8 puan gerisine düşen Cobreloa ise daha açık futbolu tercih ediyor. Cobreloa'nın 9 maçında seyirciler 30 gol seyretmişler. Copa Libertadores'teki ilk iki maçlarında ise hayal kırıklığı yaşadılar. İlk maçta sahasında Guadalajara'ya 3-1 boyun eğen Şili ekibi, ikinci maçta San Lorenzo deplasmanından golsüz berabere ayrıldı. 

Cobreloa'nın son dönem performansı 18.03.2005 Primera Division Cobreloa-Concepcion 2-1 13.03.2005 Primera Division Colo Colo-Cobreloa 2-0 09.03.2005 C.Libertadores San Lorenzo-Cobreloa 0-0 05.03.2005 Primera Division Cobreloa-Rangers 1-1 27.02.2005 Primera Division Cobreloa-U. de Chile 1-1 20.02.2005 Primera Division Melipilla-Cobreloa 0-1 16.02.2005 C.Libertadores Cobreloa-Guadalajara 1-3 12.02.2005 Primera Division Cobreloa-Temuco 5-4 06.02.2005 Primera Division Concepcion-Cobreloa 0-1 02.02.2005 Primera Division Huachipato-Cobreloa 5-4 18.03.2005 Primera Division Cobreloa-Palestino 1-0 

Arılar kazanmak istiyor 

"İlk yarıda tam 68 yıl sonra Brentford'u evinde yenen Blackpool, bu kez sahasında puan arayacak. İlk 6'ya girerek play-off oynamak isteyen 'Arılar' lakaplı Brentford'unsa bu maçta 3 puana çok ihtiyacı var." 


Resmi adıyla İngiltere 1. Ligi, klasman sıralamasına göre 3. lig olmasına rağmen, tutarlı sonuçları ve çekişmeli müsabakaları ile dikkat çekiyor. Ev sahibi galibiyeti yaklaşık yüzde 46, misafir galibiyeti ve beraberlik de yüzde 27... Bu oranlar, Avrupa genel ortalaması ile neredeyse aynı. 
İlk iki sırayı alan takımlar, direkt olarak 'Championship'e yani ikinci klasmana terfi ederken, sonraki 4 takım da kendi aralarında play-off oynuyorlar. Dolayısıyla ligin bitimine sekiz hafta kala 7. sırada bulunan "The Bees" Brentford'un play-off'lara kalabilmesi için bu maç çok önemli. 
Blackpool, iç sahada yaptığı 18 maçta 6'şar galibiyet, beraberlik ve mağlubiyet almış. Brentford'un deplasman karnesinde de 5'er galibiyet ve beraberlik var. İki takımın ilk yarıda Griffin Park'ta oynadıkları maçı Blackpool 3-0 kazanmış. Ama bu deplasman galibiyeti, Blackpool'un tam 68 yıldır rakibine sahasında üstünlük sağladığı ilk maç. 
13 Aralık 1997'den 15 Şubat 2003'e kadar üst üste 7 maç rakibine boyun eğen Blackpool, son 4 müsabakayı kaybetmeyerek tarihin izlerini sildi. 'The Seasiders' ın ilk 6 ile aralarında 14, düşme hattı ile 9 puan fark var. Kalan 8 maçlarında çok fazla iddialı olmaları da beklenmiyor. 
Blackpool da son 10 haftadaki çıkışıyla düşme korkusundan uzaklaştı. Ama 6'ncı basamakla aralarındaki 14 puanlık kapanamayacak fark, zirve iddiasına da yaklaşmalarına imkan vermiyor. 

St. Johnstone'un işi bu kez zor 

Sadece 2,23'lük gol ortalaması ile kıtanın en eğlencesiz mücadelelerinden birine sahne olan İskoçya 1. Ligi ikinci klasmanı , sadece 1 takımın terfi ettiği, 1 takımın da düştüğü sistem nedeniyle, sürprize çok açık bir lig. Ligin sonlarına doğru hedefsizleşen orta sıra takımları beklenmeyen neticeler alabiliyorlar. St. Johnstone da bunlardan biri. Ama şampiyonluk adayı Clyde, yine de bu maçın favorisi... 
İskoçya'da her klasmanda 10'ar takım var ve birbirleri ile dörder kez karşılaşıyorlar. Bu sezon iki takım birbirlerini kendi evlerinde birer kez yenmişler. Son 3 sezon ligde ve kupada Clyde, rakibine hafif bir üstünlük kurmuş. Beraberlik görülmeyen son 11 maçta Clyde'ın 6, St. Johnstone'unsa 5 galibiyeti var. 80 yıldır İskoçya liglerinde mücadele eden iki ekip, toplamda 90'ıncı maçlarına çıkıyorlar. Bugüne kadar St. Johnstone 39, Clyde ise 38 galibiyet almış. 

Şampiyona Clyde Beraberlik St.Johnstone Lig 32 12 32 FA Cup 2 0 0 Lig K. 4 0 5 Diğer 0 0 1 Toplam 38 12 39 

İlk yarıda McDiarmid Park'ta oynanan ve 2026 seyircinin izlediği mücadelede St. Johnstone McGregor, Baxter, Tait, Hannah, Webb, Maxwell, McCann, Sheerin, MacDonald, Moore, Hardy , Clyde'ı Halliwell, Mensing, Bollan, Wilson, Potter, Sheridan, Bryson, Wilford, Malone, Harty 3-0 mağlup etti. Goller Sheerin 51 ve Moore 80,85 'dan geldi. 
54 puanla ikinci sıradaki Clyde, bitime 6 hafta kalan İskoçya 1. Ligi'nde bugün St.Johnstone'u mağlup ederse lider Falkirk'le arasındaki puan farkını 9'a düşürecek. Falkirk'le de oynayacağı bir maç olduğu için Clyde'ın şampiyonluk şansı devam ediyor. 

Clyde'ın son 5 maçı 19.03.2005 Airdrie Utd-Clyde 2-4 15.03.2005 Falkirk-Clyde 2-0 12.03.2005 Clyde-Queen of South 0-1 08.03.2005 Clyde-St.Mirren 0-0 05.03.2005 St.Mirren-Clyde 0-0 

40 puanla beşinci sıradaki St.Johnstone'sa ligin hedefsiz takımlarından biri. Zirveyle arasında 26, diple ise 28 puan var. Kalan 7 maçında matematiksel olarak ne şampiyonluk ne de küme düşme ihtimali bulunmuyor. 

St.Johnstone'un son 5 maçı 19.03.2005 St.Johnstone-Ross C. 0-2 12.03.2005 Raith-St.Johnstone 1-2 05.03.2005 St.Johnstone-Hamilton 0-2 19.02.2005 St.Mirren-St.Johnstone 1-1 12.02.2005 St.Mirren-Queen of South 0-0 

Clyde-St.Johnstone son 5 maç 27.11.2004 St.Johnstone-Clyde 3-0 02.10.2004 Clyde-St.Johnstone 1-0 20.03.2004 St.Johnstone-Clyde 1-3 06.03.2004 Clyde-St.Johnstone 2-3 08.11.2003 St.Johnstone-Clyde 3-0 


</TEXT>
</DOC>
