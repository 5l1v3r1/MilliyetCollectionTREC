<DOC>
<DOCNO> 300381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/24/astro/index.html </URL>
<DATE> 2004/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Abartıya kaçabiliriz 
</HEADLINE>
<TEXT>


Gün çok daha renkli ve yeni düşünceler açısından hareketli olabilir. Ancak akıl ve duygu arasında denge kurmak pek kolay olmayacak. Koç'lar yakın çevrelerinde bolca iletişim ve hareketlilik var. Özellikle eğitim konusunda yeniliklere açık olmaları onların doğru adımlar atmasını kolaylaştıracak. Boğa'lar para konularında becerikli davranmak durumunda. Sezgilerini kullanarak kazançlarını artıracak fırsatları görebilirler. Harcamalarda aşırılıktan kaçınılmalı. İkizler öne çıkabilecekleri bir gündeler. Kendilerini iyi ifade etmeleri güvenli hareket etmelerini kolaylaştırıyor. Kişisel isteklerinde ısrarlı olmalılar. Yengeç'ler pek huzurlu olmayabilir. Terslikler canlarını sıkabilir. Sabırlı olmalı ve planları konusunda acele etmemeliler. Aslan'lar yapıcı ve enerjik olacakları bir günde. İyimser düşünceleri sayesinde pozitif sonuçlar elde edilebilir. Ortaklaşa çalışmalarda dostların desteği onları mutlu ediyor. Başak'lar oldukça yüklü bir gündeme sahipler. İş ortamında olumlu gelişmeler kaydedebilirler. Ayrıca sağlık konusuna özen gösterilmeli.Terazi'ler iyimser enerjilerle beraberler. Duygusal anlamda yeni değişimlere açık olmaları onlara hoş sürprizler yaşatabilir. Yabancılarla yeni bağlantılara önem verilmeli. Akrep'ler duyguları konusunda daha rahat ve paylaşımcı olmalı. Borç-alacak konularında ise pozitif gelişmeler söz konusu olabilecek. Yay'lar pek çok konuda dengeli ve tutarlı olmak durumunda. Hassaslık gösterecekleri konular öne çıkarken evlilikle ilgili konularla ilgilenecekler. Oğlak'lar için yapmaları gereken birçok iş bulunuyor. Bu konuların üstesinden gelmek için dağınık olmamaya özen göstermeliler. Düşüncelerini netleştirmeleri onlara fayda sağlayacak. Kova'lar bugün gerginliklerini bir kenara itebilecekler. İyimserlikleri sayesinde yaratıcı konular ve yeni girişimlerinde başarıya açıklar. Balık'lar bugün huzurlu olmaya çalışarak planlarını uygulamaya gayret etmeli. Evlerine ait konularda düşündükleri değişiklikleri uygulamalılar. 



</TEXT>
</DOC>
