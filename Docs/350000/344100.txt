<DOC>
<DOCNO> 344100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/20/ekonomi/eko05.html </URL>
<DATE> 2005/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Babacan İslamcı değil, muhafazak rız 
</HEADLINE>
<TEXT>


Devlet Bakanı Ali Babacan, İspanyol basınına verdiği demeçte İslamcı olmadıklarını söyledi 

ANKA Madrid 

Devlet Bakanı Ali Babacan, AKP olarak 'İslamcı' olmadıklarını ve İslami bir devlet düzeni istemediklerini bildirdi. Babacan, İspanyol basınına yaptığı açıklamada, Türkiye'nin Müslüman bir ülkenin demokratik olabileceğini kanıtladığını belirtirken, "Benim partim, muhafazak r ve demokrattır. İslamcı değiliz. İslamcı bir devleti istemiyoruz. Aileyi, gelenekleri savunuyoruz, ancak Avrupa kriterlerince yönetilen bir muhafazak r demokrat parti gibiyiz" diye konuştu. Babacan, Türkiye'nin AB üyeliği müzakerelerinin 10 yıl sürmesini beklediklerini, AB'nin müzakere kararından vazgeçeceğini sanmadıklarını da söyledi. Babacan, İspanya'nın önde gelen gazetelerinden ABC'ye konuştu. Türkiye'nin AB üyeliğine ilişkin soruları yanıtlayan Babacan, üyeliğin sadece Türkiye veya AB için değil bölge için önemli bir adım olacağını söyledi. 
Babacan "Müslüman bir ülkenin demokratik olmayacağı söyleniyor. Türkiye, tersini ispatladı" dedi. Ali Babacan, diğer bir soru üzerine üyelik müzakerelerinin 10 yıl sürmesini beklediklerini belirterek, "Süreçte iniş çıkışlar olacak, ancak 10 yılda hazır olmayı bekliyoruz" dedi. AB'nin de hazır olmasını beklediklerini belirten Babacan, Türkiye'nin AB'ye girdiktten sona Birliğin en büyük büyüme unsuru olabileceğine işaret ederek, Türk göçmenlerin refah içindeki bir Türkiye'ye geri döneceklerini, korkulanın tersinin olacağını söyledi. 

'Hayır' dünyanın sonu olmaz 
Babacan, Fransa'da Avrupa Anayasası'nın reddedilmesinin Türkiye'yi nasıl etkileyeceğinin sorulması üzerine Fransa'da Türkiye'nin üyeliği konusunda bir referandumun yapılmasının öngörüldüğünü anımsatarak, bu ayki referandumun Türkiye ile bir ilişkisinin bulunmadığına dikkat çekti. 
Fransa'da "Hayır"ın galip gelmesi durumunda bunun dünyanın sonu olmayacağını, AB'nin anayasa olmadan da var olduğunu vurgulayan Babacan, Türkiye'nin Fransa'daki bir iç tartışmaya karıştırılmış olmasının sorun oluşturabileceğini belirterek şöyle devam etti "Ancak biz hoşgörülüyüz ve sabırlı olmalıyız. Müzakereler için bize bir tarih verildi ve AB'nin verdiği kararlardan vazgeçmesi gibi bir geleneği olmadığı görülüyor. 


</TEXT>
</DOC>
