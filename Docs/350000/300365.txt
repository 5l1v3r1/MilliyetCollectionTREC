<DOC>
<DOCNO> 300365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/23/son/sonyas10.html </URL>
<DATE> 2004/12/23/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Türk'ün ayağı büyüyor... Ayakkabı alırken nelere dikkat etmeliyiz 
</HEADLINE>
<TEXT>

     Türk insanının ortalama ayak numarası kadında 38, erkekte ise 42. Ancak son yapılan araştırmalar gençlerin ayaklarının büyüdüğünü gösteriyor. Genç kızlarda 39'a doğru giderken, delikanlıların ayakları 43-44'e dayandı... 

Esin Övet POSTA 
Polaris firması, İstanbul Üniversitesi Tıp Fakültesi Ortopedi ve Travmatoloji Merkezi ile işbirliği yaparak Türk insanının ayak profilini çıkardı. Araştırmayı yürüten Ortopedi ve Travmatoloji Uzmanı Dr. Umur Aydoğan'la konuştuk. 

Bu araştırma ne zaman başladı 
Araştırma geçtiğimiz Mayıs ayında başladı. 1000'in üzerinde deneğin taranacağı araştırmada şimdiye kadar 400 denek incelendi. 

Türk insanının ayak yapısı nasıl İnce mi, kalın mı, taraklı mı 
İnsanımızın ayak yapısının batı ve doğunun sentezi olduğunu düşünüyorum. Türklerin ayakları kısa, tarak kemikleri yayvan ve yağ dokusu çok. 

Ayak numarası kaç 
Türk kadınının ortalama ayak numarası 38, erkeklerin ise 42. Ancak yeni jenerasyonda ayak numarasının büyüdüğü görülüyor. Genç kızlarda 38.5, delikanlılarda ise 43-44 numaraya daha çok rastlanıyor. Ayakkabı üreticileri de bunları dikkate alarak üretimlerini yapıyor. Artık pek çok mağazada yetişkinler için 35 numara ayakkabı üretilmiyor mesela. 

Ya çocuklarda... 
En sık karşılaştığımız problem düz tabanlık veya içe basma. Ailelerin bu konuda duyarlı olması, 1 yaşından itibaren özel ayakkabı ve tabanlıkla önlem alması gerekiyor. 

Yaş ilerledikçe ayakta ne gibi değişiklikler olur 
Yaşlanma ile beraber tarak kemiği bölgesindeki bağlarda zayıflama olur. Bu da ayağı yayvanlaştırır. Ayrıca topuk ve tarak kemiklerinin altında bulunan yastıkçıklarda yağ miktarı azalır ve bölgedeki destek eksikliğinden ağrılar ortaya çıkar. Gençken rahatça giyilen sivri burunlu ve ince tabanlı ayakkabılar, yaşlanınca bu nedenle rahatsızlık verir. 
     

Yüksek topuklu ayakkabılar ayakta sorun yaratır mı 
Bu tür ayakkabılar ayak önüne ve özellikle tarak kemikleri altına basınç yapar. Bu basınç da kalıcı ayak ağrılarına neden olur. Topuğun ince olması birim alana düşen yükü artırdığı için ayak ağrısını da tetikler. 

Ya sivri burunlu ayakkabılar... 
</TEXT>
</DOC>
