<DOC>
<DOCNO> 339987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/05/son/sonyas10.html </URL>
<DATE> 2005/05/05/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
İspanya'da Türkiye'ye ithaf edilen müzik festivali... 
</HEADLINE>
<TEXT>

     İspanya’nın Cartagena kentinde temmuz ayında yapılacak "La Mar de Musicas" adlı müzik festivalinin düzenleyicileri, etkinliği Türkiye’ye ithaf etti. 
     Organizasyonda yer alan Pasion Turca firmasından yapılan açıklamaya göre, her yıl 100 bini aşkın dinleyicinin katıldığı festivalde bu yıl Türkiye rüzgarı esecek. Etkinlikte, Türk müziğinin en önemli sanatçı ve grupları sahne alacak. 
     1-23 Temmuz 2005 tarihlerinde gerçekleştirilecek festivalde yer 
     alacak gruplar ve konser tarihleri şöyle 
     1 Temmuz’da Oojami, 3 Temmuz’da Kudsi Ergüner, 6 Temmuz’da Burhan 
     Öcal Trakya All Stars, 8 Temmuz’da Sezen Aksu, 10 Temmuz’da Erkan Oğur İsmail H.Demircioğlu, 13 Temmuz’da İstanbul Galata Mevlevihanesi Mekder , 15 Temmuz’da Mercan Dede Orient Expressions Baba Zula 3 ayrı sahnede , 17 Temmuz’da Aynur, 19 Temmuz’da Kardeş Türküler, 20 Temmuz’da Omar Faruk Tekbilek Murcia Senfoni Orkestrası ile beraber , 23 Temmuz’da Harem festivalin kapanış partisi . 
     Bu arada İspanya basını haricinde BBC’nin de içinde olduğu Avrupa televizyonları tarafından takip edilecek festivalde, Türk müziğinin yanı sıra Türk kültürü, mutfağı, sineması ve plastik sanatlarının da tanıtımı yapılacak. 
     Birçok mekanda yapılan festivalin ana mekanı, Sezen Aksu’nun da konser vereceği Parque Torres Oditoryumu. Tarihi kent merkezinin en tipik dört noktasında yer alan festival mekanları, İspanya’nın önemli turistik yerleri olduğu için etkinlik turistler ile İspanyol izleyicilerin ilgisini topluyor. 
     
</TEXT>
</DOC>
