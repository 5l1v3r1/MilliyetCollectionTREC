<DOC>
<DOCNO> 310218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/28/son/soneko03.html </URL>
<DATE> 2005/01/28/ </DATE>
<TIME> 02.21 </TIME>
<AUTHOR>  </AUTHOR>
<HEADLINE>
Benzin rafineri çıkış fiyatları artırıldı 
</HEADLINE>
<TEXT>

     Motorin fiyatlarına bugünden geçerli yapılan zammın ardından yarından geçerli olmak üzere benzinlerin rafineri çıkış fiyatı da artırıldı. 
     Tüpraş'ın internet sitesinde yer alan bilgiye göre, kurşunsuz benzinin rafineri çıkış fiyatındaki artış yüzde 3,98, süper benzininki ise yüzde 3,94 oldu. 
     Yapılan ayarlamanın ardından pompa satış fiyatlarının süper benzinde yüzde 0,92, kurşunsuz benzinde ise yüzde 0,96 civarında artması bekleniyor. 
     Tüpraş'ın 21 Ocak itibariyle metreküp başına 422,59 YTL olan süper benzinin rafineri satış fiyatı, yarın itibarıyla 439,24 YTL'ye çıktı. 
     Aynı dönemlerde metreküp başına 435,30 YTL olan kurşunsuz benzinin rafineri satış fiyatı da 452,65 YTL'ye yükseldi. 
     Buna göre, süper benzinin ÖTV, EPDK payı, KDV eklenerek oluşan bayilere ''vergili satış fiyatı'' 2.124,70 YTL'den 2.144,34 YTL'ye çıktı. 
     Kurşunsuz benzin için ÖTV, EPDK payı, KDV eklenerek oluşan bayilere''vergili satış fiyatı'' 2.123,17 YTL'den 2.143,65 YTL'ye yükseldi. 
     
</TEXT>
</DOC>
