<DOC>
<DOCNO> 341594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/son/sonspo23.html </URL>
<DATE> 2005/05/11/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
MHK ile hakemler biraraya geldi... 
</HEADLINE>
<TEXT>

     Göreve yeni getirilen Futbol Federasyonu Merkez Hakem Kurulu MHK , üst klasman hakemlerle biraraya geldi. 
     Lütfi Kırdar Kongre ve Sergi Sarayı’ndaki buluşmada MHK Başkanı Ufuk Özerten ve yönetim kurulu üyeleri, üst klasman hakemlerle önce yemek yedi ardından da toplantı yaptı. 
     Yemek ve toplantıya basın mensupları alınmazken, toplantı öncesi hakemler MHK üyesi Gazanfer Doğu ile birlikte dışarıda basın mensuplarına poz verdi. 
     Özerten buluşmaya geç katılırken, Futbol Federasyonu Başkanı Levent Bıçakcı’nın da toplantıya katılacağı öğrenildi. 
     MHK ve hakemler, toplantının ardından Boğaz’da tekne turuna çıkacak. Tekne turuna da basın mensuplarının alınmayacağı kaydedildi. 
     
</TEXT>
</DOC>
