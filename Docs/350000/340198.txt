<DOC>
<DOCNO> 340198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/06/son/sonsiy23.html </URL>
<DATE> 2005/05/06/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Futbol kursu isteyen çocuk ile Başbakan arasında şu diyalog geçti... 
</HEADLINE>
<TEXT>

     Başbakan Recep Tayyip Erdoğan, Eruh ilçesindeki incelemelerini tamamlayarak helikopterle Siirt’e hareket etti. 
     Erdoğan, Eruh’ta, Cumhuriyet Meydanı’nda halka hitabının ardından Hükümet Konağı’na geçti. Erdoğan’a burada Kaymakam Ozan Balcı ve Belediye Başkanı Hamit Nas tarafından ilçenin sorunları konusunda brifing verildi. Brifinge Milli Eğitim Bakanı Hüseyin Çelik, Sağlık Bakanı Recep Akdağ ile Siirt milletvekilleri Öner Ergenç ve Öner Gülyeşil de katıldı. 
     Başbakan Erdoğan, yaklaşık 40 dakika süren brifingin ardından, Hükümet Konağı’ndan ayrılırken, bir çocuk "futbol kursu istiyoruz" şeklinde pankart açtı. Çocuk ile Başbakan Erdoğan arasında şu diyalog gelişti 
     Erdoğan Hangi mevkide oynuyorsun 
     Çocuk Forvet. 
     Erdoğan Hangi takımı tutuyorsun 
     Çocuk Galatasaray. 
     Erdoğan Ben de Fenerbahçeliyim. Ayakkabıların da duman olmuş. 
     Başbakan Erdoğan, Milli Eğitim Bakanı Çelik’e futbol kursu konusunda gerekenin yapılması için talimat verdi. 
     Başbakan Erdoğan, Eruh’ta ayrıca Nasrullah Batur adlı vatandaşın evini de ziyaret etti. 
     Erdoğan’a helikopter pistine gidişi sırasında yol boyunca vatandaşlar tarafından sevgi gösterisinde bulunuldu. Başbakan Erdoğan, zaman zaman aracını durdurarak, vatandaşlarla sohbet etti. 
     
</TEXT>
</DOC>
