<DOC>
<DOCNO> 316752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/19/son/sonspo23.html </URL>
<DATE> 2005/02/19/ </DATE>
<TIME> 18.58 </TIME>
<AUTHOR>  </AUTHOR>
<HEADLINE>
Denizlispor maçının ardından... 
</HEADLINE>
<TEXT>

     Denizlispor Teknik Direktörü Giray Bulak, takım olarak Beşiktaş maçının etkisinde kaldıklarını söyledi. 
     Büyükşehir Belediyesi Ankaraspor maçında, sahadan galibiyetle ayrılıp Beşiktaş maçının olumsuz atmosferinden kurtulmak için mücadele ettiklerini kaydeden Giray Bulak, ''Rakibe gol pozisyonu hemen hemen vermedik. Buna karşılık biz 7-8 tane net gol pozisyonuna girdik. Ama rakip takımın kalecisi bu pozisyonlarda çok başarılıydı'' dedi. 
     Kendisinin gerginliğiyle ilgili soruyu yanıtlayan Bulak, ''1 hafta önce Beşiktaş'a kaybetmiştik. Karşılaşmaya çıkarken bu maçın etkisi altındaydık. Kaldı ki, Ersen Martin'e yapılan faulü hakem vermedi ve o pozisyon döndü gol oldu. Hakeme tepkim bundandı'' diye konuştu. 
     Büyükşehir Belediyesi Ankaraspor Teknik Direktörü Samet Aybaba ise Denizlispor'un 9 kişi kalan Beşiktaş'a yenilmenin psikolojisiye sahaya çıktığını belirterek, şunları söyledi 
     ''Ben Denizli'ye çok fazla gelip gittim. Misafirperverliğini çok iyi bilirim. Ama bugün bize karşı ne futbolcuları, ne teknik heyet, ne de seyircisi centilmen değildi. Denizlispor gibi bir takımdan deplasmanda alınan 1 puan iyidir. Bundan sonraki maçlarımızı kazanıp, üst sıralara çıkmak için mücadele edeceğiz.'' 
     
</TEXT>
</DOC>
