<DOC>
<DOCNO> 322290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/09/son/sontur31.html </URL>
<DATE> 2005/03/09/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Tatvan... Lodos, okulun çatısını uçurdu, tehlike ucuz atlatıldı... 
</HEADLINE>
<TEXT>

     Bitlis'in Tatvan İlçesi'nde şiddetli lodos nedeniyle 1 okulun çatısı uçtu, 5 okulun çatısı büyük oranda hasar gördü. 
     İl Milli Eğitim Müdürü Halit Yüce, ilçedeki Çok Programlı Lise'nin çatısının tamamen uçtuğunu, Fatih İlköğretim Okulu, Vali Keramettin Köksal İlköğretim Okulu, Kız Meslek Lisesi, Çağlayan İlköğretim Okulu ve İstasyon İlköğretim Okulu'nun çatılarının ise büyük hasar gördüğünü söyledi Çatıların uçtuğu sırada öğrencilerin derste olmasının büyük bir tehlikeyi önlediğini belirten Yüce, ''Çatısında büyük çapta hasar olan Vali Keramettin Köksal İlköğretim Okulu'nu, Valimizin emirleri doğrultusunda öğleden sonra tatil ettik'' dedi. 
     Hasar gören okullar hakkında rapor düzenleneceğini ifade eden Yüce, teknik elemanların vereceği rapor doğrultusunda sorumlular hakkında gerekli işlemlerin yapılacağını kaydetti. 
     
</TEXT>
</DOC>
