<DOC>
<DOCNO> 326705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/24/son/sonspo15.html </URL>
<DATE> 2005/03/24/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Mustafa Denizli Milli Takım gruptan başarıyla çıkacak güce sahip... 
</HEADLINE>
<TEXT>

     İran'ın Pas takımını çalıştıran Eski Milli Takımlar Teknik Direktörü Mustafa Denizli, A Milli Futbol Takımı'nın 2006 Dünya Kupası grup elemelerinden başarıyla çıkacak güce sahip olduğunu kaydederken, kalan maçların önemini hatırlatmaya da gerek olmadığını söyledi. 
     Beşiktaş Divan Kurulu Lokali'nde kendisine hediye edilen uydu telefonunu alan Denizli, "Bundan sonra Milli Takım'ın kalan maçlarının önemini hatırlatmaya gerek yok. Tablo ortada. 7 maçı da kazanabilecek gücümüz var. Cumartesi günü Arnavutluk maçında başlayacak olumlu bir hava, kalan tüm maçlarımızı etkileyebilir" dedi. 
     "Avantajımızı yitirmiş gibi gözüküyoruz, ama takımlar daha çok puanlar kaybeder" diyen Denizli, "Seri sonunda A Milli Takım'ın Almanya'ya gideceğini umuyoruz. Almanya'da olmalıyız. Türkiye, Dünya Kupası'nın önemli yıldızlarından biri" diye konuştu. 
     Denizli, Milli Takımlar Teknik Direktörü Ersun Yanal tarafından artık kadroya alınmayan Hakan Şükür konusundaki görüşünün sorulması üzerine, şunları söyledi 
     "Artık Hakan Şükür'ün Milli Takım'da yer alması veya almaması gibi konuları konuşmak için çok geç. Sorumlu insanın bir uygulaması var. Sonuç ortaya çıkınca artık bakılır. Gayet tabii eleştiriler olacaktır. Bakalım tablo bizi nereye götürecek" 
     
</TEXT>
</DOC>
