<DOC>
<DOCNO> 325557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/21/son/soneko41.html </URL>
<DATE> 2005/03/21/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Hazine'nin alacak stoku verileri güncellendi... 
</HEADLINE>
<TEXT>

     Hazine Müsteşarlığı'nın dış finansman imkanları kapsamında sağlanan Hazine garantileri ile ikrazen verilen kredilerden doğan Hazine alacaklarına ilişkin veriler, 31 Aralık 2004 itibariyle güncellendi. 
     Hazine Müsteşarlığı'ndan yapılan açıklamaya göre, Hazine alacaklarına ilişkin veriler, 31 Aralık 2004 itibariyle güncellenerek, Müsteşarlığın http www.hazine.gov.tr internet sitesinde yayınlandı. 
     Buna göre, Hazine'nin alacak stoku 2004 yılı sonu itibarıyla 67 katrilyon 384 trilyon 510 milyar lira oldu. 
     Söz konusu tarih itibarıyla, TMSF'nin Hazine'ye olan borç toplamı 44 katrilyon 5.5 trilyon lira olarak belirlenirken, KİT'lerin borç toplamı 5.4 katrilyon lira, yerel yönetimlerin borçları da 14.4 katrilyon lira olarak gerçekleşti. 
     Bu arada Hazine'nin 2004 yılı sonu itibariyle vadesi gelecek alacak stoku 34 katrilyon 571 trilyon 797 milyar lirası anapara ve 1 katrilyon 417 trilyon 707 milyar lirası da diğer olmak üzere toplam 35 katrilyon 989.5 trilyon lira, vadesi geçmiş alacak stoku da 31 katrilyon 395 trilyon lira oldu. 
     
</TEXT>
</DOC>
