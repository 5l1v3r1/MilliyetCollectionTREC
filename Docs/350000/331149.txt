<DOC>
<DOCNO> 331149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/07/son/sonsiy22.html </URL>
<DATE> 2005/04/07/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Abdullah Gül, Yunanistan'a gidiyor... 
</HEADLINE>
<TEXT>

     Yunanistan Dışişleri Bakanlığı Sözcüsü Yorgo Kumuçakos, Dışişleri Bakanı Petros Molivyatis'in 12-13 Nisan'da Türkiye'ye yapacağı ziyarette iki ülke ilişkileri ve bölgedeki gelişmelerin ele alınacağını açıkladı. 
     Kumuçakos basın toplantısında, Molivyatis'in, Dışişleri Bakanı ve Başbakan Yardımcısı Abdullah Gül'ün davetiyle yapacağı ziyaret çerçevesinde Cumhurbaşkanı Ahmet Necdet Sezer tarafından da kabul edileceğini belirtti. 
     Molivyatis'in Milli Güvenlik Kurulu Genel Sekreteri Büyükelçi Yiğit Alpogan ve TBMM Dışişleri Komisyon Başkanı Mehmet Dülger ile görüşmesinin planlandığını kaydeden Kumuçakos, Dışişleri Bakanı'nın daha sonra İstanbul'a geçerek Fener Rum Patriği Bartholomeos ile biraraya geleceğini söyledi. 
     Kumuçakos, Dışişleri Bakanı Gül'ün 22-23 Nisan'da Gümülcine'de yapılacak Karadeniz Ekonomik İşbirliği toplantısına katılmasının beklendiğini de duyurdu. 
     
</TEXT>
</DOC>
