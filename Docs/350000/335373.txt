<DOC>
<DOCNO> 335373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/21/guncel/gun90.html </URL>
<DATE> 2005/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Yeni Diziler 

ÇAKALIN NEFESİ 
İnsan, bir çakalın nefesini ensesinde hissettiğinde ne hale gelirse, işte bu dizide de o anlatılacak. Bir farkı da olacak tabii dizi böyle ne derin devlet, ne değil Ortalarda bir yerde duracak dizi ve günlük hatta anlık gelişmelere göre senaryosunda değişiklikler yapılacak. Ve tabii ki kaliteli bir kanala yakışır bir dizi olacak .. 

TİLKİLER DÖNERKEN 
Entrikalar, birbirinin hayatını mahvedenler, adamı kabak gibi oyanlar, ayağını kaydıranlar, kolunu, budunu kıranlar Birazcık mafya dizisi bu. Ama eleştiri gelirse anında bir u dönüşü ile mafyanın derin devlet olduğu iddiası gündeme salınıp hedef şaşırtılacak. Dizinin farkına gelince bugüne kadar hiç görülmemiş yepyeni işkence teknikleri sergilenecek... 

ASLAN KAFESİ 
Köşeye sıkışmışların hikayesi. Eskiden aslan olan bir kişinin, kapatıldığı kafeste yaşadığı olaylar, kafese yaklaşanları parçalaması, bakıcısını yemesi ve en sonunda zehirlenerek hastaneye kaldırılması ancak sıra numarası olmadan geldiği için 2012'ye gün verilerek geri gönderilmesinin anlatıldığı ilginç bir yapıt. Sanıyoruz özgün hikayesi ile oldukça ilgi görecek... 

DİŞİ KUŞUN ÖLÜMÜ 
Her gün karısını kızını dövenlerin, sapık ilişkilere girenlerin yaşadıklarını anlattıkları değişik bir yapım. Tüm karakterler sonuna kadar gerçek. Dayak yiyen de, sapıklık yapan da, onları dinleyenler de, programın sunucuları da, hepsi gerçek .. Biraz karışık gibi görünse de değil Tiryakisi olacaksınız 
Olamaz mı Olur olur, yakında olur... Kurtla köpek bitti, bunlar daha keşfedilmemiş, internet diliyle yazalım domainleri alınmamış, ortada duruyorlar. Ya da biz öyle sanıyoruz, belki de birileri çoktan yazmaya başladı bile... 

Şayet yeni kullanım alanları geliştirmeseydik bu beyaz oje işinden bayağı bir zarar edecektik... 
Sir Robert Duckseal Daksilin Mucidi 

Eyvah 
Rıza Çalımbay Ben artık kalkayım... 
Serhat Ulueren Hocam 4'e kadar buradayız .. 
Ziya Şengül Anlaşıldı, sabahlıyoruz gene .. 

Biliyorum kendimi 
"Gürkan'ın daha dikkatli olması lazım. Zaten son derece dikkatli. Ben de buradan saçmalıyorum..." b b 
</TEXT>
</DOC>
