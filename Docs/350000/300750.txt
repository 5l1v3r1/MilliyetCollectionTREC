<DOC>
<DOCNO> 300750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/25/ekonomi/eko01.html </URL>
<DATE> 2004/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
'AB'nin olumlu etkisini 2005'te yaşayacağız' 
</HEADLINE>
<TEXT>


AB'den tarih alınmasının ve IMF ile üç yıllık yeni stand - by üzerinde anlaşılmasının belirsizlikleri azalttığını belirten Doğan Emeklilik Genel Müdürü Erengül, "Bu gelişmelerin etkilerini 2005'te yaşayacağız" dedi 

Ayfer Yıldız 

Bireysel emekliliğin yıl sonunu yaklaşık 320 bin katılımcı ile tamamlaması bekleniyor. 2005 yılının sektör açısından çok daha iyi olmasını beklediklerini, sistemin hızlı büyümesini sağlayacak olan kurumların ilk yıl sistemin işleyişini görmek istediğini kaydeden Doğan Emeklilik Genel Müdürü Sinan Erengül, "Kurumlar ancak üçüncü yıldan sonra sisteme daha sıcak bakmaya başlarlar" dedi. 
Erengül, vergi avantajının iki katına çıkartılmasının hem birey, hem de kurumların katılımını olumlu etkileyeceğini belirtti. Erengül, işverenlerin çalışanları adına yatırdıkları katkı paylarını çalışanın işten ayrılması durumunda tamamını aldığı mevcut düzenlemenin değiştirilerek, belirli çalışma sürelerine bağlı olarak kademeli bir şekilde alabileceği düzenlemenin vesting yapılmasının sisteme ilgiyi artıracağını kaydetti. 

Hedef kitlenin yüzde 6'sı 
Kurumsal katılımları ekonomik ve siyasi belirsizliklerin de etkilediğini ifade eden Erengül, "Belirsizlikler azaldıkça, katılımlar da hızlanacaktır" dedi. 17 Aralık'ta Avrupalı liderlerin Türkiye'ye müzakere tarihi vermeleri ve hükümetin IMF ile yeni bir anlaşma yoluna gitmesinin istikrarı artıran, belirsizlikleri belli ölçüde azaltan gelişmeler olduğunu söyleyen Erengül, "Bu gelişmelerin olumlu etkilerini 2005'te yaşayacağız" diye konuştu. 
Erengül, bireysel emekliliğin uygulanmaya başladığı dünya örneklerinde hedef kitlenin yüzde 6'sı ile 10'unun sisteme üye olduğunu hatırlatarak, "Türkiye'de 25 - 50 yaş arasında 18 milyon kişi var. Bunun içinde A, B ve C1 gelir grubuna ait kişi sayısı ise 5 milyon. Bireyselin başladığı ülkelerde ilk yıl hedef kitlenin yüzde 6'sı ile 10'u sisteme üye oluyor. 5 milyon kişinin yüzde 6'sı ilk yıl üye oldu. Sistemin ilk yılı beklendiği gibi geçirdiği söylenebilir" dedi. 

'Yabancılar ilgili' 
Sisteme yabancıların da ilgi gösterdiğine 
değinen Erengül, şunları söyledi "Sektörün önü açık. Pazar 5 milyon kişiye ulaştığında, en önemli kurumlar hayat ve emeklilik şirketleri olacak. Bu nedenle yabancıların sektörle ilgilenmesi çok doğal. Dışbank Finansal Hizmetler Grubu'nun vizyonu da 2010 yılına kadar Türkiye'nin global oyuncusu olmak. Bunun yollarından biri de finans grubumuza değer katacak yurt dışında bir şirketi satın almayla ya da yabancı bir şirketle ortaklık kurmakla olur. Global oyuncu olma hedefiniz varsa, satın alma ya da birleşmelere açık olmanız lazım." 

Acente ağını genişletti Doğan Emeklilik, yılsonunda 18 bin üyeye ulaşmayı bekliyor. 2005 yılında yüzde 7 pazar payı hedefleyen şirket, daha sonraki yıllarda pazar payını yüzde 10'a çıkarmayı planlıyor. 2005'te üye sayısını 50 bine, fon büyüklüğünü ise 33 milyon dolara çıkarmayı hedefliyor. Dışbank'ın 169 şubesinin yanı sıra 150 kişilik direkt satış ekibi bulunan Doğan Emeklilik, Acıbadem Sigorta'nın 110 kişilik satış ekibi ve Ray Sigorta'nın 32 acentesini dağıtım kanalına kattı. Şirket, 150 kişi olan direkt satış ekibini 2005'te 200'e çıkartacak. 
Hayat branşında prim üretimini yılın ilk 9 ayında yüzde 63 oranında artırdıklarını belirten Erengül, bireysel emeklilik sisteminin hayat sigortasının gelişimine de katkıda bulunduğunu söyledi. Ürünlerde farklılıklar yaptıklarını belirten Erengül, "Sıfır yönetim gideri kesintili bireysel emeklilik ürünümüz var. Örneğin, başlangıçta 3 bin dolar ile sisteme üye olan kişilere sıfır yönetim gideri uygulanıyor. İlk yıl içinde de ödenen katkı payının 3 bin dolara ulaşması durumunda da aynı uygulama yapılıyor" dedi. 

Ak'ın fon büyüklüğü 38 trilyona ulaştı Ak Emeklilik'in üye sayısı 40 bin 788, fon büyüklüğü ise 38 trilyon 264 milyar oldu. Şirketin Para Piyasası Likit Kamu Emeklilik Fonu'nun yüzde 44.41'i tahvilde, yüzde 7.26'sı bonoda, yüzde 31.62'si ters repoda, Gelir Amaçlı Kamu Borçlanma Araçları Fonu'nun yüzde 86.93'ü tahvilde, yüzde 12.84'ü bonoda, Büyüme Amaçlı Esnek Emeklilik Fonu'nun yüzde 70.95'i tahvilde, yüzde 28.76'sı hisse senedinde bulunuyor. 

Ak Emeklilik Yatırım Fonlarının Portföy Büyüklüğü Emeklilik Yatırım Fonu Fon Tutarı Milyar TL Hazır Değ. Fon Port. Değ. Tedav. Pay Say. Para Piyasası LikitKamu Emeklilik Fonu 100.000 1.519.994.231 7.909.590.423.826 626.307.142 Gelir Amaçlı Kamu Borç. Araçları Emek. Fonu 100.000 895.551.671 20.836.850.703.509 1.455.197.958 Büyüme Amaçlı Esnek Emeklilik Yatırım Fonu 100.000 605.935.593 6.099.334.732.344 441.169.585 Gelir Amaçlı Ulus. Karma Emek. Yatırım Fonu 50.000 593.043.307 373.039.828.849 36.156.525 İhtisas. İMKB Ulusal 30 Endeksi Emek. Fonu 50.000 850.419.112 4.021.369.375.000 254.315.493 Gelir Amaçlı Kamu Borç. Araç. Usd Emek. Fonu 100.000 938.739.346 1.330.722.862.833 132.667.641 Gelir Amaç. Karma Borç. Araç. Euro Emek. Fonu 100.000 675.814.759 800.446.389.084 70.390.586 

Ak Emeklilik Fonlarının Yatırım Yaptığı Enstrümanlar Fon ünvanı Devlet Tahvili Hazine Bonosu Ters Repo Hisse Senedi Para Piyasası LikitKamu Emeklilik Yatırım Fonu 44,41 7,26 31,62 0 Gelir Amaç. Kamu Borç. Araç. Emek. Yatırım Fonu 86,93 12,84 0 0 Büyüme Amaçlı Esnek Emeklilik Yatırım Fonu 70,95 0 0 28,76 Gelir Amaç. Ulus. Karma Emeklilik Yat. Fonu 0 0 0 0 İhtisas. İMKB Ulusal 30 Endeksi Emek. Yat. Fonu 0 0 0 94,18 Gelir Amaçlı Kamu Borç. Araç. Usd Emek. Fonu 15,78 0 0 0 Gelir Amaç. Karma Borç. Araç. Euro Emek. Fonu 72,48 0 0 0 
Tablolarda yer alan veriler, www.fonbul.com'dan alınıp analiz edilmiştir. Emeklilik fonları ile ilgili detaylı analizler şirket harf sırasına göre bireysel emeklilik sayfasında yer alacaktır. 

Başak Emeklilik'in 'hayat'ta prim üretimi yüzde 130 arttı Başak Emeklilik, 2005'te bireysel emeklilikte 23 bin üye, 41 trilyon fon büyüklüğü hedefliyor. Şirketin yılın 9 ayında hayat sigortası prim artışı geçen yıla göre yüzde 130.1 oranında arttı. Başak Emeklilik Genel Müdürü Tevfik Cansız, hayattaki prim oranın sektör ortalamasının çok üzerinde gerçekleşmesinin büyük ölçüde banka kredilerindeki artışa paralel olarak kredi hayat sigortalarındaki artıştan kaynaklandığını söyledi. Cansız, şöyle devam etti "Ayrıca acentelerimiz, satış ekiplerimiz toplu tek primli ürünlerimizin satışlarına ağırlık verdiler. Bu ürünlerimizde sigortalı 10 yıla ait primleri sigortaya girerken peşinen ödemekte ve süre sonunda emekliliğe hak kazanıyor. Topluca ödedikleri primler de üretimimizi artırmakta etken oluşturuyor." 


</TEXT>
</DOC>
