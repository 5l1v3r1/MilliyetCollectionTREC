<DOC>
<DOCNO> 343468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/17/son/sonyas20.html </URL>
<DATE> 2005/05/17/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Yabancı gelin patlaması 
</HEADLINE>
<TEXT>

     İbrahim OKUMAMIŞ ANTALYA, DHA 

ANTALYA'nın doğal güzelliği ve büyülü ortamına başlayan aşklar, nikah masasında perçinleniyor. Kentte yabancılarla evlikte patlama yaşanıyor. 
     Yılın ilk 4 ayında sadece kent merkezinde 139 yabancı uyruklu kadın Türk erkeği ile 33 yabancı uyruklu erkek de Türk kızları ile hayatını birleştirdi. Alanya ve Manavgat'taki evliklerin bu rakama ilave edilmesiyle yabancı uyruklu gelin sayısı 250'ye, damat sayısı da 100'e ulaştı. 
     Geçen yıl kentte 655 Türk erkeği yabancı gelinle evlenirken, 161 Türk kadını da yabancı erkekle hayatını birleştirmişti. Türklerin en çok tercih ettiği yabancı evliliğinde Almanlar yine ilk sırada yer aldı. 
     Antalya Nüfus ve Vatandaşlık İşleri Müdürlüğü kayıtlarına göre, 38 Alman gelinimiz 12 damadımız olurken bu ülkeyi, 15 gelin ile Ruslar, 9 gelin 5 damat ile İngilizler takip etti. 
     Türk erkeklerinin yabancılarla yaptığı evliliklerde 20- 24 yaş grubunu tercih ettikleri, kızlarımızın da 25- 29 yaş grubundaki erkeklerle evlendikleri ortaya çıktı. Türk erkekleri arasında yabancılarla evlenenlerden çoğunun ise 18- 19 yaş grubunda olması dikkat çekti. 
     
</TEXT>
</DOC>
