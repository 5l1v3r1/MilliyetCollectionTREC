<DOC>
<DOCNO> 313949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/09/son/sonyas20.html </URL>
<DATE> 2005/02/09/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
Paul McCartney 12 dakikalık konser için 3,3 milyon dolar almış 
</HEADLINE>
<TEXT>

     ABD'de geçen Pazar oynanan, halkın nefeslerini tutarak izlediği Amerikan Futbolu Süper Kupası'nın Super Bowl devre arasında 12 dakikalık bir konser veren Paul McCartney'in, 3,3 milyon dolar ücret aldığı bildirildi. 
     Efsanevi Beatles grubunun ünlü üyesi McCartney'in sahnede kaldığı her dakika için 278 bin dolar kazandığı hesabı yapılırken, Amerikan Futbolu Ligi NFL yetkilileri, yapılan ödeme konusunda herhangi bir açıklama yapmadı. 
     Amerikan ve İngiliz medyası ise ödenen miktarın 3,3 milyon dolar olduğunu yazdı. 
     Super Bowl'a saygınlığını yeniden kazandırdığı belirtilen McCartney'in bu parayı hak ettiği yorumları da yapılıyor. 
     Super Bowl'un geçen yılki devre arasında sahne alan şarkıcı Janet Jacskon'un sağ göğsünün Justin Timberlake tarafından açılması büyük bir skandala yol açmıştı. 
     Skandal olay sonrasında federal makamlar, şovun canlı yayınını üstlenen CBS ve MTV televizyonları hakkında soruşturma başlatmış, Jackson da bunun bir ''kostüm kazası'' olduğunu söyleyerek özür dilemişti. 
     
</TEXT>
</DOC>
