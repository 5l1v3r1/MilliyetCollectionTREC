<DOC>
<DOCNO> 311183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/01/ekonomi/eko07.html </URL>
<DATE> 2005/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Graham Bell'in telefon şirketi 16 milyar dolara satıldı 
</HEADLINE>
<TEXT>



ABD'de iletişim sektörünün ikinci en büyük bölgesel şirketi SBC Communications, AT T'yi, yaklaşık olarak 16 milyar dolara satın alıyor. SBC telefon şirketi, şirket yönetiminin, AT T'nin satın alınması kararını onaylandığını açıkladı. Birleşmenin hissedarların ve düzenleyici kuruluşların onayının ardından gelecek yılın başında tamamlanması bekleniyor. Birleşen şirketlerin merkezi San Antonio'da olacak. AT T markası, saygınlığı nedeniyle korunacak. 
SBC ve AT T yetkilileri maliyet tasarufunun birleşmenin ana nedeni olduğunu belirtiyorlar. Birleşmenin, ayrıca, iletişim endüstrisi için önemli bir değişimi yansıttığı, şirketlerin entelektüel ve finansal kaynaklarının bu endüstriyi ileriye götürecek ve yenilikleri artıracağını belirtiliyor. 
SBC'in merkezi ABD'nin San Antonio kentinde bulunuyor. Şirketin, ülkenin daha çok orta batı ve güneyinde olmak üzere 50 milyon müşterisi var. SBC'in yüzde 60'ına sahip olduğu Cingular Wireless'in ise 46 milyon müşterisi bulunuyor. 
AT T ise 1875 yılında telofonun mucidi Alexander Graham Bell tarafından kurulmuştu. 21 yıl öncesine kadar ABD'nin 'ulusal telofon şirketi' konumundaydı. Şirketinin parçalanmasının ardından uzun mesafeli 30 milyon müşterisi bulunuyor. 


</TEXT>
</DOC>
