<DOC>
<DOCNO> 344843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/22/son/sonspo16.html </URL>
<DATE> 2005/05/22/ </DATE>
<TIME> 20.45 </TIME>
<AUTHOR>  </AUTHOR>
<HEADLINE>
Trabzonspor Devler Ligi için bir adım öne geçti 3-0 
</HEADLINE>
<TEXT>

     Ligi ikinci sırada bitirerek Avrupa Şampiyonlar Ligi’ne katılmayı hedefleyen Trabzonspor, Samsunspor karşısında ikinci yarıda coştu 3-0. Bordo mavililerin golleri Szymkoviak, Mehmet Yılmaz ve Fatih'ten geldi. 
     Bordo mavililer savunmasını kalabalık tutan Samsunspor karşısında girdiği gol fırsatlarını değerlendiremezken, devrenin sonlarında da Fatih’in ayağından bir penaltıyı golle sonuçlandıramadı. 
     4. dakikada Szymkowiak’ın ceza alanı dışından kullandığı serbest 
     vuruşta kaleci Shoronmu iki hamlede topu kontrol etti. 
     17. dakikada soldan ceza alanına giren Szymkowiak’ın yerden 
     şutunda kaleci Shorunmu’nun dizine çarpıp dönen topu savunma oyuncuları uzaklaştırmayı başardı. 
     27. dakikada Fatih’in pasında uygun durumda ceza alanına doğru 
     hareketlenen Szymkowiak’ın yerden vuruşunda kaleci Shoronmu’yu geçen top, direğin az farkla yanından auta gitti. 38. dakikada sağdan ceza alanına giren Yattara’nın ortasında Gökdeniz’in yerden şutunda kaleci Shoronmu, Fatih’in önünde iki hamlede topu kontrol etmeyi başardı. Bu pozisyonda sakatlık geçiren Shoronmu, yerini Kerem’e bıraktı. 42. dakikada Hüseyin’in gönderdiği hava topuna çıkan Fatih Tekke, Tolga tarafından düşürülünce karşılaşmanın hakemi Aydınus, penaltı noktasını gösterdi. Fatih’in kullandığı penaltı atışında kaleci Kerem’in çeldiği topu Hüseyin tamamlamak istedi, ancak Kerem topu kontrol ederek bordo mavili takıma gol izni vermedi. Kalan dakikalarda başka gol olmayınca karşılaşmanın ilk yarısı 0-0 sonuçlandı. 
     
</TEXT>
</DOC>
