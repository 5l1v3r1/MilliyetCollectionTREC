<DOC>
<DOCNO> 313071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/07/son/sondun10.html </URL>
<DATE> 2005/02/07/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
New Yorker CIA, terör zanlılarını 'işkenceci ülkelere' gönderdi 
</HEADLINE>
<TEXT>

     Amerikan Merkezi Haberalma Teşkilatı'nın CIA , terör zanlılarını işkence uygulaması olduğundan kuşkulanılan ülkelere gönderdiği ortaya çıktı. 
     New Yorker dergisinde gelecek hafta yayımlanacak ''Dışardan İşkence'' adlı makalede, Federal Soruşturma Bürosu'nun FBI Temmuz 2003'te emekli olan eski terörle mücadele uzmanı Dan Coleman, işkencenin Bush yönetimince ''bürokratikleştirildiğini'' belirterek, zanlıların başka ülkelere gönderilmesi uygulamasının da ''kontrol dışına çıktığını'' kaydetti. 
     Coleman, terör zanlılarının çoğunlukla sorgulama sırasında işkenceye başvurduğu bilinen Mısır, Fas, Suriye ve Ürdün gibi ülkelere gönderildiğini ifade ederek, CIA'nın eski bir terörle mücadele uzmanı olan Michael Scheuer de ''Tüm yaptığımız karabasan yaratmaktı'' diye konuştu. 
     Dergi, Amerikan yasalarının zanlıların işkence uygulanan ülkelere sınır dışı edilmesini yasakladığını hatırlatarak, bu kişilerin bazen hiçbir yasal korumadan yararlanamadıklarını yazdı. 
     Scott Horton isimli bir uluslararası hukuk uzmanı da CIA'nın 2001'den bu yana 150 kişiyi başka ülkelere gönderdiğini belirtti. 
     New Yorker, Avrupa, Afrika, Asya ve Ortadoğu'dan gelen zanlıların yüzleri maskeli Amerikan ajanlarınca bazen güç kullanılarak kendilerini başka bir ülkeye götürecek uçaklara bindirildiklerini ileri sürdü. 
     Dergideki makalede tanıklığı yer alan ve 2002'de New York JFK havaalanında tutuklanan Mahir Arar'ın anlattıklarına göre, önce Ürdün'e oradan da Suriye'ye sınır dışı edildi ve buralarda işkence gördü. 
     
</TEXT>
</DOC>
