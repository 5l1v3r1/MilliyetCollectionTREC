<DOC>
<DOCNO> 310019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/27/son/sontur43.html </URL>
<DATE> 2005/01/27/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Çocuk Köyü'nde cinsel taciz... 8 kişi Adliye'ye sevk edildi 
</HEADLINE>
<TEXT>

     İzmir'in Urla İlçesi'ndeki Barbaros Çocuk Köyü'nde kalan bazı çocuklara ''cinsel tacizde bulundukları'' iddiasıyla gözaltına alınanlardan 8'i adliyeye sevk edildi. 
     Urla İlçe Jandarma Komutanlığı'nda işlemleri tamamlanan 8 zanlı, Urla Adliyesi'ne gönderildi. 
     Zanlıların, savcılıkta ifade vermeye başladıkları bildirildi. 
     Gözaltındaki 4 çocuğun ise İzmir Valiliği Sosyal Hizmetler Müdürlüğü'ne bağlı bir merkeze götürülerek, gözetim altına alındığı belirtildi. 
     Urla İlçe Jandarma Komutanlığı, köydeki ''cinsel taciz ve cinsel ilişki'' duyumlarına ilişkin yaptığı 2 aylık çalışmanın ardından dün 15 kişiyi gözaltına almıştı. 
     ''Olayı adli makamlara bildirmedikleri'' iddiasıyla gözaltına alınan köy müdürü, sosyal hizmetler uzmanı ve doktor dün serbest bırakılmıştı. 
     
</TEXT>
</DOC>
