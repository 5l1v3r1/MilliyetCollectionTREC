<DOC>
<DOCNO> 321964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/08/son/sontur41.html </URL>
<DATE> 2005/03/08/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Rakı içince fenalaştı .. 
</HEADLINE>
<TEXT>

     Balıkesir'in Burhaniye İlçesi'nde rakı içtikten sonra fenalaşan bir kişi hastaneye kaldırıldı. 
     AA muhabirinin, Balıkesir Emniyet Müdürlüğü yetkililerinden aldığı bilgiye göre, Kocacami Mahallesi Kasaplar Caddesi'nde oturan Ümit Şen 22 , bir büfeden 35 cc'lik rakı alarak evine gitti. 
     Rakıyı içtikten sonra fenalaşınca, ''112 Acil Servis''i arayarak yardım isteyen Şen, ambulansla Burhaniye Devlet Hastanesi'ne kaldırıldı. 
     İlk ifadesinde, moralinin bozuk olması nedeniyle aç olduğu halde bir şişe rakıyı kısa sürede içtiğini, daha sonra da kendisini kaybettiğini söylediği öğrenilen Şen'in midesinin yıkandığı, ancak hayati tehlikesinin devam ettiği bildirildi. 
     Bu arada, olayla ilgili soruşturma başlatan Burhaniye Cumhuriyet Savcılığı'nın talimatıyla, Şen'in evinden alınan rakı şişesinin inceleneceği kaydedildi. 
     
</TEXT>
</DOC>
