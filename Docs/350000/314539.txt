<DOC>
<DOCNO> 314539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/11/son/sontur37.html </URL>
<DATE> 2005/02/11/ </DATE>
<TIME> 17.49 </TIME>
<AUTHOR>  </AUTHOR>
<HEADLINE>
Hava sıcaklıkları artıyor, ama lodos'a dikkat... 
</HEADLINE>
<TEXT>

     Hava sıcaklıklarının kuvvetli lodosla birlikte batı bölgelerinden itibaren artmaya başlayacağı bildirildi. 
     Devlet Meteoroloji İşleri Genel Müdürlüğü'nden yapılan Meteorolojik Uyarı'ya göre, soğuk hava ve kar yağışları, yarın orta ve doğu Karadeniz kıyıları ile Doğu ve Güneydoğu Anadolu'nun doğusunda etkili olduktan sonra yurdu terk edecek. 
     Ancak batı bölgeleri Pazar günü öğle saatlerinden itibaren yeni yağışlı havanın etkisine girecek. 
     Yağışlar, pazar günü Kıyı Ege ve batı Akdeniz'de yağmur ve sağanak şeklinde başlayacak. Pazartesi günü Marmara, Ege, batı Akdeniz, İç Anadolu'nun kuzeybatısı ile batı Karadeniz'in iç kesimlerinde devam edecek yağışların güney ve kıyı Ege ile batı Akdeniz'de etkili ve sürekli olacağı tahmin ediliyor. 
     Lodos Pazar günü kıyı Ege ve batı Akdeniz'de, Pazartesi günü yurdun iç ve batı kesimlerinde kuvvetli ve kısa süreli fırtına şeklinde esecek. 
     Hava sıcaklığı lodosla birlikte Pazar günü Marmara ve Ege'de, hafta başından itibaren bütün yurtta hissedilir derecede 8 ila 10 derece artacak. 
     Yurdun batı kesimlerinde kuvvetli esecek lodos, güney Ege ve batı Akdeniz'de beklenen etkili ve sürekli yağışlar ile ani sıcaklık artışlarının oluşturacağı olumsuz şartlara karşı Soba zehirlenmeleri ve kar erimeleri gibi. ilgililerin ve vatandaşların tedbirli olmaları istendi. 
     
</TEXT>
</DOC>
