<DOC>
<DOCNO> 313286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/08/dunya/adun.html </URL>
<DATE> 2005/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat'ta berber avı 
</HEADLINE>
<TEXT>


Taliban kafası, Irak'ta terör estiriyor. Uzun saça da savaş açan İslamcı teröristler, sakal tıraşı yapan berberleri İslama aykırı hareket ettikleri gerekçesiyle öldürüyor 

DIŞ HABERLER SERVİSİ 


Irak'ta Sünni teröristlerin, sakal tıraşı yapan berberleri, İslamiyetin temel bir vecibesine aykırı hareket etmek suçundan öldürmeye başladıkları bildirildi. Afganistan'da devrilen Taliban yönetimi de benzer uygulamalar yapıyordu. 
AP'nin haberine göre, radikal dinciler Batı tarzı saç kesimini de Avrupa ve ABD'nin laik kültürünü yansıttığı için cezası ölüm olan büyük suç olarak ilan etti. 

Favori ve top sakal da yasak 
Erkeklerin uzun sakallı olmasını ancak uzun saç bırakmamasını isteyen militanlar, favori ve top sakalı da yasak kapsamına aldı. Berberlere İslami tıraşın nasıl olması gerektiğini anlatan bildiriler bırakan Sünni radikal dinciler, emirlere uymayanların öldürüleceği tehdidinde bulunuyor. Son bir ayda Bağdat yakınlarındaki Dora'da, "Tıraşı bırak yoksa ölürsün" tehdidi alan 5 berber, yasaklara uymadıkları gerekçesiyle öldürüldü. 
Dora, Irak'ı işgal eden koalisyon güçlerine karşı yoğun direniş gösterilen bölgelerden biri. Hükümet binaları ve işgal güçlerinin kaldığı yerler, neredeyse her gün saldırıya uğruyor. Maskeli militanlar elleri silahlı olarak sokaklarda cirit atıyor, sağa sola emirler yağdırıp yasaklar koyuyor. Her şeye rağmen uzun saçlarından fedek rlık etmeyen gençler, beyzbol veya kayak şapkaları giyiyor, saçlarını bunların altına katlayarak gizliyor. 

Kadın kuaförleri de hedefte 
Radikal dinciler, erkek berberlerinin yanı sıra kadın kuaförlerini de hedef almış durumda. 
25 yıldır Dora'da berberlik yapan Ali Hüseyin, "Dükk nıma tehditler yüzünden moda olan saç tıraşı modellerini gösteren poster bile asamıyoruz" dedi. Ali Hüseyin, artık müşterilerini işyerinde değil, gizlice evinde tıraş ettiğini söyledi. 


</TEXT>
</DOC>
