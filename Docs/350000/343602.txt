<DOC>
<DOCNO> 343602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/18/son/sondun22.html </URL>
<DATE> 2005/05/18/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Kuzey ve Güney Kore görüşmeleri çıkmazda... 
</HEADLINE>
<TEXT>

     Kuzey Kore’nin, nükleer programıyla ilgili çoktaraflı görüşmelere dönmeye ikna edilmesi için Pyongyang ve Seul arasında yapılan ve bugün sona ermesi beklenen görüşmeler, iki gün daha uzatıldı. 
     Görüşmeleri izleyen basın mensupları, Kuzey Kore’nin Kaesong sınır kasabasındaki görüşmelerin uzatılmasına karşın çıkmazın sürdüğünü belirttiler. 
     Gazetecilerin bildirdiğine göre, Güney Kore’nin Birleşmeden Sorumlu Bakanı Rhee Bon-Jo, Kuzey ve Güney Kore’nin son iki gün samimi görüşmeler içine girmesine karşın bir anlaşmaya varamadıklarını söyledi. Rhee, görüşmelerin yarın yeniden başlayacağını kaydetti. 
     İki Kore arasındaki görüşmelerin 10 aylık kesintiden sonra yeniden başlaması, Kuzey Kore’nin ısrarla reddine karşın, Güney Koreli yetkililere krizin çözümü konusunda ümit vermişti. 
     
</TEXT>
</DOC>
