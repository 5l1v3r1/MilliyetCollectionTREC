<DOC>
<DOCNO> 326210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/23/son/sondun39.html </URL>
<DATE> 2005/03/23/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Diplomat, 120 kilo eroinle yakalandı... 
</HEADLINE>
<TEXT>

     Bulgaristan'da Moğolistan'ın Sofya Büyükelçiliği'nde görevli bir diplomat, 120 kilogram sentetik uyuşturucuyla yakalandı. 
     Amfetamin içerikli ''Captagon'' adlı sentetik uyuşturucunun, Türkiye üzerinden Arap ülkelerine gönderilmek istendiğinin tespit edildiği bildirildi. 
     İçişleri Bakanlığı'ndan edinilen bilgiye göre, Örgütlü Suçlarla Mücadele Servisi NSBOP ekipleri, bu sabah Slivnitsa semtinde bir operasyon düzenledi. Operasyonda, diplomat D.Ş.'ye ait otomobilde arama yapıldı. Aramada, Moğol diplomata ait olduğu bildirilen iki bavul ile bir el çantasının içinde toplam 120 kilogram ''Captagon'' adlı sentetik uyuşturucu ele geçirildi. 
     İçişleri Bakanlığı yetkilileri, olayla ilgili olarak uyuşturucuyu diplomata veren Bulgar yurttaşı iki kişinin de gözaltına alındığını açıkladı. Moğol diplomatın, operasyon sırasında polislere direnmediği ve ''işbirliği yaparak tüm gerçeği samimiyetle açıkladığı'' öğrenildi. Yetkililer, diplomatın, dokunulmazlık statüsünde olduğu için ifadesi alındıktan sonra serbest bırakıldığını bildirdi. 
     NSBOP ekiplerinin Moğol diplomatı uyuşturucu kaçakçılığı şüphesiyle uzun süredir takip altında tuttuğı da öğrenildi. 
     İçişleri Bakanlığı Genel Sekreteri General Boyko Borisov'un bizzat yönettiği operasyonun, İnterpol ve İngiliz İstihbarat Servisi'nden gelen bilgilerle düzenlediği açıklandı. 
     Türkiye'de aralık ayında düzenlenen bir operasyonda da Kuzey Kore'nin Sofya Büyükelçiliği'nde görevli iki diplomat, İstanbul'da yüklü miktarda sentetik uyuşturucuyla yakalanmıştı. 
     
</TEXT>
</DOC>
