<DOC>
<DOCNO> 334297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/18/dunya/dun01.html </URL>
<DATE> 2005/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
NOTLAR 
</HEADLINE>
<TEXT>



Kimliğini unuttu 
KKTC Cumhurbaşkanı Rauf Denktaş'ın eşi Aydın Denktaş'ın oy kullanmasına, KKTC kimlik kartını yanında getirmediği için izin verilmedi. Sandık görevlilerinin, kimliğini sormaları üzerine Aydın Denktaş, "Kimliğimi unuttum. Türkiye kimlik kartım olmaz mı " dedi. Görevliler, "Özür dileriz ama size oy kullandıramayacağız, KKTC'li olduğunuzu ispatlamanız gerekir" dedi. Bunun üzerine Aydın Denktaş, korumalara "Benim kimliğimi alın gelin" dedi. Aydın Hanım daha sonra oyunu kullandı. 

Sinir sorusu 
Denktaş, bir Rum gazetecinin "Neden bu kadar sinirlisiniz " şeklindeki sorusuna, "Papadopulos'a ve Rumlara sinirliyim. Bugüne kadar yaptıklarından dolayı özür dilemedikleri, tazminatları ödemedikleri için sinirliyim. Artık kafa yapınızın değiştiğini gösterin" diye yanıt verdi. 

Maruniler de seçti 
KKTC'de yaşayan azınlıklardan Maruniler de 1974'ten bu yana ilk kez yerel yöneticilerini seçtiler. 
Marunilerin yaşadığı, 112 kayıtlı seçmeni bulunan Koruçam köyünde 1 muhtar ve 4 aza için seçim yapıldı. 


</TEXT>
</DOC>
