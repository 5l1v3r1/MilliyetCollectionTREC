<DOC>
<DOCNO> 337503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/son/sontur30.html </URL>
<DATE> 2005/04/27/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
İlk kez düzenlenen doğum gunu kutlaması zehir oldu .. 
</HEADLINE>
<TEXT>

     Adana'da, ilk kez doğum günü kutlaması düzenlenen küçük Kader ve 13 akrabası, pasta yiyip meyve suyu içtikten sonra rahatsızlanarak hastaneye kaldırıldı. 
     Emniyet Müdürlüğü yetkililerinden alınan bilgiye göre, merkez Seyhan İlçesi Ova Mahallesi 37. Sokak'ta, Gazal Yavuz, küçük kızı Kader'in 5 yaşına girmesi dolayısıyla kutlama yapmaya karar vererek, pastaneden yaş pastayla marketten meyve suyu aldı. 
     Yaş günü kutlamasının ardından küçük Kader ile annesi Gazal, kardeşleri Sican 13 , Özcan 10 , dedesi Hüseyin 70 ile akrabaları Sakine 35 , Ali 43 , Vedat 10 ve Ferhat Yavuz 12 , Arzu Bozat 32 , Mehmet Yolun 19 , Besi Yolun 24 , Hayriye Çiftçi 35 ve İsmet Çiftçi 38 rahatsızlandı. 
     Adana'daki çeşitli hastanelerde tedavi altına alınan ve zehirlendikleri tespit edilen 14 kişiden Gazal, Sakine, Ali, Vedat ve Ferhat Yavuz ile Arzu Bozat, taburcu edildi. 
     Devlet Hastanesi Çocuk Servisi'nde tedavileri süren küçük Kader ve diğer akrabalarının sağlık durumlarının iyi olduğu belirtildi. 
     Babasının yaklaşık bir ay önce çalışmak üzere İstanbul'a gittiğini belirten küçük Kader, ''Annem, benim için doğum günü pastası ve meyve suyu almıştı. Birlikte doğum günümü kutlayacaktık. Dedem ve diğer akrabalarımız da geldi. Pastadaki mumları söndürdükten sonra annem bana oyuncak bebek armağan etti. Pasta yiyerek meyve suyu içtikten bir süre sonra da fenalaştık'' dedi. 
     Yetkililer, zehirlenmeyle ilgili olarak pasta ve meyve suyundan incelenmek üzere örnek alındığını, soruşturmanın sürdürüldüğünü bildirdiler. 
     
</TEXT>
</DOC>
