<DOC>
<DOCNO> 306807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/15/son/sontur20.html </URL>
<DATE> 2005/01/15/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Gölcük'te tularemi hastalığı saptandı... 
</HEADLINE>
<TEXT>

     Kocaeli'nin Gölcük İlçesi'nde, tularemi ''avcı hastalığı'' görülen 4 kişi Kocaeli Üniversitesi Tıp Fakültesi Hastanesi'nde tedavi altına alındı. 
     Kocaeli Üniversitesi KOÜ Tıp Fakültesi Klinik Bakteriyoloji ve Enfeksiyon Hastalıkları Öğretim Üyesi Prof. Dr. Ayşe Willke, AA muhabirine yaptığı açıklamada, Devlet Hastanesi, SSK İzmit Bölge Hastanesi'nde tedavi altına alınan ve ardından Kocaeli Tıp Fakültesi'ne sevk edilen 1'i erkek, 4 kişide ''tularemi'' hastalığı tespit ettiklerini söyledi. 
     Hastalığının hayvanlardan insanlara bulaştığını ifade eden Willke, ''Tularemi sık görülen bir hastalık olmadığı için Saraylı kalıcı konutlarında İl Sağlık Müdürlüğü ile birlikte araştırma başlattık'' dedi. 
     Bildirimi zorunlu hastalıkları arasında bulunan tulareminin, geçen yıl Zonguldak, Yalova, Bursa, Bartın ve Kastamonu da görüldüğünü ifade eden Willke, şunları kaydetti 
     ''Hastalık, ateş, baş ağrısı, halsizlik, kas ve eklem ağrıları, kusma ve öksürük gibi bulgularla ortaya çıkıyor. Hastalar, kulak, burun,boğazda ağrı ve boyunda şişlik şikayetleriyle geldi. Tetkiklerde bunun tularemi hastalığı olduğunu tespit ettik. 
     İnsandan insana bulaşmayan bu hastalık, fare, sıçan, sığır, kedi, köpek gibi hayvanların dışkılarının veya ölülerinin suya karışması sonucu insanlara bulaşıyor. Ayrıca, hastalık kene, sivrisinek gibi hayvanların ısırmasıyla da insanlara bulaşabiliyor. 
     Bu nedenle hastalığın görüldüğü yerlerde insanlar kapalı giysiler giymeli. Doğadaki sebze ve meyveleri temiz suyla yıkamadan yememeli. Suyu kaynatıp içmeli yada kapalı su içmeliler. 
     Tularemi hastalığının neden bulaştığını tespit etmek için Saraylı kalıcı konutlarında İl Sağlık Müdürlüğü ile birlikte araştırma başlattık. Bölgeden su örnekleri alındı. Su örnekleri şu anda inceleniyor.'' Kızı ile birlikte Tularemi'ye yakalanan ve tedavi sonrasında taburcu edilen Nevzat Zengin 46 , AA muhabirine yaptığı açıklamada, hastalığın içtikleri sudan geçmiş olabileceğini sözlerine ekledi. 
     
</TEXT>
</DOC>
