<DOC>
<DOCNO> 311599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/yazar/temelkuran.html </URL>
<DATE> 2005/02/02/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Türkiye muhalefetini arıyor mu 
</HEADLINE>
<TEXT>


Radikal Genel Yayın Yönetmeni İsmet Berkan'ın dünkü yazısının başlığı buydu 
"Türkiye muhalefetini arıyor." 
Emin değilim. Çünkü bu cümle söylenebileceği gibi, bu cümlenin tam tersi de söylenebilir 
Türkiye muhalefetini aramıyor 
Berkan haklı, eşyanın doğası gereği Türkiye'nin muhalefetini araması gerekir. Diyalektik gereği her şey karşıtıyla var çünkü. Tayyip Bey'in de fiziğin kanunları gereği, karşı kutbunda bir ağırlıkla karşıt yönde bir vektörle durması, durmasının koşulu bu olması gerekir. Lakin vaziyet kel. Zira tıpkı Özal dönemindeki gibi bir uzlaşma coşkusu var havada. İzleyenlere berbat gelse de, asılsız gelse de, asap bozucu olsa da benim gibi insanlar için, maalesef bu, böyle. Türkiye şu sıralar hiç muhalefet istemiyor hem de. İstemesi gerekir, ama olmuyor işte. 
CHP'nin "olağandışı" kongresindeki lümpenleşme seli, Türkiye'deki sosyal demokrasi alternatifini bir süreliğine sular altında bıraktı. Sular çekilinceye kadar kimsenin o tarafta bir şey arayacağı yok. SEKA işçileri uzun süredir bir direniş sürdürüyorlar. Oraya bakan var mı Türkiye'ye Amerikalı "sistem galaksisinin yıldızları" yağıyor. Envai çeşit pazarlık yürüyor merak eden, şüpheyle bakan var mı ÖDP kongresi yapıldı Kimsenin haberi var mı Türkiye hiçbir yere bakmıyor velhasıl. 

Görücü usulü... 
Çünkü Türkiye öyle bir ülke ki, hiçbir muhalefet kendini beğendiremiyor. Tıpkı ülkenin yönetimine baktığı gibi bakıyor muhalefete de Birilerinin onun için yapması gereken bir iş gibi 
Türkiye'ye göre sosyal demokratlar beceremiyor bu işi. Daha radikallere "çoluk çocuk" muamelesi yapılıyor. Şöyle kendine göre, ticareti bilen, kendisinin emmediği kadar helal süt emmiş, aile değerlerine saygılı, Müslüman bir muhalefet bulamıyor Türk halkı. Memleketimiz bunları aradığı için de zaten Tayyip Bey ona pek iyi geliyor. Çünkü Türkiye, tüccar olmayan adamı ciddiye almıyor İyi bir tüccar bulunca da gerisine bakmıyor. Çünkü bu ülke ekseriyetle irili ufaklı tüccarlardan oluşuyor onlar tarafından yönlendiriliyor. 

Muhafazak r tüccar 
Bir zamanlar "tüccar adam" derseniz birine yarı hakaret etmiş olurdunuz. Türkiye o zamanları epey geride bıraktı. Artık "tüccar adam" olmamak ayıp. Turgut Bey'in Türkiye'yi getirdiği bu noktadan şimdi Tayyip Bey ülkeyi yeni bir noktaya götürüyor 
Artık muhafazak r tüccar olmamak ayıp sayılıyor. Politika zemini artık bu iki değerin olmazsa olmaz olduğu bir biçimde kuruluyor. 
Zaten ana muhalefetin liderliğine de bu yüzden Sarıgül gibi bir adam aday olabiliyor. Bu memleketin ruhundan biraz anlıyorsam, yakın gelecekte Sarıgül gibi adamlar çıkacak ortaya. Onun kadar tüccar biri talep edecek ana muhalefetin liderliğini. Sarıgül belediye seçimlerini kazandığında, çıktığı ilk canlı yayında, o canlı yayındaki ilk cümlenin ilk sözcüğü "Hak" idi, Allah manasında. Tıpkı onun gibi muhafazak r değerlere saygılı ya da öyle görünen biri olacak yeni "kahraman". Ana muhalefet, iktidar dalgasının onu sürüklediği kumsalda oynayacak oyununu İktidarın ayırt edilemeyecek kadar yakınında. 
Berkan'ın tespiti isabetli ise eğer, en iyi ihtimalle yani, artık Türkiye muhafazak r tüccarlar arasından kendisine bir muhalif arıyor. Ve korkarım bulacak Çünkü bundan böyle Türkiye, tüccar ve muhafazak r olmayanı adam yerine koymayacak 



</TEXT>
</DOC>
