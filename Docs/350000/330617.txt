<DOC>
<DOCNO> 330617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/06/spor/spo16.html </URL>
<DATE> 2005/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Barış ve zafer 2-1 
</HEADLINE>
<TEXT>


Heysel faciasının iki kahramanı Liverpool ve Juventus'un 20 yıl sonra Anfield'deki randevusunda dostluk rüzg rları esti. Ev sahibi ekip, iki golle rakibini devirip, yarı final yolunda bir adım öne geçti 


Şampiyonlar Ligi çeyrek finalinin en ilginç randevusunda, yüzyılın spor faciası olarak anılan Heysel olayının kahramanları Liverpool ve Juventus'un, İngiltere'de 20 yıl aradan sonraki buluşmasında gülen taraf İngiliz ekibi oldu. 
1985'te UEFA Kupası finalinde karşı karşıya gelen iki takımın mücadelesi sırasında yaşanan olaylar 39 kişinin ölümüyle sonuçlanmış, izdihamın yol açtığı fatura, Dünya spor tarihine kara leke olarak geçmişti. İngiliz kulüpleri, bu facia sonrası beş yıl uluslararası müsabakalardan men edilmişti. 
Liverpool ve Juventus, 20 yıl sonra bu kez farklı bir kulvarda karşılaşırken, sahada da dostluk rüzg rları esti. Anfield Road Stadı'ndaki mücadele, Heysel'de yaşamlarını kaybedenler ve Papa için saygı duruşuyla başladı. 40 bin kişinin izlediği maçı 10'da Hyypa ve 25'te Luis Garcia'nın golleriyle 2-1 kazanan Liverpool, yarı final için avantaj yakaladı. Juventus'un sayısını ise 63'te Cannavaro attı. 

Top koyunlarda 

İngilizler, 2006'nın Mayıs ayında açılacak Wembley Stadı'nın çim bakımını ve kesimini koyunlara yaptıracak 

Owen, Beckham, Gerrard veya Ferdinand... Yeniden inşa edilen Wembley Stadı'nın bu ünlü İngiliz oyuncuların hepsinden önce tanınmamış ilginç konukları olacak. 760 milyon pounda Yaklaşık 2 milyar YTL mal olacak dev tesisin çim bakımı modern uygulamaların aksine çok daha geleneksel bir yöntemle gerçekleştirilecek. Brent City Çiftliği'nden getirilecek koyunlar çimlerin bakımını yapacak. Wembley Stat Yönetimi, doğal gübreleme yoluyla çimlerin daha verimli olacağını ve kimyasal maddelerin azlığı nedeniyle oyuncuların alerjik reaksiyonunun da azalacağını açıkladı. 
İskoçya'nın dağlık bölgelerinde yetişen koyunların çok özel bir kesim tekniğine sahip ve cinslerinden çok daha zeki oldukları ifade edildi. Daha da ilginci ise koyunların çiftlikte diğerlerine karışmaması için hepsinin üzeri İngiltere bayrağındaki gibi kırmızı sprey boyayla boyanacak ve hepsinin üzerine görev bölgelerini belirten numaralar konulacak. Avustralya'da bu metodun başarıyla uygulandığı belirtildi. Ajax Amsterdam Arena Stadı için de Hollandalılar benzer bir yöntem uygulamışlardı. 

Olympique Lyon'a Eindhoven çelmesi 

Şampiyonlar Ligi çeyrek final ilk maçında Olympique Lyon, kendi sahasında Hollanda'nın PSV Eindhoven takımı ile 1-1 berabere kaldı. Fransız ekibi 12. dakikada Malouda'nın golüyle öne geçti ve maçın ilk devresini 1-0 galip bitirdi. Ancak Lyon ikinci yarıda üstünlüğünü koruyamazken, 79'da sahneye çıkan Cocu mücadelenin skorunu belirledi. 


</TEXT>
</DOC>
