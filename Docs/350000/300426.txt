<DOC>
<DOCNO> 300426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/24/spor/spo01.html </URL>
<DATE> 2004/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Toraman da kritik 
</HEADLINE>
<TEXT>


Ronaldo, Kaan ve Juanfran'ın gönderileceği resmen açıklandı. Del Bosque'nin, İbrahim Toraman'a sıcak bakmadığı, Ahmed Hassan'ın da ayrılmak istediği bildirildi 


SPK'ya gönderildi 
FUTBOL Komitesi Başkanı Kıvanç Oktay, takımdan gönderilecek oyuncuları resmen açıkladı. SPK'ya da gönderilen yazılı açıklamada Oktay, Del Bosque'nin raporu doğrultusunda Ronaldo, Kaan Dobra ve Juanfran'dan kulüp bulmalarını istediklerini belirtti. Ancak ilk yarıda beklenen performansı bir türlü ortaya koyamayan İbrahim Toraman'ın da durumunun kritik olduğu vurgulandı. 

El Saka girişimi 
DEL Bosque'nin, idmanlarda yeterli gayreti göstermeyen İbrahim Toraman'ın da gönderilmesini isteyebileceği bildirildi. Bu arada Ahmed Hassan'ın da, arkadaşlarına sürekli yedek kalmaktan yakındığı ve Gençlerbirliği'ne dönmek istediği belirtildi. Siyah - Beyazlı yönetimin bu krizi, Başkent ekibinden karşılığında El Saka'yı isteyerek çözmek istediği de belirtildi. 

RONALDO Süper Lig Maç Dakika Gol Asist Sarı 01-02 30 2694 6 1 5 02-03 33 2925 1 - 6 03-04 27 2338 1 - 8 04-05 6 540 - 1 1 Toplam 96 8497 8 2 20 

Avrupa Maç Dakika Gol Sarı 02-03 10 900 2 1 03-04 8 720 1 1 04-05 1 90 - - Toplam 19 1710 3 2 

Kaan DOBRA Süper Lig Maç Dakika Gol Asist Sarı 02-03 24 1875 4 4 - 03-04 23 1648 1 - 3 04-05 5 285 - - - Toplam 52 3808 5 4 3 

Avrupa Maç Dakika Gol Sarı 02-03 7 526 - - 03-04 7 501 - - 04-05 - - - - Toplam 14 1027 - - 

JUANFRAN Süper Lig Maç Dakika Gol Asist Sarı 04-05 12 730 1 - 2 

Avrupa Maç Dakika Gol Sarı 04-05 6 296 - 1 

Bosque'den umutlu mesaj 

Trabzon miladı 
ORHAN YILDIRIM 

BEŞİKTAŞ Teknik Direktörü, İspanya'ya gitmeden önce yaptığı açıklamada, ligin ilk yarısını değerlendirdi. İspanyol çalıştırıcı, Trabzon maçı öncesi ve sonrası olmak üzere ilk devreyi ikiye ayırdığını belirtti, "Bu maçı kaybettik ama, bizim için milat oldu. Zira o sınavın ardından daha iyi oynayıp, iyi sonuçlar aldık" dedi. Bosque, kendi sahalarında oynayamama, yeni kadro ve çok sayıda kart cezası nedeniyle planlarının bozulduğunu da belirtti. 

"Söz veremem" 
BOSQUE, ilk üç sıradaki takımlardan sadece 2 maç fazla kaybettiklerini hatırlatan Bosque, kötü başladıkları için bu farkın fazla olduğunu, ama kalite farklarının bulunmadığını da ifade etti. Beşiktaş'ın hocası, şampiyonluk için söz veremeyeceğini tekrarladı, "Ancak son 9 maçta aldığımız sonuçlar, iyi yere gittiğimizi gösteriyor" dedi. İspanyol çalıştırıcı, yönetimin de kötü giden günlerde sakin davranıp, kendilerine destek verdiğini vurguladı. 

"UEFA'da yıkıldık" 
İSPANYOL Teknik Direktör, geleceğe dönük çalışmalarını, ekibi gençleştirme yönünde planladığını bildirdi. Bosqoue, UEFA Kupası'nı şöyle değerlendirdi "Bulunduğumuz grubun en iyi iki ekibinden biriydik. Bilbao'yu yendikten sonra, oyuncularımda nasıl olsa diğer takımları da yeneriz mantığı oluştu. Bükreş ve Liege maçlarını hediye ettik. Final gibi gördüğümüz Parma maçını ise attığımız gol sonrası kazanmış sanıp, yıkıldık" . 

Oscar stop 

BEŞİKTAŞ yönetiminin göndermek istediği kaleci Cordoba'ya, Teknik Direktör Del Bosque engel oldu. İspanyol hoca, yöneticilere, "Bodo maçında sakatlandı ve takımdan ayrı kaldı. Bu sürede Ramazan formdaydı ve şansını iyi kullandı. Ben sadece forma değil, takım içinde adalet de dağıtırım. Cordoba iyileşince Ramazan'a kenara gel diyemem. Cordoba büyük tecrübe ve oynamasa da bize yardımcı oluyor. Kalmasını istiyorum" dedi. 

Ümit listede 

SİYAH - Beyazlı takım santrfor arayışlarını sürdürürken, Galatasaray'da sorunu bulunan Ümit Karan'ı da listesine aldı. Ersen Martin'i transfer etmek isteyen Beşiktaş, Denizlispor'a Veysel takasını önerdi. Ancak Ege kulübü, daha önce takası kabul etmediğini açıklamıştı. Bu nedenle Karan için çalışmalara başlanabileceği bildirildi. 


</TEXT>
</DOC>
