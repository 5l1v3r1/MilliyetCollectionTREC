<DOC>
<DOCNO> 302179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/30/son/soneko28.html </URL>
<DATE> 2004/12/30/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Babacan Şu anda AB ile ilgili bir organizasyon yapılıyor 
</HEADLINE>
<TEXT>

     Devlet Bakanı Ali Babacan, AB süreci ile ilgili olarak şu anda bir organizasyon yapıldığını belirterek, ''Çatı kuruluyor. Çatı nasıl olacak, hangi kuruluşlar girecek, kaç kişi çalışacak Bunlar belirlenecek'' dedi. 
     Bakan Babacan, bugün Ankara TED Koleji'nde Yeni Türk Lirası YTL ile ilgili bir tanıtım toplantısına katıldı. 
     Burada bir öğrencinin ''AB sürecinde görev alacam mısınız '' şeklindeki sorusu üzerine Babacan, şunları söyledi 
     ''AB süreci Türkiye için önemli. Hükümette herkesin çok yoğun bir programı var. Bütün bakan arkadaşların ilgilendiği konular var. Kimisi adalet, kimisi sosyal güvenlik, kimisi sanayi ve ticaret konularıyla ilgileniyor. Herkesin kendi çalışma sahası var. Bunları Başbakan belirliyor. Hükümet kurulurken hangi bakanın ne iş yapacağını Başbakan belirliyor. Diyor ki Arkadaş benim ekibim bu ... Bu işler böyle gidiyor. 
     Şu anda AB ile ilgili bir organizasyon yapılıyor. Çatı kuruluyor, çatı nasıl olacak, hangi kuruluşlar girecek, kaç kişi çalışacak Bunlar belirlenecek. Yapı belirlendikten sonra içinde çalışacak isimler belirlenecek. Bunlar belirlendiğinde hep beraber göreceğiz.'' 
     
</TEXT>
</DOC>
