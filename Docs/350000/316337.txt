<DOC>
<DOCNO> 316337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/18/yazar/pulur.html </URL>
<DATE> 2005/02/18/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Afrika'dan, Paris'ten anılar... 
</HEADLINE>
<TEXT>


HIFZI Topuz'un son kitabı, adından da anlaşılacağı gibi, anı kitabı "Elveda Afrika Hoşça Kal Paris" x 
1950'li ve 1960'lı yıllarda Paris'te sanat ortamının içinde bulunan ve Unesco'daki görevi nedeniyle Kara Afrika ve Latin Amerika'yı gezen Hıfzı Topuz, tanıdığı ünlülerin dünyasını, onların acılarını ve coşkularını anlatıyor. 
N zım Hikmet'le, Zekeriya Sertel'le, Abidin Dino'yla, Avni Arbaş'la, Bedri Rahmi'yle, Fikret Mualla'yla, Nejat Devrim'le ilgili anılar... 

ANILARDA adı geçenlerden bazılarını biz de tanıyoruz. Mesela Fikret Adil, biz Şişhane'deki "Yeni İstanbul"dayken o da aynı gazetenin "muharrir"lerindendi, nedense imzasını arada sırada atar, çoğunlukla "fa" ya da "Bir İstanbullu" takma adını kullanırdı. 
İstanbul'un 1930'lu yıllarının bohem yaşantısını anlatan "Asmalımescit 74" kitabı çok konuşulurdu, ünlü şairler yazarlar hep bu evden geçip gitmişlerdi. 

HIFZI Topuz'un anılarında bu evde geçen bir olay var... 
Eşref Şefik, Mesut Cemil ve Fikret Adil bu evde bu garsoniyerde oturuyorlar. Fikret Adil birkaç gün eve uğramıyor, gidince bakıyor ki Eşref Şefik ateşler içinde, ama ateşten değil, açlıktan ölecek... 
Fikret Adil, doktor getirmeye kalkınca "Bırak şimdi doktoru" der, "Git şuradan bana iki k se yoğurt al, açlıktan öleceğim " Meğer iki gün önce aynı şey olmuş, eve uğrayan Necip Fazıl'a da aynı şeyi söylemiş, Necip Fazıl "Param yok " deyince, cebindeki son parası beş lirayı çıkarıp Necip Fazıl'a vermiş... 

GİDİŞ o gidiş... Necip Fazıl o günlerde, kendi deyimiyle "Günah dolu bir hayatın içinde" para gitmiş, yoğurt gelmemiş... 
Eşref Şefik, ahdetmiş, çişini bir tenekeye yapmaya başlamış, Necip Fazıl gelince pencereden aşağı boşaltacak çiş dolu tenekeyi boca edecek, meğer gelen Elif Naci'ymiş, kendisine "Geçmiş olsun, iyi atlattın " denince, meseleyi öğrenmiş "Aman " demiş "Tenekede yer varsa, ben de ekleyeyim " 

HIFZI Topuz, Üstün Üstündağ'ı Paris'te tanımış, OECD'de çalışıyor. Cumhuriyet'in ilk yıllarının İstanbul Valisi Muhittin Üstündağ'ın oğlu, Ecevit'in Amerikan kolejinden sınıf arkadaşı. 1974'te CHP-MSP koalisyonu kurulunca Ankara'ya gelmiş, sınıf arkadaşına yardım edecek, bir gün kendisinden randevu istemiş, Ecevit "Olur, ama beş dakika " demiş, oysa biraz önce delegelerle 45 dakika konuşmuş... 

ECEVİT, çok kişinin olduğu gibi Üstündağ'ın da umutlarını kırmış hükümetten ayrıldıktan sonra yine bir randevu istemiş, baş başa iki saat konuşacaklar. Yemek başladıktan 10 dakika sonra Rahşan Hanım'la Bülent Bey'in tanıdığı bir karıkoca gelmiş, onlar da sofraya buyur edilmiş, tabii Üstün Üstündağ onların yanında konuşamamış... 
Yıllar sonra, yemeğe gelen karıkoca, Üstündağ'a ne demişler biliyor musunuz 
"Bülent Bey bizi yemeğe davet ederken, Üstün gelecek, can sıkıcı şeyler anlatacak " demiş... 
Üstün Üstündağ'ın anlatacağı can sıkıcı şeyleri dinlemekten böyle kurtulmuş... 

HIFZI Topuz'un kitabını okurken bazen hüzünlenecek, bazen gülecek, o devrin iktidarlarının sanata, sanatçıya, kültüre nasıl baktıklarını göreceksiniz, her şeyin, herkesin altında "komünist" arayarak... 
- 
x Remzi Kitabevi. 



</TEXT>
</DOC>
