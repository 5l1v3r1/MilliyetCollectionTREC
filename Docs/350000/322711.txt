<DOC>
<DOCNO> 322711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/11/guncel/gun02.html </URL>
<DATE> 2005/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
40 öğrenci önünde veliden dayak yedi 
</HEADLINE>
<TEXT>


Bir veliden öğrencilerinin gözü önünde dayak yediğini iddia eden Özkaya, travma geçirdi. İddiaları kabul etmeyen veli serbest bırakıldı 

MERSİN DHA 

Mersin Zeki Sabah İlköğretim Okulu öğretmenlerinden Gülay Özkaya, sınıfta tartıştığı veli Orhan Kaçan'dan öğrencilerinin gözü önünde dayak yediğini iddia etti. Kaçan'ın başına vurduğu yumruklarla beyin travması geçirdiği belirtilen Özkaya'ya, "15 gün iş göremez" raporu verildi. 
İddiaya göre, şoförlük yapan Kaçan 52 , kızı Lütfiye'nin öğretmeni Özkaya 38 ile görüşmek üzere sınıfına girdi. Kaçan, 40 öğrencinin önünde Özkaya'ya kızının okumayı sökemediğini belirterek, daha çok ilgi göstermesini istedi. Özkaya, veliden kızını başka sınıfa kaydırmasını istedi. Öfkelenen Kaçan, Özkaya'nın saçını çekip boyun ve kafasına yumruk attıktan sonra kızını alıp okuldan ayrıldı. Beyin travması teşhisi konulan Özkaya, 16 yıllık meslek hayatında böyle bir olayla karşılaşmadığını ifade etti. 


</TEXT>
</DOC>
