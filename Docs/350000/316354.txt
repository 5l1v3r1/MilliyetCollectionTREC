<DOC>
<DOCNO> 316354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/18/son/sondun12.html </URL>
<DATE> 2005/02/18/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
AB'nin sorunlu 'çocuğu' 
</HEADLINE>
<TEXT>

     Eda BERKBAYRAK LİTVANYA, DHA 

      AVRUPA Komisyonu tarafından yürütülen Eurobarometre programı çerçevesinde yapılan araştırmaya göre Litvanya, Avrupa Birliği kriterlerine göre en sorunlu ülkelerin başında geliyor. Araştırma, AB genelinde en çok Litvanyalıların hayatından memnun olmadığını da gösterdi. 
     Ankete göre AB'de hayatından memnun olanların ortalama oranı yüzde 81. Litvanya'da ise bu oran yüzde 55'de kaldı. Bunun yanında Litvanyalıların sadece yüzde 33'ü ülkedenin demokratik koşullarından memnun. Geri kalan kesim ülkede demokrasinin gerektiği biçimde uygulanmadığı görüşünü savunuyor. AB genelinde ise vatandaşların ortalama yüzde 57'si kendi ülkelerinde uygulanan demokrasiden memnun. 
     Araştırmaya göre Litvanyalıların yüzde 50'si ülkede en büyük problemi suç işleme oranının artması olarak gösterirken, yüzde 45'i işsizlik, yüzde 27'si ise ekonomik durum, enflasyon ve fiyat artışından yakındı. AB genelinde ise halkın yüzde 46'sı işsizlik, yüzde 27'si ekonomik durum, yüzde 24'ü de suç oranının yüksekliğinden şikayetçi. 
     
</TEXT>
</DOC>
