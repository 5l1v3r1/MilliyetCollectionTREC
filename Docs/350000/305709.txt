<DOC>
<DOCNO> 305709 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/12/son/sondun11.html </URL>
<DATE> 2005/01/12/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Washington Post ABD Irak'ta kitli imha silahı aramaktan vazgeçti 
</HEADLINE>
<TEXT>

     Amerika'da yayımlanan Washington Post gazetesi, ABD'nin geçen aralık sonunda Irak'ta kitle imha silahları aramayı durdurduğunu ve Amerikalı araştırmacıların başkanı Charles Duefler'in, hiçbir kitle imha silahı bulunmadığına dair raporunun doğruluğunun kabul edilmesi gerektiğini yazdı. 
     Gazete, isminin gizli tutulmasını isteyen bir gizli servis üst düzey sorumlusunun, ''30 Eylül tarihli rapor, büyük oranda gerçekliğe işaret ediyor'' açıklamasına yer verdi. 
     Post, Irak'ta biyolojik, kimyasal ve nükleer silahlar aramakla iştigal eden uzmanların, Noel'den önce çalışmalarını bitirdiklerini de kaydetti. 
     Devrik Irak lideri Saddam Hüseyin'in kitle imha silahı üretme fikri olduğunu, ancak bunu yapacak kapasiteye sahip bulunmadığını gösteren Duefler'in raporunun haziran sonundan önce Kongre'ye sunulması gerektiğini belirten gazete, raporun, kitle imha silahlarını, Irak'a girmek için bahane olarak gösteren hükümetin argümanını çürüttüğünü yazdı. 
     
</TEXT>
</DOC>
