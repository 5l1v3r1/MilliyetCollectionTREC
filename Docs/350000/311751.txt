<DOC>
<DOCNO> 311751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/son/sonspo35.html </URL>
<DATE> 2005/02/02/ </DATE>
<TIME> 17.05 </TIME>
<AUTHOR>  </AUTHOR>
<HEADLINE>
İstanbulspor'da Ankaragücü maçı hazırlıkları... 
</HEADLINE>
<TEXT>

     İstanbulspor, hafta sonunda Ankaragücü ile yapacağı lig maçının hazırlıklarını sürdürdü. 
     Sarı-siyahlıların yeni transferlerinden Kasamba Musassa ile Bülent Karaman, yeni takımlarıyla birlikte ilk antrenmanlarına çıktı. 
     Beşiktaş'tan kiralanan Serdar Özkan ise A Genç Milli Takım kampında olduğu için çalışmada yer alamadı. 
     Bu arada, Beşiktaş'ın denediği Süleymanou ile ara transferin son gününde 2.5 yıllığına anlaşan İstanbulspor, Avusturya Futbol Federasyonu'ndan oyuncunun evraklarını zamanında alamadıkları için bu transferi gerçekleştiremedi. 
     Öte yandan, sarı-siyahlılarda sakatlığı bulunan Güven, cezalı olan Cem hafta sonunda forma giyemeyecek. Tedavisi devam eden Bushaj'ın ise Ankaragücü maçına yetişmesinin zor olduğu öğrenildi. 
     
</TEXT>
</DOC>
