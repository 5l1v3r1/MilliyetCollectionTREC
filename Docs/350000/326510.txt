<DOC>
<DOCNO> 326510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/24/spor/axspo03.html </URL>
<DATE> 2005/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Ribery alarmı 
</HEADLINE>
<TEXT>


Galatasaray, Ağustos ayı başında Metz Kulübü'ne ödeme yapmazsa Fransız yıldızı elinden kaçıracak 

HALİL ÖZER 


2 MİLYON EURO 
Sarı - Kırmızılı tribünleri, Hagi fırtınasından sonra en fazla büyüleyen futbolcu kuşkusuz Ribery oldu... Fransız oyuncu, muhteşem yeteneklerini kısa sürede gözler önüne sererken, taraftarların yıldız özlemini de bitirdi... Galatasaray, Fransa'daki tartışılmaz lobi üstünlüğünü kullanarak böylesine önemli bir yeteneği renklerine katmıştı... Ancak transferin perde arkasında Galatasaray'ın yerine getirmesi gereken sözlerin olduğu ortaya çıktı... 
Ribery'nin transferinin bittiği günlerde sözleşmenin 3.5 yıllık olduğu bildirilmişti. Ancak Fransız futbolcunun ilk etapta sezon sonuna kadar kiralandığı öğrenildi. Galatasaray'ın 3.5 yıllık anlaşmayı devreye sokabilmek için Ağustos ayına kadar Metz Kulübü'ne 2 milyon Euro ödemesi gerekiyor. Sarı - Kırmızılılar bu süre içinde istenen parayı öderse, Ribery'nin bonservisini alacak... Ödeme gerçekleşmezse Metz, futbolcusunu geri çağırma opsiyonunu kullanabilecek. Hatta Fransızlar, genç yıldızı başka bir kulübe de satabilecek. 

İkisi de ümit ama... 
KAAN BORA 

Franck Ribery Geçtiğimiz sezonun ortalarına kadar Fransa'da bile tanınmıyordu. Brest'i 2. Lig'e çıkardı, kendini de 1. Lig'e... Metz, genç yeteneği gözden kaçırmadı, kadrosuna kattı. Böylece 21 yaşındaki futbolcu, iki basamak birden atladı. 
Sabri SarıalioĞlu Alt yapının son büyük ürünü olarak vizyona konuldu. Fatih Terim döneminde tanınan şansı iyi kullandı. Ancak Terim'in gidişinden sonra düşüşe geçti. Hagi tarafından da yetersiz görülmüş olacak ki, yerine Franck Ribery ile sözleşme imzalandı, Sabri yedeğe düştü. 
Aynı takımda bulunan iki oyuncu da kendi Ümit Milli Takımları'nın direkt formasını giyiyor. Ancak Ribery, kısa zamanda Sabri'nin elinden formayı kaptı, geri verecek gibi de gözükmüyor. Zaten bu ayrıntı da Türk ve Fransız futbolunun arasındaki farkın neden oluştuğunu ortaya koyuyor. 


Franck Ribery IN 
Doğum Tarihi 01.04.1983 
Doğum Yeri Boulogne - sur - Mer 
Mevkii Orta sahanın sağı 
Geldiği Takım Metz 
Boy 1.70 
Kilosu 62 
Yıllık Kazancı 400 bin Euro 

Bu Sezonki Performansı M Dk. Gol Asist S.Kart 262 188 2 13 1 

Sabri Sarıalioğlu OUT 
Doğum Tarihi 26.07.1984 
Doğum Yeri İstanbul 
Mevkii Orta sahanın sağı 
Geldiği Takım Altyapı 
Boyu 1.70 Kilosu 63 
Yıllık Kazancı 300-400 milyar TL 

Bu Sezonki Performansı M Dk. Gol Asist S.Kart 22 1214 - 3 2 

Sessiz kahkaha 

YILDIRIM TAKİBİ 
Sessiz kahkaha 
Galatasaray Yönetimi, Fenerbahçe Başkanı Aziz Yıldırım'ın dün düzenlediği basın toplantısını televizyondan yakın takibe aldı. Sarı-Kırmızılılar'ın en çok merak ettiği konu Başkan Yıldırım'ın Seyrantepe Arazisi ile ilgili açıklama yapıp yapmayacağıydı. Yıldırım bu konuya hiç değinmedi. 
Sarı - Kırmızılılar'ın en çok ilgisini çeken yorum ise "Avrupa'da da adı söylenen ve herkes tarafından da tanınan bir büyük kulüp olma yolunda gidiyoruz" ifadesi oldu. Yöneticilerin, bu açıklamanın ardından kahkahalarla güldüğü iddia edildi. 
Bu arada Galatasaray Yönetimi, Yıldırım'ın eleştirilerine karşı sessizlik politikası izleme kararı aldı. Başkan Özhan Canaydın, "Bizi ilgilendiren bir konu yok" dedi. Ergun Gürsoy ise Yıldırım'ın açıklamalarının kendilerini rencide etmediğini belirtti. Gürsoy, federasyonun etkisizliği konusunda ise sıkıntı duyduklarını ancak milli maçlar nedeniyle konuşmayacaklarını söyledi. 

Canaydın döktürdü 

Galatasaray Başkanı, futboldan basketbola kadar gündemdeki konulara değindi, taraftarlara umut dolu mesajlar verdi 

KADİR ÇETİNÇALI DHA 

- Seyrantepe konusunda sorunumuz yok. Hak tapusu bizde. Arazi tapusunu da alacağız. 
- UEFA'nın Ali Sami Yen'i kullanmamıza izin vermesi için yatırım yapmamız gerekiyor. Çünkü 2.5 yıl daha bu stadda oynayacağız. 
- Hagi ile mutluyuz. Neticeler ortada. Söylenecek başka bir şey var mı 
- 1996 - 2000 yılları arasındaki havamızı yeniden yakaladık. 
- Ribery transferi arkadaşlarımızın ortak çalışmasının ürünüdür. 
- Ersun Yanal bizi izlemediğine göre Galatasaray'ı ezbere biliyor. 
- Para konusunda yıpratıcı haberler bir tek Galatasaray'a yapılıyor. 
- Ben spekülasyon yaratacak beyanlarda bulunmam. Her zaman böyle olacağım. 
- Şike ve teşviğin içinde değilim. Bu yüzden yorum bile yapmam. 
- Tek yumuşak karnımız amatör şubeler. 
- Amatörlerin gelirlerini elde etmek için yeni döneme geçiyoruz. 
- Basketbolda müessese takımlarıyla yarışmak çok güç. Umarım kötü bir sonla karşılaşmayız. Karşılaşırsak söylenecek bir şey yok. Elimizden geleni yaptık. 
- Bir üyemiz askerde diğer arkadaşlarım görevinin başında. Çok uyumlu bir ekibiz. 

Başkent teması 

Fenerbahçe Başkanı Aziz Yıldırım'ın, şike ve teşvik iddialarını araştıran Meclis Komisyonu'na Seyrantepe ile ilgili ifadeler kullanması Galatasaray'ı harekete geçirdi. Sarı - Kırmızılılar'ın, Yıldırım'ın sözlerinin doğruluğunu öğrenmek için dün üyelerle bağlantıya geçtiği iddia edildi. Bu arada Başkan Özhan Canaydın da projeyle ilgili çalışmalarını hızlandırma kararı aldı. Canaydın'ın bugün Ankara'ya gitmesi bekleniyor. 

Paneller için dava açıldı 

Galatasaray, Atatürk Olimpiyat Stadı'nın rüzg r panelleri nedeniyle yapımcı Fransız firmayla mahkemelik oldu. Sarı - Kırmızılılar, panellerin kısa bir sürede dağılması ve UEFA tarafından kaldırılmasının ardından Fransa Ticaret Mahkemesi'ne başvurdu. Galatasaray, geçtiğimiz sezon rüzg rlıklar için harcadığı 1.5 milyon Euro için tazminat davası açtı. 

Aslan ter attı 

ERHAN TELLİ 

Galatasaray, lige verilen arada İsveç ekibi Göteborg ile yaptığı maçı güle oynaya kazandı. İlk yarıda Hasan, Cafercan ve Volkan'la 3-0'ı yakalayan Cim - Bom, ikinci devrede PAF takımından oluşan kadrosuyla mücadele etti. 79'da Ljeh'in golüne 89'da Özgürcan cevap verdi. Maçı Başkan Özhan Canaydın ve yöneticiler de izledi. 

Maçın karnesi 
HAKEMLER Orhan Erdemir, Bülent Gökçü, Murat Şahin 
GALATASARAY Aykut 8 - Arda 7 Serhat Dk.75 6 , Uğur 7 , Cihancan 6 , Ergün 6 Mülayim Dk.46 6 - Hasan Şaş 8 Mehmet Dk.60 5 , Zafer 7 , Volkan 7 Özgürcan Dk.60 5 , Cafercan 7 Hamza Dk.75 6 - Hasan Kabze 6 Aydın Dk.75 6 , Arif 6 Anıl Dk.46 6 
YEDEKLER Barbaros, Serhat, Aydın, Hamza 
GÖTEBORG Andersson 4 - A.Johansson 5 , Risp 4 , M.Johansson 4 , Wendt 4 - Smegerk 5 , S.Johasson 5 , Hakan 5 , Henricksson 5 - Ljeh 4 , Selakovic 5 
YEDEKLER Biscov, Lycen, Vasques, Breg, Nadj, Alvbage 
GOLLER Hasan Şaş Dk.25 , Cafercan Dk.27 , Volkan Dk.31 , Ljeh Dk.79 , Özgürcan Dk.89 
SARI KART Ljeh Göteborg 

'10 yıl daha kalabilirim' 

Galatasaray'da oynamaktan son derece mutlu olduğunu dile getiren Ribery, futbol kariyerine Galatasaray'da nokta koymak istediğini açıkladı. Yıldız futbolcu, "Türkiye'ye bu kadar çabuk ısınacağımı tahmin etmemiştim. Bazen 24 saat bile bana yetmiyor. Başkanımız 10 yıl bir yere gidemez demiş. Haklı, benim de niyetim yok" dedi. 

Hagi için örnek oldu 

Teknİk Direktör Hagi'nin, yeni sezon transfer politikasının belirlemesi için yapılan son toplantıda yönetimden Ribery ayarında oyuncular istediği öğrenildi. Fransız futbolcuya övgüler yağdıran Hagi'nin, "Sizden tek isteğim bana yeni Ribery'ler bulmanız. Galatasaray'ın geleceğini kurtaracak isimler böyle gençler" dediği öğrenildi. 


</TEXT>
</DOC>
