<DOC>
<DOCNO> 333782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/15/son/sontur31.html </URL>
<DATE> 2005/04/15/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Kız meselesi yüzünden iki okul öğrencileri birbirine girdi 7 yaralı 
</HEADLINE>
<TEXT>

     Diyarbakır'da bu sabah lise öğrencileri arasında yaşananlar, herkesi "Türkiye nereye gidiyor" sorusunu tekrar düşünmeye itecek cinsten idi. 
     Diyarbakır'da iki lisenin öğrencileri arasında kız meselesi nedeniyle çıkan bıçaklı kavgada, 7 öğrenci yaralandı. 
     Alınan bilgiye göre, Ziya Gökalp Lisesi'nden bir grup öğrenci dün gittikleri Cumhuriyet Lisesi'nde bazı öğrencilerle kız meselesi nedeniyle kavga etti. 
     Ancak kavga burada kalmadı. Ziya Gökalp Lisesi öğrencileri, kavganın dövanşını almak için okul basmaya karar verdi 
     Sabah saatlerinde tekrar Cumhuriyet Lisesi'ne giden Ziya Gökalp Lisesi öğrencileri, çıkan tartışmanın ardından buradaki öğrencilerle kavga etti. Okul bir anda karıştı, bağırışlar ve çığlıklar birbirine karıştı. Koridorlarda liseliler birbirlerini kovaladı. 
     Bıçak ve satırların da kullanıldığı kavgada, öğrencilerden A.A, Ramazan İ, Kenan M. ve Sabri A. ile isimleri belirlenemeyen 3 öğrenci yaralandı. 
     Yaralı öğrenciler, Diyarbakır ve Sur devlet hastanelerinde tedavi altına alındı. 
     Olayla ilgili soruşturmanın sürdüğü bildirildi. 

     
</TEXT>
</DOC>
