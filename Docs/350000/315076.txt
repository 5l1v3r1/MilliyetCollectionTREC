<DOC>
<DOCNO> 315076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/14/son/soneko07.html </URL>
<DATE> 2005/02/14/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Türkiye kişi başına gelirde OECD sonuncusu... 
</HEADLINE>
<TEXT>

     Türkiye geçen yıl OECD ortalamasına satın alma gücü paritesine göre kişi başına gelirde iki puan, fiyat düzeyi açasından ise dört puan yaklaştı. Kişi başına gelirde son sıradan kurtulamayan Türkiye, yüzde 9.8'le en yüksek büyüme hızına ulaşan ülke oldu. 
     OECD, satın alma gücü paritesine göre üye ülkelerin 2004 yılına kişi başına gelir ve tüketici fiyatları düzeyini açıkladı. Buna göre 30 OECD ülkesinde ortalama 100 olan satın alma güçü paritesine göre kişi başına gelir Türkiye'de geçen yıl 26'dan 28'e yükseldi. Bu endeks düzeyiyle Türkiye 30 OECD üyesi ülke arasında en son sırada yer aldı. OECD ortalaması 100 kabul edilen satın alma gücü paritesine göre ortalama fiyat düzeyi ise geçen yıl geçen yıl Türkiye'de 50'den 54'e kadar çıktı. Kişi başına gelirde 30 ülke arasında son sırade yer alan Türkiye fiyat düzeyi açısından ise Polonya ve Slovakya'nın üzerine çıkarak 28'inci oldu. OECD'nin dolar bazında satın alma gücü paritesine göre oluşturduğu söz konusu endeksle, Avrupa Karşılaştırma Programı kapsamında Eurostat'ın satın alma gücü paritesine göre euro kurunu kullanılarak yaptığı ve 2003 yılına ilişkin sonuçları DİE tarafından geçen ay açıklanan benzeri bir endekste Türkiye için aynı sonuçları vermişti. Eurostat'ın sadece Avrupa ülkelerini kapsayan söz konusu araştırmasında da Türkiye kişi başına gelirde son sırada yer almıştı. Fiyat düzeyinde ise Romanya, Slovakya, Litvanya ve Bulgaristan'ın üzerine çıkmıştı. 
     
     SATIN ALMA GÜCÜ PARİTESİ 

     OECD söz konusu hesaplamayı yaparken satın alma gücü paritesine göre dolar kurunu 0.780 YTL olarak 78 Yeni Kuruş esas aldı. Satın alma gücü paritesine göre dolar kuru 2003 yılında ise 0.732 YTL 73.2 Yeni Kuruş olarak dikkate alınmıştı. 
     Satın alma gücü paritesine göre dolar kuru, ABD'de bir dolara satın alınabilen bir mal sepetinin Türkiye'de kaç YTL'ye satın alınabileceğine göre hesaplanıyor. 
     OECD'nin 2004 yılında da kişi başına geliri en yüksek ülkesi 208 endeks değeriyle Lüksemburg, fiyat düzeyi en yüksek ülkeleri ise 138 endeks değeriyle Danimarka ve İsviçre oldu. 
     Kişi başına gelirde, Lüksemburg'u, 144'le ABD, 141'le Norveç, 129'la İrlanda, 121'le İzlanda, 122 ile İsviçre, 115'le Kanada, Danimarka ve Avusturya, 114'le İngiltere, 112'yle Hollanda, 111'le Belçika, 110'la Avusturalya ve İsveç, 106'yla Fransa, 101'le Almanya izledi. İtalya'da kişi başına gelir OECD ortalamasıyla aynı düzeyde gerçekleşti. 
     Kişi başına gelirde, Yeni Zelanda, İpanya, Kore, Yunanistan, Portekiz, Çek Cumhuriyeti, Macaristan, Slovakya Polonya ve Meksika Türkiye'nin üzerinde ancak OECD ortalamasının altında kaldılar. 
     
     TÜRKİYE BÜYÜME REKORTMENİ 

     Öte yandan Türkiye, geçen yıl 30 OECD üyesi içinde yüzde 9.8'le en yüksek büyüme hızına ulaşan ülke oldu. 
     Türkiye büyüme hızında ikinci sıradaki İzlanda'ya 3.9 puanlık fark atarken, OECD ortalamasının 6.2 puan, AB15 ülkelerinin ortalamasının 7.6 puan, euro bölgesinin ise 7.9 puan üzerinde büyüme sağladı. 
     OECD, üye ülkelerin 2005 yılı sabit fiyatlarla büyüme tahsinlerini açıkladı. Türkiye, yüzde 9.8'lik büyümeyle ilk sırada yer alırken, İzlanda yüzde 5.9, Polonya yüzde 5.4, Güney Kore de yüzde 5'lik büyümeyle Türkiye'yi izlediler. 
     Diğer 26 ülkenin büyüme hızı ise yüzde 5'in altında seyretti. 
     Geçen yıl, İrlanda ve Slovakya yüzde 4.9, Yeni Zellanda yüzde 4.8, ABD yüzde 4.4, Meksika ve Lüksemburg yüzde 4.2, Japonya yüzde 4, Cek Cumhuriyeti ve Macaristan yüzde 3.9, Yunanistan yüzde 3.8'lik büyüme hızıyla yüzde 3.6 olan OECD ortalamasının üzerinde büyüyen ülkeler oldular. 
     Avusturalya'nın yüzde 3.6 oranında büyüdüğü 2004 yılında diğer ülkelerin büyüme hızı ise OECD ortalamasının altında kaldı. Diğer OECD üyesi ülkelerin büyüme hızları ise şöyle 
     "İsveç yüzde 3.3, İngiltere yüzde 3.2, Norveç yüzde 3.2, Finlandiya yüzde 3.1, Kanada yüzde 3.0, Belçika yüzde 2.7, İspanya yüzde 2.6, Danimarka yüzde 2.4, Franza yüzde 2.1, İsviçre yüzde 1.9, Avusturya yüzde 1.8, Almanya yüzde 1.7, Portekiz yüzde 1.5, İtalya yüzde 1.3 ve Hollanda yüzde 
     1.2" 
     2004 yılında 30 OECD üyesi ülkenin ortalama büyüme hızı 
     yüzde 3.6 düzeyinde gerçekleşirken, bu oran OECD'nin en büyük 7 ekonomisinde G7 de aynı düzeyde oluştu. AB'nin eski 15 üyesinin ortalama büyüme hızı yüzde 2.2'de, euro bölgesinin büyüme hızı ise yüzde 1.9'da kaldı. 

ANKA 

     
</TEXT>
</DOC>
