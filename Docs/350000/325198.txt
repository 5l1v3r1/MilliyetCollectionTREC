<DOC>
<DOCNO> 325198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/20/siyaset/siy06.html </URL>
<DATE> 2005/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
'Misyonerliğin ilacı dindir' 
</HEADLINE>
<TEXT>



Başbakan Erdoğan, AB yolunda her şeyin program çerçevesinde ve uyum içinde sürdüğünü belirterek, "Kimse bizi provoke etmeye çalışmasın" dedi. Kahramanmaraş'ta dün akşam işadamlarınca onuruna verilen yemeğe katılan Erdoğan, bir ülkeyi ayakta tutan en büyük gücün vatandaşların birbirine bağlılığı olduğunu belirterek, şunları söyledi "Türkiye'yi daha ileriye götürecek gücü kendimizde buluyoruz. Bu potansiyel Türkiye'de var. Ancak birileri gençler arasına virüs sokuyor. Son zamanlarda bir moda var. 'Misyonerlik aldı başını gidiyor'. Eğer misyonerliğe ilaç arıyorsanız ilaç şudur Bu millet kendi dinini en iyi şekilde biliyorsa misyonerlik avucunu yalar. Bunun ilacı budur." 



</TEXT>
</DOC>
