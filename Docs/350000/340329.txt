<DOC>
<DOCNO> 340329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/07/ekonomi/eko10.html </URL>
<DATE> 2005/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Telekom 1.1 milyar YTL vergi ödeyecek 
</HEADLINE>
<TEXT>


ANKARA Milliyet 

Özelleştirme süreci devam eden Türk Telekom TT , bu yıl ödeyeceği 1.1 milyar YTL vergiyle Ankara'nın kurumlar vergisi rekortmeni oldu. Rekortmenler listesinin ikinci sırasında yer alan Ziraat Bankası da 853 milyon YTL ile son yılların en yüksek kurumlar vergisini ödeyecek. Üçüncü olan Vakıfbank'a ise 247.5 milyon YTL'lik vergi taahhuk etti. 
Ankara Defterdar Vekili Cemal Boyalı, nisanda verilen 2004'e ait kurumlar vergisi beyannameleri sonucu oluşan vergi rekortmenleri listesini açıkladı. Listenin ilk 10 sırasında özel şirketlerden yalnızca Türk Silahlı Kuvvetleri Güçlendirme Vakfı'na ait Aselsan ile Türk Traktör fabrikası'nın bulunması geri kalan sekiz mükellefin kamu kurum ve kuruluşları olması dikkat çekti. Beyan edilen toplam gelirin geçen yıla oranla yüzde 5.5, tahakkuk eden kurumlar vergisinin ise yüzde 18.2 oranında artış gösterdiği belirlendi. 
TT, 3 milyar 473 milyon YTL gelir beyanında bulunurken, tahakkuk eden vergi miktarı 1 milyar 146 milyon YTL oldu. Rekortmenler listesinde TT'nin ardından ikinci sırada yer alan Ziraat Bankası'nın beyan ettiği gelir 2 milyar 586 milyan YTL, ödeyeceği vergi 853 milyon 400 bin YTL olarak tespit edildi. 


</TEXT>
</DOC>
