<DOC>
<DOCNO> 333057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/13/son/sontur15.html </URL>
<DATE> 2005/04/13/ </DATE>
<TIME> 08.40 </TIME>
<AUTHOR>  </AUTHOR>
<HEADLINE>
Tacizci öğretmen 5 yıl 3 ay hapis cezasına çarptırıldı 
</HEADLINE>
<TEXT>

     Erdem ÖZCAN-Ahmet DEMİR BANDIRMA ERDEK Balıkesir , DHA 

BALIKESİR'in Erdek İlçesi'ne bağlı Kestanelik Köyü nde görev yaptığı ilköğretim okulunda 4 öğrencisini taciz ettiği iddiasıyla Bandırma Ağır Ceza Mahkemesi'nde yargılanan 48 yaşındaki Kenan Atar, 5 yıl 3 ay hapis cezasına çarptırıldı. 
     Geçtiğimiz yıl Ekim ayında meydana gelen olayda, Kestanelik Köyü İlköğretim Okulu, 3 ncü sınıf öğrencisi 8 yaşındaki A.K. nın ailesine, öğretmeni Kenan Atar ın, kendisine ve sınıf arkadaşlarına cinsel tacizde bulunduğunu söylemesi üzerine, aile savcılığa suç duyurusunda bulundu. Ardından, aynı sınıftan 7 öğrencinin aileleri de aynı suçlama ile savcılığa başvurdu. Öğrencilerden dördünün ailesi, daha sonra şikayetlerinden vazgeçti. Savcılığın talimatı üzerine harekete geçen İlçe Jandarma ekipleri, bir çocuk babası Kenan Atar ı, 16 Ekim 2004 tarihinde gözaltına aldı. Atar, çıkarıldığı nöbetçi mahkemece tutuklanarak Bandırma M Tipi Cezanevi'ne konuldu. Yargılama sürerken, olayla ilgili idari soruşturma başlatan Milli Eğitim Bakanlığı, Atar'ı öğretmenlik mesleğinden ihraç etme kararı aldı. 
     Bandırma Ağır Ceza Mahkemesi nde, Bakım ve gözetiminden sorumlu olduğu çocuklara sarkıntılık' suçlarından 7 yıl hapis istemiyle yargılanan Kenan Atar ı, mahkeme heyeti 5 yıl 3 ay hapis cezasına çarptırdı. 
     
</TEXT>
</DOC>
