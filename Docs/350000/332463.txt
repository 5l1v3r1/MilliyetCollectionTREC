<DOC>
<DOCNO> 332463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/son/sondun20.html </URL>
<DATE> 2005/04/12/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Yunan basını Casus belli zaten yok 
</HEADLINE>
<TEXT>

     Yunan gazetesi Tanea'da Atina Üniversitesi öğretim üyesi PanayotIs İoakİmİdİs imzasıyla çıkan yazıda, "Türkiye gerçekte 2002 yılında Yunanistan'a karşı 'casus belli'yi kaldırmıştır" denildi. 
     Yazı şöyle 
     Türk-Yunan ilişkilerinin gelişmesine katkıda bulunacak her girişimi memnuniyetle karşılarız. Ancak, TBMM Başkanı Bülent Arınç'ın, karasularını 6 milden 12 mile çıkarması halinde Yunanistan'a karşı 'casus belli'nin savaş nedeni kalkacağına ilişkin açıklaması gerçekte hiçbir karşılığı bulunmayan bir jest. Çünkü Türkiye Avrupa Güvenlik ve Savunma Politikası çerçevesinde NATO ile AB arasındaki ilişkilerin belirlendiği 2002 yılında, Yunanistan'a ve örneğin Kıbrıs gibi tüm AB üyelerine karşı saldırıda bulunmayacağına ilişkin yazılı taahhüt altına girmiştir. 
     Bir diğer deyişle Türkiye gerçekte 2002 yılında Yunanistan'a karşı 'casus belli'yi kaldırmıştır. Türkiye tüm NATO ve AB üyelerine karşı da aynı yükümlülük altına girmiştir. Türkiye'nin bu yükümlülüğü 2002 'Brüksel mutabakatı' ve AB-NATO ortak beyanatında yer almıştır. 
     Brüksel mutabakatı hatırlanacağı üzere 2001 yılındaki 'Ankara mutabakatı'nın yerini almıştı. Yunanistan 'Ankara mutabakatı'nı reddetmiş, çetin müzakerelerden sonra 'Brüksel mutabakatı' benimsenmişti. Bugün Yunanistan'ın çıkarı, bu mutabakatta ısrar etmesidir. 
     Demek istediğimiz, casus belli 2002 yılında kalkmıştır ve Brüksel mutabakatındaki maddeler aynen geçerliliğini korumaktadır. Dolayısıyla Türkiye'nin bu konudaki herhangi bir jestinin sembolik anlamı vardır. PanayotIs İoakİmİdİs - Atina Üniversitesi öğretim üyesi 
     
</TEXT>
</DOC>
