<DOC>
<DOCNO> 348005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/01/son/sonyas08.html </URL>
<DATE> 2005/06/01/ </DATE>
<TIME> 07.45 </TIME>
<AUTHOR>  </AUTHOR>
<HEADLINE>
Üstgeçitten beton parçası atarak kadın sürücüyü öldürdü .. 
</HEADLINE>
<TEXT>

     ABD'nin Arkansas eyaletine bağlı Little Rock kasabasında, 17 yaşındaki bir genç, üstgeçitten yoldan geçmekte olan bir araca beton parçası atarak sürücüyü öldürmekten tutuklandı. 
     Polis yetkilileri, kızı ile evine gitmekte olan 50 yaşındaki Carolyn Mirek'in, aracına isabet eden beton parçası nedeniyle önceki gün öldüğünü belirtti. 
     Arkansas Eyalet Polisi, 17 yaşındaki gencin, olayla ilişkisi oldukları gerekçesiyle sorgulanan 3 kişiden biri olduğunu kaydetti. Genç hakkında, birinci derecede cinayet ve bir terör eylemine karışmak iddiasıyla dava açıldığı ifade edildi. 
     Ölen sürücünün 15 yaşındaki kızı Mary Cahtherine Mirek, arabalarının üzerine üstüne düşen karanlık cismin, camı kırarak annesinin başına isabet ettiğini gördüğünü söyledi. 
     Olayda, ikinci bir araca daha beton parçası isabet ettiği, ancak yaralanan olmadığı bildirildi. 
     
</TEXT>
</DOC>
