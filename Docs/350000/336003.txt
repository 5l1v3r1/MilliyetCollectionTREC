<DOC>
<DOCNO> 336003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/22/son/sontur37.html </URL>
<DATE> 2005/04/22/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Gaspçılar okul müdürünü aradı "Bekçini bağladık, git kurtar" 
</HEADLINE>
<TEXT>

     Denizli'de bir ilköğretim okuluna girip soygun yapan, bekçinin para ve cep telefonunu gasp eden hırsızlar, daha sonra okul müdürü arayıp ''Bekçini bağladık, git kurtar'' diye haber verdi. 
     Alınan bilgiye göre, İstiklal Caddesi'ndeki Hürriyet İlköğretim Okulu'na gece giren 7 kişi, bekçi Ş.Y'yi 42 etkisiz hale getirdi. El ve ayaklarını iple bağladıkları Ş.Y'nin cep telefonuyla, parasını gasp eden kişiler, daha sonra kantine girdi ve kasada bulunan bir miktar parayı da aldı. 
     Soygun olayından sonra Ş.Y'nin cep telefonundan okul müdürü Mustafa Yüksel'i arayan zanlılar, ''Okulu soyduk. Bekçini bağladık, git onu kurtar'' diye haber verdi. 
     Bir süre bekleyen ve okul müdürünün gelmediğini gören zanlıların, ''Şaka yapmıyoruz. Bekçini kurtar'' diye telefonla ikinci kez araması üzerine okula gelen Yüksel, Ş.Y'yi bağlı buldu, bekçiyi kurtardıktan sonra da 155 Polis İmdat'ı arayıp, soygun olayını haber verdi. 
     
     BİR BAŞKA OLAYDAN YAKALANDILAR 
     Hürriyet İlköğretim Okulu'ndaki soygun olayının failleri olduğu belirlenen kişiler, daha sonra ihbar üzerine yakalandı. 
     Fatih Mahallesi Karakurt Yolu'nda durdurulan 06 AFU 25 otomobilde bulunan Ali A. 41 , oğlu Arif A. 18 , Rıfat A. 21 ve üvey oğlu T.B. 17 ile Yüksel Y. 41 , oğlu G.Y. 16 ve Emrah K. 18 gözaltına alındı. Hırsızlık, soygun ve benzeri olayların faillerinin yakalanmasında ihbarın çok önemli olduğunu vurgulayan Erkan, ''Bu olayın failleri vatandaşın ihbarıyla yakalanmıştır. Bu kişiler, olay öncesi hap kullandıklarından polise de ellerindeki palalarla saldırmışlardır'' dedi. 
     Polisteki sorgulamalarının ardından adliyeye sevk edilen zanlılardan 5'i tutuklandı. Yüksel Y. ve Arif A, ise tutuksuz yargılanmak üzere serbest bırakıldı. 
     Denizli'ye Gaziantep'ten gelen bu kişilerin, çok sayıda hırsızlık olayına karıştıkları belirlendi. 
     
</TEXT>
</DOC>
