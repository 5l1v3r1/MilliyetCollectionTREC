<DOC>
<DOCNO> 343765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/18/son/sontur18.html </URL>
<DATE> 2005/05/18/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Mankenden eşine 5 bin YTL tazminat 
</HEADLINE>
<TEXT>

     Bahri KARATAŞ DHA 

      İZMİR'de bir firma tarafından 2001 yılında düzenlenen modellik yarışmasında ikinci olan ve bir dönem İstanbul'da mankenlik yapan 25 yaşındaki Baybora Çetin Sürmeli, iki yıl önce evlenip beş ay birlikte yaşadığı eşi 21 yaşındaki Çiğdem Sürmeli'nin, Kocam manken değilmiş’ diyerek açtığı davada boşandı ve 5 bin YTL manevi tazminata mahkum oldu. 
     1.5 yıl önce avukatları Atilla Gökalp ve Gözde Kabapalamut aracılığıyla İzmir 3'üncü Aile Mahkemesi'ne dilekçe veren Çiğdem Sürmeli, eşinin kendisini manken olarak tanıttığını ancak mankenlik yapmadığını ve kendisini kandırdığı önesürüp boşanmak istediğini belirtti. Çiğdem Sürmeli, daha önce katıldığı duruşmalarda evlenebilmek için hukuk öğrenimini dahi yarıda bıraktığını söyleyerek, Anne ve babam ölmüştü ve bana 150 bin dolarla, Denizli'de daire ve bir sayfiye beldesinde yazlık miras kalmıştı. Baybora Çetin'le İstanbul'da tanıştığımız sırada özel bir üniversitede Hukuk hazırlık sınıfında okuyordum. Kendisinin ünlü bir basketbol takımında oynadığını, takımın sağladığı bursla üniversitede işletme okuduğunu ve istanbul'da ajansta manken, oyuncu ve organizatör olarak çalışarak tv dizilerinde oynadığını söyledi. Sözleriyle beni kandırdı, kendisine aşık etti ve evlendim. Fakat araştırmalarımda basketbol takımından atıldığını, üniversitede okumadığını, mankenlik yapmadığını öğrendim. Benimle evlenmesinin tek amacı, ailemden kalan mirasa ortak olmakmışö dedi. 
     Eşinin anlaşma yaptığı halde dizi çekimlerine gitmediğini ve mankenlik de yapmadığını önesüren Çiğdem Sürmeli, Bu nedenle tazminat istendi. Ben de haline dayanamayıp birkaç defa para yardımında bulundum. Beraberliğimiz sırasında asabi davranmaya başladı. Ayrılacağımı söyleyince bana işkence yapma tehditinde bulundu. İki aylık hamileyken kocam yüzünden psikolojim bozulup düşük yaptım. Ayrıca beni başka kadınlarla aldattığını öğrendim. Herşeye rağmen geçinebilmek, beraber olmak için okulumu dahi bırakıp İzmir'e taşındık. Fakat İzmir'de de aynı tutumunu sürdürdü. Beraberliğimize en fazla beş ay dayanabildim. Boşanmak ve yaşadıklarımdan dolayı 50 bin YTL manevi tazminat istiyorumö dedi. 
     Eşinin iddialarının asılsız olduğunu savunan ve manken olduğuna bir türlü inandıramadığını önesüren Baybora Çetin Sürmeli ise avukatı Yasemin Karakaş İnceoğlu aracılığıyla mahkemeye mankenlik yaptığını gösteren katolog ve yarışmada ikinci olduğuna dair gazetelerde çıkan haberleri delil olarak gösterdi. Baybora Çetin Sürmeli, kendisinin de boşanmak istediğini söyleyerek, Daha evliliğimizin birinci haftasında eşim Kan kardeşim’ diye Denizli'den erkek arkadaşını çağırdı. Üçümüz birlikte aynı evde yaşamaya başladık. Üçlü yaşantımıza son vermek istedim. Eşim buna karşı geldi. Tehdit ettiğim yalan. Mesleğim gereği fiziğimin düzgün olması gerekiyor. Yemek ve çamaşır yıkamıyor elbiselerimi de ütülemiyordu. Ailesinden kalan mirastan uzun süre sonra haberim oldu. Bunu bana karşı hep bir silah olarak kullandı. Ben işteyken Kan kardeşim’ dediği kişiyle eşyaları yükleyip evi terk ettti. Yaptığım bu evliliğin hata olduğunu çok geç anladım. Boşanmak için asıl ben 100 bin YTL maddi ve menevi tazminat istiyorumö dedi. Baybora Çetin Sürmeli şu anda mankenlik yapmadığını belirtti. 
     Yapılan son duruşmaya taraflar katılmazken avukatları hazır bulundu. Hakim Çiğdem Sürmeli'ye 5 bin YTL manevi tazminat verilmesine karar verip tarafları boşadı. 
     
</TEXT>
</DOC>
