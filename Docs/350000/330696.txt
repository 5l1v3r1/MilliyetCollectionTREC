<DOC>
<DOCNO> 330696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/06/son/sondun40.html </URL>
<DATE> 2005/04/06/ </DATE>
<TIME> 19.39 </TIME>
<AUTHOR>  </AUTHOR>
<HEADLINE>
Annan Talabani'yi kutladı 
</HEADLINE>
<TEXT>

     Birleşmiş Milletler BM Genel Sekreteri Kofi Annan, Irak Meclisi tarafından devlet başkanlığına seçilen Celal Talabani ve devlet başkan yardımcılıklarına seçilen Gazi El Yaver ve Adil Abdul Mehdi'yi tebrik etti. 
     Annan, Irak'ın yeni liderinin barışçıl ve demokratik yollardan ulusun birliği için çalışmaya yönelik taahhüdünden duyduğu memnuniyeti dile getirerek, Irak hükümetinin en hızlı şekilde kurulmasını umduğunu kaydetti. 
     Güvenlik Konseyi'nin 1546 sayılı kararının verdiği görev çerçevesinde, BM'nin Irak'ın yeniden inşasına destek vermeye hazır olduğunu ifade eden Annan, bu doğrultuda Irak özel temsilcisi Eşref Gazi ile birlikte ülkede diyalog ve ulusal uzlaşıyı geliştirmek amacıyla, Irak'ın yeni seçilen liderleri ve temsilcileriyle çalışmayı beklediklerini söyledi. 
     
</TEXT>
</DOC>
