<DOC>
<DOCNO> 344630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/21/son/sontur01.html </URL>
<DATE> 2005/05/21/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Üniversitedeki bahar şenliklerinde karşıt görüşlü öğrenciler çatıştı 
</HEADLINE>
<TEXT>

     Pamukkale Üniversitesi’nin PAÜ Bahar Şenlikleri olaylı bitti. Şenliğin son gününde, ülkücü öğrencilerle Sosyal Demokrat Partili SDP öğrenciler arasında çıkan taşlı-sopalı kavgada 9 kişi yaralandı. 
     Alınan bilgiye göre, PAÜ’nün İncilipınar Yerleşkesi’ndeki konser sırasında, iki grup arasında başlayan gerginlik, daha sonra kavgaya dönüştü. Dışarıdan gelenlerin de karıştığı olayda, PAÜ’nün güvenlik ekibi yetersiz kaldı. Atılan taşlar ve kullanılan sopalarla 9 kişi yaralandı. Yaralılar, PAÜ Hastanesi’nde tedavi altına alındı. 
     Denizli Emniyet Müdürlüğü ekiplerinin müdahalesiyle kavda daha fazla büyümeden önlendi. 
     Bu arada, Kredi ve Yurtlar Kurumu yurtlarına doğru slogan atarak yürüyüşe geçen ülkücü grup, polisin aldığı önlemle diğer grupla tekrar karşılaştırılmadı. 
     PAÜ Rektör Yardımcısı Prof Dr. Hüseyin Bağcı, üniversite hastanesine 9 yaralı geldiğini, bunlardan 5’inin öğrenci, 1’inin güvenli görevlisi, diğerlerinin ise siviller olduğunu söyledi. 
     Denizli Emniyet Müdürü Muzaffer Erkan da olayla ilgili soruşturmanın çok yönlü sürdürüldüğünü bildirdi. 
     
     DENİZLİ VALİSİ 8 KİŞİ GÖZALTINA ALINDI, SORUŞTURMA SÜRÜYOR 

     Denizli Valisi Gazi Şimşek, Pamukkale Üniversitesi’nce PAÜ düzenlenen bahar şenliklerinde çıkan olaylarla ilgili 8 kişinin gözaltına alındığını bildirdi. 
     Şimşek, AA muhabirine yaptığı açıklamada, bahar şenlikleri kapsamında yapılan etkinliklerin son gününde 2 grup arasında çıkan kavgada yaralanan 9 kişiden 5’inin öğrenci olduğunu, yaralıların tedavilerinin PAÜ Hastanesi’nde yapıldığını söyledi. 
     Güvenlik güçlerinin duruma hakim olduğunu ifade eden Şimşek, "Şu anda 8 kişi gözaltında bulunuyor. Olayla ilgili soruşturma devam ediyor. Zanlılar sorgulamalarının ardından adliyeye sevk edilecek" dedi. 
     
     DENİZLİ EMNİYET MÜDÜRÜ POLİS KAMERASIYLA ÇEKİLEN GÖRÜNTÜLER İNCELENİYOR 

     Denizli Emniyet Müdürü Muzaffer Erkan, Pamukkale Üniversitesi’nin PAÜ Bahar Şenlikleri’nde çıkan taşlı sopalı kavganın elebaşlarının tespiti için polis kamerasıyla çekilen görüntülerin incelendiğini bildirdi. 
     Erkan, AA muhabirine yaptığı açıklamada, Cumhuriyet Savcılığı’nın talimatları doğrultusunda çalışmalar yapıldığını, delil toplandığını belirtti. 
     Olayda yaralanan 9 kişinin hayati tehlikelerinin bulunmadığını ifade eden Erkan, şunları söyledi 
     "Elebaşların tespiti için polis kamerasıyla çekilen görüntüler inceleniyor. Ayrıca, üniversite yetkilileri ve güvenlik görevlilerinin verdiği bilgiler değerlendiriliyor. Cumhuriyet Savcılığı’nın talimatıyla olaya karışan bazı öğrencilerin ifadeleri alınıp, serbest bırakılıyor. Hazırlanacak dosya önümüzdeki hafta adli makamlara teslim edilecek." 
     
</TEXT>
</DOC>
