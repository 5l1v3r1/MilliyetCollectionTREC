<DOC>
<DOCNO> 302088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/30/yazar/heper.html </URL>
<DATE> 2004/12/30/ </DATE>
<TIME>  </TIME>
<AUTHOR> Doğan HEPER  </AUTHOR>
<HEADLINE>
Önce imaj, sonra yine imaj 
</HEADLINE>
<TEXT>


TV'de Cafe Plaza'yı izliyorum. 
Bir kadın entelektüelin görüşü naklediliyor. 
"...Türkiye için Osmanlı idare tarzı iyi olur... Türkiye halifeliğe dönsün, kazanır..." 
Ben bu sözü, dışımızdakilerin çoğunun Türkiye'ye karşı oluşuna çare diye söylenmiş bir söz, bir görüş olarak algıladım. 
Halifeliği canlandırmanın üzerinde durmak abes ama Türkiye karşıtlığı önemli bir gerçek. 
Bunu, 17 Aralık zirvesi nedeniyle tüm Avrupa'da estirilen aleyhteki havadan ve Türkiye sevmez grupların çığlıklarından bir kez daha anladık. 
Herhalde Avrupa'daki bu aleyhtarlık genellikle kaynağını tarihten alıyor. İstanbul'a sahip olan, Viyana'ya varan Türk'ten hem korkuluyor, hem de ona karşı kin besleniyor. Bu insanların ne modern, çağdaş Türkiye'yi görmüşlükleri var, ne de daldıkları korku ve kin rüyasından uyanma arzuları. Onlar ileri Türkiye'nin temsilcileri olarak ancak 1964'te Avrupa'ya akan birinci kuşak vasıfsız işçilerimizi tüm Türkiye'nin modeli olarak kabul ediyor. 
Zirveden sonra yapılan yabancı karikatürlere internette bakıyorum, Türk diye çizilenleri ben tanımıyorum. 
Peki gerçek ve çağdaş Türkiye geniş kitlelere nasıl tanıtılacak 
Bu azınlığın elinden "barbar Türkler" silahı nasıl alınacak, propagandaları nasıl boşa çıkarılacak 
Üstelik yalnız Avrupa'da değil Ortadoğu'da, Arap ülkelerinde de benzer durum var. 

ÇOK yakınım bir genç kız bir Arap ülkesinde çalışıyor. Oradakiler zihinlerindeki Türk imajıyla bu genç Türk kızını bağdaştıramadıklarını söylüyorlar. Onların belleklerindeki Türk başka türlü. Bugünkü çağdaş, modern ama yüzde 99'u Müslüman Türkiye'yi tanımıyorlar. Onların çoğu dedelerinden, babalarından öğrendikleri Osmanlı yönetimini kötüleme, ona karşı olma geleneğine katılmakla yetiniyorlar. Tabii bazıları için, Müslüman Türkiye'nin aldığı büyük mesafeyi çekememe içgüdüsü de rol oynuyor. 
17 Aralık'ın arifesinde Kaddafi'nin saçmalamasını hatırlayın 
"Türkiye AB'ye alınırsa Bin Ladin'in Truva atı olur." 
Bu modern Türkiye'ye duyulan kıskançlığın hezeyan haline gelmesi değilse nedir 

AVRUPA'da da, Arap ülkelerinde de, bu tip maksatlı, art niyetli kişiler, gruplar, siyasi merkezler Türkiye'yi bilmeyen, Türkiye'yi görmemiş geniş kitleleri etkiliyor. 
Peki ne yapmalı 
Yapılacak olan, Türkiye'yi tanıtma kampanyalarına yeni bir anlayışla hız vermektir. İmaj bombardımanıdır. 
Sıradan Avrupalının ve Arap ülkeleri vatandaşlarının kafasında oluşturulan suni Türk imajı yerine gerçek Türkiye ve Türk vatandaşlarını yerleştirmektir. 

Bu ne biçim rekabet Petrol İşverenleri Sendikası PUİS Onursal Başkanı İsmail Aytemiz, "Petrolde 2005'te rekabet geliyor, fiyatlar düşecek" diyor. 
Oysa cep telefonunda bugün rekabet var. Ama OECD'nin saptamasına göre dünyada cep telefonunda en pahalı üçüncü ülke Türkiye. 
Yani Yanisi şu Türkiye'de rekabet ortamı bile tüketicinin lehine çalışmıyor. 

UNAKITAN 
Bakan kimden yana Eleştirirken samimiysek, hakkını teslim etmede de dürüst olmalıyız. 
Başbakan'dan söz ediyorum. 
Tayyip Erdoğan'ın güzel iki çıkışı oldu. 
Biri Maliye Bakanı'na, yurtdışına çıkış harcı konusunda. 
Yurtdışına gidenler 70 milyon lira harç ödemekten şik yetçi değillerdi. 
Bu parayı veremeyecek kişilerin zaten yurtdışında ne işi var Üstelik bir bölümünün ödemesini herhalde çalıştıkları müesseseler yapıyor. 
Asgari ücretten alınan vergiyi kaldıramayan Maliye Bakanı Unakıtan'ın varlıklıya olan bu ilgisi, herhalde "vergide adalet" gereği olamazdı. 
İşte Başbakan'ın olumlu çıkışı sonucu şimdi bu hatadan dönülecek ve çıkış harçlarından toplanan 70 trilyon lira eskisi gibi, dar gelirlilere konut için harcanacak. 
Başbakan'ın İstanbul için ümit veren ikinci çıkışı da şöyleydi "Oy kaybedin, İstanbul'u kaybetmeyin..." 
Uygulamayı izleyeceğiz... 

MANKENDEN 
Sünnet muhabbeti Ananın babanın yanında sigara içmemek, büyüklerin yanında ayak ayak üstüne atmamak, birçokları için tarih oldu. 
Jinekoloğa, üroloğa dert anlatırken yüzü kızaranlar da herhalde azaldı. 
Bir zamanlar, özel hayatlar ortalara dökülüp saçılmazdı. 
İyi mi oldu, kötü mü oldu bilemem ama mahrem kalmadı, ayıp da kayboldu. İkisi ortasını bulmak bile güç. 
TV'de magazin programlarından birinde bir manken kızımız, biyoloji dersindeymiş gibi pek tabii anlatıyor 
"ABD'de sokakta bir genç adamla tanıştım. Aylardır beraberiz. Bana, 'Evlenelim' dedi. Anneme anlattım. 'Kızım, oğlan sünnetli mi', diye sordu. Hayır, anneciğim, sünnetli değil, dedim..." 
Acaba annesi "sünnetsizle olmaz" mı, dedi. Yoksa oğlan sünnete mi razı oldu 
Manken kız herhalde devamını anlatmayı başka bir TV programına bıraktı... 
70 milyonun önünde, ne muhabbet değil mi .. 



</TEXT>
</DOC>
