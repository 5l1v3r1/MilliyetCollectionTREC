<DOC>
<DOCNO> 339035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/03/ekonomi/aeko.html </URL>
<DATE> 2005/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Sıcak para bir yılda yüzde 34 kazandırdı 
</HEADLINE>
<TEXT>


Nisan 2004'te 1000 dolarını bozdurup borsaya yatıranlar bir yılda 340 dolar kazandı. Bonoya veya Türk Lirası mevduata yatıranlar da yüzde 20'nin üzerinde getiri sağladılar 

ANKARA ANKA 

Mart ayında dolar kurundaki yükselişe bağlı olarak azalan sıcak paranın yıllık getirisi, nisanda yeniden artmaya başladı. Nisan 2004'te YTL'ye dönüştürülerek 1 yıl süreyle İMKB'de tutulan dolar, dolar bazında yüzde 34'lük getiri sağladı. YTL mevduatta değerlendirilen sıcak parada yüzde 22.6 - 24.1, kamu k ğıtlarında tutulan sıcak parada ise yüzde 25.3-33.6 kazanç oluştu. 
1000 dolarını YTL'ye dönüştürerek, YTL cinsinden yatırım araçlarında değerlendiren bir yatırımcının ne kadar kazandığını gösteren hesaplamaya göre, mart ayında doların YTL karşısında değer kazanmasına bağlı olarak yüzde 16.8 - 27.1 arasında kalan sıcak paranın getirisi, nisanda yeniden artışa geçti. Geçen yılın nisan ayında dolarını TL'ye çevirerek borsadan hisse senedi alanların getirisi, bu yılın nisan ayında borsada endeksindeki yüzde 7.7'lik düşüşe rağmen, dolar bazında yüzde 34'ü buldu. YTL mevduata geçenlerin getirisi yüzde 24'ü, kamu k ğıtlarına geçenlerin getirisi yüzde 33'ü geçti. 
2004 yılının nisan ayında 1.4173 YTL olan dolar kuru, bu yılın nisan ayı sonunda 1.3844 YTL'ye indi. Dolar kuru son bir yılda yüzde 2.3'lük değer kaybetti. Nisan 2004'te bin dolar bozdurarak elde ettikleri 1417.3 YTL'yi, bir yıl boyunca İMKB'de değerlendirenlerin parası bu yıl nisan sonunda 1855.2 YTL'ye çıktı. Bu para Nisan 2005'teki kurdan 1340 dolara denk geliyor. 

Doların getirisi çok düşük kaldı Tasarruflarını dolar mevduatında değerlendirenler ise sınırlı düzeyde getiri sağladı. 2004 yılının nisan ayında 1417.3 YTL'ye denk gelen bin dolarını bankada bir ay vadeli döviz mevduatına yatıranların parası, bu yılın aynı ayında bin 29 dolara çıktı. Üç ay vadeli döviz mevduat hesabına yatıranlar bin 31 dolara, altı ay vadeliye yatıranlar bin 34 dolara, bir yıl vadeliye yatıranlar bin 31 rolara yükseltti. 
Sözkonusu tutarlar Nisan 2005'teki 1.3844 YTL'lik kurdan YTL'ye dönüştürüldüğünde ise tasarruf sahibinin eline bir ay vadeli mevduatta 1425 YTL, üç ay vadelide 1428 YTL, altı ay vadelide 1431 YTL, bir yıl vadelide 1427 YTL geçti. Bin dolarını döviz mevduatında tutanlar son bir yılda dolar bazında yüzde 2.9 getiri sağladı. 




</TEXT>
</DOC>
