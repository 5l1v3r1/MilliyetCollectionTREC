<DOC>
<DOCNO> 345170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/23/son/sonyas10.html </URL>
<DATE> 2005/05/23/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Parisliler, Bizan-Osmanlı sergisine koştu 
</HEADLINE>
<TEXT>

     Mimar ve fotoğraf sanatçısı Ahmet Ertuğ’un Paris’in ünlü Conciergerie binasında Nisan ayında açılan, Bizans ve Osmanlı eserlerinden oluşan "Ruhani Yolculuk" adlı sergisini yaklaşık 35 bin kişinin ziyaret ettiği bildirildi. 
     Serginin kapanış tarihi, ziyaretçilerden gelen yoğun talep üzerine 11 Mayıs’tan 21 Mayıs’a ertelendi. 
     Türkiye’de 25 yıldan bu yana "kutsal mimari ve sanat" üzerinde çalışan Ertuğ’un, Türkiye’nin kültürel mirasını yansıtan 130 adet fotoğraftan oluşan sergisine, Fransız gazete ve dergileri de sayfalarında geniş yer verdi. 
     Sergide, sanatçının üzerinde çalıştığı Bizans ve Osmanlı eserleri, 100 X 123 santimetre boyutundaki fotoğraflarla yer aldı. 
     Aya Sofya ve Kariye’nin mimarisi, mozaikleri ve freskleri, Osmanlı başkentleri Bursa, Edirne ve İstanbul’daki mimari eserler, hatlar, çiniler ve dokumalar sergide çok farklı bir yaklaşımla sunuldu. 
     
</TEXT>
</DOC>
