<DOC>
<DOCNO> 328390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/30/spor/spo17.html </URL>
<DATE> 2005/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Korhan'a büyük onur 
</HEADLINE>
<TEXT>


İLHAN GÜLER 


Uluslararası Paralimpik Komitesi IPC , Atina'da ülkemize 1 altın, 1 bronz madalya kazandıran milli atıcı Korhan Yamaç'ı, Laureus Dünya Spor Ödülleri'ne aday gösterdi. 
Komite'nin, her yıl düzenlenen ödüller için 4 bin engelli sporcu arasından aday gösterdiği 14 kişiden biri de Yamaç oldu. Laurens büyük jürisi, Mayıs ayında düzenleyeceği toplantıyla birinci olacak sporcuyu belirleyecek. Geçen yıl erkeklerde en başarılı sporcu Formula 1 pilotu Michael Schumacher seçilmiş, ödülünü de Amerikalı ünlü sinemacı Morgan Freeman'dan almıştı. Yamaç, amacının ülkemizi her platformda en iyi şekilde temsil etmek istediğini belirterek, "Bu benim için büyük bir onur. Çin'deki paralimpik oyunlarında hedefim üç madalya kazanmak. Ancak sponsorların da devreye girmesi gerek" dedi. 



</TEXT>
</DOC>
