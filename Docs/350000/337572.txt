<DOC>
<DOCNO> 337572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/ekonomi/eko05.html </URL>
<DATE> 2005/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
'1 trilyon euroluk 19 CEO geliyor' 
</HEADLINE>
<TEXT>


Yatırım Danışma Konseyi toplantısına 19 şirketin üst düzey yöneticisinin katılacağını açıklayan Babacan, "Bu şirketlerin toplam ciroları 900 milyar euro düzeyinde" dedi 

ANKARA Milliyet 

Devlet Bakanı Ali Babacan, yarın İstanbul'da yapılacak Yatırım Danışma Konseyi'ne 19 çokuluslu şirketin üst düzey temsilcilerinin katılacağını belirterek, bu şirketlerin, 11 ülke ve 12 değişik sektörden geldiğini bildirdi. 
Babacan, Yatırım Danışma Konseyi'ne ilişkin düzenlediği basın toplantısında, geçen yıl 15 Mart'ta yapılan toplantıda, Konsey'in yılda bir defa bir araya gelerek, Türkiye'nin yatırım ortamı konusunda karşılıklı görüş alışverişinde bulunmasının kararlaştırıldığını hatırlattı. Babacan, Başbakan Tayyip Erdoğan başkanlığındaki ikinci toplantıya IMF Başkanı Rodrigo de Rato, Dünya Bankası Başkan Yardımcısı Shengman Zhang ve Avrupa Yatırım Bankası Başkanı Philippe Maystadt'ın katılımlarının teyit edildiğini açıkladı. Babacan, toplantıya katılacak çokuluslu şirketlere ilişkin de şu bilgileri verdi 
"Bu 19 şirket, 11 ülke ve 12 değişik sektörden gelmektedir. Şirketlerin 2004 yılı sonu itibariyle dünya genelindeki ciroları toplamı yaklaşık 900 milyar euro düzeyindedir. Dünya genelinde yaklaşık 3 milyon kişiye istihdam sağlayan bu şirketlerin toplam sermayeleri yaklaşık 456 milyar euro." 

'Katkısı büyük' 
Hedeflerinin, Türkiye'yi uluslararası yatırımcıların tereddütsüz tercih ettikleri bir yatırım yeri haline getirmek olduğunu söyleyen Babacan, şöyle devam etti 
"Bu anlamda, Yatırım Danışma Konseyi'nin uluslararası bir perspektifle politikalarımıza sağladığı katkının değeri büyüktür. Toplantıda gündemimiz, üyelerin uluslararası iş dünyasındaki değerli birikimlerinden daha fazla faydalanmak olacaktır." 

'Niyet mektubunu IMF'ye gönderdik' Devlet Bakanı Babacan, IMF'ye verilecek niyet mektubunun önceki akşam imzalandığını ve gönderildiğini açıkladı. Babacan, IMF İcra Direktörleri Kurulu'nun toplanma tarihi olarak 12 Mayıs'ın telaffuz edildiğini hatırlatarak, "Ama birkaç gün önce ya da birkaç gün sonra olabilir" dedi. 

Yatırım için dev şirketlere danışılacak Ford Motor Company Avrupa Başkanı Lewis Booth Citigroup Küresel Yatırım Bankacılığı Grubu CEO'su Michael KleinNewmont Mining Group Başkanı Pierre Lassonde Metro AG CEO'su Hans - Joachim KörberSiemens AG Başkan Yardımcısı Johannes FeldmayerBNP Paribas Yönetim Kurulu Başkanı Danışmanı Jacques de LarosiereArcelor Başkan Yardımcısı Paul MatthysHyundai Başkan Yardımcısı Heung - Soo LhemmUnilever NV K. Afrika, Ortadoğu ve Türkiye Başkanı Doug BaillieISCAR Yönetim Kurulu Başkanı Stef Wertheimer Merloni CEO'su Marco Milani Fiat SpA CEO'su Sergio Marchionne Telecom Italia SpA ve Pirelli SpA Başkanı Marco Tronchetti Provera Toyota Avrupa Başkan ve CEO'su Shinichi Sasaki Nortel Networks Corp. Avrupa, Ortadoğu ve Afrika Başkanı Darrly Edwards Corus Group CEO'su Philippe Varin Mitsui Co. Ltd. Avrupa Başkan Yardımcısı ve CEO Yasua Hayashi Unicredit CEO'su Alessandro Profumo Daimler Chrysler AG 

</TEXT>
</DOC>
