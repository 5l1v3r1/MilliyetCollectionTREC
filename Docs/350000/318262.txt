<DOC>
<DOCNO> 318262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/24/son/sonspo01.html </URL>
<DATE> 2005/02/24/ </DATE>
<TIME> 02.02 </TIME>
<AUTHOR>  </AUTHOR>
<HEADLINE>
Barça-Chelsea maçında çirkin İngiliz 
</HEADLINE>
<TEXT>

     ŞAMPİYONLAR Ligi'nde dün gece dört maç yapılırken, Barcelona kendi evinde güçlü rakibi Chelsea'yi ikinci yarıda bulduğu gollerle geçti. İspanyol ekibi 33. dakikada Belletti'nin kendi kalesine attığı golle geriye düştü ve devre bu sonuçla kapandı. Bordo - Mavililer, ikinci yarıya fırtına gibi girdi, 56. dakikada Drogba'nın atılmasıyla üstünlüğü ele aldı. Barça, 67'de Lopez, 73'te ise Eto'o'nun sayılarıyla nefes kesen mücadeleden 2-1 galip ayrıldı. 
     
     İNGİLİZ USULÜ ŞOV 

     Dev maça yine İngiliz holiganların yaptığı çılgınlıklar damgasını vurdu. Misafir seyirciler, kendilerine ayrılan bölümde artık Ada ile özdeşleşmiş protestolarını yapmaktan geri kalmadılar. İngiltere'den İspanya'ya takımlarını desteklemeye gelen fanatik Chelsea taraftarları, bir ellerinde Barcelona atkısını sallayarak "popo"larını açınca Katalan taraftarları kızdırdı. 
     
     EMRE'DEN 19 DAKİKA 

     Milli oyuncumuz Emre Belözoğlu'nun 71. dakikada Veron'un yerine oyuna girdiği karşılaşmada, Portekiz'in Porto takımı sahasında İnter ile 1-1 berabere kaldı. Manchester, evinde Milan'a 1-0 teslim olurken, Lyon, Werder Bremen'i deplasmanda 3-0 mağlup etti. 
     
     TOPLU SONUÇLAR 

     Ligde 2. turun rövanş maçları ise 8, 9 ve 15 Mart günlerinde oynanacak ve çeyrek finalist ekipler belirlenecek. 
     Karşılaşmalarda alınan sonuçlar şöyle 
     

Barcelona - Chelsea 2-1. Werder Bremen - Olympique Lyon 0-3. Manchester United - AC Milan 0-1. Porto - Inter 1-1      
     ARSENAL UMUDUNU YİTİRMEDİ 

     İngiltere Premier Ligi’nde şampiyonluk iddiasını büyük oranda yitirdikten sonra tamamen Devler Ligi’ne yoğunlaşan Arsenal, Bayern Münih deplasmanında aldığı 3-1’lik yenilgiyle tur şansını zora soktu. Ancak Kırmızı-Beyazlı ekibin kaptanı Patrick Vieira bu mağlubiyetin herşeyin sonu olmadığını belirtip, Rövanşta gerekli skoru elde edip, çeyrek finale yükseleceğiz. Bu tip mücadeleler iki ayaklıdırö dedi. Leverkusen’i sahasında 3-1’le geçen Liverpool’da ise moraller üst düzeyde. Teknik direktör Rafael Benitez tur kapısını araladıklarını ifade etti. Juventus’un tecrübeli hocası Capello da Bernabeu’da 1-0 kaybettikleri Real Madrid’i eleyeceklerini iddia etti. 
     
</TEXT>
</DOC>
