<DOC>
<DOCNO> 336488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/24/son/sontur18.html </URL>
<DATE> 2005/04/24/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
CHP'li Tamaylıgil İmarzedeler için hukuki danışma birimi oluşturduk 
</HEADLINE>
<TEXT>

     CHP Genel Sekreter Yardımcısı Bihlun Tamaylıgil, ''İmarzedelerin hukuki açıdan haklarını arayabilmeleri için danışma birimi kurduk'' dedi. 
     Tamaylıgil, Türkiye'nin her bölgesinde mağdur olan imarzedelere, oluşturdukları kurullar ve komisyonlarla yardımcı olduklarını belirtti. Tamaylıgil şöyle konuştu 
     ''Bugün ülke genelinde 410 bin civarında imarzede bulunmaktadır. Bunun 375 bini mevduat sahibidir. 2002 yılı Ocak ayında bu konuda kanun çıkarıldı. İmarzedelerin paraları 36 ay vade ile 3 yıl içerisinde ödenecekti. TÜFE enflasyonu ile mağdurlara faiz verileceği söylenmişti. Bunun içinde imarzedelerden dava haklarını kullanmamaları istendi. Bu konuya iki açıdan bakmalıyız. Bunlardan birisi, hazine bonosu mağdurları. Diğeri bir bankanın karşılıksız para toplama olayıdır. 5021 sayılı yasa maddesinden bu konular çıkartıldı. İki milletvekilimiz imarzedeler ile ilgili TBMM'ye yasa teklifi hazırlayarak verdiler. Ancak bu 410 bin kişiyi ilgilendiren yasa teklifi sıralarda bekliyor. Bir türlü gündeme gelip görüşülemiyor. Biz CHP olarak imarzedelerin hukuki açıdan haklarını arayabilmeleri için bir danışma birimi kurduk.'' 
     
</TEXT>
</DOC>
