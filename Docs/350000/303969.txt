<DOC>
<DOCNO> 303969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/06/son/sondun25.html </URL>
<DATE> 2005/01/06/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Tsunamiden kurtulan bebek su aygırını kaplumbağa evlat edindi 
</HEADLINE>
<TEXT>

     Güney Asya'yı vuran deprem ve tsunami felaketinde, dev dalgalardan kurutulan bebek su aygırı, bir deniz kaplumbağası tarafından evlat edinildi. 
     Hint Okyanusu'ndaki Mombasa limanında bulunan hayvan parkı yetkilileri, 26 Aralık'ta Kenya kıyılarını da vuran dev dalgalardan kurtulan 300 kiloluk ''küçük'' su aygırının, Sabaki nehrinde dev dalgaların batarak okyanusa doğru sürüklendiğini, sonra da orman muhafızları tarafından kurtarıldığını söyledi. 
     Lafarge Parkı yetkilileri tarafından Owen adı verilen ve bir yaşında bile olmayan su aygırının 100 yaşındaki erkek kaplumbağa tarafından evlat edinildiği ve kaplumbağanın anne rolünü üstlenmekten çok memnun göründüğü kaydedildi. 
     Park yetkilisi Paula Kahumbu, ''Su aygırı, annesini kaybettikten sonra travma geçirmişti. Kaplumbağayı bulunca onunla sıkı bir bağ kurdu, şimdi birlikte yüzüp birlikte yiyor ve birlikte uyuyorlar. Su aygırı, tıpkı annesini izler gibi kaplumbağanın peşinde ve biri kaplumbağaya yaklaştığında, annesini korur gibi sinirleniyor. Su aygırları, doğaları gereği sosyal hayvanlar ve yaşamlarının ilk 4 yılını annelerinin yanında geçirirler'' dedi. 
     Kenya'da 2002'de bir aslan, antilop yavrularını evlat edinmişti. 
     
</TEXT>
</DOC>
