<DOC>
<DOCNO> 321381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/07/spor/spo07.html </URL>
<DATE> 2005/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Dengersa gümüş aldı 
</HEADLINE>
<TEXT>



Salonda ilk madalya 
AVRUPA Salon Atletizm Şampiyonası'nda milli sporcumuz Tezeta Dengersa, 3 bin metrede gümüş madalya kazandı. Madrid'deki şampiyonada finale kontrollü başlayan Dengersa, bitime 6 tur kala atak yaparak 3. sıraya yerleşti. Son iki turda çekişme yaşanırken, milli atlet, Avusturyalı Pumper'i geride bıraktı ve 8.46.65 ile Türkiye'ye tarihteki ilk Avrupa Salon madalyasını kazandırdı. 

Rekoru da yeniledi 
DENGERSA derecesini 13 saniye geliştirdi ve Türkiye rekorunu yeniledi. Dört yıllık eski rekor 8.48.60 ile Ayşen Barak'a aitti. Altını, bu dalda 8.43.76 ile yılın en iyi derecesini koşan ve seçmeleri de atletimizin önünde bitiren Polonyalı Lidia Chojecka aldı. Dengersa böylece şampiyona tarihinde Barak'tan sonra final koşmayı başaran ikinci Türk atleti unvanını da elde etti. 

Isinbayeva'dan yeni rekor 

SIRIKLA atlamada Rus Yelena Isinbayeva, 4.90 metreyle kendisine ait salon dünya rekorunu bir santimetre daha geliştirdi. Madrid'deki Avrupa Şampiyonası'nda rekor dereceye ulaşan 22 yaşındaki Isinbayeva, böylece kariyerindeki 13. rekora da imza attı. 


</TEXT>
</DOC>
