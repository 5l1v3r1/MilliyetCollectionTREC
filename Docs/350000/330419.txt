<DOC>
<DOCNO> 330419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/05/son/sonsiy12.html </URL>
<DATE> 2005/04/05/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
CHP'li Ersin 13 yaşındaki oğlum bal yemeye devam etsin mi 
</HEADLINE>
<TEXT>

     CHP İzmir Milletvekili Ahmet Ersin, sahte bal üreten, satan ve ihraç eden firmaların hangileri olduğunu sordu. 
     Ersin, Tarım ve Köyişleri Bakanı Sami Güçlü'nün yanıtlaması istemiyle TBMM Başkanlığı'na verdiği soru önergesinde, sahte bal üreten ve satan firmalar açıklanmadığı için tüketicinin ne yapacağını şaşırdığını savundu. 
     Sahte bal ürettiği tespit edilen ve bu balları satan, ihraç eden firmaların açıklanıp açıklanmayacağını soran Ersin, ''İhraç edilen balların iadesi ve şikayetler üzerine denetim yaptığınıza göre, önceki yıllarda bu konuda denetim yapıldı mı, yapıldıysa sonucu nedir Balın, çocuklarımızın ve gençlerimizin temel gıda maddesi olduğu bilinmektedir. Bu durumda 13 yaşındaki oğlum bal yemeye devam etsin mi '' sorularına da yer verdi. 
     
</TEXT>
</DOC>
