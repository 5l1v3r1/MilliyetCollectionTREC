<DOC>
<DOCNO> 332342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/dunya/dun02.html </URL>
<DATE> 2005/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta Türk şoför öldürüldü 
</HEADLINE>
<TEXT>



Irak'ta dün bir Türk kamyon şoförü daha öldürüldü. Irak güvenlik yetkililerinin açıklamasına göre, Cevat Bahtiyor adlı kamyoncu, Bağdat'ın 200 km kuzeyindeki Beyci bölgesinde yola yerleştirilen bombanın patlaması sonucu hayatını kaybetti. Patlamanın, yerel saatle 07.00 sıralarında Haccac kasabası yakınlarında Amerikan ordusuna erzak götüren kamyon kafilesinin geçişi sırasında meydana geldiği belirtildi. Irak'ın Samarra kentinde ise bir pazar yerinde devriye gezen Amerikan konvoyu yakınında bir kamyonetin havaya uçması sonucu ilk belirlemelere göre 2 kişi öldü, 20 kişi yaralandı. Başkent Bağdat'ta ise bir imar projesinde çalışan bir Amerikalının kaçırıldığı bildirildi. 


</TEXT>
</DOC>
