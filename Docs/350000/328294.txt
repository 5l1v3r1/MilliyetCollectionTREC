<DOC>
<DOCNO> 328294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/29/son/sonyas01.html </URL>
<DATE> 2005/03/29/ </DATE>
<TIME> 02.06 </TIME>
<AUTHOR>  </AUTHOR>
<HEADLINE>
Rus araştırmacılar Ağrı Dağı'nda Nuh'un Gemisi yok 
</HEADLINE>
<TEXT>

     MOSKOVA DHA 

      RUS bilim adamları, geçen yıl Ağrı Dağı'nda yaptıkları araştırmalar sırasında Nuh'un Gemisi'ne ait olabilecek herhangi bir kalıntıya rastlamadıklarını duyurdu. 
     Interfax ajansında yayımlanan habere göre Kosmopoisk Bilimsel Araştırma Merkezi uzmanları 2004 sonbaharında Ağrı Dağı'nın batı cephesine bir araştırma gezisi düzenledi. Burada çektikleri video görüntülerini ve numuneleri inceleyen uzmanlar, dağda 1840'ta meydana gelen volkanik patlama sırasında, taşlaşmış ağaçlar dahil herşeyin yok olduğunu iddia ederek, "Bir geminin kalıntılarının bundan kurtulması düşünülemez bile'' ifadesini kullandı. 
     
     'ELİMİZDEKİ NUMUNELER VOLKALİK FAALİYETİN KALINTILARI' 
     Araştırma merkezinin başkanı Vadim Çernobrov, düzenlediği basın toplantısında, "Bütün gördüklerimiz ve topladığımız bütün numuneler, Ağrı Dağı'nın batı cephesinde Nuh'un Gemisi bulunmadığını gösteriyor" dedi. Uzmanlar, ellerindeki numunelerin volkanik faaliyet sonucu oluşmuş olduğunu öne sürdü. 
     
</TEXT>
</DOC>
