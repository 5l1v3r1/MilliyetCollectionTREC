<DOC>
<DOCNO> 316719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/19/son/sonsiy03.html </URL>
<DATE> 2005/02/19/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Bakan Gül Fenerbahçe'nin yenilmesine üzüldüm 
</HEADLINE>
<TEXT>

     
     Demet ÖZTÜRK- İbrahim ÖZÇEKİÇ KAYSERİ, DHA 
     

KAYSERİ'de Başbakan Yardımcısı ve Dışişleri Bakanı Abdullah Gül Orta Anadolu Tekstil Fabrikası'nın 20 milyon dolarlık ek tesis açılışında, Fenerbahçe'nin UEFA Kupası'ndaki rakibi Real Zaragoza'ya yenilmesine üzüldüğünü söyledi. 
     Açılış konuşmalarında Orta Anadolu Ticaret İşletmesi T.A.Ş. Yönetim Kurulu Başkanı Galatasaraylı Fatih Karamancı ve Fabrikanın Genel Müdürü Fenerbahçeli eski yönetici ve emekli Koramiral Atilla Kıyat arasında Fenerbahçe-Galatasaray rekabeti yaşandı. Galatasaraylı Fatih Karamancı kürsüye gelerek, Kayserispor'un pazar günü Fenerbahçe ile oynayacağı maçın tüm deplasman masraflarını kuruluş olarak karşılayacaklarını söyledi. Kayserispor'un Fenerbahçe'yi yenmesi halinde süper prim de vaad eden Fatih Karamancı, "Herşeye rağmen Fenerbahçe'nin UEFA'da yenilgisine üzüldüm''dedi. 
     Yönetim Kurulu Başkanı Karamancı'dan sonra mikrofona gelen Genel Müdür Atilla Kıyat, "Patronum Galatasaraylı ama ben Fenerbahçeliyim. Üstelik her Galatasaraylı patron, başarılı oldukları için Fenerbahçeli yönetici ile çalışır'' diye karşılık verdi. Beşiktaşlı olduğu bilinen Abdullah Gül'de sohbet esnasında Fenerbahçe'nin UEFA'da yenilmesine üzüldüğünü söyledi. 
     
</TEXT>
</DOC>
