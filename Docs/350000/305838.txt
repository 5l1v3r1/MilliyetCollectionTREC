<DOC>
<DOCNO> 305838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/12/son/sonspo18.html </URL>
<DATE> 2005/01/12/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Campbell West Bromwich'te 
</HEADLINE>
<TEXT>

     Trabzonspor'un eski oyuncularındanİngilizgolcüKevin Campbell Premier Lig'de kümede kalma mücadelesi veren West Bromwich'in yeni umudu oldu. 
     İngiliz ekip 34 yaşındaki golcü oyuncuyu Everton'dan bedelsiz olarak aldı. Altı yıldır formasını giydiği Everton'da pek fazla ilk 11 şansı bulamayan Campbell yeni takımıyla 18 aylık sözleşme imzaladı. 
     West Brom menajeri Bryan Robson, Campbell'ın transferinden çok memnun olduğunu belirterek "Onu takımında görmekten dolayı çok mutlu oldum. Ligde kalmamız için çok yardımcı olacak" dedi. 
     Futbol hayatının en parlak dönemini Arsenal'de yaşayan Campbell 1999'da Trabzonspor'a transfer olmuş fakat dönemin başkanı Mehmet Ali Yılmaz'ın kendisine 'yamyam' demesi sonucu takımdan ayrılmıştı. 
     Öte yandan Chelsea'de forma bulamayan Geremi takımdan ayrılmak istediğini söyledi. Geremi oynamadığı için mutsuz olduğunu ve Middlesbrough'ya gitmek istediğini açıkladı. 
     
</TEXT>
</DOC>
