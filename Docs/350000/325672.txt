<DOC>
<DOCNO> 325672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/21/son/sontur45.html </URL>
<DATE> 2005/03/21/ </DATE>
<TIME> 20.49 </TIME>
<AUTHOR>  </AUTHOR>
<HEADLINE>
Aşık Veysel ölümünün 32. yıldönümünde etkinliklerle anıldı 
</HEADLINE>
<TEXT>

     Ünlü Halk Ozanı Aşık Veysel Şatıroğlu, ölümünün 32. yıldönümünde Gaziantep'te düzenlenen etkinlikle anıldı. 
     Türkiye Görme Engelliler Derneği Gaziantep Şube Başkanı Ali Solak, Türk halk kültürüne önemli katkılarda bulunan Aşık Veysel'i anmak için düzenledikleri etkinliğe katılımın az olmasından üzüntü duyduğunu belirtti. 
     Aşık Veysel'in dizelerinde sevgiyi, kardeşliği, doğayı ve ölümü ustalıkla anlatan büyük bir halk ozanı olduğuna dikkat çeken Solak, Aşık Veysel'i kendilerine örnek almaya ve onu her yıl ölüm yıldönümünde anmaya devam edeceklerini kaydetti. 
     Şehitkamil Belediyesi Konferans Salonu'ndaki etkinlikte, Türkiye Görme Engelliler Derneği Gaziantep Şubesi korosu Aşık Veysel'in sevilen türkülerini seslendirdi. 
     
</TEXT>
</DOC>
