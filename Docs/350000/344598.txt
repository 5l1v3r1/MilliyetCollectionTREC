<DOC>
<DOCNO> 344598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/21/son/sonspo11.html </URL>
<DATE> 2005/05/21/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Phoenix Suns ligde yarı finale yükselen son takım oldu... 
</HEADLINE>
<TEXT>

     ABD Profesyonel Basketbol Ligi NBA play-off serisi çeyrek final mücadelesinde, bu sabaha karşı yapılan son maçta, Phoenix Suns, Dallas Mavericks’i 130-126 yendi. 
     Uzatma dakikalarında sonuçlanan maçta, rakibini kılpayı yenmeyi başaran Phoenix Suns, çeyrek final serisini 4-2 önde tamamlayarak lig yarı finaline ve Batı Konferansı finaline yükseldi. 
     Dallas’ta yapılan maçta, 39 sayı, 9 ribaunt ve 12 asistlik performansıyla triple-double’ı 1 sayıyla kaçıran Steve Nash ile 38 sayı ve 16 ribauntla double-double yapan Shawn Marion, Suns’a galibiyeti getiren iki isim oldular. 
     Suns’da ayrıca, 18 sayı ve 6 ribauntla Amare Stoudemire ile 16 sayı ve 7 ribauntla Jim Jackson, galibiyete katkıda bulundular. 
     Mavericks’de ise Jason Terry’nin 36 sayı ve 5 ribauntu, double-double yapan Dirk Nowitzki’nin 28 sayı, 13 ribaunt ve 6 asisti, double-double yapan Josh Howard’ın 21 sayı ve 14 ribauntu, Jerry Stackhouse’ın ise 19 sayısı, yenilgiyi engellemek için yeterli olmadı. 
     Phoenix Suns, Batı Konferansı final ve lig yarı final mücadelesinde, San Antonio Spurs ile karşılaşacak. 
     
</TEXT>
</DOC>
