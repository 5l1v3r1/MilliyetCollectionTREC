<DOC>
<DOCNO> 300141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/23/yazar/tamer.html </URL>
<DATE> 2004/12/23/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
YTL için çok yönlü kampanya 
</HEADLINE>
<TEXT>

Unilever'in CEO'su Karaca Önce iş dünyası olarak bizler ev ödevlerimizi yapalım. Dolarlı kontratlarımızı YTL'ye çevirelim 

Tul han Tekelioğlu'nun TGRT'deki sabah programında YTL'yi konuşurken bir şey dikkatimi çekti. Gerek stüdyodaki izleyicilerin gerekse telefonla programa bağlanıp soru soranların öğrenmek istediği tek bir husus vardı Bugüne kadarki tasarruflarının bundan sonraki akıbeti 
Ne yukarı yuvarlama ilgilendiriyordu onları, ne de hayat pahalılığı Biri "Şimdi benim bankadaki mevduatım yılbaşından sonra ne olacak Bankaya gidip ne tür bir işlem yapmam gerekecek " diye sordu. Bir diğeri, "20 milyar liralık birikimim var. Zaten artık eskisi gibi faiz geliri sağlayamıyorum. Yılbaşında 6 sıfır atılınca artık hiç gelir getirmez olacak. Paramı dövize mi çevireyim YTL'ye geçince hangi enstrüman parama daha fazla para kazandırır " diye sordu. 

Karaca'nın hesabı Tekelioğlu'nun izleyicileri sıcacık bir ortamda hem eğlendirip hem de bilgilendiren programından ayrıldıktan sonra Unilever'in CEO'su İzzet Karaca ile buluştuk. Konumuz dönüp dolaşıp yine YTL'ye geldi. 
Karaca, 1988 - 94 arasında 6 yıl süreyle Unilever'in Almanya'daki tesislerinde çalışmış. 88'de Hamburg'a ilk gittiğinde maaşının ödenmesi için Dresdner Bank'ta bir hesap açtırması gerekmiş. Tabii mark hesabı. Karaca Türkiye'den kalma alışkanlıkla hem mark hem de dolar hesabı açtırmak istemiş -ki maaşını alınca değer yitirmemesi için derhal dolara çevirsin 
Banka memuru önce Karaca'nın ne demek istediğini anlamamış, anlayınca epey hayret etmiş, ama dolar hesabı açmayı da reddetmiş. Zaten Karaca maaşını Türk Lirası olarak değil de mark olarak aldığı için, dolara çevirmesine gerek olmadığını kısa sürede anlamış. 

Bankalara çağrı Karaca, YTL'ye geçildiğinde çok yönlü bir kampanyanın başlatılmasından yana. Örneğin bankalarımız, döviz hesaplarının YTL'ye döndürülmesini özendirebilir. Özellikle dolar hesapları için bu tür bir yönlendirme çok da yararlı olur "Hatırlayın, 2001 ekiminde dolar 1 milyon 650 bin liraydı, 2004 aralığında 1 milyon 386 bin lira. Elinde dolar tutanların 3 yılda ettikleri zararın boyutları dikkate alındığında, bugün normalde tek bir dolar hesabının kalmamış olması gerek." 

İş dünyasına çağrı Unilever'in mal alımlarından kira sözleşmelerine bugünlerde tüm kontratlarını dolardan YTL'ye çevirmekte olduğunu da belirten Karaca, YTL'nin halk tarafından benimsenmesi ve sahiplenilmesinde iş dünyasına da önemli görev düştüğünü hatırlatarak "Önce biz kendi ev ödevimizi yapalım" diyor. Karaca, görsel ve yazılı medya reklamlarında da, promosyonlarda da yeni yılla birlikte dolardan YTL'ye dönülmesinde ısrarlı "Belli bir dolar kuru üzerinden anlaşıyoruz. Dolar yükselince biz zararlı çıkıyoruz, düşünce gazeteler - TV'ler zarar ediyor. İlle taraflardan birinin zarar etmesi şart mı " 
Artık trilyonların - katrilyonların tel ffuz edilmesi gerekmeyeceğine göre, reklam piyasasında da ağzımızı pek l YTL'ye alıştırabiliriz. Bugüne kadar bu mümkün değildi. Reklamcılık sektörünün yıllık cirosu için söz gelişi 1 milyar dolar yerine 1,4 katrilyon lira mı diyecektik Oysa yeni yılla birlikte 1.4 milyar YTL diyebileceğiz. 

Dolar yok, YTL var Karaca'nın çağrısına ben de katılıyorum. İlk günden hep birlikte YTL'yi sahiplenelim. Artık kafa karıştırıcı bol sıfırlar da olmayacağı için YTL yazalım, YTL konuşalım. Ben yılbaşından itibaren yazılarımda dolar - euro kullanmayacağım. Dalgınlıkla hata yaparsam, hemen uyarın. 
Düzeltme Önceki günkü yazımda Büyükelçi Cem Duna'ya atfen CHP Genel Başkanı Deniz Baykal'ın Gümrük Birliği'ne karşı çıktığını belirtmiştim. Oysa Duna'nın itirazı, Baykal'ın TBMM bütçe görüşmelerindeki son konuşmasınaydı. Baykal, dönemin Dışişleri Bakanı olarak, Gümrük Birliği'ne girebilmemiz için var gücüyle çalışmıştı. Hata bana aittir. Özür dilerim. 



</TEXT>
</DOC>
