<DOC>
<DOCNO> 337686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/son/sondun10.html </URL>
<DATE> 2005/04/28/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
New York Times, İsmail Cem'i UNDP Başkanı yaptı 
</HEADLINE>
<TEXT>

     Can KAMİLOĞLU NEW YORK, DHA 

      ABD'nin saygın gazetelerinden The New York Times, CHP İstanbul Milletvekili Kemal Derviş'in Birleşmiş Milletler BM Kalkınma Programı Başkanlığı'na UNDP seçilmesini sayfalarına taşıdı. Gazetenin, yanlışlıkla Derviş'in fotoğrafı yerine Dışişleri eski Bakanı İsmail Cem'in fotoğrafını kullanması tepkilere yol açtı. 
     The New York Times gazetesi, BM muhabiri Warren Hoge’ imzasıyla dünya brifingi bölümünde çıkan haberde, Kemal Derviş'in fotoğrafının yerine İsmail Cem'in fotoğrafına yer verdi. Bunun üzerine The New York Times'ın Türk okurları gazeteyi telefon yağmuruna tutarak, yapılan yanlışlığa tepki gösterdiler. 
     The New York Times gazetesinin yaptığı fotoğraf karışıklığıyla ilgili, okuyucularından yarın özür dilemesi bekleniliyor. 
     
</TEXT>
</DOC>
