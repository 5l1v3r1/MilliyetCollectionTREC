<DOC>
<DOCNO> 325448 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/21/yasam/yas06.html </URL>
<DATE> 2005/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Holdingde akıl almaz talan 
</HEADLINE>
<TEXT>


Yöneticilerinin, Konya'daki Endüstri Holding'i çiftlik gibi yönettiği belirlendi 

TOLGA ŞARDAN Ankara 

Konya'daki Endüstri Holding'e yönelik başlatılan operasyonda, holdingin eski ve yeni yöneticilerinin kurumu adeta "çiftlik" gibi kullandıkları ortaya çıktı. "Çiftlik" kod adı verilen operasyonda gözaltına alınan, şirketin eski yönetim kurulu başkanı Mustafa Ertekin, holdingi batırmak için iddialara göre, şu yöntemleri uyguladı 
Daha önce kendi yakınlarına özel şirketler kurdurup, holdingin nakit parası ile söz konusu şirketlerin hisselerini aldıran Ertekin, şirketlerle holding arasında fiktif k ğıt üzerinde işlemler yaparak, para transfer etti. Ertekin'in daha sonra paravan şirketleri kontrol dışına çıkarıp iflas ettirerek, dolaylı olarak holdingin paralarına el koydu. Paravan şirketleri, yönetim kurulu kararlarına dayanarak alacaklı hale getiren Ertekin, icra müdürlükleri aracılığıyla holdingden para transfer etti. 

Tesislerden mal çaldılar 
Ele geçirdiği paraları gizleyen Ertekin, adamlarına holdinge bağlı bazı tesislerde adi hırsızlık yaptırıp kıymetli mallarını çaldırarak yok pahasına sattı. Ertekin'in, yaklaşık 250 milyon doları kendi hesabına aktarması nedeniyle çete içinde kavga çıktı. Gözaltındaki 36 kişinin ev ve işylerlerinde yapılan aramalarda, ruhsatsız 10 tüfek, 8 tabanca ve çok sayıda mermi bulundu. 





</TEXT>
</DOC>
