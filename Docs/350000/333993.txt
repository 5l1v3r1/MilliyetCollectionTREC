<DOC>
<DOCNO> 333993 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/16/son/sonsiy04.html </URL>
<DATE> 2005/04/16/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Yargıtay Üyesi Bakıcı 'Cimdik atma cezası 2 yıldan başlıyor' 
</HEADLINE>
<TEXT>

     

ERZİNCAN Barosu ve Atatürk Üniversitesi'ne bağlı Erzincan Hukuk Fakültesi'nin ortaklaşa düzenlediği Yeni Türk Ceza Kanunu Bilgilendirme Semineri'nde konuşan Yargıtay 11'inci Ceza Dairesi üyesi Sedat Bakıcı, "Cinsel suçlarda dokunma kriteri getirilmiş, dokunan yandı. Hem de ne yanma, bir cimdik atmanın cezası 2 yıldan başlıyor'' dedi. 
     Müftülük konferans salonunda düzenlenen seminerin 2'inci gününde Yargıtay 11'inci Ceza Dairesi Üyesi Sedat Bakıcı, Türk Ceza Kanunu'nda kişilere karşı suçları değerlendirdi. "Basından kimse yok. Yoksa yarınki gazetelerde ırza geçmede cinsel ilişki sayısı kadar ceza kesilecek. Sakın erkeklik taslamayın' diye başlıkla karşılaşabiliriz'' diyen Sedat Bakıcı, bu suçların oldukça ağır düzenlendiğini belirtti. Sedat Bakıcı, sözlerini şöyle sürdürdü 
     "Cinsel suçlarda dokunma kriteri getirilmiş. Dokunan yandı. Hem de ne yanma. Bir çimdik atmanın cezası 2 yıldan başlıyor. 2 yıldan 7 yıla kadar hapis. 15 yaşındaki bir çocuk, okul önünde dolaşırken, birini çimdikledi. Asgari 2 yıl hapis cezası vereceğiz. Üçte ikisini indireceğiz, 8 ay hapis cezası ile cezalandıracağız. Gasp yaptı 1 yıl, çimdik attı 8 ay. Sadece çimdik, elbise üzerinden dokunma ha..." 
     
     'PARMAKLA KIZLIK BOZMAK, IRZA GEÇMEK SAYILACAK' 

     Semineri izleyenlerden biri kişi cinsel suçlarla ilgili konuşmanın bu bölümünde, Bu gencin cinsel amaçla yaptığını nasıl ayırt edeceğiz' diye sordu. Sedat Bakıcı, bu soru üzerine şunları söyledi 
     "Büyük ihtimalle, kendisi zaten söyler. Ortama göre niyetinin ne olduğunu anlarız. Düşmanlık için kimse kimseye çimdik atmıyor. Biz gözünden tanırız. 102'inci maddenin başlığı cinsel saldırı. Açıklamasına bakıyoruz. Birinci fıkrada cinsel arzuları tatmin amacı var, 2'inci fıkrada ise bu yok. Diyor ki, vücuda bir cop da sokulsa ırza geçme suçu oluşur. Yani sevdiği kızı vermediler. Anlaştılar, kızı kaçırdı veya birlikte gittiler. Ya da kız gelmiyor. Madem Seni bana vermediler, ben de seni kimselere yar etmem' dedi. Tenhada buldu, kızı yere yatırdı, Kötü bir şey yapmadı, hemen kötüye yormayın. Sadece Kızı kendisine versinler' diye parmağı ile kızlığını bozdu. Cinsel bir amaç var mı Şehvet yok. Amaç ne Kızın kendisine verilmesini sağlamak, evlenmek. Maddeye göre, cinsel amaç haram iken, ikinci fıkra başlığına göre, amaç aranacak. Ama gerekçesine göre cinsel amaç aranmayacak. Irza geçme suçu oluşacak.'' 
     
</TEXT>
</DOC>
