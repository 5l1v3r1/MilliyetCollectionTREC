<DOC>
<DOCNO> 327068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/25/son/sonsiy23.html </URL>
<DATE> 2005/03/25/ </DATE>
<TIME> 22.20 </TIME>
<AUTHOR>  </AUTHOR>
<HEADLINE>
CHP MYK toplantısı... 11 il yönetimi görevden alındı 
</HEADLINE>
<TEXT>

     CHP Merkez Yönetim Kurulu MYK , 11 il yönetimini görevden aldı. 7 il yönetimi de tüzükte öngörülen sürede gerekli toplantıları yapmadıkları gerekçesiyle düşmüş sayıldı. 
     CHP MYK, Genel Başkan Deniz Baykal Başkanlığı'nda toplandı. 
     Basına kapalı gerçekleştirilen ve yaklaşık 7 saat süren toplantıda, 20 il örgütüyle ilgili olarak görevlendirilen heyetlerin inceleme raporları değerlendirildi. 
     MYK toplantısı sonrasında AA muhabirine açıklama yapan Genel Başkan Yardımcısı Eşref Erdem, bazı illerin yeniden yapılandırılması ve haklarında şikayetler bulunan illerle ilgili inceleme yapılması için görevlendirilen heyetlerin raporlarını hazırladıklarını, MYK toplantısında bu raporları değerlendirdiklerini bildirdi. 
     Erdem, Elazığ, Erzurum, Malatya, Rize, Kilis, Osmaniye ve Şırnak il yönetimlerinin tüzükte öngörülen sürede gerekli toplantıları yapmadıkları gerekçesiyle düşmüş sayıldıklarını açıkladı. 
     Erdem'in verdiği bilgiye göre, Adıyaman, Afyon, Bolu, Sakarya, Sivas, Tekirdağ, Erzincan, Gaziantep, Aksaray, Balıkesir il yönetimleri görevden alındı. Adana'da ise il başkanı yerini korurken il yönetimi feshedildi. 
     MYK toplantısında görevden alınan ve düşmüş sayılan toplam 18 il yönetiminden 12'sine atama yapıldı. Bu iller ve atanan il başkanlarının isimleri şöyle 
     ''Adıyaman Abdülkadir Açıkgöz , Afyon Tuğrul Erhan , Bolu Yüksel Ceylan , Elazığ Kemal Şirin Ocak , Erzurum Ersan Bakan , Malatya Niyazi Ergun Gökçe , Rize Erol Koyuncu , Sakarya Necdet Çakar , Sivas Metin Karadeniz , Tekirdağ Burhan Karaevli , Kilis İrfan Aksoy , Osmaniye Ali Uçar . 
     
</TEXT>
</DOC>
