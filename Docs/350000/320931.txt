<DOC>
<DOCNO> 320931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/05/spor/aspo.html </URL>
<DATE> 2005/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Derbi kısır geçer 
</HEADLINE>
<TEXT>


İki takımın da fazla pozisyon bulacağını düşünmüyorum. Ancak mücadele üst noktada olacaktır. Muhtemelen ilk golü atan maçı da kazanabilir. Düğümü forvetlerin arkasındaki isimler çözer 

RIDVAN DİLMEN 


Galatasaray sahaya stresli çıkacak. Ancak ortada bir gerçek var ki, uzun süredir derbilerde artık ev sahibi çok avantajlı. Rakipler tipik bir deplasman maçı oynuyorlar, hatta puan aldıklarında yönetici ve futbolcular mutlu bir şekilde taraftarlarına koşuyorlar. Dolayısıyla beraberlik halinde tribünlere gidecek takım Beşiktaş olacaktır. 
Beşiktaş'ın oyun yapısı, kazanmaktan başka şansı olmayan ve hücum etmek zorundaki Galatasaray'a sert gelebilir. Beşiktaş kendi alanında takım halinde savunma yapıyor Anadolu takımlarına karşı bile , arkada boşluk bırakmıyor. Ani çıkışlarda çizgi halinde riske girecek olan Galatasaray savunmasının arkasına sarkacak toplar, baş ağrıtabilir. Ancak Galatasaray'ın da bir avantajı, kapanan takımlara karşı en kötü şartlarda şişirdiği topları indiren Hakan Şükür gibi bir santrforunun bulunması. Beşiktaş tamamen kapanırsa zaman zaman karambolden pozisyon bulabilirler. Galatasaray'ın bu maçtaki gizli kahramanı Hakan Şükür, golcüsü Necati gibi gözüküyor. Çünkü Necati, Hakan'ın hemen yanında değil, arkasında oynayarak boş koşular yapıyor. Ribery - İbrahim Üzülmez ikilisi de maçın kilit oyuncuları. İbrahim, Ribery kadar çabuk ve çalım yediği zaman bile hemen dönebilen bir futbolcu. Dezavantajı Ribery'nin her iki yönde de çalım atabilmesi. Ribery'nin içeri doğru girişleri tehlikeli olabilir. 

Tümer'e dikkat 
Beşiktaş'ta oynadığı takdirde Ahmed Hassan defansın arkasına koşular yaparak, ki bu işi en iyi başaran oyunculardan, Galatasaray'a ters gelebilir. Aynı şeyler Tümer için de geçerli. Beşiktaş, maça iki santrfor ile başlarsa Galatasaray'ın ekmeğine yağ sürer. Zaten dörtlü oynadığı için Beşiktaş orta sahasını fazla adamla yakalar. 
Açıkcası çok pozisyonlu bir derbi beklemiyorum. Kısır ama mücadeleci bir futbol olacaktır. İlk golü atan takım galip gelir diye düşünüyorum. Bence forvetlerin değil, arkalarında oynayan oyuncuların performansları düğümü çözecek. 

Galatasaray - Beşiktaş 

Kadrolar 
GALATASARAY 
Mondragon 
Song 
Tomas 
Cihan 
Orhan Ak Hasan Şaş 
Ergün 
Conceiçao 
Ribery 
Ayhan 
Hakan Şükür 
Necati 

BEŞİKTAŞ 
Cordoba 
İ.Toraman 
Tayfur 
Ronaldo 
Çağdaş 
Ali Güneş 
Koray 
Tümer 
İ.Üzülmez 
Pancu 
Veysel 

Stad Ali Sami Yen 
Hakem Fırat AYDINUS 
Başlama saati 19.00 
TV Lig TV 

GALATASARAY-BEŞİKTAŞ O G B M A Y İst. Ligi 62 22 11 29 105 121 İst. Şildi 2 - 1 1 1 3 İst. Kupası 4 2 1 1 7 5 Milli Küme 20 7 7 6 40 34 Donanma 4 1 2 1 5 5 T.S.Y.D 35 12 13 10 55 48 Atatürk 2 1 - 1 4 2 Cumhurbaşk. 6 4 - 2 9 5 Fed. Türk. 19 7 8 4 20 15 1.Lig 91 29 37 25 103 94 Resmi 245 85 80 80 349 332 Özel 66 23 25 18 99 85 Toplam 311 108 105 98 448 417 

Taraftarların dikkatine 

DERBİYİ izlemeye gidecek olan taraftarlar çok sıkı güvenlik tedbirleriyle karşı karşıya kalacak. Derbide 3 bine yakın polis görev yapacak ve stat çevresine saat 13.00'ten itibaren giriş izni verilecek. Stadın kapıları ise 15.00'te açılacak. Bileti olmayan sporseverler iki kademeden oluşacak güvenlik çemberinden geçemeyecek. 

PAF'lar sahada 

İKİ ezeli rakip Galatasaray ile Beşiktaş'ın PAF takımları da bugün kozlarını paylaşacak. Florya Metin Oktay Tesisleri'nde oynanacak olan kritik maç saat 13.30'da başlayacak. Ligde Beşiktaş 21 maçta 40 puan ve averajla 4., Galatasaray ise 20 maçta 39 puanla 6. sırada yer alıyor. 


</TEXT>
</DOC>
