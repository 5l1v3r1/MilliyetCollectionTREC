<DOC>
<DOCNO> 319015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/27/yazar/theper.html </URL>
<DATE> 2005/02/27/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Artık bu tehlikeyi görün 2 
</HEADLINE>
<TEXT>


Bana göre Hukuki bir geçerliliği olmadan benim evime giren herkes kötü niyetli, tehlikelidir. Her halük rda def edilmelidir. Bunun için uygulanacak yolun da tarifi yoktur. Birinin evine kötü niyetle giren herkes kendisine şiddet uygulanacağını kabul etmiş demektir. Zira kötü niyetli kişinin uygulayacağı şiddetin sınırı yoktur ki, savunmadaki kişinin sınırı olsun. Nitekim üç gün önce balkonunda hırsızla karşılaşan bir vatandaş, hırsız tarafından öldürüldü. Dolayısıyla yorum, karar verecek makamın kendisini hırsızla burun buruna gelen kişinin yerine koyarak yapmalıdır. 
Ülke bugünlere, suçlulara müsamaha gösterilmesi, üst üste aflar çıkarılması yüzünden geldi. Suç işleyenlerin mazur görülmesinin acı sonuçlar vereceğini yıllardır yazarım ve işte bugünlere geldik. Suçlarda patlama var ve sade vatandaş suçlular kaşısında korunmasız. 
Ülke, köpeklerin salındığı, taşların bağlandığı günleri yaşıyor. Olayı bugün bile hafife alacaksak bir iki yıl içinde sokağa çıkamamak bir yana evlerimizde bile oturamayacağız. Şehrin valisinin bile soyulması sizler için tsunamiden önce, suların çekilmesi halini hatırlatmıyor mu 
Bana hatırlatıyor. Yasa koyucu da yasaları uygulayacı da h l mağdur vatandaşın yanında yer almayacaksa istediğiniz kadar yeni kanun yapın boşuna. 



</TEXT>
</DOC>
