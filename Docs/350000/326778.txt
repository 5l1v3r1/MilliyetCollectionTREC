<DOC>
<DOCNO> 326778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/24/son/sontur43.html </URL>
<DATE> 2005/03/24/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
Yangına müdahale eden 4 itfaiyeci zehirlendi 
</HEADLINE>
<TEXT>

     Bahçelievler'deki bir tekstil firmasının deposunda çıkan yangına müdahale ederken zehirlenen 4 itfaiyeciden biri hayatını kaybetti. 
     AA muhabirinin aldığı bilgiye göre, Yenibosna Merkez Mahallesi Oruç Reis Caddesi'ndeki bir testil firmasının bodrumundaki depoda, henüz belirlenemeyen bir nedenle yangın çıktı. 
     İçten yanma şeklinde devam eden yangına müdahale eden itfaiyecilerden bazıları, çıkan gazdan etkilendi. 
     Bu itfaiyecilerden Bakırköy İtfaiye Grup Amiri Yaşar Yalçın ve Kocasinan İtfaiye Grup Amiri Mehmet Demir ile itfaiye görevlileri Ali Yücel ve Celal Oğur, olay yerine gelen ambulanslarla hastanelere kaldırıldı. 
     Özel Nisa Hastanesi'ne kaldırılan Yaşar Yalçın, tüm çabalara rağmen kurtarılamayarak hayatını kaybetti. 
     Bu hastanede ulaştırılan Mehmet Demir ve Ali Yücel ile Dr. Sadi Konuk Bakırköy Eğitim Hastanesi'ne kaldırılan Celal Oğur ise tedavi altına alındı. 
     Dumandan hafif şekilde etkilenen bazı itfaiye görevlilerine ise olay yerinde bekletilen ambulanslarda tıbbi yardımda bulunuldu. 
     
</TEXT>
</DOC>
