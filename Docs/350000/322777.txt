<DOC>
<DOCNO> 322777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/11/yazar/uras.html </URL>
<DATE> 2005/03/11/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
TC Merkez Bankası bilançosunun üçte ikisi döviz 
</HEADLINE>
<TEXT>


TC Merkez Bankası eski başkan yardımcılarından Ercan Kumcu diyor ki "...Ne olup bittiğini daha iyi anlayabilmek, geleceğe yönelik beklentileri şekillendirebilmek ve fiyat istikrarının kalıcılığı, ya da geçiciliği konusunda fikir sahibi olabilmek için, Merkez Bankası bilançosunu iyi takip etmek gerekir. Merkez Bankası bilançosu ekonominin aynasıdır." 
Ercan Kumcu bunu söylüyor da, bizim gibi saf ve bakir Anadolu çocukları Merkez Bankası bilançosunun neyine bakacak Neyini takip edecek Merkez Bankası, adı üzerinde banka... Kendi kaynaklarına, borçlandığı paraları ekler, bu paraları bir yerlere yatırır. Merkez Bankası'nın diğer bankalardan farkı, kendi kaynağını banknot basarak istediği kadar artırma imkanına sahip olmasıdır. 

MB dövize boğuldu 
Bu açıklamalardan sonra Ercan Kumcu'nun izini sürerek görelim bakalım TC Merkez Bankası, hangi kaynakları kullanmış Paraları nereye yatırmış 
En son yayımlanan 25 Şubat 2004 tarihli analitik bilançoya göre, TC Merkez Bankası 
73.3 milyar YTL kaynağa sahip.Bu kaynağın sadece 14.0 milyar YTL para basarak emisyon ile kendi yaratmış. 59.3 milyar YTL'sini borçlanmış.Borçlandığı rakamın 50.6 milyar YTL bölümü dışarıdan ve içeriden döviz borçlanmasıyla bulunmuş.YTL olarak da borçlanarak ve de mevduat şeklinde 8.7 milyar YTL kaynak toplamış. 
Özetle, TC Merkez Bankası'nın kaynaklarının sadece yüzde 19'u kendi bastığı banknottan, yüzde 70'i döviz borcundan oluşuyor. TC Merkez Bankası borçlanarak bulduğu bu kaynakları acaba ne için kullanmış 
22.2 milyar YTL bono ve tahvil alarak Hazine'ye para vermiş.73.7 milyar YTL'lik de döviz satın almış. 
Şimdi TC Merkez Bankası'nın ne yaptığını özetleyelim 
50.8 milyar YTL karşılığı borçlanarak bu borçla 52.3 milyar YTL değerinde döviz satın almış.Hazine'yi desteklemek için de Hazine'den bonotahvil alarak Hazine'ye 24.8 milyar YTL kredi vermiş.Kendi bastığı para emisyon sadece 14 milyar YTL olduğu için Hazine'ye verdiği 24.8 milyar YTL kredinin 10.8 milyar YTL'lik bölümü için borçlanmak zorunda kalmış. 
İşte TC Merkez Bankası'nın bilançosunun özet anlatımı böyle. 

Emisyon 14 milyar YTL 
TC Merkez Bankası yurtdışındaki işçilerin döviz mevduatını yüksek faiz ödeyerek Kredi Mektuplu Döviz Hesabı adıyla topluyor. Bu hesaplarda 23.3 milyar dolar karşılığı 30 milyar YTL, döviz borcunun bir bölümünü oluşturuyor. Döviz borcunun bir bölümü de bankaların döviz hesaplarının karşılıklarıyla IMF kredilerinden oluşuyor. 
2004 başında bankalarda 7 milyar YÜTL kaynak fazlası vardı. Şimdi tam tersine bankalar açıklarını kapatmak için TC Merkez Bankası'ndan gecelik ya da çok kısa vadeli olarak açık piyasa işlemi denilen biçimde borçlanmaya başladı. 
TC Merkez Bankası'nın durumunun dikkat çeken yanları nelerdir 
Merkez Bankası bilançosunun üçte ikisi döviz. Türkiye'de banka sisteminin toplu bilançosunun yarısı döviz. Bu yapıda Türk lirasına kumanda ederek ekonomiye yön vermek çok güç.Merkez bankalarının ana kaynağı kendi bastığı para emisyon ve de milli paradır. TC Merkez Bankası'nın bastığı paranın bilançodaki payı yüzde 19 oranında. Milli paranın bilançodaki payı üçte bir oranında.TC Merkez Bankası'nın pasifinde Hazine'ye verdiği paranın büyüklüğü yüzde 30 dolayında.Bundan böyle TC Merkez Bankası bankalara kısa vadeli kaynak aktararak banka sistemini yönlendirme sorumluluğunu üstlenecek. 

Merkez Bankası Analitik Bilançosu 25.2.2005 Milyar YTL 18.2.2004 26.12.2003 I- TOPLAM VARLIKLAR 73.3 77.2 1 Dış varlıklar 52.3 53.3 2 İç varlıklar 21.0 23.9 a- Hazine 22.2 28.9 b- Diğer -1.2 -5.0 II- TOPLAM YÜKÜMLÜLÜKLER 73.3 77.2 1 Toplam döviz yükümlülüğü 50.6 53.2 a- Dış yükümlülükler 27.9 36.1 b- İç yükümlülükler 22.7 17.0 2 Merkez Bankası parası 22.7 24.0 a- Rezerv para 21.0 15.4 i- Emisyon 14.0 10.8 ii- Bankalar mevduatı 6.7 4.4 iii- Diğer 0.4 0.2 b- Açık piyasa işlemleri -0.3 7.9 c- Diğer 0.6 0.7 


</TEXT>
</DOC>
