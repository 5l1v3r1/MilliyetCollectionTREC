<DOC>
<DOCNO> 301987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/29/son/sontur26.html </URL>
<DATE> 2004/12/29/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Mustafa Bayram'ın 3 kalp damarı tıkalı çıktı 
</HEADLINE>
<TEXT>

     Van'ın Edremit İlçesi'ndeki Yüksek İhtisas Hastanesi'nde tedavisi devam eden eski Van milletvekili Mustafa Bayram'ın üç kalp damarının tıkalı olduğu bildirildi. 
     Sağlık Müdürü Muhammet Güzel Kurtoğlu, AA muhabirine yaptığı açıklamada, hastanede oluşturulan komisyonda görevli kardiyoloji ve kalp cerrahi uzmanlarının Bayram'a anjiyo yaptığını, anjiyo sonucu, Bayram'ın damarlarından birisinin yüzde 100, diğer ikisinin de yüzde 60 ve 90 oranında tıkalı olduğunun belirlendiğini söyledi. 
     Bayram'a by-pass ameliyatı yapılması gerektiğini ifade eden Kurtoğlu, by-pass ameliyatı yapılıp yapılmayacağına Bayram'la ve ailesiyle görüşüldükten sonra karar verileceğini, kabul edilmesi halinde ameliyatın hafta sonuna kadar Yüksek İhtisas Hastanesi'nde gerçekleştirilebileceğini belirtti. 
     Hakkında gıyabi tutuklama kararı çıkarılmasının ardından tutuklanarak cezaevine konulan Mustafa Bayram, cezaevinde rahatsızlanarak Yüksek İhtisas Hastanesi'nde tedavi altında alınmıştı. 
     
</TEXT>
</DOC>
