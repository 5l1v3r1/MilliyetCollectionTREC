<DOC>
<DOCNO> 316915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/20/son/sondun13.html </URL>
<DATE> 2005/02/20/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Fransa'daki ankette, Türkiye karşıtı siyasetçi önde çıktı 
</HEADLINE>
<TEXT>

     Saadet ORUÇ PARİS, DHA 

      FRANSA'da yapılan kamuoyu araştırmasında, Türkiye'nin Avrupa Birliği AB üyeliğine gösterdiği muhalefetle dikkat çeken Fransız UMP Lideri Nicholas Sarkozy, 2007'e yapılacak cumhurbaşkanlığı seçimleri için önde çıktı. 
     Le Figaro gazetesi ve LCI televizyonu tarafından 9 kişi arasında yapılan kamuoyu yoklamasına göre, Sarkozy, seçimlerin ikinci turunda rakiplerini geride bırakacak. Jacques Chirac da aday olursa, ilk turda Sarkozy yüzde 24, Chirac ise yüzde 16 alacak. 
     Sosyalist Partili Francois Hollande'ın ilk turda yüzde 23 oy alabileceğinin tahmin edildiği araştırmaya göre, ikinci turda Sarkozy cumhurbaşkanı seçilecek. Bu kamuoyu yoklamasının ardından katıldığı bir TV programında da, aynı partiden iki aday çıkmasıyla ilgili bir soruya, "1997'de hepimiz Alain Juppe'nin arkasındaydık ama kaybettik. 1995'te ise iki adayımız vardı ve kazandık'' yanıtını verdi. 
     
</TEXT>
</DOC>
