<DOC>
<DOCNO> 300431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/24/spor/spo06.html </URL>
<DATE> 2004/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayhan'da erteleme 
</HEADLINE>
<TEXT>


İLHAN GÜLER 


Savunması alındı 
SÜREYYA Ayhan'ın duruşması 13 Ocak 2005'e ertelendi. Olimpiyat öncesi doping kontrolünde kural hatası yaptığı gerekçesiyle ceza alması gündeme gelen milli atlet ile eşi ve antrenörü Yücel Kop'un savunmasını alan ceza kurulu 6 saatlik toplantının ardından, Romen WADA görevlilerinin yazılı ifadelerinin alınması için duruşmayı ileri bir tarihe aldı. Kurul başkanı İlker Peksezer, IAAF kanalıyla WADA görevlilerine davetiye gönderdiklerini belirterek, "Ancak gelmeyip, duruşmaya telefon ile katıldılar" dedi. 

Duruşma 13 Ocak'ta 
PEKMEZER, Ayhan ve avukatı Günay Işık'ın bu duruma kurallara aykırı olduğu gerekçesiyle itiraz ettiklerini vurgulayarak "Biz de kabul ettik. IAAF kanalıyla 13 Ocak'taki duruşmaya yeniden davet edeceğiz, gelmezlerse yazılı ifadelerini isteyeceğiz. Süreyya'nın da mevzuat ile ilgili onlara soracağı sorular olabilir" diye konuştu. Süreyya Ayhan ise, "WADA görevlilerinin kesinlikle duruşmaya katılmasını istiyoruz. Onlar da kural hatası yaptılar. Bizim de sorularımız olacak. Türk adaleti ve kurumlarına güveniyoruz" ifadelerini kullandı. 


</TEXT>
</DOC>
