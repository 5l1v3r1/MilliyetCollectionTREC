<DOC>
<DOCNO> 306852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/16/ekonomi/eko05.html </URL>
<DATE> 2005/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
K r satışlarıyla küçük bir mola verilebilir 
</HEADLINE>
<TEXT>


Cuma günü gelen k r satışlarıyla günü başladığı seviyelere yakın bitiren endekste bir süre yatay hareket izlenebilir. 25.600 aşağı kırılmadıkça çıkış potansiyeli devam eder 

Zeynep Candan Aktaş 

Haftaya alıcılı başlayan İMKB - 100 Endeksi hafta boyunca çıkışını sürdürerek cuma günü 26.749 puanı test etti. 26.362 puandan gerçekleşen kapanış ile endeksin haftalık yükselişi yüzde 4.1 oldu. Hafta başında Merkez Bankası'ndan gelen 1 puanlık sürpriz faiz indirimi ve perşembe günü FİTCH'in Türkiye'nin notunu BB'ye yükseltmesi yeni zirvenin görülmesinde etkili oldu. Yılın ilk yurtdışı tahvil ihracına gösterilen yoğun ilgi de moralleri yükseltti. Ancak cuma günü ikinci seansta güçlenen satışlarla günü başlangıç seviyelerinde kapatan endekste önümüzdeki hafta da k r realizasyonları izlenebilir. Senet bazında hareketlilik nedeniyle k r realizasyonlarının sert bir düşüş eğiliminden ziyade daha çok, zirvede yatay hareket yaratma olasılığı güçlü.Uzun vadeli çıkış eğiliminde bulunan endekste 26.000 ilk destek seviyesi olarak görünürken, olası beklenmeyen olumsuz bir durumda 25.600 seviyesi daha güçlü bir destek durumunda. Yukarı doğru ise 26.700 ve 27.000 seviyesi direnç oluşturuyor. Endeksin yeni zirveler kırdığı bir dönemde İMKB - 100'de son bir yılın en çok kazandıran ilk beş senedi ve getirileri şöyle sıralandı Kardemir D yüzde 329, Parktekstil yüzde 295, Şekerbank yüzde 262, Finansbank yüzde 177, Dışbank yüzde 157. En çok kaybettiren ilk beş ise Alcatel yüzde 30, Alkim Kağıt yüzde 22, Menderes yüzde 21, Sanko yüzde 19 ve Netaş yüzde 18 oldu. Piyasanın çıkışta olması nedeniyle getiriler daha büyük iken kayıplar nisbeten daha küçük seviyelerde görünüyor. Bu dönemde endeksin getirisi de yüzde 39 olarak gerçekleşti. Senet bazında hareketlerin devam etmesiyle önümüzdeki aylarda sıralama değişecektir. Ancak ilk üçteki ciddi primin aşılması için herhalde biraz zaman geçmesi gerekecek. 
Bol kazançlı haftalar dileğiyle 


</TEXT>
</DOC>
