<DOC>
<DOCNO> 305463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/11/son/sonsiy11.html </URL>
<DATE> 2005/01/11/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Erdoğan'ın ziyareti Rus basınında... 
</HEADLINE>
<TEXT>

     Başbakan Recep Tayyip Erdoğan'ın Rusya ziyaretini değerlendiren Rus basını, Kremlin kaynaklarına dayanarak Türkiye'nin, Rusya Federasyonu'nun dış politika öncelikleri listesinde başlıca yerlerden birinde bulunduğunu bildirildi. 
     Rusya Devlet Başkanı Vladimir Putin'in Aralık ayında Türkiye'ye yaptığı ziyaretin, son dönemde yükselişte olan ikili ilişkilere ivme kazandırdığı yorumunu yapan Rus basını, Kremlin kaynaklarına dayanarak "Türkiye, Rusya Federasyonu'nun dış politika öncelikleri listesinde başlıca yerlerden birinde bulunuyor" diye yazdı. 
     Moskova'daki görüşmelerde uluslararası terörizmle mücadele, bölücülük, organize suç ve uyuşturucu madde kaçakçılığı gibi konulara özel bir önem verildiği belirtilirken Kremlin kaynaklarının ticari ve ekonomik bağların ikili ilişkilerin lokomotifi olmayı sürdürdüğü değerlendirmesine yer verdi. 
     Türk inşaat şirketlerinin Rusya'daki faaliyetlerini "etkileyici" olarak nitelendiren Rus basını, son 15 yılda 12.3 milyar dolarlık kontratların tamamlandığını veya tamamlanmakta olduğunu, Rusya'daki Türk yatırımlarının 1.5 milyar doları bulduğunu belirtti. 
     Rus basınına göre, Kremlin, iki ülke arasında elektrik santral yapımı, askeri-teknik işbirliği, havacılık-uzay sanayii gibi alanlarda önemli işbirliği potansiyelinin bulunduğuna inanıyor. 
     
</TEXT>
</DOC>
