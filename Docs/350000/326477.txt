<DOC>
<DOCNO> 326477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/24/guncel/gun03.html </URL>
<DATE> 2005/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargıtay üyesinin oğlu 'rüşvet aracısı' çıktı 
</HEADLINE>
<TEXT>


Tecavüz soruşturmasında, eski Bolu H kimi hakkında sanıkların tahliyesi için rüşvet almak, bir Yargıtay üyesinin oğlu hakkında da rüşvete aracılık etmekten dava açıldı 

GÖKÇER TAHİNCİOĞLU 

Bolu'da 15 ve 18 yaşlarında 2 genç kıza toplu tecavüz ettikleri iddiasıyla yargılanan sanıkların soruşturmasından Yargıtay üyesinin oğluyla bir h kim çıktı. 
Eski Bolu H kimi Selami Bereket hakkında sanıkların tahliyesi için 10 bin dolar rüşvet almak, Yargıtay Üyesi Hayrettin Cevheroğlu'nun avukat oğlu hakkında rüşvete aracılık etmekten dava açıldı. 
Dosya çalıştığı daireye düşünce Cevheroğlu davadan çekildi. İddianamede, aynı gerekçeyle meslekten ihraç edilen Bereket ve Avukat Ömür Cevheroğlu ile birlikte tecavüz suçundan yargılanan Yusuf Bayrak da "rüşvet" verdiği gerekçesiyle sanıklar arasında yer aldı. 

'Yasal zorunluluk' 
Cevheroğlu, "Yasal zorunluluk nedeniyle çekildim" dedi. İddianamenin, Bayrak hakkındaki çete soruşturmasından sızan bilgilerle hazırlandığı da anlaşıldı. 
Avukat Cevheroğlu, şunları söyledi "Bayrak'ın avukatıydım. H kim Bereket, Bayrak tahliye olduğunda kürsüde değildi. Oğlunun tahliyesine de muhalefet etti. Ben 2003'te ücretimi alamadığımdan davadan çekildim. Ücret, telefon konuşmalarında yanlış aksettirilmiş. Bereket'i Elazığlı olması nedeniyle tanırım. Babam 10 yıl orada çalıştı. Ancak 1995'te sadece bir kez gördüm." 


</TEXT>
</DOC>
