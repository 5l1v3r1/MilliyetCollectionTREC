<DOC>
<DOCNO> 308507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/22/son/sontur31.html </URL>
<DATE> 2005/01/22/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Aile katliamında cinnet geçiren babanın annesi de öldü 
</HEADLINE>
<TEXT>

     İzzet SARI- Kastamonu'nun Taşköprü İlçesi'ne bağlı Akdeğirmen Köyü'nde getirdiği cinnet sonucu 4 çocuğunu öldüren Halil İbrahim İpek'in yaraladığı annesi de tedavi gördüğü hastanede yaşamını yitirdi. 
     Dün akşam ailece gittikleri bayramlaşma ziyaretinden döndükten sonra eşiyle tartışan ve cinnet getiren Kastamonu Şeker Fabrikası'nda mevsimlik işçi olarak çalışan Halil İbrahim İpek'in tabancayla açtığı ateş sonucu ağır yaralanan annesi Emine İpek 80 , tedavi gördüğü Kastamonu Devlet Hastanesi'nde öldü. 
     Halil İbrahim İpek'in, eşiyle kumar borcu nedeniyle tartıştığı öğrenildi. 
     Olayda yaralanan 4 aylık Gamze ile Ayşe İpek'in 35 , Kastamonu Devlet Hastanesi'ndeki tedavileri sürdürülüyor. Halil İbrahim İpek ise Kastamonu Devlet Hastanesi'nden Ankara Numune Hastanesi'ne sevk edildi. 
     
     4 KARDEŞ TOPRAĞA VERİLDİ 

     Merve, Gülce, Yasemin ve Asuman İpek kardeşlerin cenazeleri, sabah saatlerinde Kastamonu Devlet Hastanesi morgundan alınarak Akdeğirmen Köyü'ne getirildi. 
     Kılınan namazın ardından 4 kız kardeşin cenazeleri, yakınları ve köylülerin gözyaşları arasında toprağa verildi. 
     Alatarla İlköğretim Okulu'nda okuyan Yasemin ile Asuman İpek kardeşlerin, ikiz olduğu öğrenildi. 
     Dün akşam gittikleri bayramlaşma ziyaretinden döndükten sonra eşiyle tartışan Halil İbrahim İpek, belindeki tabancayla çocukları Merve 8 , Asuman 11 , Yasemin 11 , Gülce 5 ve 4 aylık Gamze ile eşi Ayşe 35 ve annesi Emine İpek'e 80 kurşun yağdırmış, daha sonra bir mermi de kendi kafasına sıkmıştı. 
     Olayda, Merve, Asuman ve Gülce olay yerinde, Yasemin ise kaldırıldığı Kastamonu Devlet Hastanesi'nde yaşamını yitirmiş, Halil İbrahim İpek, 4 aylık Gamze, Ayşe ve Emine İpek yaralanmıştı. 

     
</TEXT>
</DOC>
