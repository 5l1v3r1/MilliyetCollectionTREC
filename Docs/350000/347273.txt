<DOC>
<DOCNO> 347273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/30/son/sontur33.html </URL>
<DATE> 2005/05/30/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Kadınlar zabıta memurunu yaraladı 
</HEADLINE>
<TEXT>

     Balıkesir’in Edremit İlçesi’nde, köyden getirdikleri meyveleri yasaklanan alanlarda satan kadınlarla zabıta ekipleri arasında arbede yaşandı. Bir zabıta memurunu başından yaralayan kadın, gözaltına alındı. 
     AA muhabirinin aldığı bilgiye göre, Ortaoba Köyü’nden getirdikleri meyveleri ilçe merkezindeki Sıtkı Paşa Caddesi ve Menderes Bulvarı’nda satan kadınlar ile trafiği engelledikleri gerekçesiyle müdahalede bulunan zabıta ekipleri arasında arbede çıktı. Meyve kutusu elinden alınan A.Ç 32 , bidonla başına vurduğu zabıta Memuru Adil Özkan’ın yaralanmasına neden oldu. A.Ç, güvenlik güçlerince gözaltına alındı. 
     Edremit Belediyesi Zabıta Komiseri Tahsin Başaran, turizm sezonunun başlamasıyla ilçe nüfusunun 4-5 katına çıktığını, bu nedenle daha titiz davranmak zorunda olduklarını belirtti. 
     
</TEXT>
</DOC>
