<DOC>
<DOCNO> 310922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/31/son/sondun10.html </URL>
<DATE> 2005/01/31/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Bugünkü Rusya SSCB'den daha tehlikeli .. 
</HEADLINE>
<TEXT>

     Rus petrol şirketi Yukos'un eski Başkanı Mihail Hadarkovski, bugünkü Rusya'nın Sovyet Sosyalist Cumhuriyetler Birliği'nden SSCB daha tehlikeli olduğunu ileri sürdü. 
     Vergi kaçırmak ve sahtekarlık suçlamalarından dolayı cezaevinde bulunan Hadarkovski, haftalık Rus dergisi ''Lenta.Ru''ya verdiği demeçte, Rusya'nın ülkedeki tüm ''seçilmiş siyasetçileri, atanmış organlara'' çevirmeye çalıştığını belirterek, Rusya'nın aynı zamanda yönetici sınıfı sabitleyerek dışarıdan kimsenin girmesini engellemeye çalışmakla suçladı. 
     Bu yaklaşım yüzünden Rusya'nın kaderinin SSCB'nin kaderiyle aynı olabileceğini beliren Hadarkovski, ''Bugünkü Rusya SSCB'den daha tehlikeli'' dedi. 
     Yukos davasının devletin sermayeyi yeniden dağıtmasına örnek olarak gösteren Hadarkovski, ''Yukos davasının en büyük nedeni, 4-5 kişinin bu büyük ve başarılı şirketi satın almak arzusu yüzünden ortaya çıktı'' diye konuştu. 
     Hadarkovski, Rusya Devlet Başkanı Vladimir Putin'den yetkileri kendi kişisel çıkarları için kullanmaya çalışan bürokratlara devretmemesini istedi. 
     Lenta.Ru dergisi, cezaevinde bulunan Hadarkovski'nin ilk röportajı kendilerine verdiğini belirterek, röportajın tamamının bugün yayınlanacağını duyurdu. 
     
</TEXT>
</DOC>
