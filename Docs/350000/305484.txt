<DOC>
<DOCNO> 305484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/11/son/sonspo07.html </URL>
<DATE> 2005/01/11/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Hagi Fener Anelka'yı alırsa, benim de Hakan Şükür'üm var... 
</HEADLINE>
<TEXT>

     Hagi, her zaman o benim 1 numaram dediği golcüsüne bir kez daha sahip çıktı Hakan her sistemin adamıdır ve benim en etkili silahımdır. 
     
     Tam bir profesyonel’ 

     Hagi, Fenerbahçe’nin Nicolas Anelka’yla ilgilendiğinin hatırlatılması üzerine, Bizim için fark etmez. Onlar Anelka’yı alırsa, benim de Hakan Şükür’üm var" diyerek golcüsüne olan güvenini dile getirdi. Genç teknik direktör açıklamalarına şöyle devam etti Hakan az konuşup çok iş yapan, sahada herşeyini veren bir oyuncu. Son dört maçta herkesten daha çok koştu. Tam bir profesyonel. Çalışmayı seven, hiçbir antrenmanı kaçırmayan, örnek bir oyuncu." 
     
     Ümit lüks kaçardı’ 

     Ümit Karan’ı gönderme gerekçelerini de açıklayan Hagi, Necati bu takıma ikinci bir 9 numara olarak geldi. Üçüncü bir 9 numara olarak Ümit’e ihtiyacım yok. Biraz da kulübü düşünerek bu kararı aldım. Yedek kulübesinde oturacak bir 9 numara Galatasaray için lüks olurdu. Zaten son iki senede ne yapmış Bana bunu söyleyin Necati de kısa zamanda büyük işler yaptı. O da gerçek bir forvet oyuncusu. Ona da çok güveniyorum. Ümit Karan iyi bir oyuncu olabilir. Ancak takımdan gitmesinin nedeni tamamen benim kişisel ve taktiksel tercihim" diye konuştu. 
     
     10 numara şart değil’ 

     Transfer ve şampiyonluk yolundaki şanslarına da değinen Cim Bom’un teknik patronu, sözlerini şu şekilde noktaladı Yönetimden iki transfer istedim. Onlar da gelirse, çok daha iyi olacağız. Şampiyonluk için şansımız yüzde bir bile olsa savaşacağız. Zirveye çıkabilmemiz için 10 numaranın olması da şart değil. Takımda 10 numara gibi oynayabilecek çok oyuncu var. Mesela Hasan Şaş bu tür işleri yapabiliyor. Çok iyi bir 10 numara bulunması zaten çok zor." 

     
</TEXT>
</DOC>
