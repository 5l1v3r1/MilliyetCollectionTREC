<DOC>
<DOCNO> 309957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/27/son/sonspo20.html </URL>
<DATE> 2005/01/27/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Galatasaray'da Bursaspor maçında seyirciden tepki alan Petre kadroda yok 
</HEADLINE>
<TEXT>

     Galatasaray, Konyaspor ile yarın deplasmanda yapacağı maçın hazırlıklarını tamamladı. 
     Florya Metin Oktay Tesisleri'nde, teknik direktör Gheorghe Hagi yönetiminde yaptığı antrenmanla hazırlıklarını tamamlayan sarı-kırmızılılarda, sakatlıkaları süren Hasan, Orhan ve Cafercan, çalışmada yer almadı. 
     Gheorghe Hagi'nin Konyaspor maçı için belirlediği 18 kişilik kadroda, salı günü antrenmanda sakatlanan Hasan ve Orhan ile Efes Cup Futbol Turnuvası'nda gördüğü kırmızı kart sonrası 2 maç ceza alan Sabri'nin yanısıra, Türkiye Kupası'nda Bursaspor ile yapılan maçta seyirciden tepki alan Rumen oyuncu Ovidiu Petre de yer almadı. 
     Sarı-kırmızılıların Konyaspor kafilesinde, şu oyuncular yer alıyor 
     Mondragon, Aykut, Cihan, Song, Bülent, Tomas, Hakan Ünsal, Uğur, Arda, Volkan, Ergün, Conçeicao, Zafer, Ayhan, Hakan Şükür, Necati, Arif ve Mülayim. 
     Galatasaray kafilesi, akşam saatlerinde Konya'ya gidecek. 
     
</TEXT>
</DOC>
