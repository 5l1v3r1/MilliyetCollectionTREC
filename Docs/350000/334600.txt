<DOC>
<DOCNO> 334600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/18/son/sonyas11.html </URL>
<DATE> 2005/04/18/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Karthala yine lav püskürtmeye başladı, binlerce kişi kaçıyor... 
</HEADLINE>
<TEXT>

     Komor Adaları'ndaki Karthala yanardağının faaliyete geçtiği, binlerce kişinin bölgeden kaçmaya başladığı bildirildi. 
     Bir BM yetkilisi, 2361 metre yüksekliğindeki yanardağından, kül ve gaz püskürtmesinden birkaç saat sonra lavların akmaya başladığını söyledi. 
     10 bin kadar bölge sakininin patlamadan etkilendiğini belirten yetkili, uzmanların, patlamadan sonra ortaya çıkabilecek tehlikeleri saptamak üzere volkanın ağzında havadan incelemelerde bulunduklarını kaydetti. 
     Yetkili, kül yüzünden solunum sorunu yaşayacaklar için sağlık uzmanlarının görevlendirildiğini de belirtti. 
     Karthala yanardağı, en son 1991 Temmuz ayında faaliyete geçmişti. Hiç kimsenin ölmediği patlamada, onbinlerce kişi evini terk etmişti. 
     Komor Adaları Savunma Bakanı Houmed Msaidie, yanardağın faaliyete geçtiğini belirterek, halkı tehlikeli gazlara karşı bölgeden uzak durmaları konusunda uyarmıştı. 
     
</TEXT>
</DOC>
