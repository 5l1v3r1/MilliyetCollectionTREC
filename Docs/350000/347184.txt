<DOC>
<DOCNO> 347184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/30/son/sonsiy07.html </URL>
<DATE> 2005/05/30/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Ret, Avrupalı politikacıları sarstı 
</HEADLINE>
<TEXT>

     Fransa’da Avrupa Anayasası’nın büyük bir çoğunlukla reddedilmesi AB politikacılarını üzdü. Türkiye-AB Karma Parlamento Eşbaşkanı Joost Lagendijk, "Fransa’daki referandum sonucu Fransa ve Avrupa için fiyaskodur" dedi. 
     Lagendijk, "Fransa’daki referandumdan çıkan sonuçta Türkiye’yi etkileyecek tek gelişme, Chirac’ın Türkiye konusunda görüşünü değiştirip Hristiyan Demokratların safına katılması olacaktır" ifadesini kullandı. 
     Joost Lagendijk, ABHaber.com’a yaptığı açıklamada Fransa’daki referandum sonuçlarının Fransa ve Avrupa için kesinlikle fiyasko olduğunu belirterek şöyle konuştu 
     "Fransa’daki referandum sonuçlarının ekonomiye etkisi olacağını düşünmüyorum. Referandumdan hayır çıkması Avrupayı daha fazla demokratik bir yapıya kavuşturmayacaktır. 
     Fransa’daki referandumdan çıkan sonuçta Türkiye’yi etkileyecek tek gelişme, Chirac’ın Türkiye konusunda görüşünü değiştirip Hristiyan Demokratların safhına katılması olacaktır. O zaman genişleme sekteye uğrayabilir." 
     
     POETTERİNG "AVRUPA İÇİN BÜYÜK HAYAL KIRIKLIĞI" 
     Bu arada, AP Hıristiyan Demokrat Grubu Başkanı Hans Gert Poettering, Fransa’da yapılan referandumu Avrupa için büyük bir hayal kırıklığı yaratacağını söyledi. 
     Avrupa anayasasının avantajları ve işlevselliğinin Fransız vatandaşlarına iyice anlatılamadığını savunan Poettering, "Her krizin içinde bir de fırsat vardır. AB pekçok kriz yaşadı ama sonunda hep uzlaşmaya vardı, bu krizin de pragmatik bir çözüme ulaşacağını umuyorum" dedi. 
     
     SCHULZ AVRUPA’NIN ENTEGRASYONU İÇİN ÖNEMLİ BİR FIRSAT 
     KAÇIRILDI AP Sosyalist Grup Başkanı Martin Schulz da, Fransa’dan çıkan "hayır" oyuna karşın anayasa konusunda karar vermemiş ülkelerin anayasa oylamasını mutlaka sürdürmeleri gerektiğini söyledi. Schulz "Fransa’dan çıkan sonuç, kuşkusuz Avrupa’nın entegrasyonunu ve AB’nin güçlenmesi için önemli bir fırsatı kaçırmaktır. Fransa’da çıkan sonuç yenilgidir. Anayasanın amacı AB’yi daha demokratik, daha etkin, daha şeffaf hale getirmektir. Nice Anlaşması, genişleyen Avrupa için geçerliliğini yitirmiştir" şelinde konuştu. 
     
</TEXT>
</DOC>
