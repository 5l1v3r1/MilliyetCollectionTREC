<DOC>
<DOCNO> 303148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/03/son/sontur16.html </URL>
<DATE> 2005/01/03/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
"Albayım" diye dolandırıcılık yapıyordu 
</HEADLINE>
<TEXT>

     Eskişehir'de, kendisini albay olarak tanıtıp vaatte bulunduğu bir askerden para aldığı iddia edilen kişi yakalandı. 
     Alınan bilgiye göre, izin dönüşü memleketi İzmir'den Eskişehir'e gelen jandarma er Kemal Sezer 21 , garda karşılaştığı ve kendisini İl Jandarma Komutanlığı'nda görevli albay olarak tanıtan Mehmet E. 46 ile bir süre sohbet etti. 
     Mehmet E, İl Jandarma Komutanlığı'na alıp habercisi yapacağı yönünde vaatte bulunduğu jandarma er Kemal Sezer'den giysi almak için 50 milyon lira istedi. Daha sonra jandarma er Kemal Sezer'i tıraş olması için berbere gönderen Mehmet E, gardan ayrıldı. 
     Tıraş olup gara geldiğinde kendisini albay olarak tanıtan Mehmet E'yi bulamayan jandarma er Kemal Sezer, dolandırıldığını anlayınca olayı polise bildirdi. 
     Eşkal üzerine arama çalışmalarına başlayan polis, şüpheli Mehmet E'yi Eskişehir-Kütahya Karayolu'nda otobüs beklerken yakaladı. 
     Mehmet E. gözaltına alındı, olayla ilgili soruşturma sürdürülüyor. 
     
</TEXT>
</DOC>
