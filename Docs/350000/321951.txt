<DOC>
<DOCNO> 321951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/08/son/sontur28.html </URL>
<DATE> 2005/03/08/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Cunda Adası'nda sahildeki büfeler kaldırılıyor... 
</HEADLINE>
<TEXT>

     Balıkesir'in Ayvalık İlçesi'ndeki önemli turizm merkezlerinden biri olan Cunda Adası'nda Alibey Adası , sahilde bulunan büfeler kaldırılmaya başlandı. 
     Ayvalık Belediyesi yetkilileri, sahil şeridini tamamen kapatan büfelerin, adanın görüntüsünü bozdukları için kaldırılmasının kararlaştırdığını bildirdiler. 
     Büfelerin kaldırılmasına başlandığını, düzenlemeyle Alibey sahilinin yeni bir görüntüye kavuşacağını kaydeden yetkililer, ''Bölgede bulunan, görüntü kirliliğinin yanı sıra sahilde yürüyüşü de engelleyen büfeler, vatandaşların tepkisine neden oluyordu. Hem ada sakinlerinin hem de tatilcilerin tepkilerini dikkate alarak büfeleri kaldırmaya karar verdik'' dediler. 
     Yetkililer, sahilde çok sayıda büfe bulunduğunu, bu nedenle çalışmaların birkaç gün süreceğini söylediler. 
     
</TEXT>
</DOC>
