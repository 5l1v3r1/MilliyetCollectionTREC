<DOC>
<DOCNO> 334618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/19/ekonomi/eko02.html </URL>
<DATE> 2005/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya borsaları sallanıyor 
</HEADLINE>
<TEXT>


ABD ve Dünya ekonomisine ilişkin yavaşlama beklentileri borsalara yansıdı. Asya'da başlayan düşüş Avrupa'ya sıçradı. Çin - Japonya gerilimi, dünya büyümesindeki yavaşlama ve teknoloji şirketlerinin k rlarındaki düşüş piyasaları endişelendiriyor 


Çin - Japon gerginliği Asya borsalarını vurdu Asya borsalarına Çin -Japon gerginliği damgasını vurdu. Japonya'da Nikkei 225 endeksi yüzde 3.8 düşerek 10 Mayıs 2004'ten bu yana en büyük günlük düşüşü yaşadı. 
Japonya'nın 2. Dünya Savaşı olaylarını tarih kitaplarına kendi bakış açısı ile yansıtması ile başlayan gerginlik Japonya'nın tartışmalı bölge Doğu Çin Denizi'nde gaz şirketlerine arama izni vermesi ile tırmandı. 
Çin, izni provakosyon olarak değerlendirdi ve ülkede Japonya karşıtı gösteriler başladı. Gösterilerde Japon diplomatik binalarına da zarar verildi. Sorunun çözümü için iki ülke yetkilileri görüşmelere başladı. Bu arada gerginliğin iki ülke arasında yüksek ticaret hacmine zarar verebileceğine ilişkin endişe Asya borsalarında sert düşüşlere neden oldu. 
Japonya'daki değer kayıpları sonrasında, Hong Kong Borsası yüzde 1.8 değer kaybederken Tayvan Borsası yüzde 2.9, G.Kore Borsası yüzde 2.4, Tayland Borsası yüzde 3.06 değer yitirdi. 




Büyümede sinyaller yavaşlamayı gösteriyor ABD ve dünya ekonomik büyümesinde yavaşlama beklentileri ve şirket k rlılıklarındaki azalmaların yarattığı tedirginlik piyasalara yansıdı. ABD'de beklentilerin altında gelen mart ayı sanayi üretim oranı, tüketici güvenindeki azalmalar yavaşlama sinyalleri olarak algılanıyor. 
ABD Merkez Bankası'nın 3 Mayıs toplantısında enflasyon endişesiyle 0.25 puanlık faiz artırımını hızlandırabileceğine ilişkin beklentiler gelişmekte olan ülkelerden çıkışa yol açıyor. ABD'nin gösterge kabul edilen tahvillerinde faizler yüzde 4.6'lardan 4.2'lere gerilemesine karşın artan endişeler risk durumunu gösteren volatilite endeksinde VİX ciddi sıçramaya neden oldu. VİX'in yüzde 18 düzeyine yaklaşması Türkiye açısından da olumsuzluk işareti olarak değerlendiriliyor. 
Asya'daki düşüş Avrupa borsalarını da olumsuz etkiledi. Almanya'da Dax endeksi yüzde 2.55, Fransa'da Cac 40 endeksi yüzde 2.05, İngiltere'de FTSE 100 Endeksi ise yüzde 1.32 değer yitirdi. 




Şirket k rları hayal kırıklığı yaratıyor Wall Street'te şirketlerin k rlarının beklentilerin altında kalması ve zayıf ekonomik verilerin etkisi ile gelen satışlar, geçen haftadan bu yana hem teknoloji hisselerinin işlem gördüğü Nasdaq endeksinde hem de Dow Jones'ta düşüşlere neden oluyor. IBM ve Samsung Electronics ve General Motors'un ilk çeyrek k rlarının çok düşük gelmesinin ardından elektronik devi Philips'in de k r rakamları hayal kırıklığı yarattı. 
G. Kore'nin ihracatının yüzde 10'unu gerçekleştiren Samsung'un k rlılığındaki azalma, Japon Honda'nın da işlerinin pek iyi gitmemesi, hisse senetlerinin de değer yitirmesine neden oluyor. Bu ülke ekonomileri kadar dünya ekonomilerini de olumsuz etkileyen bilançolar borsalarda düşüşüleri de beraberinde getiriyor. 
Geçen hafta içinde yüzde 4.8 değer yitiren Dow Jones ile yüzde 3.9 değer yitiren Nasdaq güne Asya ve Avrupa borsalarının tersine haftaya sakin başladı. Geçen haftayı 10 bin 88 puandan tamamlayan Dow Jones 0.16 puanlık değer kaybıyla günü 10 bin 71'den kapatırken, Nasdaq ise küçük çaplı bir düşüş sonrasında toparlanarak 0.10'luk artışla günü bin 409 puandan kapattı. 

İMKB de dünyaya uydu Düşüş Yüzde 2.38 ABD'nin faiz artırımlarına hız verebileceği ihtimali, yabancı yatırımcıların gelişmekte olan ülke piyasalarına yönelik ilginin azalmasına neden olurken, İstanbul Borsası da bu gelişmedelerden nasibini aldı. Geçen hafta yüzde 7.5'lik düşüş gösteren endeks, gün içindeki düşüşü bir ara yüzde 4'e yaklaştı. 
Günü yüzde 2.38'lik kayıpla 23.285 puandan kapatan endeks yılın en düşük değerine geriledi. Endeks bundan önceki en düşük düzeyini 23.158 puanla 17 Aralık 2004'te görmüştü. 
Fonların gelişmekte olan piyasalardan çıkma eğiliminin yanı sıra bugün yapılacak olan Hazine ihaleleri öncesinde tedirgin olan piyasalarda, kur ve faizde yükseliş yaşandı. Dolar haftanın ilk gününde 1.3780'e çıkarken, en çok işlem gören 27 Eylül 2006 vadeli tahvilin faizi de yüzde 17.82'ye çıktı. 
Hazine bu hafta toplam 3.3 milyar YTL olan iç borç servisine karşılık bugün biri 91 gün diğeri de 567 günlük ve gösterge olması beklenen iskontolu tahvil ihracı yapacak. 




</TEXT>
</DOC>
