<DOC>
<DOCNO> 329981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/04/guncel/gun07.html </URL>
<DATE> 2005/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Koyunlar ameliyat atıklarıyla besleniyor 
</HEADLINE>
<TEXT>


BÜNYAMİN YIL Adana DHA 

Adana'da günde yaklaşık bin 250 ton çöpün döküldüğü Sofulu Çöplüğü, koyun ve keçilerin beslenme alanı oldu. Çöplük yakınında çadır kuran besiciler, ameliyat atığı, şırınga ve kan dolu tüplerin saçıldığı çukurun çevresini ağıla çevirdi. Sofulu Belediyesi'nin denetimlerinde vebalı olduğu belirlenen koyun ve keçiler, insan sağlığını tehdit ediyor. Çöplükten beslenen yaklaşık bin hayvanın et ve sütünün sağlıksız olduğundan endişe duyan vatandaşlar, yetkilileri göreve çağırdı. Tıbbi atıkların yanlışlıkla açığa döküldüğünü savunan Büyükşehir Belediyesi Genel Sekreteri Hasan Gülşen, koyun ve keçilerin çöplüğe girişinin engellenmesi için jandarmadan yardım isteyeceklerini söyledi. 


</TEXT>
</DOC>
