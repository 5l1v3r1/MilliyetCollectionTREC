<DOC>
<DOCNO> 318926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/27/dunya/axdun01.html </URL>
<DATE> 2005/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Mısır'da Amerikan baskısıyla reform 
</HEADLINE>
<TEXT>


Devlet Başkanı Mübarek, eylüldeki devlet başkanlığı seçimlerine birden fazla adayın katılmasına yeşil ışık yaktı 

DIŞ HABERLER SERVİSİ 


Ortadoğu'daki rejimlerin siyasi reform yapması yönündeki Washington kaynaklı baskılar, Suudi Arabistan'dan sonra otoriter rejimle yönetilen Mısır'da da sonuç getirmeye başladı. Geçtiğimiz günlerde yerel yönetimler için ilk kez kısmi seçim düzenleyen Suudi Krallığı'nın ardından Mısır Devlet Başkanı Hüsnü Mübarek, eylülde yapılacak başkanlık seçiminin çok adaylı olması için yeşil ışık yaktı. 
Mübarek, Mısır televizyonunda dün canlı yayımlanan konuşmasında, parlamentodan ve Ş ra Konseyi'nden, anayasanın devlet başkanı seçimiyle ilgili 76. maddesinin görüşülmesini ve uygun değişikliğin yapılmasını istediğini söyledi. 
Parlamentodan, eylülde yapılacak devlet başkanlığı seçimlerine birden fazla adayın katılabilmesi için seçim yasasını değiştirmesini isteyen Hüsnü Mübarek, eylüldeki seçimlerden önce bu değişiklikle ilgili referandum yapılacağını belirtti. Mısır'daki mevcut uygulamada Mısır devlet başkanı, parlamentonun onayladığı tek bir aday için yapılan referandumla belirleniyor. Halk bu tek aday için "evet" ya da "hayır" oyu veriyor. 
Öte yandan Mısır'daki en büyük İslami grup olan Müslüman Kardeşler örgütünün lideri Muhammed Mehdi Akif, Mübarek'in kararını memnuniyetle karşıladıklarını belirterek, seçimlerde aday çıkarabileceklerini söyledi. 


</TEXT>
</DOC>
