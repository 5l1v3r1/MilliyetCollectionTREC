<DOC>
<DOCNO> 330267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/05/spor/spo00.html </URL>
<DATE> 2005/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
En centilmen taraftarlar 
</HEADLINE>
<TEXT>


Büyük spor adamlarının, medyada ön cephede yer alanların kışkırtıcı tavırları korkulan sonucu doğurmadı. Geçtiğimiz haftanın kirliliğinde, fair play ödülünü hak eden taraftarlardı 

TAMER BAĞLAN 


Türkiye'nin en önemli kulüplerinin başkanlarının örnek davranışlarıyla açılan Süper Lig'in 26. haftası, cep telefonunun derdine düşen bir teknik adamın kendi taraftarlarına, başka bir teknik adamın da kendi futbolcularına yönelttiği başka örnek tavırlarla devam etti. Sonra pazar akşamı, özellikle maç özetlerinin tamamının yer almasından dolayı çok seyredilen bir futbol programında, örnek tavırlar 'her şeyin en iyisini bilen' bir medya mensubuyla sürüp gitti... 
Balığın baştan koktuğu ve son derece kritik maçların oynandığı bir haftada, seyircilerin bu örneklerden etkilenmemiş olması doğrusu çok güzeldi. Böylece, bir kez daha sivrisinek muamelesi görmedi taraftarlar bataklık kendi pisliğiyle idare etti... 

Önemli hamleler 
Sakaryaspor'un lig tarihindeki en farklı galibiyeti ve Kayserisporlu Gökhan Ünal'ın son dakika yükselişi, ligin hem zirvesi hem de dibini etkileyen, haftanın en önemli hamleleriydi. Artık "Kim düşecek " sorusunu soranlar, daha çok takımlı hesaplarda yanıt arayacak. 

100. yıl hesabı 
Zirve ise pamuk ipliğine bağlı, koptu kopacak. Bitime bir hafta kala Kadıköy'de oynanacak derbide Fenerbahçe favoriyse ve daha yakınsa üç puana demek ki 7 puanlık bir avantaja sahip Sarı - Kanaryalar. Üstelik gelecek hafta Galatasaray'la Trabzonspor, Şampiyonlar Ligi için oynayacaklar.. Ve Bordo - Mavililer'in geçen sezondan kalan 100. yıla atfedilmiş bir hesabı da var... 

Haftanın takımı 

SAKARYASPOR 
Ligde oynadığı futbolla, bulunduğu yer arasında büyük uçurum olan Sakaryaspor, son iki haftada emeğinin karşılığını bileğinin hakkıyla alıyor. Diyarbakır galibiyetinden sonra Başkent deplasmanında Ankaragücü'ne de gol yağdırırken, her hattıyla kusursuz bir görüntü verdi, kolay kolay teslim bayrağını çekmeyeceğini gösterdi. 

Haftanın hocası 

Şaban Yıldırım SAKARYASPOR 
Sakaryasporlu altıncı haftada sıfır puanla teslim aldı. Kısa sürede takıma güven aşıladı, genç ve tecrübesiz kadrosunu ayağa kaldırdı. Taktik anlayışı, oyunu okuyuşu, futbolcularıyla kurduğu kusursuz iletişim köprüsü kalitesini ortaya koyuyor, kariyerini biraz daha yukarılara taşıyor. Şaban hoca elindeki kısıtlı imkanlara rağmen başarılarıyla alkışı hak ediyor. 

Haftanın hakemi 

Bülent Demirlek RİZESPOR - GENÇLERBİRLİĞİ 
Rizespor - Gençlerbirliği maçındaki yönetimi ile gözdoldurdu. Tartışma yaratacak kararlardan uzak durdu. Avantaj kurallarına özen gösterdi, objektif düdükleri ile iki takım futbolcularına da güven verdi. Pozisyonları yakından takip etti, kart uygulamaları yerindeydi. 

Haftanın portresi 

Gökhan KAYSERİ 
Oyuna bir girdi, pir girdi. Uyuyan Kayserispor'u kendine getirdi. Herkese "Bu futbolcu nasıl yedek bekler" dedirtti. Gökhan attığı iki muhteşem golle sadece haftanın yıldızı olmadı, belki de koca sezona imza attı. Tilki gibi kurnazlığı, topa hükmedişi ve tekniği birinci sınıftı. Kayserispor için hayati bir puanı Galatasaray'ın cebinden aldı, zirve yarışında tüm taşları yerinden oynattı. 

Haftanın karması 

Fadhel D.Bakır 
İ.Toraman Beşiktaş 
Bah Malatya 
Abdullah İst.Spor 
Wederson Ankaraspor 
Ümit Özat F.Bahçe 
Szymkowiak Trabzon 
Burak Sakarya 
Gökhan Kayseri 
Makasi Sakarya 

Gol krallığı Futbolcu Takım Maç Gol Fatih Tekke Trabzonspor 26 23 Alex de Souza Fenerbahçe 24 19 Hakan Şükür Galatasaray 26 17 Marcio Nobre Fenerbahçe 25 15 Zafer Biryol Konyaspor 23 14 Necati Ateş Galatasaray 25 13 

Gol pası Futbolcu Takım Maç Gol Pası Alex de Souza Fenerbahçe 24 12 İbrahim Yattara Trabzonspor 21 10 Timuçin Beyazıt Denizlispor 21 8 Fatih Tekke Trabzonspor 26 8 Josip Skoko Gençlerbirliği 25 7 Tayfun Türkmen Konyaspor 25 7 Ümit Özat Fenerbahçe 26 7 

Altın eldiven Futbolcu Takım Maç Gol Rüştü Reçber Fenerbahçe 22 11 Aly Mondragon Galatasaray 26 18 Michael Petkovic Trabzonspor 21 18 Zdravko Zdravkov Ç.Rizespor 25 21 Khaled Fadhel Diyarbakırspor 19 24 Fevzi Tuncay Malatyaspor 18 24 

Kart cezalıları 

KIRMIZI 
Şenol Ankaraspor , Adem Dursun, Effa Ankaragücü , Kaies, Adnan Samsunspor 

SARI 
İbrahim Denizlispor , Alex Fenerbahçe , Mehmet Çaykur Rizespor 

Haftanın sonuçları 

F.Bahçe - G.Antep 2-0 
Ümit Özat Dk. 45 3, Alex Dk. 90 2 

D.Bakır - Beşiktaş 0-0 

Kayseri - G.Saray 2-2 
Gökhan Dk. 79 ve 90, Hakan Şükür Dk. 81, Hasan Kabze Dk. 84 

Trabzon - B.B.Ankara 2-2 
Wederson Dk. 12 ve 23, Szymkowiak Dk. 72, Fatih Tekke Dk. 80 

Samsun - Malatya 0-1 
Bah Dk. 90 4 

Konya - Denizli 0-0 

İst.Spor - A.Sebat 1-0 
Yordonav Dk. 65 

Ç.Rize - G.Birliği 1-1 
Ferenci Dk. 85, Ümit Dk. 88 

Ankaragücü - Sakarya 2-7 
Makasi Dk. 3 ve 89, Aydın Dk. 15, Emre Toraman Dk. 25 ve 79, Cenk Dk. 29 pen., Ragıp Dk. 57, Umut Dk. 65, Burak Dk. 70 

Haftanın maçları 

CUMA 
20.00 Beşiktaş-A.Gücü 

CUMARTESİ 
14.30 A.Sebat-Kayseri, 
16.00 Malatya-İst.Spor, Ankaraspor-D.Bakır, 
19.00 Sakarya-F.Bahçe 

PAZAR 
14.30 G.Antep-Konya, 
Denizli-Ç.Rize, G.Birliği-Samsun, 
19.00 G.Saray-Trabzonspor 


</TEXT>
</DOC>
