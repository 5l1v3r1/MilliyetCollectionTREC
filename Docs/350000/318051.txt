<DOC>
<DOCNO> 318051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/23/son/sonyas19.html </URL>
<DATE> 2005/02/23/ </DATE>
<TIME> 21.39 </TIME>
<AUTHOR>  </AUTHOR>
<HEADLINE>
Palmiyeler için mücadele eden çevreci öldürüldü 
</HEADLINE>
<TEXT>

     Brezilya'nın Rio eyaletinde, özellikle palmiye ağaçlarının korunması için verdiği mücadeleyle tanınan bir çevreci vurularak öldürüldü. 
     Polis yetkililerine göre, Dionisio Julio Riberiro 59 adlı çevreci, Rio eyaletinin kuzeyindeki Nova Iguaçu bölgesinde, ormanların koruma altına alındığı Tingua yöresinin girişi yakınlarında kafasından, 200 metreden tüfekle vurulmuş olarak bulundu. 
     Tingua bölgesi yetkililerinden Luis Henrique dos Santos, ''Çevreyi korumak çok riskli bir faaliyet haline geldi'' diye konuştu. 
     Dos Santos, amazon ormanlarını korumak için uğraşan Amerikalı çevreci Dorothy Stang'in de 12 Şubat'ta Amazonlar'daki Para bölgesinde öldüğünü hatırlattı. 
     Brezilyalı yetkili, ormanların korunduğu alanda, 11 kişinin çalıştığını ve bu kişilerin hemen her gün tehdit edildiğini söyledi. 
     
</TEXT>
</DOC>
