<DOC>
<DOCNO> 346139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/26/son/sontur28.html </URL>
<DATE> 2005/05/26/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Onur Air, yasağın kalkmasının ardından ilk seferini Fransa'ya yaptı 
</HEADLINE>
<TEXT>

     Onur Air, uçakların teknik bakımlarının yapılmadığı gerekçesiyle Almanya, Hollanda, Fransa ve İsviçre tarafından uygulanan uçuş yasağının kaldırılmasından sonra, bugün ilk seferini Antalya’dan Fransa’nın Metz-Nancy kentine yaptı. 
     Yasak kararının kaldırılmasının ardından, Onur Air’e ait uçak, Antalya Uluslararası Havalimanı 2. Terminali’nden AYTerminal2 , saat 16.00’da, 210 yolcusuyla Fransa’nın Metz-Nancy kentine gitti. 
     Onur Air’e ait uçakla Metz-Nancy’ye gidecek Fransız yolculardan Gilles Rinzano ve eşi Stella Rinzano, AA muhabirine, Antalya’da çok iyi tatil geçirdiklerini belirttiler. 
     Rinzano çifti, Onur Air’e Fransa tarafından yasak konulduğunu duyduklarını, bunun kendileri için sorun olmadığını, Onur Air’in kendileri için iyi bir şirket olduğunu söylediler. 
     Onur Air, bugün ikinci seferini saat 17.55’te, 210 yolcusuyla Paris’e yapacak. 
     Onur Air’in başka bir uçağı yarın saat 04.00’te Almanya’nın Düsseldorf kentine, diğer bir uçağı da saat 05.30’da Hollanda’nın Rotterdam kentine uçacak. 
     
</TEXT>
</DOC>
