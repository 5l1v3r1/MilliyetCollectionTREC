<DOC>
<DOCNO> 326991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/25/son/sondun57.html </URL>
<DATE> 2005/03/25/ </DATE>
<TIME> 21.50 </TIME>
<AUTHOR>  </AUTHOR>
<HEADLINE>
Salih "Kürtlerle Şiiler, hükümet toplantısına kadar anlaşacak" 
</HEADLINE>
<TEXT>

     Irak Geçici Hükümeti Başbakan Yardımcısı Berham Salim, Şiilerle Kürtlerin, salı gününe kadar önemli bakanlıklar konusunda anlaşmaya varmalarının beklendiğini söyledi. 
     Salih, Reuters'a verdiği demeçte, ''Parlamento salı günü toplanacak. Bu tarihe kadar da Şii ve Kürt liderler, önemli bakanlıklar üzerinde anlaşmaya varmayı bekliyorlar'' dedi. 
     Kürtlerin konuyla ilgili görüşmelerdeki önde gelen müzakerecileri arasında bulunan Salih, ''Ulusal Meclis'in toplantısı salı sabahı. Meclisin pazar günü olan toplantısı, görüşmeye katılan tarafların daha fazla zamanlarının olması için ertelendi'' dedi. 
     Parlamento toplantısının, daha önce pazar günü olması planlanıyordu. Ancak Kürt ve Şii müzakereciler bugün yaptıkları toplantıyla bu tarihi ileriye attılar. 
     Tarafların, hükümetin yapısı üzerinde anlaşmaya varamamalarından ötürü parlamentonun daha önceki açılış toplantısı, yalnızca törensel düzeyde kalmıştı. 
     
</TEXT>
</DOC>
