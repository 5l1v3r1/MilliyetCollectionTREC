<DOC>
<DOCNO> 310704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/30/yazar/sazak.html </URL>
<DATE> 2005/01/30/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Yaralı sol 
</HEADLINE>
<TEXT>


CHP'de korkulan oldu. 'Rüşvet kurultayı' olarak tarihe geçen 13. Olağanüstü Kurultay, Baykal ile Sarıgül arasındaki başkanlık yarışından, fikir ve etik düzeyi yüksek 'dürüst' bir siyasi mücadeleden çok, 'mafya' gölgeli 'yapı kooperatifi kongrelerine' benzedi. 
Pet şişeler, sandalyeler havada uçuştu. Eşkıyalık, zorbalık söylemi öne çıktı. Maçlardaki 'tribün terörünü' andıran sahneler yaşandı. Aylin Sarıgül, tacize uğradı. Eşini kalabalıktan çıkarmaya çalışan Mustafa Sarıgül, Bakırköy Belediye Başkanı'nı yumrukladı. CHP kurultayını Türkiye'nin dört bir yanında evlerinden izleyen sosyal demokratları, bu partiye oy ve gönül vermiş milyonlarca yurttaşı 'utandıran' sahneler yaşandı. 
Jandarmalı kurultaydan sonra polisin salona girdiği CHP toplantısına da tanık olduk. 
Sarıgül'ün 'yumuşak karnı' olan Şişli Belediye Başkanlığı'nda soruşturma konusu yapılan 300 bin dolarlık rüşvet iddiasını kürsüye getiren CHP Genel Başkanı Baykal, 2.5 saatlik konuşmasının neredeyse tamamını bu suçlamalara ayırarak, liderliğini korumaya çalıştı. 
Ne dünya sorunları, ne Türkiye, ne işsizlik, ne yoksulluk... Ne gelecek vizyonu 
Bir kısım medya .. Ve 1 Mart tezkeresini reddettiği gerekçesiyle Baykal'ı düşürmeye yönelik 'Amerikan komplosu'ndan öte bir şey söylemedi. 
Anti ABD rüzg rıyla, kurultayı almaya çalıştı. 
Oysa bu satırların yazarı başta olmak üzere, CHP içinde ve dışında ABD'nin Irak'ı işgaline karşı 'muhalefet dalgası' yükselirken, Baykal ve arkadaşları Kuzey Irak'a askeri müdahaleyi savunuyorlardı 
Deniz Bey, kimi tepkilerinde geç kalıyor. 
Örneğin bugün suçladığı medya, 3 Kasım 2002 seçimlerinde Kemal Derviş'in CHP'ye transferiyle, kamuoyu AKP ile CHP arasında 'ikili bir tercih'in Türkiye'nin lehine olacağını yazıp çizerken, Baykal'dan itiraz gelmiyordu. Sahi, Baykal ve Erdoğan'ın seçime üç gün kala milyonlarca seyirci önünde katıldıkları 'açık oturum' hangi kanalda yapılmıştı 
CHP lideri, Tayyip Erdoğan'la yarıştı ve iktidar şansını kaybetti. 
Şimdi, ona oy verenleri de içeren medyanın 'ana muhalefet partisi'ndeki kurultay mücadelesiyle ilgilenmesini yadırgıyor ve 'Çekin elinizi' diye bağırıyor. 
1987-1991 seçimleri döneminde kendisi 3 kez Erdal İnönü karşısında 'kurultay yarışı'na girdiğinde 'bir kısım medya'nın SHP kurultaylarıyla ilgilenmesine de aynı şiddette karşı çıkmış mıydı 
Bu kurultayın toplanmasında medyanın bir günahı yok 
CHP'ye karşı 'Haçlı Seferi' iddiasına da katılmıyoruz. 
9 ay önceki yerel seçimlerde 'alev topu' diye Sarıgül'ü CHP'ye transfer eden kendisi. Şişli Belediye Başkanı hakkında bu kadar 'şaibe' varsa, 28 Mart'taki yerel seçimlerde İstanbul'da ve Türkiye genelindeki oylarını birkaç puan yukarı çekebilmek için Sarıgül'ü partiye niye aldı 
O zaman bu iddiaları bilmiyor muydu 
Gerçek CHP'liler ve sağduyulu partililer, günlerdir 'Sarıgül de, Baykal da kazansa, CHP kaybedecek' diye uyarmadılar mı Mustafa Sarıgül, kurultaydaki görüntüsüyle 'adaylığı taşıyamadı'. Dünkü manzara, CHP'ye yakıştı mı Deniz Bey, başkanlığını sürdürmek uğruna partiyi yaraladı. Yeni bir 'Pirus zaferi' uğruna kendisi de yıprandı. 'Değişim' beklentisine son veremedi. 
Keşke böyle bir kurultay izlemeseydim 



</TEXT>
</DOC>
