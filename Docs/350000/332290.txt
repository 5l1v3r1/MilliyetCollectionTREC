<DOC>
<DOCNO> 332290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/11/son/sontur10.html </URL>
<DATE> 2005/04/11/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Otomobil tekneye 'kondu' 
</HEADLINE>
<TEXT>

     Sinan GİRGİN DHA 

      İZMİR in Bostanlı sahilinde direksiyon kontrolünü yitirdiği otomobiliyle kıyıda demirli balıkçı teknesinin üzerine düşen alkollü sürücü Murat Sağlam ve arkadaşı Fatma Gürpınar, boğulmaktan balıkçılar tarafından kurtarıldı. İlhami Bozkurt a ait Kemal' adlı tekne ise kullanılamaz hale geldi. 
     Olay, bugün saat 05.00 te Bostanlı Balıkçı barınaklarında meydana geldi. Arkadaşı Fatma Gürpınar ı aldığı otomobiliyle gezintiye çıkan fabrika işçisi 35 yaşındaki Murat Sağlam, bir anlık dalgınlığı sonucu yönetimindeki 35 KCV 92 plakalı otomobilin direksiyon kontrolünü yitirdi. Denize yönelen otomobil, kıyıya demirli teknesinin üzerine düştü. Balıkçı İlhami Bozkurt a ait Kemal' adlı tekne parçalanarak kullanılamaz hale gelirken, otomobilin yarısı sulara gömüldü. Kazayı görerek yardıma koşan balıkçılar, Murat Sağlam ve kız arkadaşı Fatma Gürpınar ı otomobilden çıkarıp boğulmaktan kurtardı. 
     Kazadan yara almadan kurtulan Sağlam ve Gürpınar, Bostanlı Karakolu na götürüldü. Alkollü oldukları tutanaklara geçen iki arkadaşın ifadeleri alınamadı. Denizden çıkartılan otomobil karakolun otoparkına çekildi. Otomobilin parçaladığı 6 metre 30 santimetre boyundaki teknenin sahibi 54 yaşındaki İlhami Bozkurt, arkadaşlarının uyarısıyla geldiği barınakta kullanılamaz hale gelen teknesini görünce şaşkına döndü. 
     Teknesiyle 15 yıldır balıkçılık yapan Bozkurt, Ekmek teknem gitti. 8 bin YTL lik zararım var. Uğradığım zararın karşılanması için mahkemeye başvuracağım'' dedi. Kazayla ilgili soruşturma sürüyor. 
     
</TEXT>
</DOC>
