<DOC>
<DOCNO> 348179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/02/son/sondun36.html </URL>
<DATE> 2005/06/02/ </DATE>
<TIME> 18.40 </TIME>
<AUTHOR>  </AUTHOR>
<HEADLINE>
Bağdat'daki "Şimşek Operasyonu"nda 700 direnişçi ele geçirildi... 
</HEADLINE>
<TEXT>

     Irak’ın başkenti Bağdat’ta başlatılan operasyonda en az 700 direnişçinin ele geçirildiği, 28 kişinin öldüğü bildirildi. 
     İçişleri Bakanı Beyan Cabr, Associated Press’e açıklamasında, ABD destekli 40 bin Irak askerinin katıldığı "Şimşek Operasyonu"nda, 118 suçlunun da sıkıştırıldığını söyledi. 
     Irak İslam Devrimi Yüksek Konseyi’nin bir üyesi olan Cabr, polis nezaretindeki terör şüphelilerine işkence yapılmasına son vermeye kararlı olduğunu da bildirdi. 
     Cabr, tutsaklara kötü muamele ettikleri belirlenen 2 polis yetkilisini görevden aldığını belirterek "Herkese açıkça şu mesajı veriyorum işkenceye devam ederlerse işleri kaybederler" dedi. 
     Sünni din adamlarını hedef alan son zamanlardaki saldırıları Şii milislerin yaptığı iddialarını reddeden İçişleri Bakanı, Sünni ve Şii din adamlarını öldürenlerin teröristler olduğunu söyledi. 
     
</TEXT>
</DOC>
