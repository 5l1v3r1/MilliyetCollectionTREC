<DOC>
<DOCNO> 301866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/29/son/soneko18.html </URL>
<DATE> 2004/12/29/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Kişi başına aylık ortalama brüt kazanç tahmini 1.154 milyar lira 
</HEADLINE>
<TEXT>

     Devlet İstatistik Enstitüsü DİE , Türkiye'de 2004 yılının üçüncü Temmuz-Ağustos-Eylül döneminde kişi başına aylık ortalama brüt kazancın 1 milyar 154 milyon lira, kişi başına aylık ortalama brüt ücretin ise 1 milyar 28 milyon lira olarak tahmin edildiğini bildirdi. 
     DİE, İmalat Sanayiinde Ücret ve Kazanç Geçici Sonuçları 2004 yılı üçüncü dönem sonuçlarını açıkladı. 
     Her dönem için, özel sektörde kişi başına aylık ortalama brüt ücret ve kazancın, kamu sektöründeki kişi başına aylık ortalama brüt ücret ve kazançtan düşük olduğu gözlendi. 
     2004 yılının üçüncü döneminde, aylık ortalama brüt kazançlar iki basamaklı ekonomik faaliyet kolu itibarıyla incelendiğinde, en yüksek ortalama brüt kazanç 3 milyar 154 milyon lira ile ''kok kömürü, rafine edilmiş petrol ürünleri'' ekonomik faaliyetinde olurken, bunu 2 milyar 139 milyon lira ile ''kimyasal madde ve ürünleri imalatı'' ekonomi faaliyeti takip etti. 
     Toplu iş sözleşmesi kapsamındaki işyerlerinde en yüksek ortalama brüt kazanç 3 milyar 407 milyon lira ''kok kömürü rafine edilmiş petrol ürünleri'', 2 milyar 682 milyon lira ile ''plastik- kauçuk ürünleri imalatı'' ve 2 milyar 574 milyon lira ile ''basım ve yayım imalatı'' ekonomik faaliyet kolunda görüldü. 
     Toplu iş sözleşmesi kapsamı dışındaki en yüksek ortalama brüt kazancın 2 milyar 830 milyon lira ile ''kok kömürü, rafine edilmiş petrol ürünleri imalatı'' ve 2 milyar 36 milyon lira ile ''tütün ürünleri imalatı'' ekonomik faaliyet kolunda oldu. 
     
     KAMU VE ÖZEL SEKTÖRDE ÜCRETLİ ÇALIŞANLARIN KAZANÇLARI 
     Aylık ortalama brüt kazançlar kamu ve özel sektör ayrımında incelendiğinde, 2004 yılının üçüncü çeyreğinde kamu sektöründe en fazla ortalama brüt kazancın 3 milyar 270 milyon lira ile ''kok kömürü, rafine edilmiş petrol ürünleri'' ve 2 milyar 760 milyon lira ile ''basım ve yayım imalatı'' sektöründe olduğu görüldü. 
     Özel sektörde ise en yüksek ortalama brüt kazanç 3 milyar 27 milyon lira ile kok kömürü, ''rafine edilmiş petrol ürünleri imalatı'' ve 2 milyar 102 milyon lira ile ''kimyasal madde ve ürünleri imalatı'' sektöründe yaşandı. 
     Genelde kamu sektöründe çalışanların ortalama brüt kazançları, özel sektörde çalışanlara göre daha yüksek oldu. 
     
     BÖLGELERE GÖRE ÜCRETLER 
     İstatistiki bölge sınıflaması düzeyine göre 12 bölgedeki aylık ortalama brüt kazançlar incelendiğinde, en yüksek kişi başına aylık ortalama brüt kazanç Kuzeydoğu Anadolu Bölgesinde 1 milyar 769 milyon lira ile olurken, bunu 1 milyar 506 milyon lira ile Batı Karadeniz Bölgesi ve 1 milyar 385 milyon lira ile Doğu Marmara Bölgesi takip etti. İstanbul Bölgesinde kişi başına aylık ortalama brüt kazanç 1 milyar 128 milyon lira oldu. 2004 yılının üçüncü döneminde ücretli çalışanlara yapılan ikramiye ve prim ödemelerinin, kamu-özel sektör ayrımında aylık ortalama brüt kazanç içindeki oranına bakıldığında, bu dönemde ikramiye ve prim ödemelerinin aylık ortalamam brüt kazanç içindeki oranına kamu sektöründe yüzde 13.6, özel sektörde ise yüzde 8.3 olduğu görüldü. 
     Ankette kapsanan imalat sanayi ekonomik faaliyet kolunda, ücretli çalışanlara yapılan sosyal yardımların aylık ortalama brüt kazanç içindeki payı 2004 yılının üçüncü döneminde kamu sektöründe yüzde 1.1, özel sektörde ise yüzde 1.9 olarak tahmin edildi. 
     Fazla mesai dahil haftalık fiili çalışma süresi toplamda yılın ilk çeyreğinde 46.3 saat, ikinci dönemde 46.5 saat olurken, üçüncü dönemde 45.9 saate indi. 
     Aynı dönemde kamu sektöründe çalışma saati sırasıyla 44 saat, 44.1 saat ve 43.1 saat olurken özel sektörde çalışma süresi 46.5 saat, 46.7 saat, 46.1 saat olarak belirlendi. 
     
</TEXT>
</DOC>
