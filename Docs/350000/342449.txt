<DOC>
<DOCNO> 342449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/14/spor/ygokberk.html </URL>
<DATE> 2005/05/14/ </DATE>
<TIME>  </TIME>
<AUTHOR> Bilgin GÖKBERK  </AUTHOR>
<HEADLINE>
Papaz her zaman final yemez 
</HEADLINE>
<TEXT>



Lig TV'deyiz. 
Hakan Ural , Selçuk Yula , Kaya Çilingiroğlu , Necil Ülgen ve ben Gökberk . 
Oğuz Tongsir "105 milyon" dedi. 
"Ben o paraya gitmem" dedim. 
"Kimse gitmez"... 
Bir Roma gecesinde sabahlamıştık o dünlerdeki sevgilimle. Bitmiş vaziyette yattık. Saati sabah yediye kurdum. 
Yatar yatmaz çaldı. 
Bu kalkma zili mi dedi benimki, yatma zili mi 
Ne gülmüştüm... 
105 milyonu maça gelenlere mi verecekler, maça gelenler mi 105 milyon verecek. 
Güldüler... 
Ciddiydim halbuki. 
"Milliyet bana 'git ve yaz demezse' gitmem" dedim maça... 
"Ne 'git' dediler ne de 'yaz'"... 
Gitmedim. 
Gitmediler. 
O kadar aramadan taramadan geçecekler, 1000 - 2000 sütü bozuk yüzünden analarından emdikleri burunlarından gelecek. 
Vücutlarının en el değmemiş bölümlerine bile security elleri değecek. 
Her an potansiyel suçlu muamelesi görecekler. 
Her dakika "inşallah sağ salim evime dönerim" diye Allah'a seslenecekler. 
Duaları kabul olursa da, sabaha karşı dönebilecekler. 
Ve de üstüne 105 milyon E.T.L ödeyecekler kale arkası 43 milyon E.T.L 
O kadar da enayi değiller. 
Ve de gitmediler. 
Roma'dan, Milano'dan gelecek İtalyanlar'ın bile kendisinden daha çabuk, daha temiz ulaşabileceği Olimpiyat'a... 
İstanbullu niye gitsin ki 
Tek gecelik seks 
Başka bir ülkede dağ başındaki o yazlığa o kadar parayı dökenleri mahkemeye verirlerdi. 
Şimdi 'ya Şampiyonlar Ligi Finali', 'ya UEFA' diyeceksiniz biliyorum. 
Yanlış kadınla yapılan tek gecelik seks bu... 
Heyecanlı bir kaçamak 
Yatakta her yer loşken hoş gelir de... 
Sabah uyandığında, cilası dökülen, defoları ortaya çıkan kadın h l yanında yatıyorsa. 
Adamın midesi bulanır. 
"Bunla bi daha mı" der, "Allah korusun". 
Hem... 
Madem bu Olimpiyat bu kadar hoş ve güzel... 
Bitmişi boş dururken, mesela Galatasaray niye Seyrantepe'ye yenisini yapmaya gidiyor 
Beş, on kuruşun bile hesabını yapan Özhan abi bile bedavaya konacağı stat varken, 40-50 milyon Galatasaray dolarını gözden çıkarabiliyorsa... 
Onlar o kadınla bir sene yaşadılar. 
Ve tövbe ettiler. 
Sayın Mehmet Yılmaz'ın Milano örneği ile bağlayalım... 
Aklın yolu bir. 
Milan ve Inter bile aynı stadı paylaşıyorlar da... 
Bizimkiler niye paylaşmıyorlar 
Neyi paylaşamıyorlar 

Heeeey, nooluyo orda 

Zengin çocukları evlerinden fazla uzaklaşmamalılar. 
Paralarına - pullarına, ailelerine, yazlıklarına, kışlıklarına, arabalarına gıptayla bakan arka mahallelerin çocukları tarafından varoşun birinde kıstırıldılar ve biraz hırpalandılar. 
Biraz fazla hırpalandılar. 
Evlerinden fazla uzaklaşmamalıydılar. 
Ve... 
Fenerbahçe'nin iki büyük yıldızı ne Alex, ne Nicholas. 
Biri Şükrü... 
Evet Şükrü... 
Şükrü Saraçoğlu... 
Diğeri Aziz... 
Evet Aziz... 
Aziz Yıldırım. 
Birisi Olimpiyat'ta yoktu. 
Diğeri gergindi. 
Yıldızlarının yokluğunda... 
Söndüler. 
Ve Christoph... 
Kendisini eurolara boğan başkanının yüzüne karşı utanıp, sıkılıp söyleyemediklerini her derbide söylemeye çalışıyordu da... 
Başkanı duymamazlığa geliyordu. 
'Ben gitmek istiyorum.' 
Ama bu defa başkan da duydu. 
Ve Hagi. 
90 dakikanın bitiminde Olimpiyat'tan direkt havaalanına gidecekti belki de. Fenerbahçe'nin en çok yorulacağı ve yavaşlayacağı ikinci 45'e en diri ve en çabuk iki sprinter adamını yanına alarak başlamasıyla Olimpiyat'tan havaalanına, oradan da ülkesine gitmeyi çoktan hak etmişti. 
Üç hakkını da kullanmıştı. 
Daha 30 küsur dakika vardı. 
Uzarsa, uzatması da vardı. 
Ya Nobre atsaydı 
Ama atamadı. 
Necati'siz ve Ribery'siz yeniden başlayacak maç da o an bitti. 
Hagi de yırttı. 

Ufuk Bey ve Kurtlar Vadisi 

MHK'nın yeni başkanı, Telegol'de tadımızı kaçırdı. 
Sizin, bizim... 
Hepimizin. 
Tarzı iticiydi, üslubu hoş değildi, kullandığı jargon apaştı. 
Sizi bilmem, bizi de... 
Beni böyle bir MHK Başkanı rahatsız etti ama. 
Bizim apartmanın cafesinde tam bu satırları yazarken, Kurtlar Vadisi başladı. 
Cafe aniden doldu. 
Dev ekranda dizi izlemeye gelen onlarca insan. 
Pes valla... 
Evet Ufuk Bey, bu devrin adamıydı. 
Bir böyle MHK başkanımız eksikti. 
O da oldu. 
Erman Toroğlu ve Ahmet Çakar'ın üslubundan rahatsız olanların, Ufuk Bey'in tarzında birini atamaktan rahatsız olmamaları da işin traji-komik tarafı. 
Kısasa kısas... 
Ve... 
Bana ne... 
Toroğlu, Çakar düşünsün. 

BİLGİN'DEN 

Taaaa o zamandan beri, iyi hissetmiyordum kendimi. 
Bir gece yarısı aniden "en çok ne sıkıyorsa beni" dedim bana. 
"At" kafandan, "ve hemen kurtul" ondan. 
Hiç olmazsa bir süre. 
Zeynep Casalini, Duvar'ını söylüyordu. 
Hayatımda kim var, kim yoksa geçiyordu önümden. 
Sonra Zeynep Cassalini bir kere daha söyledi, 
Sonra bir kere daha. 
Sonra bir kere daha. 
O'nu seviyordum. 
En çok sıkan da O'ydu ama bu aralar. 
Hatta tek sıkan O'ydu... 
Ulaşamayacak bir daha bana. 
En azından bir süre... 
Cep'imden bile... 

Artık cumartesileri 

Cumanın ertesindeyim artık. 
Meraklısınızdır siz. 
Yine mailler yağdıracaksınız. 
Niye 
Valla ben de bilmiyorum... 
Yine inanmayacaksınız. 
Bildiğim, cumanın iki yıldızı vardı. 
İddaa ve Ercan Güven . 
İkisinden de kurtuldum. 
Siz dikkatsizsinizdir de... 
Cumaları yokum ya, yok kovuldum mu, yok movuldum mu... 
Biliyorum başıma gelecekleri... 
Arasını bulalım. 
Kovuldum 
Siz de rahatlayın, ben de... 
Cumadan cumartesiye kovuldum... 


</TEXT>
</DOC>
