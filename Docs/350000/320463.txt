<DOC>
<DOCNO> 320463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/son/sontur35.html </URL>
<DATE> 2005/03/03/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Namaz kılarken bıçaklandı 
</HEADLINE>
<TEXT>

     Zonguldak'ın merkeze bağlı Kilimli Beldesi'nde, akli dengesi yerinde olmadığı iddia edilen kişi, camide namaz kılan bir kişiyi ekmek bıçağıyla yaraladı. 
     AA muhabirinin aldığı bilgiye göre, Bölüm Camisi'ne gelen Selahattin Kahraman 60 , namaz kılarken, yanına gelen A.E'nin kendisine baktığını fark etti. 
     Kahraman, belinden ekmek bıçağını çıkararak üzerine gelen A.E'den kaçmak isteği sırada ayağının takılarak yere düşmesi sonucu, bıçak darbeleriyle vücudunun çeşitli yerlerinden yaralandı. 
     Bu sırada namaz kılmaya gelen ve Kahraman'ın kanlar içinde yerde yattığını, A.E'nin ise elinde bıçakla etrafında dolaştığını gören bir kişi, durumu polise bildirdi. 
     Olay yerine gelen polislerden kaçmak isteyen A.E, bir polisi iterek yere düşürdüğü sırada diğer polislerce yakalandı. 
     Yaralanan Kahraman ise Zonguldak Atatürk Devlet Hastanesi'nde tedavi altına alındı. 
     Eşinin yaralandığını öğrenerek hastaneye gelen Mürüvvet Kahraman, A.E'nin psikolojik rahatsızlığı olduğunu ve tedavi gördüğünü iddia ederek, kocasıyla A.E'nin bir problemi olmadığını söyledi. 
     
</TEXT>
</DOC>
