<DOC>
<DOCNO> 329842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/03/yazar/guclu.html </URL>
<DATE> 2005/04/03/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
İntihal gerginliği 
</HEADLINE>
<TEXT>


Hükümet ile YÖK ve üniversiteler arasındaki gerginlik, yeniden tırmanışa geçti. 
Başbakanlık Müsteşarı Ömer Dinçer'in 10 yıl önce, bir öğretim üyesi ile birlikte hazırladığı kitaba, bir başka kitaptan izinsiz alıntı yaptığı iddiası ortalığı toz duman etti. Hükümete gol atmak için tetikte bekleyen YÖK, fırsatı kaçırmadan hemen oyuna dahil oldu. Yine aynı şekilde Ömer Dinçer'den intikam almak isteyen diğer taraflar da tartışmaya balıklama atladı. 
Başbakan Erdoğan ve Milli Eğitim Bakanı Çelik ise, oturdukları koltuğun gereği olaya önyargısız bir şekilde yaklaşmaları gerekirken, iddialara, karşı iddialarla cevap verdiler. 
Hatırlanacağı gibi söz konusu İşletme Yönetimi kitabı, 1996 yılında Yahya Fidan ve Ömer Dinçer tarafından kaleme alınmıştı. Daha sonra yapılan incelemede ise, Fidan ve Dinçer'in bu kitabı hazırlarken Tamer Koçel'in aynı isimli kitabından kaynak göstermeden alıntı yaptıkları iddia edilmişti. 
Aradan onca yıl geçtikten sonra, zamanaşımına uğradığı iddia edilen bu tartışmalar neden yeniden gündeme geldi Bu konuda yazılacak çok şey var. Ama şimdilik onlara değil, tartışmaların geldiği seviyesiz boyuta bir göz atalım. 
İntihal tartışmaları bugüne kadar hep oldu. YÖK'ün kurucusu ve ilk başkanı Doğramacı, yıllarca intihalle suçlandı. Son noktayı yargı koydu ve suçlayanları tazminata mahk m etti. Son birkaç yıldır dillerden düşmeyen "intihalci" ise eski İstanbul Üniversitesi Rektörü Kemal Alemdaroğlu idi. O da, bu nedenle değil, mahkeme kararlarını zamanında uygulamadığı için görevden alındı. İntihal konusunda YÖK'ün ortaya koyduğu somut bir karar henüz yok... Dinçer konusundaki kafa karışıklığının ortadan kalkması için kamuoyunun tarafsızlığına ve bilimsel birikimine güvendiği bir inceleme kurulu oluşturulması ve onun alacağı kararın beklenmesi, en doğru seçenek olacaktır. 
YÖK de hükümet gibi bu konuda taraf. En doğru kararı da alsa farklı bir şekilde yorumlanacaktır. Etik Kurul gibi hükümet güdümlü kurullar da bu işi çözemez. Bu konuda en güvenilir kurum, Türkiye Bilimler Akademisi TÜBA . Eğer bir kurul oluşturulamaz ise, onlar arabulucu olabilir. 
Hatırlanacağı gibi, hükümet tarafından daha önce hazırlanan YÖK yasa taslaklarının mimarı Ömer Dinçer'di. O nasıl ki o zaman çıkaracağı yasa ile YÖK üyeleri başta olmak üzere tüm rektör, dekan ve bölüm başkanlarını görevden almak için düğmeye bastıysa, şimdi de rektörler ve YÖK onun yok olması için yoğun bir gayret içerisinde. 
Dün yapılan da yanlıştı. Bugün yapılan da. Sürekli bir rapordan söz ediliyor. Ama h l ortada yok. Önce o bir ortaya konulsun. İtirazlar yapılsın. Gerekiyorsa yargıya ya da tarafsız bir hakem heyetine gidilsin. Ondan sonra istifa süreci başlasın. 
Bunların hiçbirisi yapılmadan koparılan fırtınaların hiç kimseye bir yararı yok. Özellikle de üniversitelere. İntihalin diğer hırsızlıklardan hiçbir farkı yok. Ama yapılan intihal mi yoksa farklı bir şey mi Önce bunun belirlenmesi gerekmez mi 
Gerçek hırsızlık, bir bilimsel görüşü ya da bir araştırmayı sanki kendisininmiş gibi göstermektir. Böylesi bir durum, söz konusu mu, değil mi Bir taraf, evet diyor. Diğer taraf, hayır. Kitabından alıntı yapıldığı iddia edilen Kültür Üniversitesi Rektörü Tamer Koçel ise susmayı tercih ediyor. 
Dünya nelerle uğraşıyor, biz neler için kavga ediyoruz Aynı masa etrafında oturmaları gerekirken, birbirlerinin yüzüne bakmayan, daha da vahimi birbirlerine en ağır hakaretleri eden bu kafalarla mı bilimde çağı yakalayacağız .. 
Özetin özeti Bilim ve bilim adamları, bu kadar ayağa düşmemeliydi. Politikacılar, gazeteciler, bankacılar derken akademisyenleri de yerin dibine batırıyoruz. İntihalciler elbette cezalarını çekmeli. Ama tüm bilim adamlarına mal edilmeden, kan davasına dönüştürülmeden. Ayrıca, ya bir de değillerse .. 



</TEXT>
</DOC>
