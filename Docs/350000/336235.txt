<DOC>
<DOCNO> 336235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/23/son/sonspo25.html </URL>
<DATE> 2005/04/23/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Malatyaspor 2 - Akçaabat Sebatspor 2 
</HEADLINE>
<TEXT>

     Birinci Süper Lig'de Malatyaspor ile Akçaabat Sebatspor 2-2 berabere kaldı. 
     6. dakikada Bayram'ın uzun pasıyla buluşan Selahattin, topla ceza alanına girdi. Selahattin, topu ayağından açınca, kaleci Bora topa sahip olarak tehlikeyi önledi. 
     23. dakikada Bayram'ın pasında ceza alanının dışında topla buluşan Selahattin'nin vuruşunda, top yandan az farkla auta çıktı. 
     28. dakikada ceza alanına topla giren Orhan, Mert ve Saidou arasında kalarak düştü. Maçın hakemi Aytekin Durmaz, bu pozisyonda penaltı verdi. Penaltı atışını Bayram kullandı. Kaleci Bora, atışta topa müdahale etti ve savunma tehlikeyi uzaklaştırdı. 
     34. dakikada topla ceza alanında buluşan Mert, çaprazdan sert vurdu. Kaleciyi geçen top direkten döndü ve savunma tehlikeyi kornerle önledi. 
     39. dakikada Murat Erdoğan-Saidou verkaçında topla son buluşan Saidou, topu ceza alanında uygun durumdaki Osterc'e verdi. Osterc'in vuruşunda, top yandan az farkla auta çıktı. 
     44. dakikada Mert'in pasında ceza alanında topla buluşan Ferit'in vuruşunda, top az farkla yandan auta gitti ve karşılaşmanın ilk yarısı 0-0'lık skorla tamamlandı. 
     
     İKİNCİ YARI 

     Akçaabat Sebatspor, ikinci yarıya golle başladı. 47. dakikada Orhan'ın pasıyla ceza alanına giren Bayram, kaleci Bora'nın kalesini terkettiğini görünce, aşırtma bir vuruşla topu filelere gönderdi 1-0. 
     53. dakikada aldığı topla ceza alanına giren Orhan, kaleciyle karşı karşıya kaldı. Bu futbolcunun vuruşunda, top kalecinin ayağından geri döndü ve savunma tehlikeyi önledi. 
     60. dakikada Osterc'in pasında Ferit, ceza alanında topla buluştu. Ferit'in vuruşunda, top kaleciden döndü ve savunma topu uzaklaştırdı. 
     65. dakikada konuk takım 2. golünü buldu. Kazanılan köşe atışını Bayram kullandı. Ceza alanına gelen topu iyi izleyen Orhan'ın kafa vuruşunda, top filelere gitti 2-0. 
     68. dakikada Mehmet Budak'ın ortasında, ceza alanında topla buluşan Osterc'in kafa vuruşunda, top kalecide kaldı. 
     86. dakikada Mkalele'nin pasıyla ceza alanı dışında topla buluşan Schuman Bah'ın sert şutunda, top filelere gitti 2-1. 
     90. dakikada kazanılan serbest atışı Bilal kullandı. Bilal'in vuruşunda, top kaleci Milosevski'den döndü. Meydana gelen karambolde topa son dokunan Osterc, topu filelere gönderdi 2-2. Bu pozisyonda sakatlanan Milosevski, ambulansla hastaneye kaldırıldı. 
     3 oyuncu değiştirme hakkını kullanan Akçaabat Sebatspor'da da kaleye Selahattin geçti ve karşılaşma 2-2'lik skorla sona erdi. 
     
     KÜNYE 

     

Stat İnönü. Hakemler Aytekin Durmaz xx, Arif Çelik xx, Yusuf Sayın xx. Malatyaspor Bora xx, Serkan Özsoy x, Mehmet Budak xx, Mert x, Schuman Bah xx, Saidou xx, İlhan x Dk. 50 Toth x , Güngör x Dk. 69 Mkalele x , Murat Erdoğan xx Dk. 50 Bilal x , Ferit x, Osterc x. Akçaabat Sebatspor Milosevski xx, Ali Eren xx, Serdal xxx, Muhammed xx, Ali Şen xx Dk. 76 Hamza x , Hakan Bayraktar xx, Selahattin xxx, Ekrem xx, Bayram xxx Dk. 80 Emre x , Lopez xx, Orhan xxx Dk. 75 Ali Bayraktar x . Goller Dk. 47 Bayram, Dk. 65 Orhan, Dk. 86 Schuman Bah, Dk. 90 Osterc. Sarı Kartlar Dk. 7 Ali Eren, Dk. 70 Selahattin, Dk. 83 Milosevski Akçaabat Sebatspor .      
</TEXT>
</DOC>
