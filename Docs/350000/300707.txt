<DOC>
<DOCNO> 300707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/24/son/sontur60.html </URL>
<DATE> 2004/12/24/ </DATE>
<TIME> 20.39 </TIME>
<AUTHOR>  </AUTHOR>
<HEADLINE>
Yolcu otobüsü şarampole devrildi... 39 yolcu mahsur kaldı 
</HEADLINE>
<TEXT>

     Bingöl-Elazığ Karayolu'nun 18. kilometresinde bir otobüsün kayarak devrilmesi sonucu 39 yolcu mahsur kaldı. Kazada ölen ve yaralanan olmadığı bildirildi. 
     Bingöl-Elazığ Karayolu'nda seyir halinde olan Doğan Akın yönetimindeki 34 BL 1213 plakalı yolcu otobüsü, kayarak devrildi. 
     Kazada ölen ve yaralanan olmazken, araç içindeki 39 yolcunun mahsur kaldığı, yolcuların kurtarılması için olay yerine kurtarma ekibi gönderildiği bildirildi. 
     
     MAHSUR KALAN 39 YOLCU KURTARILDI 

     Bingöl-Elazığ Karayolu'nun 18. kilometresinde bir otobüsün kayarak devrilmesi sonucu mahsur kalan 39 yolcu kurtarıldı. A.A muhabirinin edindiği bilgiye göre, İl Jandarma Komutanlığı ile Karayolları 84. Şube Şefliği ekipleri tarafından, Bingöl-Elazığ Karayolu'nun 18. kilometresinde, devrilen Doğan Akın'ın idaresindeki 34 BL 1213 plakalı otobüs içerisindeki yolcular kurtarılarak, bir başka araç ile Kredi Yurtlar Kurumu kantinine getirildi. 
     Bu arada etkisini sürdüren yoğun kar yağışı nedeniyle sözkonusu karayolunda, ulaşımın güçlükle sağlandığı belirtildi. 
     
</TEXT>
</DOC>
