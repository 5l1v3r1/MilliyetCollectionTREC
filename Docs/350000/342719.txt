<DOC>
<DOCNO> 342719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/15/yazar/guclu.html </URL>
<DATE> 2005/05/15/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Meslek liseleri böyle kurtulmaz 
</HEADLINE>
<TEXT>


Milli Eğitim Bakanı Hüseyin Çelik'in son bombalarından birisi de meslek liselerinin kurtarılmasına yönelik. Günlerdir konuşuluyor. Aslında tartışmaya değecek hiçbir yönü yok. Ama birkaç satırla da olsa görüş bildirmekte yarar var. 
Bakan, meslek lisesi mezunlarına, bir ay daha kısa askerlik ve lise 1'den itibaren sigorta vaat ediyor. Ama bu konuda, ne Milli Savunma'nın ne de Maliye'nin onayını almış. Muhtemeldir ki iki taraftan da ret cevabı gelecek. Aksi olsa bile öğrencilerin bu bir parmak bala kanıp meslek liselerine yönelmelerini beklemek hayalcilik olur. 
Bakan Bey ve hükümet, meslek liseleri için ille de bir şey yapmak istiyorsa, seçim meydanlarında verdikleri sözü hatırlayıp ÖSS'yi değiştirsinler yeter. Aslında o da tek başına yetmez. Çünkü en büyük sorunları işsizlik. Bırakın yeni istihdam alanları yaratmayı, herhangi bir mesleği icra edeceklerden diploma istesinler k fi. Gerisi hik ye .. Çelik, sürekli yeni projeler üretip manşetlere çıkmayı sevdi. Ama arkası gelmiyor. Gazetecilikte fikri takip önemlidir. Çelik'in projelerini manşetlere taşıyan arkadaşlarımız, bir de takibini yapsalar ne iyi olur .. 

Hizmetli sorunu 
Dün, Milli Eğitim yöneticileri, okul müdürleri ve öğrencilerle uzun uzadıya bir toplantı yaptık. Ben ÖSS'ye yönelik birikimlerimi anlattım. Onlar da yaşadıkları sorunlarını. ÖSS konusunda öğrencilerin kafası karmakarışık. Kazanmak bir yana, mezun olsak ne olacak diyorlar. Meslek lisesi mezunlarının moral bozukluğu ise had safhada. 
Okul yöneticilerinin en önemli sıkıntısı, okullardaki temizlik işleri. Eskiden hademeler vardı. Temizlikten kalorifere, getir götürden çay kahveye kadar her şeyle onlar ilgilenirdi. Ama şimdi öyle bir kadro yok. Ya da yok denecek kadar az. Peki temizlik nasıl yapılıyor İşte o Allah'a kalmış durumda. Velilerden para toplayabilenler okul aile birliği kanalı ile geçici personel çalıştırabiliyorlar. Bu olanağı olmayanlar ise kıvranıp duruyor. Çünkü Milli Eğitim, bu amaçla okullara beş kuruş para göndermiyor. Bir yasa çıkarılıp okulların temizlik, bakım ve onarım işleri, yerel yönetimlere bırakılamaz mı Aslında çok iyi olur. Ama böylesine ufak işlerle kim ilgilenecek .. 
Yabancı dil kursları ve kolejlerin derdi ise çok farklıydı. İngiltere'de İngilizce öğretmenliği gibi bir bölüm yok. Herhangi bir fakülteyi bitiren birisi, öğretmenlik formasyonu alması halinde başta İngiltere olmak üzere dünyanın her yerinde İngilizce öğretmenliği yapabiliyor. 
Aynı durumda olan Türklere ise bu olanak sağlanmıyor. Örneğin İngiltere'de sosyoloji ya da mühendislik öğrenimi gören bir Türk, tıpkı İngilizler gibi öğretmenlik sertifikası alıp Türkiye'ye geldiğinde, herhangi bir İngiliz gibi öğretmen olarak atanamıyor. 
Böyle saçmalık olmaz demeyin Mevzuat hazretleri böyle emrediyormuş. 
Önceki yıllardan biliyorum. Amerikalı bir hoca, bir Türk kızı ile evlenip Türk vatandaşlığına geçince maaşı üçte birine inmişti. Önemli olan iş mi Yoksa mevzuat mı Bürokrasi artık buna karar vermeli. 

Rapor rezaleti 
Müdürlerin en fazla dert yandıkları konulardan birisi de ilköğretim 8 ve lise son sınıfların devamsızlığı. Raporu alan gelmiyor. Öğrencileri daha şimdiden sahtek rlığa alıştırıyoruz diyorlar. Bu konudaki önerileri torpillilerle, garibanlar arasındaki farkın kalkması için, son sınıf öğrencilerinin mayısın 15'inden sonra idari izinli sayılmaları. 
Özetin özeti Bakan Bey büyük projelere imza atarken, bürokratlar da biraz olsun ufak işlerle uğraşabilseler, bu sıkıntılar kendiliğinden çözülür... 



</TEXT>
</DOC>
