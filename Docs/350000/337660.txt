<DOC>
<DOCNO> 337660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/yazar/asik.html </URL>
<DATE> 2005/04/28/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
İşte Abdülsansür 
</HEADLINE>
<TEXT>


Nedim Şahhüseyinoğlu, "Düşünceye ve Basına Sansür" adlı Paragraf Yayınevi'nden çıkan kitabında, dünden bugüne sansürü inceliyor... Abdülhamit, bir sansür kurulu oluşturmuş. Peşinden de gazetelerin neleri yazıp neleri yazmayacağını belirten aşağıdaki genelgeyi hazırlamış... Abdülhamit, bugünkü AKP iktidarı kadar antidemokrat değil anlaşılan Yazarları hapsetmek yerine yazıları yayından önce kontrol ediyor. Saray Başk tibi Tahsin imzalı genelge bakın ne diyor 
1 Sultanın sağlığının iyiliği, hasatın bolluğu, ticaretin ve sanatın ilerlemesi haberlerine öncelik veriniz. 
2 Ahlak açısından Maarif Nazırı'nın onaylamadığı hiçbir dizi romanı yayımlamayın. 
3 Bir sayıda bitmeyecek edebi ve ilmi yazılar yayımlamayın. 'Devamı vardır' deyimini kullanmayınız. 
4 Bir makalede beyaz boşluk ya da birkaç satırlık noktalı yerler bulundurmaktan kaçının. Şüphe uyandırır. 
5 Şahsiyetten, özellikle yöneticilerin yolsuzlukları, suçları ve hatalarından bahsetmekten kaçınınız. 
6 Kişilerin ve grupların yönetim aleyhindeki şik yet başvurularını yayımlamayınız. 
7 Her türlü tarihi ve coğrafi isimleri kullanmak yasaktır. 
8 Yabancı hükümdarlara yöneltilen suikastlardan ve dışarıdaki ayaklanmalardan bahsetmek yasaktır. 
9 Bu genelgeden gazetelerde bahsetmek yasaktır. 

Kemal Derviş, BM Kalkınma Programı Başkanlığı'na seçilmiş. 
Türkiye'de solu dağıttı, umarız Birleşmiş Milletler'i de dağıtmaz... 
Haldun Ertem 

Laptop Civanım Doktorluk eskiden beri toplumun dikkatini çekmeyi başarmış bir meslek dalıdır. Bu olağanüstü cazibe, hayatını doktorla birleştirmek isteyen genç kız şarkılarına bile yansımıştır 
- Ne istersen alayım y r senin olayım doktor civanım. 
Doktorlara olan ilgi ve muhabbet günümüzde de sürüyor. 
Ancak doktor için yanıp tutuşan genç kızların yerini ilaç sektörü aldı... 
Doktorlar için neler yapmıyorlar neler... Doktorları uçaklara dolduruyorlar, yanlarına eşlerini de yerleştiriyorlar. Sonra gözlerini kapa, haritada yer beğen... Paris, Roma, Londra, Budapeşte, Viyana, New York, Los Angeles, Uzakdoğu... Git gidebildiğin kadar... Cömertliğin haddi hesabı yok. 
Bir şirket geçenlerde dönüş yolunda kucaklarına 2.600 dolarlık dizüstü bilgisayar da bırakıvermiş... 
İlke olarak bu türden sektör sponsorlu gezilere katılmayan "eski kafalı" doktorlar ise, elbette dizüstü bilgisayara sahip olamıyorlar. Avazları çıktığı kadar "meslek ahlakı" diye bağırarak dizlerini dövmekle yetiniyorlar. Seslerini duyan olmuyor. 

Erdemir'in suçu Hükümet şimdi de Erdemir'i satmaya hazırlanıyor. Özelleştirme İdaresi'ne ait yüzde 46'lık hisse için düşündüğü rakam bir milyar doların biraz üstünde. 
Peki, Erdemir neden satılmak isteniyor Zarar mı ediyor Teknolojisi mi eski İstihdam fazlası mı var vs. vs. Sözü hemen CHP'nin "Erdemir Komisyonu" üyesi İzmir Milletvekili Yılmaz Kaya'ya bırakıyoruz. 
- Erdemir, grup olarak, yani İSDEMİR ve diğer bazı fabrikalarıyla birlikte dünyanın en büyük 8. çelik üreticisi... Sadece Erdemir olarak dünya 48'incisi... Türkiye'nin en büyük 500 sanayi kuruluşunun birincisi... Uluslararası çeşitli kalite ödüllerinin sahibi... Ülkemize yüz milyonlarca dolar döviz kazandıran gemi yapım sanayiimizin en temel hammaddesi olan sacı üreten fabrika. Yalnızca bu amaçla geçen yıl 350 milyon dolar yapmış. Vergiler çıkıldıktan sonraki yıllık net k rı 650 milyon dolar. Kısacası bu fabrikaya ilişkin olumsuz en küçük bir laf söylemek mümkün değil. Nitekim iktidar da söyleyemiyor. Olayın bir başka acı tarafı, marka, müşteri portföyü, vs. dikkate alınmasa dahi bugünkü değeri en az 8 milyar dolar olan Erdemir'in yarı hissesinin bu fiyatın dörtte birine satılmak istenmesi. 
- CHP dışında bu satışa kimler karşı 
- Başta bütün Ereğli halkı, bütün Erdemir çalışanları... Ereğli Belediyesi'nin CHP'li, AKP'li, DYP'li, ANAP'lı meclis üyelerinin tamamı... Gemi sanayicileri, vs. vs. 
- Fabrikayı kim satın almak istiyor 
- Şimdiki rakipleri olan uluslararası çelik tröstleri... Aldıklarında büyük olasılıkla ilk iş olarak kendilerine rakip olmaktan çıkaracaklar. Bu da önce Ereğli'nin, sonra da Türk sanayiinin felaketi demek olacaktır. 

ODTÜ Atatürkçü Düşünce Topluluğu, kitap kampanyasının 4'üncüsünü bu yıl Iğdır'ın Gödekli Köyü İlköğretim Okulu'na yapıyor. İlköğretim seviyesine uygun kitapların 15 Mayıs'a kadar kendilerine iletilmesini bekliyor. 
Tel 0 312 210 60 11 - 0 532 226 71 09 



</TEXT>
</DOC>
