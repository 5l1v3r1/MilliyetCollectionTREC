<DOC>
<DOCNO> 303408 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/04/son/sonspo04.html </URL>
<DATE> 2005/01/04/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Adrian İllie'den inciler "Fran büyük oyuncu... Şükür'den vazgeçilmeli.." 
</HEADLINE>
<TEXT>

     Türkiye’de önce Galatasaray, sonra Beşiktaş’ta oynadı. Çok değil, daha geçtiğimiz sezon Siyah - Beyazlı renkler altında Süper Lig’de mücadele etmişti. Kara Kartal’la yollarını ayırdıktan sonra İsviçre’nin FC Zürih takımına gitti. Yılbaşı tatili nedeniyle ülkesinde bulunan Adrian Ilie, A’dan Z’ye her şeyi konuştu 
     
     Kartal sabretmeli’ 

     Bence Beşiktaş çok transfer yaptı. Yeni bir teknik heyetle işlerin biraz zora gireceği baştan belliydi. Herkes sabırlı olmalı. Bosque’nin işi zor, çünkü Türk futbolunu hiç bilmiyor. Şimdi başka bir hoca getirsen, 6 ayda başka bir takım kurmak zorunda kalırsın sadece. Hoca kim olursa olsun, değişmeyen tek şey vardır Beşiktaş her zaman zafer peşinde koşması gereken bir takımdır.ö 
     
     Bir gecede olmaz’ 

     Şu anki durum için suçun tamamını Bosque’ye yüklemek yanlış. Yaşanmış hataları yönetim, oyuncular ve hocalar biraraya gelip düşünmeli. Beşiktaş yine de en azından UEFA Kupası’nı garantileyecektir. Fakat bir gecede takım yapılmaz. Belki bu sezon bu ekip çok iyi bir düzey yakalayamaz, ama gelecek sezon için fikrim şu Beşiktaş kesinlikle Süper Ligi şampiyonlukla bitirir.ö 
     
     Fran büyük oyuncu’ 

     Halen Beşiktaş’ın maçlarını izliyorum, transferlerini de tanıyorum. Carew, Juanfran ve Okan büyük oyuncular. Bana göre uyum sorunu yaşadılar, onlara zaman gerekiyor. Pancu çok faydalı bir futbolcu. Kalbiyle, ruhuyla oynar, sahanın her yerinde varolmaya çalışır. Yeni yönetimin en büyük hatası Luce’yi bırakması. Lucescu’nun verebileceği hizmetlerden çok kolay vazgeçtiler.ö 
     
     Engin hoca değil ki’ 

     Sinan Engin benim için Lucescu’nun torpillisi diyormuş. Onunla fazla ilgili değildim. Sonuçta tüm takımlarda transfer listesini oluşturacak bir hoca vardır. Ancak Sinan Engin hoca değil ki Böyle haksızlık yapmamalı. Hagi’nin Galatasaray’a katkısı ortada... Fenerbahçe derbisinde nasıl bir Galatasaray keşfettiğini gösterdi. O, futbolculuğu gibi hocalığında da bir marka olacak." 
     
     Şükür’den vazgeçilmeli’ 

     Türkiye Ligi’nin ikinci yarısında ortalık kızışır. Kanımca, son haftalarda Fenerbahçe ile Galatasaray arasında korakor bir mücadele yaşanır. Trabzon belki sürpriz yapar, ama bence yarışı sonuna kadar götüremez. Galatasaray’ın yeni transferlerle takımı güçlendirmesi şart. Bu sezon olmasa bile gelecek sezon artık Hakan Şükür, Ergün ve Bülent gibi isimlerden vazgeçilmeli.ö 
     
</TEXT>
</DOC>
