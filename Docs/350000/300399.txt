<DOC>
<DOCNO> 300399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/24/guncel/gun01.html </URL>
<DATE> 2004/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Sen misin törene ceketsiz gelen 
</HEADLINE>
<TEXT>


NESRİN COŞKUN İzmir DHA 

İzmir'deki Emlakbank Süleyman Demirel Lisesi 1. sınıf öğrencisi Batuhan Susup'a 29 Ekim Cumhuriyet Bayramı törenine ceketsiz geldiği gerekçesiyle 1 gün okuldan uzaklaştırma cezası verildi. İtiraz üzerine ağır bulunan ceza, 1 yıl boyunca okuldaki her türlü sosyal, kültürel ve sportif etkinliklere katılmayı yasaklayan hak mahrumiyeti cezasına çevrildi. 
Baba Susup da, okula gittiğini ancak beden öğretmeninin kendisini terslediğini belirterek, "Sonra Müdür Hasan Demiral'a gittim. Oğlumun ceketinin yıkandığını, ıslak olduğu için okula ceketsiz geldiğini söyledim. Demiral da oğlumun ceza almayacağını söyledi" dedi. Oğlunun okuldan uzaklaştırıldığını öğrenince şoke olduğunu ifade eden Susup, Disiplin Kurulu'na itiraz ettiğini, kurulun da "hak mahrumiyeti" cezası vererek kararı okula tebliğ ettiğini kaydetti. Susup, "Bir üst disiplin kuruluna itiraz ettim, yasal yollara da başvuracağım" diye konuştu. 
Prof. Dr. Hakan Coşkunol da "Yurtdışında bu tür suçlarda öğrenci daha fazla okula gitmeyle, daha fazla etkinliklere katılmayla cezalandırılır" dedi. 


</TEXT>
</DOC>
