<DOC>
<DOCNO> 337846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/son/sontur07.html </URL>
<DATE> 2005/04/28/ </DATE>
<TIME> 02.59 </TIME>
<AUTHOR>  </AUTHOR>
<HEADLINE>
Önce buzağıyı, sonra karısını bıçakladı 
</HEADLINE>
<TEXT>

     Halife YALÇINKAYA DHA 

      SİVAS'ın Doğanşar İlçesi'nde yaşayan 64 yaşındaki Mehmet Gökçay, yayla dönüşü ahıra bir türlü sokamadğı buzağısına sinirlenip bıçak sapladı. Gökçay, bu sırada kendisine engel olmak isteyen eşi 61 yaşındaki Saniye Gökçay'ı da 4 yerinden bıçaklayarak hastanelik etti. 
     Doğanşar İlçesi'nde hayvancılıkla uğraşan Mehmet Gökçay, hayvanlarını otlatmak için dün sabah yaylaya çıktı. Hayvanları otlattıktan sonra da akşam saatlerinde döndü. Hayvanlarını ahıra sokmak isterken, buzağılardan birinin ürkmesini ve ahıra girmemesine sinirlenen Mehmet Gökçay, üzerinde taşıdığı bıçakla hayvanı bıçakladı. Mehmet Gökçay, bu sırada kendisine müdahale etmek isteyen eşi Saniye Gökçay'ı da 4 yerinden bıçaklayarak hastanelik etti. Oğlu Nuri Gökçay tarafından, Doğanşar Devlet Hastanesi'ne kaldırılan ve ilk müdahalesinin ardından Sivas Sultan 1'inci İzzettin Keykavus Devlet Hastanesi'ne getirilen Saniye Gökçay'ın sağlık durumunun ciddiyetini koruduğu öğrenildi. Mehmet Gökçay ise jandarma tarafından gözaltına alındı. 
     
</TEXT>
</DOC>
