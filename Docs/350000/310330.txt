<DOC>
<DOCNO> 310330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/28/son/sontur09.html </URL>
<DATE> 2005/01/28/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Irak seçimleri Türkiye'de de başladı 
</HEADLINE>
<TEXT>

     Iraklı seçmenler, 30 Ocak seçimleri için Türkiye'de de oy kullanmaya başladı. 
     Ankara ve İstanbul'da toplam üç merkezde oy verme işlemi sabah 07.00'de başladı. 
     Irak'ta 30 Ocakta yapılacak seçimlerde oy kullanmak için Türkiye'de 4178 kişi kayıt yaptırdı. Iraklı seçmenler, Ankara'da Anıttepe Lisesi, İstanbul'da da Oruç Gazi Lisesi ve İstanbul İlköğretim Okulu'nda oylarını kullanabilecek. 
     Seçmenlerin kayıt olduklarında verilen OCV alındı belgesi ve fotoğraflı kimlikleriyle beraber kayıt oldukları merkeze gitmeleri gerekiyor. 
     Iraklıların önümüzdeki 3 gün boyunca oy kullanacağı 14 ülke şunlar Türkiye, Avustralya, İngiltere, Kanada, Danimarka, Fransa, Almanya, İran, Ürdün, Hollanda, İsveç, Suriye, Birleşik Arap Emirlikleri ve Amerika Birleşik Devletleri. 
     Irak'ta genel seçimlerinin kesin sonuçlarının, seçimlerden 10 gün sonra ilan edilmesi bekleniyor. 
     

     
</TEXT>
</DOC>
