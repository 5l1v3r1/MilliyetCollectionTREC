<DOC>
<DOCNO> 305472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/11/son/sonsiy20.html </URL>
<DATE> 2005/01/11/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
ABD Merkez Kuvvetler Komutanı Abizaid İncirlik'i kullanmak istiyoruz 
</HEADLINE>
<TEXT>

     ABD Merkez Kuvvetler Komutanı Orgeneral John Abizaid, Ankara temasları çerçevesinde Dışişleri Bakanı ve Başbakan Yardımcısı Abdullah Gül ile bir araya geldi. 
     Dışişleri Bakanlığı'nda yaklaşık bir saat süren görüşmenin ardından basının karşısına çıkan Abizaid, İncirlik üssünün lojistik açıdan kullanımının gündeme gelip gelmediğine ilişkin soru üzerine, konunun görüşmede ele alındığını söyledi. 
     İncirlik'in ABD değil bir Türk üssü olduğunu belirten Abizaid, ''Bir müttefik olarak oradaki tesisleri kullanmak istiyoruz. Eğer kullanabilirsek bunun hem bizim hem de Türkiye için iyi olduğunu düşünüyoruz'' diye konuştu. 
     Dışişleri Bakanlığı'nda yaklaşık bir saat süren görüşmenin ardından basının karşısına çıkan Abizaid, İncirlik üssünün lojistik açıdan kullanımının gündeme gelip gelmediğine ilişkin soru üzerine, konunun görüşmede ele alındığını söyledi. 
     İncirlik'in ABD değil bir Türk üssü olduğunu belirten Abizaid, ''Bir müttefik olarak oradaki tesisleri kullanmak istiyoruz. Eğer kullanabilirsek bunun hem bizim hem de Türkiye için iyi olduğunu düşünüyoruz'' diye konuştu. 
     Abizaid, bir soru üzerine, görüşmede terör örgütü PKK KONGRA-GEL'in, Irak'taki güvenlik konusunun ve seçimlerin de gündeme geldiğini söyledi. 
     Türkiye'nin PKK'yı terör örgütü olarak kabul ettiğini bildiklerini ifade eden Abizaid, ''Aynı şekilde biz de durumun farkındayız. Askerlerimizin Irak güvenlik güçleriyle orada yapması gereken çok farklı çalışmalar var. Bizler, PKK konusunun zaman içinde ele alınmasını kabul ediyoruz'' diye konuştu. 
     Abizaid, bir soru üzerine, Irak'taki özellikle Sünni bölgelerdeki güvenlik konusunun son derece ciddi olduğunu belirterek, Selahaddin ve El Ambar bölgesine bakıldığında direnişin devam ettiğini kaydetti. 
     Bölgede özellikle ılımlı Sünni Arap toplumuna yönelik korkutma politikası bulunduğunu ifade eden Abizaid, ılımlı Sünnilerin seçimlere katılımını sağlamaya çalıştıklarını belirtti. 
     Abizaid, seçimin tüm tarafların katılımıyla yapılması durumunda, bölgede ve ülkede barış ve istikrar yolunda önemli adım atılacağını kaydetti. Abizaid, Sünni Arapların Irak'ın geleceğinde yer almalarının önemli olacağını sözlerine ekledi. 

     
</TEXT>
</DOC>
