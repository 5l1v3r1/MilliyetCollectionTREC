<DOC>
<DOCNO> 325779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/22/yasam/yas05.html </URL>
<DATE> 2005/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İki projeye kent mimarisi ödülü 
</HEADLINE>
<TEXT>


İSTANBUL Milliyet 

AYDIN Doğan Kent Mimarisi Kent Dokusu Ödülü'nü, İzmir Konak Meydanı düzenlemesi ve Kastamonu tarihi kent dokusu iyileştirme projeleri aldı. Kent dokusunu kurma, koruma ve geliştirme bilincinin yurt düzeyinde oluşmasını sağlamak amacıyla, dokuzuncusu düzenlenen ödülün sahibini belirlemek amacıyla Doğan Hızlan başkanlığında toplanan Seçiciler Kurulu, 34 projeyi değerlendirdi. 

Ödül töreni 18 Nisan'da 
DEĞERLENDİRME sonucu ödüle, "İzmir Konak Meydanı ve Çevre Düzenleme Projesi" ile "Kastamonu Tarihi Kent Dokusu İyileştirme Çalışmaları Projesi" değer bulundu. Ödüller, 18 Nisan 2005'te Atatürk Kültür Merkezi'nde düzenlenecek törenle merhum İzmir Büyükşehir Belediye Başkanı Ahmet Piriştina adına bir yakınına ve eski Kastamonu Valisi Enis Yeter'e sunulacak. 

Seçiciler Kurulu 

Burhan Doğançay, Oktay Ekinci, Dr. Doğan Hasol, Faruk Malhan, Doç. Dr. Süha Özkan, Prof. Dr. Haluk Pamir, Prof. Dr. Metin Sözen, Murat Tabanlıoğlu, İstemihan Talay ve Prof. Dr. İlhan Tekeli 


</TEXT>
</DOC>
