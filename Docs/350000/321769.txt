<DOC>
<DOCNO> 321769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/08/son/sondun24.html </URL>
<DATE> 2005/03/08/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Rum basını Hristofyas kendisine küfür eden Talat'la görüşüyor 
</HEADLINE>
<TEXT>

     Rum yönetimi meclis Başkanı ve AKEL partisi Genel Sekreteri Dimitris Hristofyas, ''amaçlarının, BM Genel Sekreteri'nin planı çerçevesinde, üzerinde anlaşmaya varılmış, kalıcı, fonksiyonel ve yabancıların değil Kıbrıslıların çıkarlarına hizmet edecek bir çözüme götürecek özlü bir diyalogun başlatılması olduğunu'' söyledi. 
     Hristofyas, AKEL'in Kadın Kolları POGO'nun 8 Mart Dünya Kadınlar Günü dolayısıyla düzenlediği etkinlikte yaptığı konuşmada, ''çıkmaza götürecek yeni bir sürece girmemeleri gerektiğini, çünkü yeni bir çıkmazın taksimin kesinleşmesini daha da yakınlaştıracağını'' kaydetti. 
     Hristofyas, ''Eğer şu ana kadar müzakere süreci yeniden başlamamışsa bunun sebebi Kıbrıs içinde ve dışında bazılarının lanse etmek istediği gibi Kıbrıs Rum tarafı ya da Başkan Tasos Papadopulos değildir. Bunun sebebi, Türkiye ve Kıbrıs Türk tarafının farklı öncelikler ortaya koymasıdır'' iddiasında bulundu. 
     KKTC Başbakanı ve Cumhuriyetçi Türk Partisi CTP Genel Başkanı Mehmet Ali Talat'ın son zamanlarda yaptığı açıklamaların, ''Kıbrıs sorununun çözümü sürecinin yeninden canlandırılması çabasına hiçbir katkı sağlamadığını'' öne süren Hristofyas, ''Bugün görüşecek olmalarından ötürü daha fazla gerginlik yaratmayı da istemediklerini'' belirtti. 
     
     TALAT-HRİSTOFYAS GÖRÜŞMESİ RUM BASININDA 
     Bu arada, Kıbrıs Rum gazeteleri, Başbakan ve CTP Genel Başkanı Mehmet Ali Talat ile Rum meclis başkanı ve AKEL Genel Sekreteri Dimitris Hristofyas'ın bugün CTP Genel Merkezi'nde yapacağı görüşmeye geniş yer vererek, görüşmenin ''gergin bir ortamda olacağı'' yorumunu yaptı. 
     Hristofyas'ın Rum meclis başkanlığına seçilmesinin ardından ilk kez KKTC'ye geçeceğine işaret eden Rum gazeteleri, konuyla ilgili şu ifade ve başlıkları kullandı 
     Fileleftheros ''Hristofyas'ın Talat'la 'işgal' bölgelerinde ilk görüşmesi gergin bir ortamda'' Simerini, ''Kavganın ardından Hristofyas-Talat buluşması'' Politis ''Ayazda randevu. Çatışma görüşmeyi getirdi. DİSİ de CTP'yle görüşmek amacıyla yakında 'işgal' bölgelerine gidecek.'' Haravgi AKEL'in yayın organı , ''AKEL-CTP görüşmesi bugün'' Alithia ''AKEL, CTP'ye saldırının ardından Hristofyas-Talat görüşmesini duyurdu'' Mahi ''Hristofyas kendisine küfür edenle görüşüyor.'' CTP'yi ziyaretinde Hristofyas'a, AKEL basın sözcüsü Andros Kiprianu, Genel Sekreterlik üyesi Yannakis Kolokasidis ve milletvekili Eleni Mavru eşlik edecek. 
     
</TEXT>
</DOC>
