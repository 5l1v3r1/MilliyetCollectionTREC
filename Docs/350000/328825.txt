<DOC>
<DOCNO> 328825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/31/yazar/tamer.html </URL>
<DATE> 2005/03/31/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Artık benim de TBMM'de bir partim var 
</HEADLINE>
<TEXT>

Mustafa Sarıgül SHP'ye katılacak olursa, yeniden partisiz kalırım 

Erkan Mumcu'nun hem Kültür Bakanlığı'ndan hem de AKP'den istifa etmekle ne kadar isabetli bir iş yaptığı her geçen gün daha iyi anlaşılıyor. Gerçi Mumcu AKP'den ayrıldıktan sonra önce ısrarla "yeni oluşum" dan söz edip, 2 hafta geçmeden ANAP'ın kanatları altına girerek -ve aradaki 15 günlük sürede sadece Tayyip Bey'le Deniz Baykal'ın gizli sırlarını ifşa etmek suretiyle gazete manşetlerine çıkarak- şu ana kadar lider olarak pek de başarılı bir performans sergileyemedi ama, TBMM'deki siyasi tabloyu ciddi biçimde değiştirmeyi başardı. Mumcu istifa ettiğinden beri TBMM müthiş doğurgan 
Mumcu'nun ardından gerek CHP gerekse AKP'den istifaların sökün edeceğini adım gibi biliyordum da, ateşlenen bu fitilin bu kadar kısa sürede TBMM'de benim de kendime yakın bulabileceğim bir partiye kadar uzanacağını tahmin edememiştim. 

Emanet oyların dönüşü 
Yıllardır yoksulluk üzerine kafa yoran, SHP çatısı altında ciddi araştırmalar yapan, yoksullukla ilgili her yazımdan sonra telefon edip benimle görüş alışverişinde bulunan, son yerel seçimlerde Birleşik Sol olarak oyumu verdiğim daha iyisini bulamadığım için Murat Karayalçın'ın SHP'si, 5 milletvekili ile artık Parlamento'da. 
Kutlamak için Karayalçın'ı aradım, "Seçmenlerin 50'sinin oyuyla, Parlamento'da 100 temsil sağlanıyorsa burada hukuki meşruiyet olsa da demokratik meşruiyet yok demektir. Seçimlerden 2.5 yıl sonra partilerden istifalarla da olsa TBMM çatısı altında demokratik meşruiyet de sağlanmıştır. Bu yer değiştirmeleri transfer olarak nitelemek yanlış" dedi. Ben de bu görüşe katılıyorum. 

AKP henüz durulmadı 
3 Kasım seçimlerinde AKP'ye de, CHP'ye de oy yığılması oldu. AKP daha ilk günden yamalı bohça gibiydi. Zaten seçimlerden 4 ay sonra yapılan ilk denemede meşhur 1 Mart tezkeresi takke düştü, kel göründü. 
AKP içinde her geçen gün artan memnuniyetsizlik, henüz tam olarak su yüzüne çıkmış değil. Çünkü iktidarın yapıştırıcılığı var. Ama yine de TBMM salonları bomboş. 6 aydır 30 - 40 milletvekilinden fazlası oturumlarda biraraya getirilemiyor. Geçen hafta sonu Kahramanmaraş'da olduğu gibi Başbakan Tayyip Erdoğan, halkın önünde kendi milletvekillerini azarladıkça, TBMM oturumlarındaki AKP'li milletvekili sayısı daha da azalacağa benziyor. 
AKP'de iktidar olma hedefi artık aşıldı ve aşındı. Şimdi popüler konu "Kim iktidar olacak " 17 Aralık'tan bu yana AKP içindeki en güçlü iktidar çekişmesi, Dışişleri Bakanı Abdullah Gül ile Devlet Bakanı Abdüllatif Şener arasında cereyan ediyor. AB müzakere heyeti belirlendikten sonra istifa kervanına yeni halkalar eklenebilir. Bülent Arınç, TBMM başkanı olduğu için şimdilik kenarda duruyor. 

Celal Doğan, Sarıgül 
Yine SHP'ye dönelim. Karayalçın, çocuklarının nik h şahitliğini de yaptığı Gaziantep eski Belediye Başkanı Celal Doğan'ı SHP'ye bekliyor. Pekiyi ya Mustafa Sarıgül Karayalçın, "CHP'den istifa ederek partimize katılan 5 milletvekilinden Ahmet Güryüz Ketenci hariç, diğerleri Sarıgül taraftarı değiller. Hele Prof. Dr. Hakkı Akalın Sarıgül'e kesinlikle karşı. Medyada kendileri için 'Sarıgül taraftarları CHP'den ayrıldı' denmesine de çok içerliyor." 
Pekiyi Sarıgül'ün SHP'ye katılması söz konusu olursa ne olur "İstanbul teşkilatımızda sıkıntı yaratır" diyor Karayalçın. Star TV'de Deniz Baykal hakkında sarfettiği sözlerin ardından SHP içinde Sarıgül'e karşı ciddi itirazların başladığı belirtiliyor. Sarıgül gelirse SHP ne yapar bilemem, ama bendeniz kendimi yeniden TBMM'de partisiz kalmış bulurum. 



</TEXT>
</DOC>
