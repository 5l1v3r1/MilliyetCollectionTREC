<DOC>
<DOCNO> 324888 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/18/son/sontur38.html </URL>
<DATE> 2005/03/18/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Van ve Diyarbakır'da üniversite öğrencileri Nevruz'u kutladı 
</HEADLINE>
<TEXT>

     Van ve Diyarbakır'da bir grup üniversite öğrencisi, ateş yakıp, halay çekerek Nevruz'u kutladı. 
     Van'da, Yüzüncü Yıl Üniversitesi Öğrenci Derneği'ne YÖDER üye bir grup öğrenci, 21 Mart Nevruz etkinlikleri kapsamında, üniversite yerleşkesinde izinli kutlama yaptı. 
     Jandarma Komutanlığı ekiplerinin geniş güvenlik önlemi aldığı kutlamada, öğrenciler slogan atıp yürüyüş yaptı. Daha sonra boş bir alanda toplanan öğrenciler, yaktıkları ateşin üzerinden atlayıp, Türkçe ve Kürtçe şarkılar eşliğinde halay çekti. 
     Yaklaşık bir saat süren kutlamaların ardından dağılan öğrencilerin yaktığı ateş, alanda hazır bulunan YYÜ itfaiye ekipleri tarafından söndürüldü. 
     
     DİYARBAKIR 
     Dicle Üniversitesi'nin D.Ü çeşitli fakültelerinde eğitim gören bir grup öğrenci de Nevruz'u kutlamak amacıyla Ziya Gökalp Eğitim Fakültesi Sınıf Öğretmenliği Bölümü önünde biraraya geldi. 
     Daha sonra ellerinde pankartlarla 75. Yıl Spor Salonu'ndaki boş araziye geçen öğrenciler, burada lastik yakıp, davul zurna eşliğinde halay çekerek, yaktıkları ateşin üzerinden atladı. 
     Grup, daha sonra dağıldı. 
     
</TEXT>
</DOC>
