<DOC>
<DOCNO> 337901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/son/sonyas02.html </URL>
<DATE> 2005/04/28/ </DATE>
<TIME> 02.50 </TIME>
<AUTHOR>  </AUTHOR>
<HEADLINE>
Reflü, aşırı horlama nedeni 
</HEADLINE>
<TEXT>

     Metin FERAH DHA 

BOLU İl Sağlık Müdürlüğü Eğitim Şube Müdürü Dr. Meltem Çağlar, insanların midelerinde yanmaya neden olan reflü’nün, astımla birlikte aşırı horlama ve uyku bozukluklarına yol açtığını söyledi. 
     Yemek borusunun mideyle birleşen alt ucunda, sadece gıdalar geçtiğinde açılan ve diğer zamanlarda kapalı duran kapakçığın gevşemesi sonucunda, mide asidinin yemek borusuna geri kaçmasına reflü’ dendiğini belirten Dr. Çağlar, midede yanmaya neden olan reflünün en önemli nedenlerinin başında, bir seferde çok miktarda yemek tüketmek olduğunu söyledi. 
     Reflünün kronik bir hastalık olduğunu belirten Dr. Çağlar, mide asidinin yemek borusuna geri kaçması halinde mide ekşimesi, yanması, göğüste yanma, ağıza acı- ekşi su gelmesi gibi şikayetlerin ortaya çıkacağını söyledi. Dr. Çağlar, Mide asidinin nefes borusuna sızması halinde ise ses kısıklığı, öksürük, boğazda takıntı hissi, gece gelen krizlerle kendisini gösteren astım ve aşırı horlamayla uyku bozukluklarına yol açabilen reflü, tedavi edilmediği taktirde insanların hayat kalitesini ciddi ölçüde etkiler. Tedavi edilmemesi halinde yemek borusunda iltihap, ülser, kanama ve darlığa, yemek borusunun iç yüzünde de kanser öncesi görülen değişikliklere neden olurö dedi. 
     Nikotin, kızartılmış veya yağlı gıdalar, kafein, asitli meyveler ve meyve suları, nane ve naneli yiyecekler, alkol, mide fıtığı ve belli bazı ilaçların de reflüye neden olabileceğini belirten Dr. Çağlar şöyle devam etti 
     Çoğunlukla yemeklerden sonra göğüs kemiğinin arkasında, mideden yukarı doğru hareket eden bir rahatsızlık duygusu, boğazda yanma hissi, ağzında acı tad duyanların reflü hastalığına yakalanma olasılıkları son derece yüksektir. Günümüzde her 5 kişiden birinde görülen reflü hastalığından korunabilmek için, insanların yaşam tarzlarında değişiklik yapmaları gerekir. Reflü hastaları yemeklerini az miktarda ve daha sık öğünler halinde yemeye özen göstermeli, yağlı yiyecekler, çikolata, nane, acılı gıdalar ve asitli içeceklerden uzak durmalıdırlar. Reflü hastaları fazla kilolardan kurtulmalı, sigara ve alkol kullanmamalı, çok sıcak yiyecek ve içeceklerden kaçınmalıdırlar.ö Reflü hastalarının yemeklerden sonra en az 2- 3 saat yatmaktan ve egzersiz yapmaktan kaçınmaları gerektiğini söyleyen Dr. Çağlar, Reflü hastaları, bellerini sıkan kemer, korse ve dar kıyafetler kullanmamalı, yataklarının başını da 15- 20 santim yükseltmelidirlerö dedi. 
     
</TEXT>
</DOC>
