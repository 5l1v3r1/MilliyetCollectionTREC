<DOC>
<DOCNO> 301777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/29/spor/spo15.html </URL>
<DATE> 2004/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Mazbatalarını aldılar 

11 Aralık'taki federasyon başkanlığı seçimini galip kapayan 39 başkan Devlet Bakanı ve Başbakan Yardımcısı Mehmet Ali Şahin'in elinden dün mazbatalarını aldı. Bakan Şahin, 4 yıl boyunca patron koltuğunda oturacak olan başkanlara hedef olarak 2008 Pekin Olimpiyatları'nı gösterdi. 

Şahin şaşırdı 

DEVLET Bakanı ve Başbakan Yardımcısı Mehmet Ali Şahin, FIFA'dan gelen uyarı yazısı hakkında inceleme yapacaklarını söyledi. Şahin, "Bu yönetim kurulu kararı mı bilmiyorum, böyleyse değerlendiririz" dedi. Yasanın 7. maddesinde yer alan başkan vekillerinin atanması ile ilgili hükmün 13 yıldır uygulamada olduğunu belirten Şahin, FIFA'nın uyarısına şaşırdığını belirterek, "Yeni mi akılları başlarına gelmiş" diye konuştu. 

En değerli Serkan 

ÜLKERSPOR'UN başarılı oyuncusu Serkan Erdoğan, Avrupa Ligi'nde aralık ayının en başarılı oyuncusu seçildi. Avrupa Ligi'nin resmi internet sitesi "www.euroleague.com" adresli sitede Ülkerspor'un üst üste aldığı dört galibiyette de Serkan'ın payının büyük olduğu vurgulandı. 

Deda-Çakır zirvede 

TÜRK Kalp Vakfı'nın düzenlediği "Ayın ve Yılın Futbol Hakemi" yarışmasında kasım ayının hakemi Cem Deda, aralık ayının hakemi de Cüneyt Çakır seçildi. BP Petrolleri A.Ş. sponsorluğunda gerçekleştirilen jüri toplantısında ekim ayının hakemi Serdar Tatlı'ya ödülünü UEFA Asbaşkanı ve FIFA İcra Kurulu Üyesi Şenes Erzik verdi. 

Filede bugün 

Burhan Felek Spor Salonu 
13.00 İst.Emlak Bankası - Göztepe 
15.00 V.Güneş Sigorta - Numunespor 
Akatlar Spor Salonu 
15.00 Beşiktaş - TED Ank.Kolej 
Haldun Alagaş Spor Salonu 
17.00 Fenerbahçe - Eczacıbaşı 
Selim Sırrı Tarcan Spor Salonu 
13.00 SSK - Şahinbey Bld. 
15.00 E.Toki - Şişli 
17.00 Anadolu İht. - İller Bank. 
İzmir Atatürk Spor Salonu 
15.00 Karşıyaka - Yeşilyurt 
Dicle Ünv. Spor Salonu 
11.30 Dicle Ünv. - T.Telekom Avea 


</TEXT>
</DOC>
