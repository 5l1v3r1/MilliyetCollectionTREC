<DOC>
<DOCNO> 300417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/24/siyaset/siy04.html </URL>
<DATE> 2004/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
'Dönsek 100 bin kişi karşılardı' 
</HEADLINE>
<TEXT>


ANKARA Milliyet 


Dışişleri Bakanı Abdullah Gül, AB'nin 17 Aralık zirvesinde zaman zaman masayı terk etme noktasına geldiklerini belirterek, "Ancak bu kadarını yapabildik. Masadan kalkıp gelseydik daha büyük kalabalık, 50 - 100 bin kişi bizi karşılardı. Daha çok kahraman olurduk, ama Türkiye'nin çıkarları açısından doğru bir tavır olmazdı" dedi. Gül, TBMM Başkanı Bülent Arınç'la Dışişleri Komisyonu, İnsan Haklarını İnceleme ve AB Uyum komisyonlarının başkan ve üyelerine AB zirvesinin sonuçlarıyla ilgili brifing verdi. Gül, "Attığımız adım, Kıbrıs'ı tanımak anlamına gelmiyor. Siyaseten tanımamız mümkün değil. Zaten AB Dönem Başkanı Jan Peter Balkenende, bunu dünyaya deklare etti" dedi. Gül, "Kalıcı kısıtlamalar ifadesine, 'Gerektiğinde kalıcı kısıtlama konulabilir' ifadesini koydurduk. Türkiye de, istemediği bir şeyi başka ülkeler için kısıtlayabilecek." 


</TEXT>
</DOC>
