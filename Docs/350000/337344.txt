<DOC>
<DOCNO> 337344 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/son/soneko06.html </URL>
<DATE> 2005/04/27/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Garanti Bankası görücüye çıkıyor 
</HEADLINE>
<TEXT>

     Türkiye'de son dönemde bankacılık sektöründeki yabancı satınalmalar artarken, daha önce Intesa ile görüşmeleri sonuçsuz kalan Garanti Bankası yeniden görücüye çıkıyor. 
     Doğuş Holding A.Ş, konuyla ilgili açıklamayı İMKB'ye gönderdi. 
     Buna göre, Garanti Bankası hisseleriyle ilgili, bankacılık sektöründeki muhtemel ortaklık, işbirliği, hisse alım ve satışı gibi olasılıkların tespiti ve değerlendirilmesi amacıyla yetkilendirilen yatırım bankası Morgan Stanley yatırımcılarla temaslara başladı. 
     Doğuş Holding açıklamasında, bu temasların, Garanti Bankası'na ait bilgilerin paylaşımı, gerektiğinde Garanti Bankası içinde tetkik ve incelemelerde bulunulması ve bu sürecin gerektirdiği diğer aşamaları içerdiği bildirildi. 
     
     Intesa ile anlaşamadı 
     Garanti Bankası, geçen yıl mart ayında hisse satışı için dünya bankacılık devlerinde Intesa ile masaya oturmuş ve 29 martta hisse yüzdeleri ve opsiyon satın alma hakkı gibi detayların içerisinde olduğu bir ön anlaşmanın imzalanmıştı. 
     Ancak sürdürülen müzakereler çerçevesinde iki tarafın hisse devir anlaşmasının koşullarında mutabakata varamaması nedeniyle anlaşma iptal edilmişti 
     
</TEXT>
</DOC>
