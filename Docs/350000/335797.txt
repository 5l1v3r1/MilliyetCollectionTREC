<DOC>
<DOCNO> 335797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/22/yazar/asik.html </URL>
<DATE> 2005/04/22/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Lincas İstanbul'da 
</HEADLINE>
<TEXT>


İstanbul'daki Alman Konsolosluğu'nda mütevazı bir kokteyl... Kokteylde Lincas'ın Türkiye'ye gelişine kalkan kadehler... Hazıra konan yabancı sermayeye fazla itibar yok elbette. Ama Lincas ekonomiye ve üretime katkı sağlayan, yatırıma doğrudan destek veren bir şirket... Daha da önemlisi... İstanbul'da, 93 yıllık dev şirketin Almanya dışındaki ilk ve tek temsilciliği açılıyor... 
- Lincas ne işler yapar 
ODTÜ mezunu dinamik bir hanımefendi olan şirketin Türkiye Temsilcisi Yeşim Sarıkartal anlatıyor 
- Yatırım yapan şirketlerin dünya piyasalarından yaptığı alımları organize ediyoruz. Sigorta ve nakliye işini çözümlüyoruz. Finansman buluyoruz... 
İstanbul Kuyumcukent, Konya Hilton ve Nuh Çimento'nun Klinker tesisine Lincas destek vermiş. Nuh Çimento Koordinatörü Serdar Tepe'ye ayaküstü sohbette, Lincas'ın sağladığı kredinin faizini soruyoruz 
- Türkiye'nin dış borca ödediğinin daha altında bir faiz ödüyoruz... 
Lincas neden ilk dış temsilciliği Türkiye'de açtı İhracat Departmanı Başkanı Rudolf Angeli anlatıyor 
- Türkiye'nin coğrafi konumu Rusya'dan Çin'e, Ortadoğu'dan Balkanlar'a kadar geniş bir alana ulaşmayı hedefleyen şirketimiz için çok uygun... Türkiye ileriye dönük üssümüz olacak. 
- Türkiye'nin ekonomik geleceğinden umutlu musunuz 
- Gelecekle ilgili bir sorun görmüyoruz... 
Buyurun size "umutlu haber" kategorisinden bir haber... 

Devlet Bakanı Kürşad Tüzmen, "Türkiye gerçek büyüme sürecine girmeye hazır" demiş. 
Bırakın dünya birinciliğini meğer büyümenin sürecine bile girmemişiz... 
Haldun Ertem 

Ali Paşa'nın babası Beşiktaş Antrenörü Rıza Çalımbay'ın babasıyla ilgili horlamaya Türkiye iyi bir tepki koydu. Ali Paşa'yı bilir misiniz 1815'te doğmuş, 26 yaşında İngiltere'ye büyükelçi atanmış, önce Dışişleri Bakanı, sonra Başbakan olmuş. "Camondolar" adlı kitapta Ali Paşa'dan "Dünyanın en bilgili Türk'ü" diye söz ediliyor, yabancıların ağzından "Onun engin bilgisiyle yarışacak bir Avrupalıya rastlanmadığı" kaydediliyor. 
Ali Paşa da İstanbullu bir kapıcının oğluymuş.... 

Aklanma hukuku... "Suç sabit olmadıkça, bir insanı suçlayamazsınız. Bunun için de suçlu olduğu belli olan bir insana 'aklan' dersiniz. Suçlu olduğu belli olmayan, sadece böyle bir şey söylendiği, yazıldığı, çizildiği bir insan için kalkıp da 'Aklan da gel' deme hakkını, ben kendimde bulamam." Başbakan'a ait bu sözler üzerine Dr. Cengiz Türköz diyor ki 
- Aklanmak, hakkında kuşku olan insanların suçsuz olduklarını ispatlamalarıdır. Suçu sabit olanlar aklanamaz, sadece verilen cezayı çekerler... 

Bu gizlilik niye Hükümet, İncirlik Üssü'nün Amerika ve İngiltere tarafından eskisinden daha geniş amaçlı kullanımına izin verdi. Bakanların imzasına açılan kararname, Resmi Gazete'de yayımlanmayacak. Kamuoyu da, Meclis de kararnamenin içeriğinde neler olduğunu, Amerika'ya ne gibi izinler verildiğini öğrenemeyecek. Eğer kararnamede Türkiye'nin egemenliğini ve komşularıyla ilişkilerini etkileyecek yeni unsurlar yoksa, neden bu gizlilik TBMM Dışişleri Komisyonu üyesi de olan Onur Öymen, dün hayretler içindeydi 
- Düşünebiliyor musunuz, TBMM bu kadar önemli bir konuda haberi basından öğrenmektedir. Basında lojistik destekten söz ediliyor. Nedir bu lojistik destek Depo ne anlama geliyor Öldürücü olmayan silahlar bulunacakmış üste. Ne demek öldürücü olmayan silah 
Öymen, hükümete soruyor 
- Belli ki ABD bizden bir şeyler istedi ve siz de verdiniz. Peki biz ABD'den ne aldık ya da alabildik mi 
Genelkurmay Başkanı Hilmi Özkök, ABD'nin Büyük Ortadoğu Projesi içinde Türkiye'yi "ılımlı İslam" modeline götürdüğünden, PKK'ya kol kanat gerdiğinden yakınıyordu bir gün önce... PKK ile vuruşmalarda akan asker kanından sorumlu olan ABD'ye karşılıksız yeni kolaylıklar sunuyoruz... Ne ikram 
Doçent Hasan Ünal, İncirlik'in sadece Irak ve Afganistan için kullanılacağından kuşkulu olduğunu söylüyor. ABD'nin Muş ve Batman havaalanlarından yararlanmak istediğini ekliyor... 
Mersin'de üç beş çapulcunun... Yunanistan'da birkaç kendini bilmezin bayrağımıza hakaret ettiği gerekçesiyle yeri göğü inletiyoruz... Acaba İncirlik tavizi bayrağımızın temsil ettiği değerleri ne hale getiriyor 
Amerika, "Türkiye'den daha geniş çaplı kullanma istedik ama ret cevabı aldık" diye açıklama yapacakmış. Sahnelenen tiyatronun parçası olmasın bu 

Bu yaz turist yağacakmış. 
Yeni Turizm Bakanı böyle bir tehlikeye karşı var gücüyle çalışıyor. 
Akif Kökçe 



</TEXT>
</DOC>
