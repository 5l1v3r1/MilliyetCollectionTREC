<DOC>
<DOCNO> 311204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/01/magazin/amag.html </URL>
<DATE> 2005/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Seda Sayan, canlı yayında fenalaştı 
</HEADLINE>
<TEXT>


Kahvaltı yapmadan canlı yayına çıkan Seda Sayan fenalık geçirince, programı Seda Üren tamamladı 

İLKNUR GÜLMEZ 

Kanal D'de hafta içi her sabah canlı olarak yayımlanan 'Sabah Sabah Seda Sayan' programını sunan Seda Sayan, stüdyoda fenalaşınca canlı yayını yarıda bıraktı. 
Sayan, doktor kontrolüne alınırken, Berdan Mardini, Murat Kurşun ve "Size Anne Diyebilir Miyim " yarışmasından elenen Adviye Özcan ve oğlu Doğan'la birlikte programa konuk olan Seda Üren, sunuculuğu üstlenip canlı yayını tamamladı. 
Sayan'ın fenalık geçirmesi, akıllara "Hamile mi " sorusunu getirdi. Önemli bir sağlık sorunu olmadığını söyleyen Seda Sayan, "Sabah kahvaltı yapmadan canlı yayına çıktım. Bu yüzden tansiyonum ve kan şekerim düşmüş" açıklamasını yaptı. 



</TEXT>
</DOC>
