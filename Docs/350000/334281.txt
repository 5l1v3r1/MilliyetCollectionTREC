<DOC>
<DOCNO> 334281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/17/son/sontur09.html </URL>
<DATE> 2005/04/17/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Restoran'da hesap kavgası 1 ölü, 6 yaralı 
</HEADLINE>
<TEXT>

     Denizli'de bir restoranda hesap yüzünden çıkan kavgada bir kişi öldü, biri ağır 6 kişi yaralandı. 
     Alınan bilgiye göre, Cankurtaran Mevkii'ndeki Yeşil Saray Restoran'a gelen bir grup müşteri, hesap yüzünden işyeri sahibi Mehmet Reşitoğlu ile tartıştı. 
     Tartışma, kısa sürede, işyeri çalışanları ile müşteriler arasında silahlı kavgaya dönüştü. Olayda, Arif Kabak olay yerinde öldü. Kuzeni Arif Kabak, işletme sahibi Mehmet Reşitoğlu, Mehmet Salih Reşitoğlu, Murat Aydın, Mustafa Can ve Nihat Dursun yaralandı. 
     Denizli Devlet Hastanesi'nde tedavi altına alınan yaralılardan, Arif Kabak'ın hayati tehlikesinin olduğu bildirildi. 
     Olay yerine gelen Denizli İl Jandarma Komutanlığı'na bağlı ekipler, restoranda yaptıkları incelemede, 20 boş kovan buldu. 
     Yaralıların tedavi sonrası gözaltına alınacağı, soruşturmanın sürdürüldüğü bildirildi. 
     
</TEXT>
</DOC>
