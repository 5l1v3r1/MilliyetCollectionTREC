<DOC>
<DOCNO> 321034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/05/son/sonsiy10.html </URL>
<DATE> 2005/03/05/ </DATE>
<TIME> 19.02 </TIME>
<AUTHOR>  </AUTHOR>
<HEADLINE>
Coppem'den Türkiye'nin AB üyeliğine destek 
</HEADLINE>
<TEXT>

     İstanbul'da yapılan Avrupa-Akdeniz Ülkeleri Şehirleri Birliği COPPEM Şehirler ve Bölgeler Arası İşbirliğinden Sorumlu 2. Komisyon Toplantısı sonunda, Türkiye'nin AB üyeliğinin hızlandırılması için destek deklarasyonu yayınlandı. 
     Anadolu BİL Meslek Yüksekokulu'ndaki toplantıya, AB ve Akdeniz ülkelerinden çok sayıda yerel yönetici, AK Parti İstanbul Milletvekili Zeynep Karahan Uslu ve Türkiye'den bazı yerel yöneticiler katıldı. 
     Komisyon toplantısı sonunda, Türkiye'nin AB üyeliğinin hızlandırılması için destek deklarasyonu yayınlandı. 
     Deklarasyonda, Türkiye'nin AB üyeliği sürecinin başlamasının, Avrupa ile Akdeniz arasında işbirliğinin güçlenmesine katkıda bulunacağı belirtildi. 
     İnsan hakları ve demokratikleşme sürecine odaklanan Türkiye'nin, bölgedeki tüm ülkelerle iyi ilişkileri nedeniyle barış ve huzurun sağlanmasında önemli rol oynayacağı ifade edilen deklarasyonda, şöyle denildi 
     ''COPPEM Başkanlık Divanı, Türkiye'nin AB üyelik sürecinin yavaşlatılmaması gerektiğine inanmaktadır. Türkiye'nin bölgedeki refaha ve gelişmeye katkıda bulunmasını engelleyecek zorluklar çıkartılmaktan vazgeçilmelidir. Avrupa-Akdeniz Bölgesi'ndeki yerel yönetimlerin, her fırsatta daha güçlü bir AB'nin tüm dünya ülkeleri için demokratik, sosyal ve ekonomik gelişmeye katkıda bulunacağını dile getirmeleri gerekmektedir.'' 
     
</TEXT>
</DOC>
