<DOC>
<DOCNO> 315288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/15/spor/spo04.html </URL>
<DATE> 2005/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
13 takıma bedeller 
</HEADLINE>
<TEXT>


Trabzonspor'un vurucu timi Yattara, Gökdeniz ve Fatih Tekke attıkları toplam 32 golle ligdeki 13 takımı solladılar, Trabzonspor'a toplam 41 puan kazandırdılar 


41 puan aldılar 
TRABZONSPOR'UN muhteşem üçlüsü Gökdeniz, Yattara ve Fatih Tekke bu sene ortaya koydukları performansla istatistikleri alt üst ettiler. Ligin 20 haftası sonunda 40 golü bulunan Bordo - Mavililer'de, Fatih 16 , Gökdeniz 10 ve Yattara 6 toplam 32 kez rakip fileleri havalandırarak yüzde 80'lik bir başarı oranına ulaştılar. Trabzonspor, bu oyuncularının gol attığı toplam 15 maçta 41 puan toplamayı başardı. 

13 galibiyet 
LİGDE 46 puanı bulunan Bordo - Mavililer, Fatih, Gökdeniz ve Yattara'nın gol attığı 15 maçın 13'ünde galibiyet, 2'sinde de sahadan beraberlikle ayrıldı. Muhteşem üçlü 32 golle, 13 takımdan fazla gol atma başarısı gösterdi. Bordo -Mavili oyuncular, Gaziantep 31 , Denizli 30 , Ankaraspor 28 , Malatya ve Kayseri 27 , Samsun 26 , Sakarya 25 , Ç.Rize 24 , G.Birliği ve A.Sebat 22 , Diyarbakır 20 , Ankaragücü ve İstanbulspor'u 16 solladılar. 

32 golün dağılımı Kayseri 0-3 D Yattara 2 , Fatih A.Sebat 3-1 Fatih, Gökdeniz Malatya 3-4 D Fatih 3 , Gökdeniz Denizli 0-2 D Fatih, Gökdeniz G.Birliği 3-1 Gökdeniz 2 Sakarya 1-3 D Fatih 2 Beşiktaş 1-0 Gökdeniz D.Bakır 4-1 Yattara 2 , Gökdeniz Ankaragücü 0-2 D Gökdeniz, Fatih Konya 1-1 D Fatih Ç.Rize 1-0 Fatih Samsun 0-4 D Fatih 3 , Gökdeniz İstanbulspor 1-1 Fatih Kayserispor 3-1 Yattara Malatya 3-0 Fatih, Gökdeniz, Yattara 

'Szymkowiak iyi kumaş' 

'Hazır değil' 
BORDO - Mavili takımın yeni transferi Miraslow Szymkowiak ortaya koyduğu futbolla beğeni toplarken, henüz hazır olmadığı görüşü ağırlık bastı. Başkan Atay Aktuğ, "Takıma katkı yaptı. Ama daha iyi bir seviyeye gelecektir" dedi. Şenol Güneş ise, "İyi bir kumaş olduğunu gösterdi. Teknik kapasitesi yüksek. Ama henüz bizim takımın temposuna uyacak kadar fizik kondisyonu iyi değil" yorumunu yaptı. 

Trabzon nonstop 
GENÇLERBİRLİĞİ maçının hazırlıklarına dün başlayan Trabzonspor'da, antrenmana, Malatyaspor önünde ilk onbirde görev yapan oyuncular katılmadı. Başkan Atay Aktuğ da antrenmanını izledi. Aktuğ idmanın ardından Teknik Direktör Güneş ile yaklaşık 30 dakikalık bir görüşme yaptı. Güneş'in Gençlerbirliği deplasmanına tüm futbolcuları götüreceği bildirildi. Trabzonspor'un Ankara'ya cuma günü gideceği bildirildi. 


</TEXT>
</DOC>
