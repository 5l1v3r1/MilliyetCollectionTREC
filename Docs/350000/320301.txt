<DOC>
<DOCNO> 320301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/son/sondun38.html </URL>
<DATE> 2005/03/03/ </DATE>
<TIME> 18.15 </TIME>
<AUTHOR>  </AUTHOR>
<HEADLINE>
Bush, Allavi ile Irak'ı görüştü... 
</HEADLINE>
<TEXT>

     ABD Başkanı George Bush, Irak'ın geçici Başbakanı İyad Allavi ile Irak'taki siyasi durumu görüştü. 
     Beyaz Saray sözcüsü Scott McClellan, Bush ve Allavi'nin, yeni Irak hükümetinin oluşumu, siyasi durum ve siyasi süreç konularını değerlendirdiklerini belirtti. 
     Sözcü, ''İki lider, Suriye ve İran'ın Irak'ın içişlerine karışmaya son vermesinin gerekliliğini ele aldı, buna yeni geçici hükümetin oluşumu da dahil'' ifadesini kullandı. 
     Bush ve Allavi'nin görüşmede ele aldıkları Suriye ve İran konusunda ise McClellan şunları söyledi 
     ''Suriye konusunda, Suriyeli yetkililere, topraklarında faaliyet gösteren ve masum Iraklılara karşı saldırılar planlayan eski Irak rejiminin unsurları sorunun çözmeleri gerektiğini açıkça ilettik. İran'a gelince, bu ülkenin yeni geçici hükümetin oluşumunu etkileme girişimleri hakkında kaygılarımız var. Hükümet Iraklılar tarafından belirlenmelidir.'' 
     
</TEXT>
</DOC>
