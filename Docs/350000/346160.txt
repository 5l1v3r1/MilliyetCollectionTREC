<DOC>
<DOCNO> 346160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/26/son/sonyas02.html </URL>
<DATE> 2005/05/26/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Ünlü yapımcı ve yönetmen Merchant öldü... 
</HEADLINE>
<TEXT>

     Sinema dünyasına "kostüm-drama" türünün en başarılı örneklerini kazandıran Merchant-Ivory ortaklığının yapımcısı ve yönetmeni İsmail Merchant, 68 yaşında yaşama veda etti. 
     Merchant-Ivory ortak film şirketinin Londra’daki ofisinden yapılan açıklamada, Merchant’ın bugün hastanede öldüğü belirtildi. Merchant’ın ölüm nedeniyle ilgili açıklama yapılmadı. 
     Hindistan’da doğan ve Amerika’da eğitim gören İsmail Merchant ve Amerikalı ünlü yönetmen James Ivory, birlikte yaklaşık 40 filme imza atmışlardı. 
     Sinema dünyasının ünlü ortaklarının, 1961 yılından beri çektikleri filmleri, 4’ü en iyi film dalında olmak üzere 6 Oskar ödülü kazandı. 
     Merchant ve Ivory’nin, edebi eserlerden uyarlanan ve türün en başarılı örnekleri sayılan dönem filmleri arasında, Manzaralı Oda A Room With a View , Howardların Sonu Howards End Altın Kap Golden Bowl , Günden Kalanlar Remains of the Day gibi filmler bulunuyor. 
     İsmail Merchant, ilk yönetmenlik denemesini, 1982 yılında James Ivory ile birlikte "The Courtesans of Bombay" filminde yapmış, "Cotton Mary" Merchant’ın yıllarca beraber çalıştığı Ivory’den yönetmenliği devraldığı ilk film olmuştu. 
     
</TEXT>
</DOC>
