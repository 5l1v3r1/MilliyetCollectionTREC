<DOC>
<DOCNO> 344039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/19/son/sontur12.html </URL>
<DATE> 2005/05/19/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
İlköğretim okulu bahçesinde taciz iddiası... 
</HEADLINE>
<TEXT>

     Gaziantep’te, uçucu madde bağımlısı olduğu öne sürülen kişinin, bir ilköğretim okulunun bahçesinde kız öğrencileri taciz ettiği öne sürüldü. 
     Edinilen bilgiye göre, Ocaklar Mahallesi’ndeki bir ilköğretim okuluna gelen İbrahim Halil İ’nin 16 , okulun bahçesindeki kız öğrencilerden S.K. ile D.H’yi taciz ettiği iddia edildi. 
     Öğrencilerin, durumu okul idaresine bildirmesi üzerine polis ekiplerine ihbarda bulunuldu. Olay yerine gelen polis ekipleri, İbrahim Halil İ’yi gözaltına aldı. 
     Olayı öğrenen öğrenci velileri okula gelerek, Okul Müdürü Mehmet Ç’ye saldırdılar. Çıkan olaylar üzerine, okul boşaltılarak öğrenciler evlerine gönderildi. Bazı öğrenci velileri ise yakalanan İbrahim Halil İ’nin 25 Aralık Polis Merkezi’ne götürüldüğünü öğrenince karakol önüne gelerek tepkilerini dile getirdiler. 
     Yetkililer, olayla ilgili soruşturmanın sürdürüldüğünü bildirdiler. 
     
</TEXT>
</DOC>
