<DOC>
<DOCNO> 300187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/23/son/sondun44.html </URL>
<DATE> 2004/12/23/ </DATE>
<TIME> 19.04 </TIME>
<AUTHOR>  </AUTHOR>
<HEADLINE>
Bağdat'a petrol nakleden boru hattına sabotaj... 
</HEADLINE>
<TEXT>

     Irak'ın kuzeyindeki Beyci'de bulunan petrol rafinerisinden başkent Bağdat'a petrol naklinde kullanılan bir boru hattına sabotaj düzenlendiği bildirildi. 
     Petrol Bakanlığı tarafından yapılan açıklamada, boru hattında meydana gelen hasar sonucu, Bağdat'taki depolara bu hattan sağlanan petrol akışının durduğu kaydedildi. 
     Açıklamada, görgü tanıklarına dayanılarak, çıkan yangında saldırıyı düzenleyen 4 kişiyle bölgedeki 3 kişinin yaralandığı ifade edildi. 
     Mühendislerin hasarı belirlemek üzere bölgeye gittiği kaydedilen açıklamada, saldırının yeri tam olarak belirtilmedi. 
     Beyci'den Bağdat'a petrol naklinde kullanılan 2 boru hattına da önceki günlerde saldırı düzenlenmişti. 
     
</TEXT>
</DOC>
