<DOC>
<DOCNO> 311703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/son/sonsiy14.html </URL>
<DATE> 2005/02/02/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Erdoğan Bu ülkenin değerlerini yağamalayan parazitleri teşhir edeceğiz 
</HEADLINE>
<TEXT>

     Başbakan Recep Tayyip Erdoğan, ''Bu ülkenin değerlerini yağmalayan parazitleri teşhir edeceğiz'' dedi. 
     Başbakan Erdoğan, Ankara'nın Temelli beldesinde ASO tarafından yapılacak İkinci Organize Sanayi Bölgesi'nin OSB altyapı temelini attı. 
     Erdoğan, törende yaptığı konuşmada, Türkiye'deki ekonomik gelişmelere işaret ederek, bu yıl ihracatın 70 milyar doları aşmasını hedeflediklerini bildirdi. Dış ticaret açığını da kontrol altına almak için çaba sarf ettiklerini ifade eden Erdoğan, ''3 Kasım 2002'de nasıl bir Türkiye aldığımızı düşündüğümüzde, Türkiye'nin nereden nereye geldiğini görmemiz lazım. Türkiye'nin bu yılın başında yeni liraya geçtiğini, artık Türkiye'nin tahvillerinin yurtdışında işlem gördüğünü belirten Erdoğan, bu adımın ''devrim niteliğinde'' olduğunu söyledi. 
     Bu gelişmelerin Türkiye'nin dünyadaki etkinliğini artıracağını vurgulayan Erdoğan, şöyle konuştu 
     ''Nereden nereye geldik Bu işlerin içinde olanların yaptığı açıklamaları duyuyorsunuz. Bir diğer durum da, hiçbir şey üretmeden bu ülkenin değerlerini yağmalayan parazitleri de her zaman teşhir edeceğiz ve teşhis edeceğiz. 
     Bu dönem paradan para kazanma dönemi olmaktan çıkmıştır. Artık yatırım zamanıdır. Bu yatırımlardan para kazanma zamanıdır. Yani taşın altına elini sokma zamanıdır. Ya taşı kaldıracaksın ya da taşın altında elin ezilecek. Onun için de taşı kaldırmak için gerekli olan bütün tedbirleri hep birlikte alacağız.'' Başbakan Erdoğan, enflasyonda hedeflerin tutturulduğunu, bu yıl ki yüzde 8 enflasyon hedefinin de tutturulması gayreti içerisinde olacaklarını, gelecek yıl da bu oranı yüzde 5'e indirmeyi istediklerini bildirdi. 
     
</TEXT>
</DOC>
