<DOC>
<DOCNO> 300062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/23/ekonomi/eko01.html </URL>
<DATE> 2004/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Gıda denetimi AB'ye uymadı 
</HEADLINE>
<TEXT>


AB'ye uyum için çıkarılan Gıda Denetimi Yasası'na AB Genel Sekreterliği'nden veto geldi. Yasada 19 boşluk var 

GÜNSELİ ÖNAL Ankara 

Türkiye, gıda denetiminde AB'ye uyumda sınıfta kaldı. AB Genel Sekreterliği, TBMM'nin yaz tatiline girmeden birlik mevzuatına uyum amacıyla alelacele çıkardığı, 'Gıdaların Üretimi, Tüketimi ve Denetimine İlişkin Yasa'da 19 boşluk buldu. Meclis'in bu boşlukları giderme zorunluluğu doğdu. 
AB Genel Sekreterliği, yasadaki boşlukları, Tarım ve Köyişleri Bakanlığı'na gönderdi. Raporda, şöyle denildi "AB Gıda Güvenliği Stratejisi'ne uyum sağlamak için bir Gıda Kanunu hazırlanmalı. Türkiye, yeni veya gelecekteki mevzuatında gıda üretim zincirini bir bütün olarak, ilk üretim, hayvansal yem üretimi, gıdanın tüketiciye satışı ve arzı da dahil olmak üzere 'tarladan sofraya' yaklaşımına uygun olarak ve bu konuyu tüm yönleriyle ele alıp gıda güvenliğini yüksetmeye önem vermeli." 
Yasada saptanan bazı boşluklar şunlar 
AB Tüzüğü'nden alınan risk analizi, risk yönetimi, ihtiyati tedbirler, kriz yönetimi, izlenebilirlik ve kurul sorumluluğuna ilişkin kurallar genel, eksik ve AB ile tam uyumlu değil.Sağlığın korunması nedeniyle gıdanın ve katkı maddelerinin üretimi ya da satışına ilişkin yasaklama veya hüküm.Tüketiciyi yanlış yönlendirmeye ilişkin yasaklama.İnsan tüketimi için ayrılan yerel hayvanlara ilişkin zorunlu resmi denetimler. Ailesel kullanım durumunda zorunlu resmi denetimlerden muhtemel istisnalar.Kalıntı kontrollerine ilişkin olarak hayvan işletmeleri, hayvan tüccarları ve hayvan nakliye işletmelerinde alınacak önlemler. 






</TEXT>
</DOC>
