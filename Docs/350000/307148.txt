<DOC>
<DOCNO> 307148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/17/son/sondun47.html </URL>
<DATE> 2005/01/17/ </DATE>
<TIME> 20.58 </TIME>
<AUTHOR>  </AUTHOR>
<HEADLINE>
Babil, zarar tesbiti yapılana kadar kapalı kalacak 
</HEADLINE>
<TEXT>

     Dünyanın 7 harikasından biri olan Asma Bahçelere ev sahipliği yapan Babil antik kentinin, yabancı birliklerin bölgeye ne kadar zarar verdiği uzmanlarca tespit edilene kadar kapalı kalacağı bildirildi. 
     Irak Kültür Bakanı Mufid El Cezeiri, basın toplantısında, Babil'in durumuyla ilgili tüm gerçekleri bilmek istediklerini belirterek, kentin, zararı tayin edecek, bunu belgeleyecek ve neler yapılması gerektiği konusunda tavsiyede bulunacak bir uluslararası ekip oluşturuluncaya kadar kapalı kalacağını söyledi. 
     Bir İngiliz müzesi tarafından hafta sonunda açıklanan raporda, Amerikalı ve Polonyalı askerlerin, bir askeri üs kurarak antik kente zarar verdikleri bildirilmişti. 
     Polonya Savunma Bakanı Jerzy Szmajdzinski, bugün yaptığı açıklamada, İngiliz müzesinin raporunun tam aksine yabancı birliklerin varlığının Babil'i koruduğunu ileri sürmüştü. 
     
</TEXT>
</DOC>
