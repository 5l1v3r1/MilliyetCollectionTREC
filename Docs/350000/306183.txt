<DOC>
<DOCNO> 306183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/13/son/sonspo15.html </URL>
<DATE> 2005/01/13/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Fenerbahçe antremanını başkan Yıldırım da izledi 
</HEADLINE>
<TEXT>

     Hazırlık maçında dün Almanya'nın Werder Bremen takımını yenen Fenerbahçe, izin yapmadan bugün ikinci yarı hazırlıklarını sürdürdü. 
     Teknik Direktör Christoph Daum yönetiminde, kamp yapılan otelin sahasında gerçekleştirilen idmanda, Werder Bremen maçında forma giyen oyuncular koşunun ardından çalışmayı bırakırken, diğerleri ise pas ve şut çalışmasının ardından çift kale maç yaptı. 
     Antrenman maçını kaybeden takımın oyuncuları, galip takım oyuncularını ceza olarak bir süre sırtlarında taşıdı. 
     Sakatlığı süren ve salonda çalışan Kemal, antrenmana katılmadı. 
     Bu arada Antalya'ya dün gelen Kulüp Başkanı Aziz Yıldırım ve yönetim kurulu üyeleri de idmanı izledi. 
     Öte yandan sarı-lacivertliler, yarın saat 19.00'da Antalyaspor ile Antalya Atatürk Stadı'nda hazırlık maçı yapacak. 
     
</TEXT>
</DOC>
