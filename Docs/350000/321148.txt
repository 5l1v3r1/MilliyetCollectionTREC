<DOC>
<DOCNO> 321148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/06/magazin/amag.html </URL>
<DATE> 2005/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bollywood' Türkiye'de 
</HEADLINE>
<TEXT>


Hindistan'ın Kadir İnanır'ı Rajnikant'ın filminin bir bölümü, Efes, Kapadokya ve Pamukkale'de çekildi 

DIŞ HABERLER SERVİSİ 

Film çekimleri için son yıllarda Türkiye'yi seçen ABD ve Avrupalı yapımcılara, sonunda Hintli yapımcılar da eklendi. 
Dünyanın 'yılda' en çok film çekilen ve 1 milyar civarındaki nüfusuyla bu filmlerin en çok izlendiği ülkelerden olduğu için Hollywood'dan esinlenilerek 'Bollywood' diye adlandırılan Hindistan sineması, Türkiye'nin doğal güzelliklerini kullanmak için ilk adımı attı. 
Hindistan'ın en önemli jönlerinden Rajnikant'ın 'Chandra Muhki' adlı filminin bir bölümü, Efes harabeleri, Kapadokya ve Pamukkale'de geçiyor. 

Organizasyonu gerçekleştiren Travel Masters şirketinden Ramji, ilk kez bir Tamil filminin bir bölümünün Türkiye'de çekildiğini söyledi. 
'The Hindu' gazetesinin haberine göre, filmin en önemli şarkılarından birine ait klip de Türkiye'de çekildi. Ramji, çekimler sırasında hiçbir sorun yaşanmadığını söyledi. 



</TEXT>
</DOC>
