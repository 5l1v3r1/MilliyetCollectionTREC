<DOC>
<DOCNO> 330086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/04/son/sondun48.html </URL>
<DATE> 2005/04/04/ </DATE>
<TIME> 22.59 </TIME>
<AUTHOR>  </AUTHOR>
<HEADLINE>
Çok televizyon seyreden çocuk zorba oluyor 
</HEADLINE>
<TEXT>

     Çok televizyon izleyen çocuklar, okul çağına gelince zorbalığa daha meyilli oluyor. 
     ABD'de Washington Üniversitesi'nin yaptığı bir araştırma, çocuklarına kitap okuyan, onları gezmeye götüren ve çocuklarıyla daha çok ilgilenen ailelerin, bu riski azalttığını ortaya koydu. 
     Archives of Pediatrics and Adolescent Medicine dergisinin Nisan sayısında yayınlanan araştırma, erken yaşta öğrenme ve anlamadaki boşlukların, çocukların gelecekte daha az rekabetçi olmalarına neden olabileceğini ve televizyondaki şiddetin kavgacı tutuma yol açtığını gösterdi. 
     Araştırmaya 4 yaşındayken dahil edilen 1266 çocuğun 6 yaşından 11 yaşına kadarki dönemde gösterdikleri zorbaca davranışları, ailelerinin verdiği bilgi doğrultusunda tespit edildi. 
     Çocuklardan yaklaşık yüzde 13'ünün bu dönemde zorbaca davrandığı gözlendi ve çocukların televizyon karşısında geçirdiği zamanın, bu tutuma yol açan nedenlerden biri olduğu görüldü. 
     
</TEXT>
</DOC>
