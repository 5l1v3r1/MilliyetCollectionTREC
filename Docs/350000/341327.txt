<DOC>
<DOCNO> 341327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/10/son/sontur27.html </URL>
<DATE> 2005/05/10/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Bilirkişi raporu komedisi 
</HEADLINE>
<TEXT>

     Özgür CEBE BİSMİL Diyarbakır , DHA 

DİYARBAKIR’ın Bismil İlçesi'nde yolcu otobüsünün çarpması sonucu ölen 8 yaşındaki Meki Ayaz'ın ailesinin açtığı tazminat davası, bilirkişinin verdiği raporla komediye dönüştü. 
     Görevlendirilen iki ayrı bilirkişi, Meki'nin yetişmesine kadar ailenin 54 bin 528 YTL 54 milyar 528 milyon lira ile 55 bin 924 YTL 55 milyar 924 milyon lira masraf yapacağını, ancak onun aileye 13 bin 234 YTL 13 milyar 234 milyon lira ile 15 bin 436 YTL 15 milyar 436 milyon lira katkıda bulunacağını hesapladı. 
     Bilirkişi raporlarında, çocukları ölen Ayaz ailesinin aslında kazançlı’ olduğu öne sürülürken, bilirkişiler hakkında suç duyurusunda bulunacağını söyleyen Ayaz ailesinin avukatı Kenan Ceylan, Bu davadan sonuç alamazsak, Avrupa İnsan Hakları Mahkemesi’ne gedeceğiz" dedi. 
     Bismil’in Köseli Köyü'nde 23 Nisan 2003 günü karayolunda meydana gelen kazada, Öz Batmanlılar firmasına ait 73 AH 554 plakalı otobüsün çarptığı ilköğretim okulu ikinci sınıf öğrencisi Meki Ayaz yaşamını yitirdi. Kaza yerinde yapılan incelemede otobüs sürücüsü yüzde 75, ölen Meki Ayaz da yüzde 25 kusurlu bulundu. 
     Kazada oğlunu yitiren baba Medeni Ayaz, 4.5 milyar lira tazminat talebinde bulundu. Ancak otobüsü sigorta yapan şirket bu ödemeyi yapmayınca Ayaz ailesi, Bismil Asliye Hukuk Mahkemesi’nde geçen yıl tazminat davası açtı. 
     Bismil Asliye Hukuk Mahkemesi de ilk duruşmadan sonra, kusur ve tazminat hesaplamasının bilirkişi tarafından yapılması için, dosyayı Ankara nöbetçi Asliye Hukuk Mahkemesi'ne gönderdi. 
     
     ÜNİVERSİTE OKUYAMAZ" 

     Dosyanın verildiği Ankara 25'inci Asliye Hukuk Mahkemesi'nin konunun uzmanı olduğu gerekçesiyle avukat Sema Güleç'i bilirkişi atadı. Avukat Güleç hazırladığı raporda, Ayaz ailesinin çocuğunu büyütmek için 55 milyar 926 milyon 240 bin 197 lira masraf yapacağını, buna karşılık çocuğun 18 yaşından sonra annesi ve babasına katkısının 13 milyar 234 milyon 447 bin 990 lira olacağını belirtti. 
     Rapordaki gerekçede, Yörenin ve ailenin sosyal konumu gereğince çocuğun üniversite eğitimi almayıp, 18 yaşından sonra çalışmaya başlayacağı kabul edilecektir’, Nüfus kaydına göre Mekki 1995 doğumlu olup olay tarihinde 8 yaşındadır. Kalan ömrü 55 yıl 10 ay 3 gün, muhtemel ömür sonu 2058 yılıdır’, 18 yaşına doldurduğunda çalışmaya başlayacağı 20 yaşında yani 20015 yılında askere gideceği, askerlik dönüşünde 2 yıl evlenmeyeceği, daha sonra avlenerek aileye destek oranının azalacağı’ ifadeleri yer aldı. Raporda, Meki Ayaz’ın ölmesi nedeniyle ailenin 42 milyar 691 milyon 792 bin 207 lira masraftan kurtulduğu vurgulandı. 
     
     İKİNCİ BİLİRKİŞİ NE DİYOR 

     Bu rapora ailenin avukatı Kenan Ceylan itiraz edince, dosya bu kez Ankara 2’inci Asliye Hukuk Mahkemesi’ne gönderildi. Bu mahkeme de Avukat Nurdane Kara’yı bilirkişi tayin etti. Avukat Kara'ın hazırladığı rapor ise ilk raporu aratmadı. Kara yaptığı hesaplamada, Ayaz ailesinin çocuğunu yetiştirmek için 54 milyar 528 milyon 284 bin 230 lira harcayacağını, çocuğun 18 yaşından sonraki kazancının ise 15 milyar 437 milyon 200 bin 397 lira olacağını, çocuğun kazancı ailenin harcayacağı paradan düşüldüğünde, ailenin 39 milyar 91 milyon 83 bin 833 lira harcamadan kurtulduğu vurgulandı, Destekten yoksun kalma tazminat alacağının olmadığı" ifadesine yer verildi. 
     Bismil Asliye Hukuk Mahkemesi, gelen iki bilirkişi raporu doğrultusunda, 18 Mayıs’ta yapılacak duruşmada tazminat talebiyle ilgili kararını verecek. 
     Ailenin Avukatı Kenan Ceylan, davayı kaybetmeleri halinde temyiz edip, bilirkişiler hakkında suç duyurusunda bulunacağını söyledi. Avukat Kenan Ceylan, Böyle raporla ilk kez karşılaşıyorum. Davadan sonuç alamazsak, Avrupa İnsan Hakları Mahkemesi’ne başvurucağız" diye konuştu. 

     
</TEXT>
</DOC>
