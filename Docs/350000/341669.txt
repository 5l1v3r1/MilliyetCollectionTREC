<DOC>
<DOCNO> 341669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/son/sonyas03.html </URL>
<DATE> 2005/05/11/ </DATE>
<TIME> 08.15 </TIME>
<AUTHOR>  </AUTHOR>
<HEADLINE>
Rolling Stones, yeni albüm çıkarıyor 
</HEADLINE>
<TEXT>

     "Rock’ın dinozorları" olarak bilinen Rolling Stones, Manhattan’da verdikleri bir mini konserle yeni bir albüm çıkaracaklarını ve dünya turuna çıkacaklarını duyurdu. 
     Rock dünyasına 60’lı yılların başında İngiltere’de katılan ünlü grubun şarkıcısı Mick Jagger, konserde hayranlarına, yeni albümlerinin müjdesini verdi ve dünya turuna çıkacaklarını söyledi. 
     Jagger, henüz adı konmamış yeni albümlerinin yüzde 85’inin tamamlandığını belirtti. Bu albüm, 1997’deki "Bridges to Babylon"dan bu yana Stones’un hepsi yeni parçalardan oluşan ilk koleksiyonu olacak. 
     Grubun, dünya turuna da Boston’daki Fenway Park’ta 21 Ağustos’ta verecekleri konserle başlaması bekleniyor. 
     Rolling Stones, Kuzey Amerika’dan başlayacağı konser turunu Güney Amerika, Asya ve Avrupa ile tamamlayacak. Grubun dünya turu gelecek yıla kadar sürecek. 
     
</TEXT>
</DOC>
