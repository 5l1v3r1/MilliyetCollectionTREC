<DOC>
<DOCNO> 346245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/27/spor/spo11.html </URL>
<DATE> 2005/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu kez Valencia 
</HEADLINE>
<TEXT>


İspanya'da Barcelona ve Real Madrid'in yerleri belli, ama kalan dört Avrupa bileti için beş takım çekişiyor. Numancia ve Albacete düştü, Levante ve Mallorca'dan biri de Primera Liga'da son maçını oynuyor 


Son 4 haftada 10 puan kazanarak Şampiyonlar Ligi için en iddialı takım konumuna gelen Villarreal'e bir puan yetebilir. Levante ise kümede kalmak için kazanmak zorunda. Riquelme ve arkadaşları daha iyi bir takım oldukları için galibiyete yakın taraf. 

Mallorca-Real Betis 
Şampiyonlar Ligi için kazanmak isteyen Betis'le ligde kalma savaşı veren Mallorca'nın mücadelesi diğer maçlardan önce oynanacağı için haftanın en çekişmeli müsabakası olacak gibi görünüyor. Devler Ligi'ni çok isteyen Betis bir adım önde. 

FC Sevilla-Malaga 
Son 6 haftada 4 galibiyet alarak üst sıralara tırmanan iddiasız Malaga'nın, Şampiyonlar Ligi mücadelesi veren Sevilla karşısında işi zor. Sevilla mutlaka kazanacaktır. 

Espanyol-A.Bilbao 
A.Bilbao'nun Avrupa kupaları umudu kalmadı. Espanyol'sa kazanıp rakiplerinin sonuçlarını bekleyecek. Favori Espanyol. 

Valencia-Osasuna 
Osasuna, Copa Del Rey'de finale çıkarak UEFA Kupası'ndaki yerini garantiledi. Valencia ise Kupa 2 için 3 puan alıp Espanyol'un yenilmesini beklemek zorunda. Favori Valencia. 

Real Zaragoza-Real Madrid 
İki takımın da ligde mücadele edecekleri bir hedef kalmadı, ama Real Madrid yıldızlarıyla Zaragoza'dan geçen sezonun acılarını çıkaracak güçte. 




</TEXT>
</DOC>
