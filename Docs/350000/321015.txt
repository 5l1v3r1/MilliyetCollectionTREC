<DOC>
<DOCNO> 321015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/05/son/sondun35.html </URL>
<DATE> 2005/03/05/ </DATE>
<TIME> 22.38 </TIME>
<AUTHOR>  </AUTHOR>
<HEADLINE>
ABD dışişleri sözcüsü "Suriye'nin çekilme planı yeterli değil" 
</HEADLINE>
<TEXT>

     ABD Dışişleri Bakanlığı, Suriye Devlet Başkanı Beşşar Esad'ın, Suriye birliklerinin Lübnan'dan çekilme planının ''yeterli olmadığını'' açıkladı. 
     Bakanlık sözcüsü Adam Ereli, Arapça yayın yapan Amerikan televizyon kanalı El Hurra'ya yaptığı açıklamada, Esad'ın konuşmasına ilişkin, ''Konuşmada yeni bir şey yok. Bunları geçmişte de duyduk. Duymadığımız şeylerse hemen ve tamamen çekilmedir. Bunlar BM'nin 1559 sayılı kararının merkezini teşkil ediyor'' dedi. 
     Ereli, ''Yabancı birliklerin Lübnan'dan hemen çekilmesini istiyoruz. BM kararının yerine getirilmesini bekliyoruz. Bunu Esad'ın konuşmasında duyamadık'' diye konuştu. 
     Suriye Devlet Başkanı Beşşar Esad, Lübnan'daki tüm birlikleri, önce ülkenin doğusundaki Bekaa bölgesine, sonra da Suriye-Lübnan sınırına çekeceklerini açıklamıştı. 
     Esad, ''İsrail tarafından işgal edilen Suriye toprakları geri alınmadan, Ortadoğu'da barıştan söz edilemeyeceğini'' de belirtmişti. 
     
</TEXT>
</DOC>
