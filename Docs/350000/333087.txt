<DOC>
<DOCNO> 333087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/13/son/sontur45.html </URL>
<DATE> 2005/04/13/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Otomobil çarpınca yaralanan çocuğu hastaneye götüren araç kaza yaptı 
</HEADLINE>
<TEXT>

     Manisa'nın Soma İlçesi'nde, otomobilin çarpması sonucu yaralanan 6 yaşındaki çocuk, kendisini hastaneye götüren minibüsün başka bir araçla çarpışması sonucu öldü. 
     Alınan bilgiye göre, Güngör Duruoğlu'nun kullandığı 45 VT 865 plakalı otomobil, Avdan Beldesi'nde yolun karşısına geçmeye çalışan 6 yaşındaki Aycan Değirmen'e çarptı. 
     Ağır yaralanan Değirmen, yoldan geçen Vahap Bucak idaresindeki 01 FG 551 plakalı minibüsle Soma'daki hastaneye götürülmek üzere yola çıkarıldı. 
     Bucak'ın kullandığı minibüs, Özgür Korkmaz yönetimindeki 45 V 5857 plakalı otomobille çarpıştı. Aycan Değirmen, geçirdiği ikinci kazanın ardından olay yerinde hayatını kaybetti. 
     Kazada, sürücüler Korkmaz ve Bucak, Şenol Çalış 38 , Selma 27 ve Emin Korkmaz 2 ile Abdürrazzak Bucak 49 da yaralandı. 
     Yaralılar, Soma Linyit Hastanesi'nde tedavi altına alındı. 
     
</TEXT>
</DOC>
