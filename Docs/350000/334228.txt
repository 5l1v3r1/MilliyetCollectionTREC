<DOC>
<DOCNO> 334228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/17/son/soneko16.html </URL>
<DATE> 2005/04/17/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Yeni barajlar geliyor... 
</HEADLINE>
<TEXT>

     Devlet Su İşleri Genel Müdürlüğü'nün 2005 yılı yatırım programına aldığı üç yeni baraj yapımı ile ilgili ilk adım önümüzdeki günlerde atılacak. 
     DSİ HES Başkanlığı'nın yüzde 10 ödeneği hazır olan Afyonkarahisar Kuruçay, Çankırı Koyunbaba ve Kütahya-Hasanlar barajları ve Hidro Elektrik Santrallerin HES kati projelerinin hazırlanması için önümüzdeki günlerde ihaleye çıkması bekleniyor. 
     Edinilen bilgiye göre, üç yeni baraj yapımı için projelerin hazırlanmasına yönelik açılacak ihalelere ait şartnamelerin hazırlıklarının tamamlanma aşamasında bulunuyor ve ihale ilanları peyder pey önümüzdeki günlerde yapılacak. 
     DSİ'nin bu yıl programına aldığı barajlar için bu yıl toplam 180 milyar liralık proje harcamaları yapılacak. Bu yıl içinde tamamlanması planlanan barajların proje çalışmalarının ardından önümüzdeki yıllar içerisinde de yapıma yönelik ihale çalışmalarına başlanması planlanıyor. 
     
</TEXT>
</DOC>
