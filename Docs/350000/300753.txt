<DOC>
<DOCNO> 300753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/25/ekonomi/eko05.html </URL>
<DATE> 2004/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
'KDV indirimini halk kontrol etmeli' 
</HEADLINE>
<TEXT>


EKONOMİ SERVİSİ 

Devlet Bakanı Ali Babacan, vergi indiriminin halka yansımayacağı görüşüne katılmadığını belirterek, "Ancak halkın da KDV'deki düşüşün fiyatlara yansıyıp yansımadığını kontrol etmesi gerekiyor" dedi. TGRT'de yayımlanan 'Ankara'nın Gündemi' programında soruları yanıtlayan Babacan, enflasyonun tek rakama düşmesinin yeterli olmadığını anlattı. Babacan, şöyle devam etti 
"Enflasyonun yüzde 9 - 10 olması, AB standartlarına göre yüksek. Borç stokları h l yüksek. Faizlerin daha da düşmesi gerekiyor. Faizlerde hızlı bir düşüş olmasa da, makul bir düşüş olacaktır. Türkiye'nin bir numaralı problemi işsizliktir. Bunun için faizlerin düşmesi, yatırımların artması gerekiyor. İstikrar da yatırım için önemli. Bunun için, Türkiye'nin iyi bir iş ortamı olarak görülmesini sağlamaya çalışıyoruz." 

Unilever İndireceğiz 
Öte yandan KDV indirimini ürünlerine yansıtacağını açıklayan kuruluşlara Unilever de eklendi. Unilever Türkiye Yönetim Kurulu Başkanı İzzet Karaca, KDV indiriminin piyasaya sundukları ürünleri kapsaması halinde bunu yüzde yüz tüketicilere yansıtacaklarını söyledi. Sana margarininin üretildiği Unilever Çorlu Fabrikası'nın, Japan Institute of Plant Maintanence JIPM tarafından verilen ve toplam üretken bakım yönetimi, TPM Mükemmellik Ödülü almasıyla ilgili fabrikada bir basın toplantısı düzenlendi. Karaca, toplantıda yaptığı konuşmada, "KDV indirimi bizim ürünlerimizi kapsarsa bunu yüzde yüz tüketiciye yansıtacağız. KDV indirimi, Türkiye'nin rakipleriyle arasını kapatmasının en önemli işareti" diye konuştu. 


</TEXT>
</DOC>
