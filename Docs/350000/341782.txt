<DOC>
<DOCNO> 341782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/yazar/sazak.html </URL>
<DATE> 2005/05/12/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
DYP kongresi 
</HEADLINE>
<TEXT>


Son aylardaki 'milliyetçi yükseliş', AKP karşısında merkez sağ oyların seyrini DYP'den, MHP'ye doğru mu yönlendiriyor Bu hafta yayımlanan ANAR anketinde, 'milliyetçilik rüzg rı'nın AB desteğini de etkilediği, bir referandum halinde 'evet' diyeceklerin oylarının yüzde 63.5'e gerilediğini görüldü. 
Anketin siyasi partilerle ilgili sonuçları da, 3 Kasım 2002 seçimlerindeki dengelerin korunduğu yönündeydi. CHP'nin oyları düşerken, MHP 9.6 , DYP 9.2 baraja takıldıkları noktada duruyorlar. ANAR'ın AKP'ye yakınlığı nedeniyle anket sonuçlarına kuşkuyla bakılabilir, Hasan Cemal'in Anadolu izlenimlerinde aktardığı 'vozurdama hali'nin iktidar oylarını gerilettiği düşünülebilir. Ancak, AKP'nin henüz bir seçeneğinin olmadığı da ortada. Bunda en büyük etken, muhalefetteki partilerin yönetim kadrolarının halkta bir umut uyandıramayışları. 
Erkan Mumcu'nun ANAP'a henüz bir canlılık kazandıramadığı da gözüküyor. Bu hafta DYP kongresi toplanacak. Kongreye 48 saat kala, Ağar'ın 'parti vitrini'nde yer vermeyi düşündüğü Mehmet Ali Bayar, DYP'den istifa etti. Ağar ve Bayar, son olarak 8 Nisan'da kongre tarihi ilan edildiği sırada görüşmüşlerdi. 
DYP lideri Ağar, dün sabah, DYP Genel Merkezi'nden Bayar'ı aratmaya çalışırken, Mehmet Ali Bey'in istifa haberi medyaya yansımıştı. Bayar, Doğru Yol'daki 'siyasetsizlik' haline itiraz ederek, aylar önce genel başkan yardımcılığından ayrılmıştı. Bugün gelinen noktada siyasetin 'AKP-MHP ekseni'ne kayması sonucu DYP'nin 'merkez sağ'daki yerini kaybetmekte olduğunu savunuyor. Bu nedenle kendi istifasının, DYP kongresinin 'değişim, yenileşme ve vizyon' konusunda bir kez daha düşündürteceğine inanıyor. DYP Genel Başkanı Mehmet Ağar ile bu tür eleştirilere katılmıyor. 'Kongreyi milletle beraber yapacağız, çünkü Anadolu'da hükümete karşı büyük bir öfke var, vatandaş bizden muhalefet bekliyor. Biz hem merkez sağı temsil ediyoruz hem de solun yapamadığını yaparak, varoşlardan, işçiden, esnaftan, köylüden aldığımız güçle, kitlesel destekle geliyoruz' diyor. 
Peki Ağar, MHP'ye göre DYP'yi nasıl bir siyasi rotada yönetiyor Milliyetçi dalganın, MHP'ye güç vermesinden rahatsız mı Mehmet Ali Bayar, gibi 'liberal demokrat' isimlerin yer almayışı karşısında 'vitrin'i daha radikal tercihlerden mi oluşturacak. 'Hayır' diyor. 'MHP ile yarış halinde değiliz. Biz soğukkanlı politika izlemeye devam edeceğiz' diyor. Öcalan konusunda kongrede vereceği mesaj ilginç olacak. Yeniden yargılama kararı çıkarsa davanın 'iç çatışma konusu haline getirilmesi'ni istemiyor, Ağar. MHP ile DYP arasında bir çizgi çekmeye çalışıyor. 
AB'ye olan desteğin azalmasını ise AKP'nin zayıflığına bağlıyor. 



</TEXT>
</DOC>
