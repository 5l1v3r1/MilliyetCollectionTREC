<DOC>
<DOCNO> 339943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/05/son/sontur09.html </URL>
<DATE> 2005/05/05/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Doktorun 7 bin dolarını internetten başka bir hesaba transfer ettiler 
</HEADLINE>
<TEXT>

     Durmuş SEVİNDİK DHA 

      ZONGULDAK Atatürk Devlet Hastanesi Genel Cerrahı uzmanı 32 yaşındaki Namık Kemal Erdoğan, internet bankacılığı sistemiyle şifresine girilerek bankadaki 7 bin doların başka hesaba aktarıldığını iddia etti. 
     Dr. Erdoğan, güvenli olduğu gerekçesiyle internet bankacılığı sistemiyle bir bankaya yatırdığı 7 bin doların, şifresinin çözülerek bir başka kişinin hesabına aktarıldığını söyledi. Dr. Namık Kemal Erdoğan, 29 Mart 2005 tarihinde internetten hesabına girdiğini hesabındaki 7 bin doların Adana'daki aynı bankanın Atatürk Caddesi Şubesi’nde Mehmet Savur adına havale edildiğini öğrendiğini anlattı. Kemal, Bu kişi, parayı aynı gün çekmiş. Cumhuriyet Savcılığı’na suç duyurusunda bulundum. Bankaya durumu bildirdim. Paramın bana ödenmesi için yazılı başvuru yaptım. Sözlü olarak söylediğimde bunun imkansız olduğunu söylediler. Herkes internet bankacılığı yapıyor. İnternet bankacılığı güvenli değilse neden herkes internet bankacılığını öneriyor. Öneriyorsa da güvenliğini sağlasınlar, zararlarımı çeksinler. Başıma gelen herkesin başına gelebilirdiö dedi. 
     Zonguldak Emniyet Müdürlüğü’ne bağlı Kaçakçılık ve Organize Suçlar Şube Müdürlüğü’ne internet yoluyla dolandırıcılık iddiasıyla başka başvuruların da yapıldığı belirtilerek, internet kullanıcılarının dikkatli olmasını istedi. 
     
</TEXT>
</DOC>
