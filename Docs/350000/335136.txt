<DOC>
<DOCNO> 335136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/20/son/soneko17.html </URL>
<DATE> 2005/04/20/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Erdemir özelleştirmesinde hazırlıklar son aşamada... 
</HEADLINE>
<TEXT>

     Ereğli Demir Çelik Fabrikaları'nın ERDEMİR , Özelleştirme İdaresi Başkanlığı'nın ÖİB elinde bulunan yüzde 46.12'lik payının ''blok olarak'' özelleştirmesi için şartname hazırlıklarında son aşamaya gelinirken, satışın ''açık artırma'' yoluyla gerçekleşeceği belirtiliyor. 
     Edinilen bilgiye göre, ERDEMİR özelleştirmesi için Dış Ticaret Müsteşarlığı DTM ile ÖİB arasında Demir Çelik Ulusal Yeniden Yapılandırma Planı çerçevesinde görüşmeler yürütülüyor. 
     DTM ile yapılan görüşmelerin amacının uluslararası anlaşmalara uygun bir şartname hazırlamak olduğu vurgulanıyor. 
     
     BÜYÜK ÖZELLEŞTİRMELERLE ÇAKIŞMAYACAK 

     Bu arada, ERDEMİR'in ihalesi ile ilgilenenler arasında TÜPRAŞ ve TELEKOM gibi büyük özelleştirmelerle kesişen yatırımcılar bulunduğu, bu nedenle bu ihalelerin çakışmamasına dikkat edileceği de vurgulanıyor. 
     TELEKOM için son teklif verme süresi Mayıs sonunda biterken, TÜPRAŞ'ın blok satışı için de önümüzdeki günlerde ihale ilanına çıkılması bekleniyor. 
     Öte yandan, ERDEMİR'e, ilgi duyan firmalar arasında Rus, Japon ve ABD'li firmaların ile AB'den firmalar bulunuyor. 
     
     ATAKÖY ŞİRKETLERİ GİBİ SATILACAK 

     Diğer taraftan, ERDEMİR'in satışında ÖİB'nin elinde bulunan yüzde 46.12'lik payın yanı sıra, Türkiye Kalkınma Bankası'na ait yüzde 3.81'lik pay da satılacak. 
     İhalede yüzde 46.12'lik pay için teklif verecek firmalar aynı şartlarda Türkiye Kalkınma Bankası'nın elindeki hisseleri de satın alacak. 
     Hatırlanacağı üzere bu formül en son olarak Ataköy Şirketler Grubu'nun satışında uygulanmış ve ÖİB'nin elindeki payı alan firma aynı şartlarda Vakıfbank'ın elindeki hisseleri satın almıştı. 

     
</TEXT>
</DOC>
