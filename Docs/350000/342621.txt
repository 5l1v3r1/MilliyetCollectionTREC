<DOC>
<DOCNO> 342621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/14/son/sonyas04.html </URL>
<DATE> 2005/05/14/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
The Times Nikotin aşısı sigara alışkanlığını kökten yok edecek... 
</HEADLINE>
<TEXT>

     İngiltere’de yayımlanan The Times gazetesi, bir İsveç firmasının geliştirdiği nikotin aşısının sigara alışkanlığını kökünden yok edeceğini öne sürdü. 
     Gazete, ABD’nin Orlando kentinde bugün başlayacak tıp kongresinde aşının geniş kapsamlı deneme süreciyle ilgili sonuçların açıklanacağını ve aşının beş yıl içinde kullanılacağını bildirdi. 
     Aşının klinik denemelerinin 6 ay sürdüğünü ve 300 gönüllü üzerinde yapıldığını duyuran Times, bu gönüllülerin tümünün en koyu sigara tiryakilerinden seçildiklerine dikkati çekti. 
     Merkezi İsveç’te bulunan Cytos biyoteknoloji firması tarafından geliştirilen aşının birer benzerini geliştiren iki farklı biyoteknoloji firmasının da, gelecek günlerde buluşlarını ortaya koymaya hazırlandığını duyuran Times, bunlardan birinin merkezi Cambridge’deki Xenova olduğunu bildirdi. 
     
</TEXT>
</DOC>
