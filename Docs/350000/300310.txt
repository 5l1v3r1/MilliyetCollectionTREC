<DOC>
<DOCNO> 300310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/23/son/sonspo41.html </URL>
<DATE> 2004/12/23/ </DATE>
<TIME> 23.46 </TIME>
<AUTHOR>  </AUTHOR>
<HEADLINE>
ULEB Avrupa ligi Adecco Estudiante 61 - Efes Pilsen 66 
</HEADLINE>
<TEXT>

     Basketbolda ULEB Erkekler Avrupa Ligi A Grubu 8. maçında Efes Pilsen, İspanya'nın Adecco Estudiantes takımını 66-61 yendi. 
     Karşılaşmanın ilk dakikalarında pota altında Ermal ve Kaya ile sayılar bulan Efes Pilsen, 2. dakikada 7-3 öne geçti. Ancak bu dakikadan sonra hücumda sayı üretmekte zorlanan ve 4 dakika sayı kaydedemeyen lacivert-beyazlılar karşısında Adecco Estudiantes üstünlüğü ele geçirdi. Ev sahibi ekip, Iterbe ve Carces'in sayılarıyla 6. dakikayı 12-7 önde geçti. Bu dakikadan sonra oyuna sonradan giren Nikolic ile sayılar bulan Efes Pilsen karşısında İspanyol ekibi periyodun bitimine 30 saniye kala Rodriguez'in 3 sayılık basketiyle farkı 7 sayıya 20-13 çıkardı. Adecco Estudiantes, 1. periyodu da 20-15 önde tamamladı. 
     İkinci periyoda iyi başlayan Efes Pilsen, 12. dakikada Domercant'ın 3 sayılık basketiyle tekrar üstünlüğü ele geçirdi 22-21 2. periyotta iyi savunma yapan lacivert-beyazlılar, rakibi karşısında 4 dakikada 14-5'lik bir seri yakalayarak farkı açtı. Bu periyotta 13 sayı atan Nikolic'in skorer oyunuyla Efes Pilsen, 16. dakika içinde farkı 10 sayıya 36-26 çıkardı. Ev sahibi ekip, Loncar ve Rodriguez ile farkı kapatmaya çalıştıysa da lacivert-beyazlılar, Ender ve Nikolic'in sayılarıyla devreyi 42-31 önde kapadı. 
     Maçın 3. periyodunda savunmada ve hücumda organize olamayan Efes Pilsen, 7 dakikada sadece 4 sayı attı. Iturbe, Jimenez ve Hernan Jasen'in sayılarıyla 16-4'lük bir seri yakalayan Adecco Estudiantes, 27. dakikada Rodriguez'in basketiyle 47-46 öne geçti. Ev sahibi ekip, 29. dakikada Miso'nun basketiyle farkı 5 sayıya çıkardı ve 3. periyodu 54-49 önde geçti. 
     Son periyoda iyi başlayan Efes Pilsen, Kaya ve Ender'in sayılarıyla farkı kapattı ve Solomon'un basketiyle 35. dakikada 59-58 öne geçti. Son 1 dakikaya 62-61 önde giren lacivert-beyazlılar, son saniyelerde Solomon ve Prkacin ile faul atışlarını sayıya çevirdi ve maçtan 66-61 galip ayrılmasını bildi. 
     
     EFES PİLSEN 2. KEZ DALYA YAPTI 
     Adecco Estudiantes takımını 66-61 yenen Efes Pilsen, Avrupa kupalarında 2. kez dalya yaptı. 
     Avrupa kupalarında bugüne dek yaptığı 315 maçta 199 galibiyet elde eden lacivert-beyazlılar, bu akşam İspanya'da 316. maçında 200. galibiyetini elde etti. 
     KÜNYE 
     
     
ADECCO ESTUDIANTES 61 - EFES PİLSEN 66 Salon Vistalegre Hakemler Nikos Pitsilkas x Yunanistan , Andrej Jersan x Slovenya , Roberto Chiari x İtalya Adecco Estudiantes Azofra xx 3, Jimenez xx 8, Hernan Jasen xx 8, Iturbe xx 10, Garces xx 6, Rodriguez xxx 12, Loncar x 3, Vidaurreta xx 3, Patterson x, Miso xx 8 Efes Pilsen Solomon xx 9, Mustafa x, Domercant xx 9, Ermal xx 5, Kaya xxx 8, Nikolic xxx 17, Prkacin xxx 6, Ender xxx 12, Alper xxx 1. periyot 20-15 Devre 31-42 Efes Pilsen lehine 3. periyot 54-49 5 faulle çıkanlar 38.57 Alper Efes Pilsen 
     
</TEXT>
</DOC>
