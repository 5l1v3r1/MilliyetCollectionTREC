<DOC>
<DOCNO> 333114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/13/son/sonyas06.html </URL>
<DATE> 2005/04/13/ </DATE>
<TIME> 07.20 </TIME>
<AUTHOR>  </AUTHOR>
<HEADLINE>
Britney Spears Hamileyim 
</HEADLINE>
<TEXT>

     Britney Spears, Eylül ayında evlendiği eşi Kevin Federline ile ilk çocuklarını beklediklerini kaydettiği mesajında, ''Bu haftasonunu hastanede geçirdiğime dair haberler var. Kevin ve ben herkesin bilmesini istiyoruz ki herşey yolunda. Düşünceleriniz ve dualarınız için teşekkürler'' dedi. 
     Amerikan magazin dergileri haftalardır, karnının şiştiğini belirttikleri 23 yaşındaki pop yıldızının hamile olduğunu iddia ediyordu. Britney Spears ise geçen hafta bu iddiaları yalanlayarak söz konusu dergilere yönelik ağır eleştirilerde bulunmuştu. 
     Bu arada, The National Inquirer isimli dergide yer alan bir haberde, dört aylık hamile olan Britney Spears'ın bir kanama sonucu düşük yapma endişesiyle haftasonu apar topar Florida'daki bir hastaneye gittiği kaydedildi. 
     Dergi, bebeğini kaybetmekten korkan ünlü şarkıcının hastanede iki gece boyunca doktor kontrolünde tutulduğunu bildirdi. 
     Britney Spears'ın kocası Kevin Federline'in eski sevgilisi Shar Jackson'dan iki çocuğu bulunuyor. 

     
</TEXT>
</DOC>
