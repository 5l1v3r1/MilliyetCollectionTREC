<DOC>
<DOCNO> 303401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/04/son/sonsiy18.html </URL>
<DATE> 2005/01/04/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
CHP'li milletvekili Koçyiğit "Sarıgül'ü destekliyorum" 
</HEADLINE>
<TEXT>

     CHP Diyarbakır Milletvekili Muhsin Koçyiğit, bu ay sonunda yapılacak CHP Olağanüstü Kurultayı'nda, Mustafa Sarıgül önderliğinde oluşan harekete destek vereceğini bildirdi. 
     Koçyiğit, yaptığı yazılı açıklamada, CHP'de gelişen son olaylar karşısında durumunu yeniden gözden geçirme gereğini duyduğunu belirterek, şunları kaydetti 
     ''CHP'nin, tabandan gelen isteği doğrultusunda iktidar alternatifi olabilmesi, geniş halk kitlelerinin ortak talebidir. 
     Daha da önemlisi, sayın genel başkanın, son zamanlarda milletvekilleri dahil, yüksek disiplin kurulu üyelerine bile ağır eleştiri ve suçlamalar yöneltmesi, partiyi daha da zor günlere sürüklemektedir. 
     Gerek Güneydoğu Anadolu bölgesinin içinde bulunduğu sorunların çözümü, gerekse Türkiye'nin önünün açılması için CHP'de Mustafa Sarıgül önderliğinde oluşan harekete destek veriyorum.'' 
     
</TEXT>
</DOC>
