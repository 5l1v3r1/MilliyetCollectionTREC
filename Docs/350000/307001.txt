<DOC>
<DOCNO> 307001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/16/son/sontur21.html </URL>
<DATE> 2005/01/16/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Polis-hırsız kovalamacasında kaza... 
</HEADLINE>
<TEXT>

     Antalya'da bir otodan hırsızlık yaparak kaçan zanlılar, trafik kazası yaptı. Kazada yaralanan zanlılardan biri kaldırıldığı hastaneden kaçtı. 
     Alınan bilgiye göre, Antalya'nın Sinan Mahallesi'nde, bir otomobilden hırsızlık yaparak kaçan iki kişi ile polis arasında kovalamaca yaşandı. Zanlıların bulunduğu 33 PY 370 plakalı otomobil, Meydankavağı Mahallesi 1562 Sokakta, bir başka otomobile çarparak durdu. 
     Otomobil içerisinde sıkışan zanlılar, polis tarafından kurtarılarak özel bir sağlık kuruluşuna kaldırıldı. Zanlılarından E.Ç, kaldırıldığı hastaneden kaçarak izini kaybettirdi. 
     Olayda çeşitli yerlerinden yaralanan Ü.Ç 10 ise daha sonra polis tarafından Antalya Devlet Hastanesi'ne kaldırılarak burada tedavi altına alındı. 
     Polis, hastaneden kaçan zanlının yakalanması için çalışma başlattı. 
     
</TEXT>
</DOC>
