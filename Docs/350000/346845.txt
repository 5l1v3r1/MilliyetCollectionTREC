<DOC>
<DOCNO> 346845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/29/siyaset/siy04.html </URL>
<DATE> 2005/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İt dalaşı temmuzda bitecek 
</HEADLINE>
<TEXT>


TAKİ BERBERAKİS Atina 


Yunan ve Türk uçaklarının Ege'deki askeri uçuşları sırasında sık sık yaşanan it dalaşlarından kaçınmak ve Türkiye ile Yunanistan arasında gerginliği önlemek amacı taşıyan "doğrudan iletişim hattı", temmuzda hayata geçiriliyor. 
Yunanistan'da yayımlanan TaNea gazetesinin haberine göre, geçen nisan ayında Dışişleri Bakanı Abdullah Gül ile Yunan meslektaşı Petros Molivyatis'in Ankara'da vardıkları mutabakat, Türk savaş uçaklarının Ege üzerindeki uçuşları sırasında Atina FIR bölgesine girmelerine tepki olarak Yunan Hava Kuvvetleri'nin püskürtme operasyonuna girişmesi yerine, Türk uçaklarını "tanıma" sürecinden sonra, Türk ve Yunan hava kuvvetlerinin "doğrudan iletişim hattı" ile temasa geçmelerini öngörüyor. 
Böyle bir durumda, Yunanistan'ın Larisa Hava Harek t Merkezi'nin, Eskişehir Hava Harek t Merkezi'ni araması ve karşılıklı bilgilendirmede bulunulması planlanıyor. 
TaNea, "doğrudan iletişim hattı"nın hayata geçirilmesi için bugünlerde iki ülkenin silahlı kuvvetleri yetkililerinin yoğun temaslarda bulunduğunu yazdı. Yetkililer, bu projeyle Ege'de hemen her gün yaşanan "it dalaşı" ve püskürtme operasyonlarının azalacağını belirtiyor. 


</TEXT>
</DOC>
