<DOC>
<DOCNO> 324176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/16/son/sonyas04.html </URL>
<DATE> 2005/03/16/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
E vitamini hapının fazlası zarar .. 
</HEADLINE>
<TEXT>

     ''Gençlik iksiri'' olarak bilinen E vitaminini içeren hapların yüksek dozda alınmasının, kalp krizi ile kanseri önlemediği, aksine şeker hastalarında ve damar tıkanıklığı olanlarda kalp yetmezliği riskini artırabileceği bildirildi. 
     Amerikan Tıp Birliği dergisinin haberine göre, E vitamininin, kalp krizi ve kanser üzerindeki etkileri üzerine yapılan bir araştırma, vitamin hapının aşırı dozda alınmasının bazı hastalarda olumsuz sonuç verebileceğini ortaya çıkardı. 
     Araştırma, E vitamini haplarının, kalp krizi riskini azaltmadığını ve kansere etkisi olmadığını gösterirken, McMaster Üniversitesi kardiyologlarından Dr. Eva Lonn, hapların, kalp yetmezliğiyle bağlantısının açıklık kazanmadığını, ancak yüksek dozda alınmasının antioksidan dengesini bozabileceğini söyledi. 
     Lonn, sadece E vitamini hapları üzerinde yapılan araştırmanın, vitamini içeren yiyecekleri kapsamadığını da belirtti. 
     
</TEXT>
</DOC>
