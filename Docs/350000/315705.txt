<DOC>
<DOCNO> 315705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/16/son/sondun38.html </URL>
<DATE> 2005/02/16/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Rusya'da kaçırılan İsrailli işadamı serbest... 
</HEADLINE>
<TEXT>

     Rusya'nın St. Petersburg kentinde geçen hafta kaçırılan bir İsrailli işadamının serbest bırakıldığı bildirildi. 
     Savcılık bürosundan yapılan açıklamada, Boris Suris'in 33 dün gece salıverildiği kaydedildi. 
     Kaçırma olayıyla ilgili tutuklanan olup olmadığına ilişkin açıklama yapılmadı. Yetkililer, Suris'in serbest bırakılması için fidye ödenip ödenmediğini de belirtmediler. 
     İsrail'in Moskova Büyükelçiliği tarafından yapılan açıklamada da 8 gün önce kaçırılan, merkezi ABD'de bulunan gıda ürünleri şirketi için çalışan işadamının serbest bırakıldığı doğrulandı. 
     İsrail basın yayın organları, Suris'i kaçıranların 2 milyon dolar fidye istediklerini duyurmuştu. Bu bilgi yetkililer tarafından doğrulanmadı. Suris'in eşi de işadamının özel bir polis operasyonuyla serbest kaldığını söyledi. 
     
</TEXT>
</DOC>
