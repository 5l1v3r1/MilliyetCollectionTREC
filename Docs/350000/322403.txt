<DOC>
<DOCNO> 322403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/10/yasam/yas03.html </URL>
<DATE> 2005/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Polislerden, Oal'a 'Hocam yemeyiz ' 
</HEADLINE>
<TEXT>


Uzaktan kumandalı rulet oynanan bir yere yapılan baskında camdan düşen Oal, yaşadıklarını anlattı 

GÜRKAN AKGÜNEŞ İstanbul 

Maslak'ta, bir kumar baskını sırasında polisten kaçarken düşerek ayağı ve kolunu kıran FİFA kokartlı eski hakem Özcan Oal, hastane odasında dün yaşadıklarını anlattı. Kabzımal olduğunu ve işlerinin sabaha karşı bittiğini belirten Oal, şöyle konuştu 
"Eve giderken bir arkadaşım telefon açtı. 'Hocam yeni yer açtık çayımızı iç' dedi. Gittim 2 dakika olmadan, bir telaş başladı. Işıklar söndü, 'Polis' lafı duyunca heyecanlandım. Arkada bir pencere gördüm. Ayağımı atar atmaz eternetten kayınca kendimi yerde buldum. Kafa üstü de düşebilirdim. Allah korudu." 

'Gençken de kaçtım' 
Oal şöyle devam etti "Gençken de kahvehaneye polis geldiğinde de kaçardım. Lokale girdiğimde dev ekran bir televizyon vardı ve yabancı pop müzik dinleyip, şamata yapıyorlardı. Sağ tarafta yalnızca okey taşları gördüm." 
Yerde yatarken yanına gelen polis memurunun "Hocam niye kaçıyorsun, biz adam yemeyiz ki" diyerek müdahale ettiğini kaydeden Oal, "Kumar oynarım, hatta Kıbrıs'a da oyun oynamak için giderim. Ama orada kumar oynamadım, oynayanı da görmedim" dedi. 




</TEXT>
</DOC>
