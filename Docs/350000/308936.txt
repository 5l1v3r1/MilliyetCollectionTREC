<DOC>
<DOCNO> 308936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/24/son/sontur03.html </URL>
<DATE> 2005/01/24/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Beyoğlu'nda tecavüz girişimi, genç kız hastaneye kaldırıldı 
</HEADLINE>
<TEXT>

     Beyoğlu'nda kendisine tecavüz etmeye çalışan kişi tarafından darp edildiğini öne süren genç kız, hastaneye kaldırıldı. 
     İhbar üzerine Şişhane Merdiven Sokağa giden polis ekipleri, yerde yatan N.T 21 ile karşılaştı. 
     Genç kızın polise, bir kişinin ara sokakta kendisine tecavüz etmeye çalıştığını, bu kişiye karşı koyarak çığlık attığını söylediği belirtildi. 
     Direnmesi üzerine bu kişi tarafından yüzünden yumruklandığını anlatan N.T'nin, aldığı darbeler nedeniyle yere düştüğünü söylediği öğrenildi. 
     Genç kız, polis ekiplerince kaldırıldığı Taksim Eğitim ve Araştırma Hastanesi'nde tedavi altına alındı. 
     Polis, N.T'nin verdiği eşkal doğrultusunda zanlının yakalanması için çalışma başlattı. 
     
</TEXT>
</DOC>
