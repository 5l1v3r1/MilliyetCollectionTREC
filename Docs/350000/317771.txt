<DOC>
<DOCNO> 317771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/23/yasam/ayas.html </URL>
<DATE> 2005/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yediz, başarı değil' 
</HEADLINE>
<TEXT>


Tıbbi tedaviyle yediz bebeğe gebe kalan Sibel Deniz'in durumu, uzmanları isyan ettirdi Tedavide gerçek başarı, 'tekil' gebeliktir Avrupa'da yediz gebelik sağlayan doktoru hemen hapse atarlar 

Ayşegül Aydoğan 

İzmir'de çocuk sahibi olmak isteyen Sibel Deniz'de 'aşılama' yöntemiyle yediz gebelik elde edilmesi tartışma yarattı. Türk Jinekoloji ve Obstetrik Derneği, tüp bebek, aşılama veya yumurtlama tedavisiyle oluşan gebeliklerde başarının mümkün olduğunca tekil gebelik elde edilmesiyle bağlantılı olduğunu vurguladı. 
Dernek Başkanı Prof. Dr. Bülent Tıraş ve Genel Sekreter Doç. Dr. İsmail Mete İdil, birden fazla sayıda oluşan gebeliklerde anne ve bebeğin yaşamını tehdit edebilecek ciddi sağlık sorunları yaşandığına dikkati çekti. Uzmanlar, gelişmiş ülkelerde gebelik oranlarının düşmesi pahasına tekil gebelik önerildiğini ve bunun için yasal önlemler alındığını dile getirdi. 

'Bu bir komplikasyon' 
Derneğin konuyla ilgili açıklamasında, şöyle denildi "Yumurtlama ve aşılama tedavilerinde amaç tekil gebeliğin elde edilmesidir. Bu yöntemlerle elde edilen ve aslında yapılan tedavinin bir komplikasyonu olan çoğul gebeliklerin, topluma başarı gibi gösterilmesi kamuoyunu yanlış bilgilendirmektedir. Çoğul gebeliklerde cenin sayısının artışında erken doğumlar ve buna bağlı olarak ölüm ya da kalıcı sakatlıklar zek gerilikleri, sağırlık, körlük veya kalıcı felçler görülecektir." 

Tüp bebek uzmanları ne dedi 

Doç. Dr. Cem Fıçıcıoğlu Yediz gebelik komplikasyon. 9.-11. haftalarda iğneyle bebeklerin seçilmiş olanlarının yaşamına son verilmesi gerekir. Amaç çok değil, annenin doğurabileceği kadar bebektir. Bu da en fazla ikiz olmalı. 
Prof. Dr. Teksen Çamlıbel Yediz gebeliğin sonu her zaman felaket ve hüsrandır. Doğması yüzde 90 mümkün değil. Yumurta sayısı çok aşırı olduğu zaman aşırı uyarılma oluyor ve vücut su topluyor. Bu da ölümcüldür. 
Dr. Bülent Urman Yediz gebelik Avrupa'da bir yerde gazeteye çıksa o kişiyi hapse atarlar. H l 4-5 tane embriyo transfer eden bir sürü merkez var. Transfer edilecek embriyo sayısı çok önemli. Bu sayı mutlaka 2-3'le sınırlandırılmalı. 


</TEXT>
</DOC>
