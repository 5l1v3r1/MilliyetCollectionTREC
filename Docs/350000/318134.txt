<DOC>
<DOCNO> 318134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/24/yazar/tamer.html </URL>
<DATE> 2005/02/24/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Mumcu'nun ve Tayyip Bey'in ensesinde... 
</HEADLINE>
<TEXT>


En kaba hatlarıyla 2 tip okur var 
1 Olaylara futbol takımı tutar gibi koyu taraftar gözlükleriyle bakmamızı isteyenler. 
2 Dengelerin bir gecede altüst olabildiği günümüz dünyasında gerek Türkiye, gerekse dünyadaki muhtemel gelişmelere ilişkin kritik ipuçlarını yakalamaya çalışanlar. 
"Koyu taraftar" okura hitap eden, çok sayıda usta köşe yazarımız var. Hayat boyu hiçbir konuda koyu taraftar olmayı beceremeyen bendeniz ise ikinci grup meslektaşlarımla birlikte, kendimce önemli bulduğum gelişmeleri gözlemeye ve ahk m kesmekten ziyade ipuçlarının peşinden giderek sizleri bilgilendirmeye devam edeceğim. 

Hiç mi iyi şey yok 
Bu uzun girizg h da nereden çıktı derseniz 
Yıllardır aksatmadan beni okuyan sadık okurlarımın bazıları, bir ay öncesine kadar AKP'yi desteklediğimi düşünerek zaman zaman bana sitem ediyorlardı. Şimdiyse "yine eski Meral Tamer olduğum" için çok mutlular. Buna karşılık sanırım, daha yeni okurlarımdan bir bölümü, "Son 1 aydır AKP hiç mi iyi bir şey yapmıyor. Eskiden iyiye aferin der, kötüyü kıyasıya eleştirirdiniz. Ne oldu size " diye soruyorlar. Bu arada Erkan Mumcu'yu ciddiye alıp köşemde yer verdiğim için beni "Ekonomideki istikrarı sabote etmekle" suçlayanlar bile var. 
Bugün size Mumcu ve Başbakan Erdoğan üzerinden kendimi anlatmaya çalışacağım. 
Ekonomi sayfalarında yazdığım halde, son dönemde siyaseti izlemekten kendimi alıkoyamıyorum. Dünya ekonomisini de, Türkiye siyaseti kadar ilgiyle izliyorum, çünkü artık söz gelişi Çin'in domates tüketimini arttırması, bir bakıyorsunuz Türkiye'de domates fiyatlarını yukarı çekivermiş 

AKP takibimde... 
Türkiye'de ise ekonomide sağlanan istikrarın devamı, AKP hükümetinin 2 dudağı arasında. Henüz istikrarı bozacak olumsuz bir gelişme yok, ama gazeteci olarak benim görevim ve sorumluluğum, sizlere geleceğe dönük ipuçları vermek ve iş başındakileri de zamanında uyarmak. Çünkü geçmişte de gördük, bir kriz patladığında hepimiz altında kalıyoruz. 
"AKP son 1 aydır hiç mi iyi bir şey yapmıyor " diye sitem eden okurlarıma cevabım şu Örneğin kredi kartlarında vatandaşın önce sereserpe borçlanıp, sonra da batmasını engelleyecek düzenlemeler yapıyorlar. Ama daha hayati birçok konuda hükümeti dağınık ve karar alamaz halde gördüğüm için, onları vurgulamaya öncelik veriyorum. Bu yüzden de kimilerine göre "bir ay öncesine kadar desteklediğim" AKP'ye karşı sert muhalefete başlamış oluyorum " 
Yok böyle birşey. Eğer AKP içindeki kamplaşmalar yatışır da hükümet, üzerindeki rehaveti atarak yeniden hızlı icraata başlarsa, ben de yeniden olumlu bulduklarımı destekler, yanlış bulduklarımı eleştiririm. 

İzlemek görevim 
Gelelim "Ekonomi güzel güzel rayında giderken lüzumsuz yere ortaya çıkan Erkan Mumcu'yu niye ciddiye aldığım ve Mumcu'ya destek olduğum" eleştirilerine... Erdoğan gibi Mumcu'ya da destek falan olduğum yok. Sadece kendisini dikkatle izlenmeye değer buluyorum. Ve Mumcu'yla ilgili gelişme ve izlenimleri sizlere aktarmayı gazetecilik görevim sayıyorum. 
Siyasette alternatifsizlikten ve birikimli insanların siyasetten uzak durmasından bu denli yakınıldığı bir dönemde Mumcu gibi genç, birikimli, üstelik istekli bir politikacı, lider olarak ne söyleyecek diye siz merak etmez misiniz Ben şahsen ediyorum. Çünkü iddiası büyük. "Siyasetin yapılma tarzını değiştireceğim, herşey şeffaf olacak," diyor. Sadece söylemekle mi kalacak, yapabilecek mi, yakında görürüz. 

Solun Mumcu'su kim 
Tam rekabeti savunan Mumcu'nun liberal ekonomik görüşleriyle hiç mutabık değilim. Bugüne kadar hep sol partilere oy vermiş bir seçmen olarak Mumcu'yu desteklemem söz konusu değil. Gelecek seçimlerde benim gönlümü çalacak sol parti henüz piyasada yok. Umarım solda da yeni bir yüz, Mumcu'dan cesaret bularak kendini ortaya atar. 
Daha önce de yazdım. En azından AKP'nin TBMM'de Anayasa'yı değiştirebilecek çoğunluğu yitirmesini sağladığı için Mumcu'ya minnettar olmalıyız. Liderlikte başarılı olabilirse, merkez sağdaki boşlukların Cem Uzan gibileri tarafından doldurulması engellenmiş olur. Fena mı olur 
Başarılı olamazsa da kendi düşen ağlamaz. O siyasetçi olarak cesur bir adım attı, ben ise gazeteci olarak görevimi yapıyorum. 



</TEXT>
</DOC>
