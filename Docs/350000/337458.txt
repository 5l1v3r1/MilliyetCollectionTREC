<DOC>
<DOCNO> 337458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/son/sonspo34.html </URL>
<DATE> 2005/04/27/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Hoyzer, Alman Futbol Federasyonu'na ceza ödemeyecek... 
</HEADLINE>
<TEXT>

     Alman Futbol Federasyonu DFB , yönettiği maçları maniple ettiği için hakemlik görevinden alınan ve 50 bin avro para cezası ödemeye mahkum edilen Robert Hoyzer'in cezasını iptal etti. 
     DFB Basın Sözcüsü Harald Stenger, Spor Mahkemesi Başkanı Rainer Koch'un, Hoyzer'in hakemlik görevinden alınmasının kendisi için yeterli ceza olduğunu ve yeni yaptırımlara gerek olmadığını düşündüğünü, kendilerinin de bu doğrultuda hareket ettiklerini belirtti. 
     Stenger, para cezasının kaldırılmasına karşılık, federasyonun Hoyzer'in itiraflarını ''satın almak'' istediğine dair iddiaları da reddetti. 
     DFB'nin bu kararla, 2006 yılı Dünya Futbol Şampiyonası öncesinde hakem skandalı olayını tümüyle sona erdirmeyi amaçladığı tahmin ediliyor. 
     
</TEXT>
</DOC>
