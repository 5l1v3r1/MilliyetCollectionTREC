<DOC>
<DOCNO> 339656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/04/son/sontur19.html </URL>
<DATE> 2005/05/04/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Ada vapurunda şüpheli çanta heyecanı .. 
</HEADLINE>
<TEXT>

     Bostancı-Adalar seferini yapacak "Kızıltoprak" adlı vapurda bombalı olabileceği şüphesiyle fünye kullanılarak etkisiz hale getirilen çantadan spor malzemeleri çıktı. 
     Bostancı İskelesi’nden Adalar’a saat 10.15’te hareket etmek üzere yolcu alan "Kızıltoprak" adlı vapurun alt kapalı salonunda, görevliler tarafından siyah bir çanta bulundu. Görevliler, çantada patlayıcı olabileceği şüphesiyle durumu polise bildirdi. 
     Bu sırada vapura yolcu girişi durdurulurken, binen yolcular ile mürettebat da dışarı çıkarılarak çevre güvenliği alındı. 
     Şüpheli çanta ise olay yerine gelen bomba imha ekibince ip bağlanarak vapurdan dışarı çıkarıldı ve fünyeyle patlatıldı. 
     İçinde herhangi bir patlayıcı bulunmadığı belirlenen sahipsiz çantadan spor malzemeleri çıktı. 
     
</TEXT>
</DOC>
