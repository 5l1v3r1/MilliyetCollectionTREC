<DOC>
<DOCNO> 347247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/30/son/sontur04.html </URL>
<DATE> 2005/05/30/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Yağışlar bir hafta daha sürecek, sel ve su baskınlarına dikkat .. 
</HEADLINE>
<TEXT>

     Haziran ayı da yağışla geliyor, sağanak ve gökgürültülü sağanak yağışlar yeni haftada da sürecek. 
     Meteoroloji, Aydın, Muğla, Manisa, Uşak ve Denizli arasındaki bölge, Eskişehir ve Bolu çevreleri, Adana, Kahramanmaraş, Niğde ve Kayseri arasındaki bölgede bugün beklenen etkili gökgürültülü sağanak yağışların, sel ve su baskınlarına neden olacağı uyarısında bulundu. İstanbul üç gün boyunca sağanak yağışlı. Diğer merkezler de önümüzdeki üç günü yağmurlu geçirecek. 
     Hava sıcaklığı mevsim normalleri altında seyrediyor. En düşük hava sıcaklığı İstanbul'da 21, Ankara ve Antalya'da 20, İzmir'de 24, Adana'da 25 ve Erzurum'da 18 derece olacak. 
     BUGÜN Güney Ege ve Batı Akdeniz’in iç kesimlerinde, özellikle Aydın ,Muğla, Manisa, Uşak ve Denizli arasındaki bölge, Eskişehir ve Bolu çevreleri, Adana, Kahramanmaraş, Niğde ve Kayseri arasındaki bölgede etkili gökgürültülü sağanak yağış bekleniyor. 
     YARIN Diyarbakır-Mardin çevresi parçalı bulutlu, yurdun tamamı yağış altında. Yağışlar özellikle Kars, Trakya, İç Ege, Antalya çevresi, Bolu-Balıkesir arası ile Adana-Kahramanmaraş çevresinde şiddetli olacak, sel ve su baskınlarına dikkat 
     ÇARŞAMBA günü Diyarbakır-Mardin çevresi dışında tüm Türkiye'ye yağış alıyor. Yağışların etkili olacağı yerler ise Trakya, Marmara'nın güneyi, Bolu-Kastamonu hattı, İç Ege ve Adana çevresi... 
     PERŞEMBE günü ise Kıyı Ege ve Güneydoğu Anadolu parçalı bulutlu, tüm bölgelerde yağış devam ediyor... 
     UYARI 
     Son bir haftalık periyotta bu bölgelerde gerçekleşen yağışlara bağlı olarak toprağın suya doymuş hale geldiği, bundan sonra düşecek yağışların söz konusu bölgelerde bugün ve önümüzdeki hafta sonuna kadar sel ve su baskınlarına neden olabileceği beklendiğinden vatandaşların ve ilgililerin tedbirli olmaları gerekiyor. 

     
</TEXT>
</DOC>
