<DOC>
<DOCNO> 314009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/10/spor/spo08.html </URL>
<DATE> 2005/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Filede yarış günü 
</HEADLINE>
<TEXT>


Voleybol Federasyonu özerk yapıya kavuştuktan sonra ilk olağan genel kurulunu bugün düzenleyecek. Başkanlık için Hüsnü Can, Tanju Argun ve Mete Döğüşçü mücadele edecek 

AYŞE YEŞİN 


205 delege 
ÖZERK statüye kavuşan Voleybol Federasyonu'nun 2008 Pekin Olimpiyatları'na kadar başkanlık koltuğunda oturacak kişi bugün yapılacak 1. Olağan Genel Kurul ile belli olacak. Dedeman Oteli'nde saat 10.00'da başlayacak genel kurulda 205 delege oylarıyla, aday olan Hüsnü Can, Tanju Argun ve Mete Döğüşçü'den birini belirleyecek. Genel Kurul'da yeni başkan, yönetim, denetim ve ceza kurullarının seçimi yapılacak. 

Kulüpler ağırlıklı 
KURULDA ayrıca birçok konuda yönetime yetki verilmesi de karara bağlanacak. 150 delegesi olan kulüplerin yanı sıra genel müdür, genel müdür yardımcılarının 4, il müdürleri ve Merkez Danışma Kurulunun 10'ar, Olimpiyat Komitesi, TASKK, TSYD'nin 2'şer, eski federasyon başkanlarının 7, milli takım antrenörlerinin 8, uluslararası hakemlerin 6 ve 100'ün üzerinde milli olmuş sporcuların 4 oyu bulunacak. 

Prof. Hüsnü Can kimdir 

Doğum Tarihi 1947 
Eğitimi Ankara Devlet Mühendislik - Mimarlık Akademisi İnşaat Mühendisliği. 1997'de profesör oldu. 
Yabancı dil İngilizce 
Özgeçmişi 36 yıla yakındır yapı statiği, betonarme, yapı güvenliği ve depremde hasar görmüş yapıların onarım ve güçlendirilmesi ile ilgili deneysel ve teorik bilimsel araştırmalar yapıyor. 1992-1993 arasında Voleybol Federasyonu Başkanlığı görevini yaptı. 1999'dan beri de başkanlığı sürdürmekte. 

Tanju Argun kimdir 

Doğum Tarihi 1947 
Eğitimi ODTÜ Yüksek Elektronik 
Mühendisliği 
Yabancı dil İngilizce - Almanca 
Özgeçmişi Netaş voleybol takımının 1994, 1997, 1998, 1999 Türkiye Kupası, 1997, 1998, 1999 lig şampiyonu 1997 CEV Avrupa ikincisi 1998, 1999 Şampiyonlar Ligi çeyrek finalisti olmasını ve Netaş Spor Salonu'nun yapılmasını sağladı. Erdemir'in de erkeklerde şampiyonluğa ulaşmasında ön ayak oldu. 

Mete Döğüşçü kimdir 

Doğum Tarihi 1949 
Eğitimi Gazi Eğitim Enstitüsü Beden Eğitimi Bölümü 
Yabancı dil Almanca 
Özgeçmişi 1963-81 yılları arasında sporcu olarak hizmet etti. 1999-2004 yılları arasında da antrenörlük yaptı. Anadolu Voleybol İhtisas Kulübü'nün Başkan ve Antrenörü. Gazi Üniversitesi Beden Eğitimi ve Spor Yüksek Okulu'nda öğretim üyesi. 

Fener'den geçit yok 3-1 

VOLEYBOL Erkekler 1. Ligi'nde Beşiktaş - Fenerbahçe derbisinde gülen Sarı-Lacivertliler oldu. Rakibi karşısında ilk sette bocalayan Fenerbahçe, daha sonra pasör Dariusz'un iyi yönlendirmesi ve Brezilyalı Darraido'nun hücumdaki başarısıyla kendini buldu. Darraido, sert servisleriyle rakibin dengesini bozarken, file üstünde de başarılı savunma galibiyeti getirdi. Hakeme itiraz eden Beşiktaş'tan Soner ve Fener'den Barış'ın sarı kart görmesi, takımlara birer sayı kaybettirdi. 

Maçın karnesi 
HAKEMLER Temel Öneri, Murat Özcan 
FENERBAHÇE Dariusz 7 , Barış 6 , Burak 6 , Darraido 7 , Rıdvan 6 , Hakan 6 , Nuri Libero 6 , Joelson 5 , Erhan 4 
BEŞİKTAŞ Gürsel 5 , Umut 5 , Soner 6 , Uğur 5 , Timothy 6 , Muhittin 6 , Hasan 6 , Alexandar 5 
SETLER 23-25, 25-16, 25-21, 26-24 

Filede bugün 
Şampiyonlar Ligi 
20.30 F.Bergamo İta. - Beşiktaş 

Filede dün 
Galatasaray-Arçelik 1-3 
Fenerbahçe-Beşiktaş 3-1 
Çankaya Bld.-İstanbul Bş.Bld 1-3 
Ziraat Bankası-SSK 2-3 
Bursa Emniyet-Halk Bankası 0-3 
Erdemir-Manavgat Ertelendi 
Tekelspor- TKİ GELİ 3-2 
Tokat Bld. Plevne-Polis Ak. 1-3 


</TEXT>
</DOC>
