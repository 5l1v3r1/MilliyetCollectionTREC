<DOC>
<DOCNO> 321362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/07/magazin/yazdud.html </URL>
<DATE> 2005/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Seda 'Beynimi yiyeceğim' 
</HEADLINE>
<TEXT>


Reina'da şöhretler geçidi, Günay balıkta da iddialı, İlhan Uçkan'dan 'Aşk Oyunu', 'Dünya Kadınlar Günü', her keseye uygun Akçaabat köfte, 'Milyonluk Bebek', 'Ray', son CD'ler, dedikodular ve... 



Efendim, 8 Mart Dünya Kadınlar Günü. Ama bana göre h l Türkiye'de sevgili Duygu Asena'nın romanında olduğu gibi 'Kadının Adı Yok'. Ezilen, horlanan, dayak yiyen, atılan, satılan Türk kadını için aslında ikinci kitabım 'Yüreğim H l Biten Aşkımıza Ağlıyor'u 8 Mart'a yetiştirmeye çalıştım ama olmadı. Nedeni de 
bu kitabın geliriyle Adana, Konya ve İzmir Kadın Sığınma Evleri'nde birer oda döşeyecek olmam. İlk kez 26-27 Ağustos 1910'da Kop Uluslararası Sosyalist Kadınlar Konferansı'nda ortaya atıldı ve kabul edildi bu özel gün. Amerika'da kutlanmaya başlanmasıyla daha güçlü hale geldi. Şimdiden 'Dünya Kadınlar Günü'nüz kutlu olsun. Efendim, bu pazar gününde herkesin kesesine uygun Kozyatağı'nda bir köfteciden söz edeceğim sizlere. Ali Bey Akçaabat Köfte. Sevgili Sibel Zorlu'nun Türkiye'de temsilciliğini yaptığı Ellese ve Billabong markalarının buradaki Outlet Center'ında çalışan bir arkadaşım ısrarla yazmamı istedi. Yeni açılmış. Bir köfteciden ziyade Fransız restoranı kadar şık. Akçaabat köftenin yanı sıra zevkinize göre pirzola, bonfile, biftek ve tavuk çeşitleri de var. Tatlı olarak ev yapımı burma ve Trabzon tatlısı müthiş. Kişi başı keyifli bir yemek yiyip 10 milyon liraya çıkarsınız. Anadolu yakasında oturanlar, PAZAR POSTASI'nın güzel yayın yönetmeni Ferhan, yakışıklı kocan Kayhan Poroy, şeker kızların Derin ile Duru'yu da alıp bir git istersen. Telefon 0216 416 70 36. 


Sarıyer'de Günay Balık 
Günay Tuncel'i nereden bakarsanız 25 yıldır tanırım. İşini çok iyi bilir, titiz ve yıllardır kariyerini koruyan sevdiğimiz bir ağabeyimizdir. Öyle büyük paralar kazandığını sanmayın. Şişli Günay'da şimdilerde cuma geceleri 'Muhteşem İkili' Nükhet Duru Cenk Eren ve tiyatro dünyasının dev ismi Ali Poyrazoğlu'nun yer aldığı, 'Myhoş Show' var. Cumartesi ise sesi, fiziği ve doyumsuz yorumu ile Sibel Can. Günay şimdilerde ağabeyi Güngör ile birlikte, aralarına eski müdürlerinden Erdal Ataş'ı da alarak Rumeli Kavağı'nda Günay Balık'ı açtı. Nezih bir mekan. Üstelik mutfakta da Sebahattin Aydın gibi balığın üstadı bir isim var. Salon şefleri olarak Yılmaz Kaya, Burhan Markoç tecrübelerini konuşturuyor. Soğuk ve sıcak mezeler çok zengin. Ama mezelere dalarsanız balığa yer kalmaz. Pendik pilakisi, izmarit salatası, Günay özel soslu hamsi, pazıda karides, közde Boğaziçi biber ve patlıcan dolması, Günay levrek simit, balık kokoreç, kız bohçasını ise mutlaka deneyin. Balık olarak sandal sefası, balık domdom, balık beğendi, tüm büyük ve küçük balıkların da her çeşidi var. Tatlıda ise saçlı parfe ve sıcak baklavaya doyamayacaksınız. Ben gittiğimde kardeş kadar kendime yakın hissettiğim sevgili Cenk Eren, sahnelerin en iyi yorumcularından Nünü Nükhet Duru , Jumbo Çatal Bıçakları'nın yakışıklı patronlarından Nurhan ve eşi İrma Çıtak, bir grup dostlarıyla oradalardı. Telefon 0212 218 13 75. 

Reina'da keyifli bir yemek 
Ailem kadar yakın hissettiğim bir dostum Şelale-Ömer Zarakol çifti. Ömer Ağabey tekstil işi yapıyor. Şelale, İstanbul Cerrahi Hastanesi'nin ortaklarından ve eczacı. Adı gibi İpek kızları ve benim gazetedeki sırdaşım, kankam Yazgülü Aldoğan ile Kuruçeşme'nin kraliçesi Reina'ya yemeğe gittik. Herkes dekorasyona bayıldı. Gerçekten Barbara Pensoy çok şık yapmış bu kez. Kimsenin içini karartmamış geçen yıl olduğu gibi. Sanırım buranın patronu Memo Mehmet Koçarslan fazla işlerine karışmamış. İşletme ortağı Ali Ünal ve Barbara çok keyifli bir yer yapmışlar. Özellikle VIP Salon. Özel ve minik davetler için ideal. Mutfak şefi Tevfik Usta yine muhteşem bir mönü hazırlamış. Tatlılar ise İlkay Akyüz imzalı ve harika. Önce bar şefi Bülent İzgi ve Can Avcılar ile Celal Demir hoş kokteyller hazırladılar. Ardından masaya geçtik. Cafer Bayer ve Kemal Bal servise baktı ama çocuklar da gerçekten kusursuz. Tekrar ediyorum, Reina'nın başarısında Ali Ünal, yakışıklı kardeşi Erkan ve şefler Sabri, Sıtkı olmak üzere tüm ekibin rolü var. Tabii buranın müziğini yapan Suat Ateşdağlı, ekibi ve genç DJ Yalçın Aşar da aşmışlar artık. O akşam eğlence dünyasında genç neslin örnek alacağı bir isim Fazıl Bilgel, kız arkadaşı Melis ile birlikteydi. Melis sevgili Ferda-Kenan İpekçi'nin dünya güzeli kızları. Güzel mankenler Nigar Talibova, Tuğba Özay, Çağla Şıkel, Aysun Kayacı, Yüksel Ak, uluslararası ünlü koreograf Uğurkan Erez, cemiyet hayatının ünlü isimlerinden Uğur Heperol, Baran Süzer, Mehmet Ersoy, Kocaeli Milletvekili Sefa Sirmen'in oğlu Mustafa Sirmen, Murat Aşık ve kız arkadaşı o kalabalıkta seçebildiğim isimler oldu. Ne yediğimize gelince Ben ve Yazgülü ön yemekte taze enginar göbeğinde deniz ürünleri, Ömer Ağabey kremalı hardal sosu ile karışık yeşil salata, ana yemekte ben sote sebzelerle ızgara kalkan ki enfesti, Yazgülü trüffle soslu ızgara kuzu sırtı filetosu, Ömer Ağabey ve Şelale porcini mantarlı risotto yani İtalyanlar'ın pirinç lapası, ızgara kuzu sırtı filetosu yedik. Ortaya kaymaklı ekmek kadayıfı, ev baklavası, burma, sıcak çikolatalı brownie, armut ve ayva tatlıları geldi. Hepsi kusursuzdu. Bana göre Reina kraliçeliği hak etti. Telefon 0212 259 59 19. 

Son kitaplar, filmler, CD'ler... 
İlhan Uçkan, Milliyet'te 'Bilirkişi Raporu' köşesini keyifle okuduğum keyifli yazarlardan biri. Ressam, radyocu, karşısındaki insana pozitif elektrik veren dünya şekeri bir insan. İlk romanı 'Aşk Büyüsü'nde aldığım lezzeti unutamam. Yeni kitabı 'Aşk Oyunu Nasıl Oynanır' Grikedi'den çıktı. Müthiş eğlenceli ve zekice hazırlanmış, mutlaka alın. Fotoğraf sanatçısı Merih Akoğul'dan ilk kez deneme yazarı kimliğini gün ışığına çıkardığı 'İkizim Söyledi Ben Yazdım' Karakutu Yayınları'ndan çıktı. İzlemeniz, hatta kaçırmamanız gereken, ikisi Altın Küre, dördü Oscar olmak üzere 6 ödüllü bir film 'Million Dolar Baby-Milyonluk Bebek'. Bir ara dayanamayıp tırnaklarımı avucuma geçirdiğimi hatırlıyorum izlerken. Clint Eastwood yönetmen ve oyuncu, Hillary Swank ise idealleri uğruna ölümü bile göze alan bir kadın boksör olarak muhteşemdiler. Zaten aldıkları ödüller de bunun kanıtı. Diğeri 'Ray'. Country, caz, blues ve R B gibi müzik türlerindeki olağanüstü başarılarıyla bütün dünyanın tanıdığı, milyonlarca hayranı olan, soul müziğin de babası Ray Charles'ın yaşam öyküsünün anlatıldığı ve Ray'i canlandıran Jamie Foxx'a Oscar kazandıran film. Mutlaka ama mutlaka izleyin 

Seda yeni albüm ile görücüye çıktı 
Seda Sayan şarkıcılığı, sunuculuğu bir tarafa benim için bu alemde sözüne inandığım aslan arkadaşım. Hemen her gün konuşuruz. Seda'nın müzik marketlerde yerini alan 'Bebeğim' adlı albümünü konuşmak üzere bir yemek yedik. Bu arada albümde Serdar Ortaç'ın söz ve müziğini yeni yazdığı 'Evleneceksen Gel' adlı şarkı bana göre gece kulüplerinde favori olacak. Seda'nın güçlü yorumu Sezen Aksu, Orhan Gencebay ve Selami Şahin'in besteleriyle acayip bütünleşmiş. Neyse biz albüm yerine Seda'nın son günlerde aşk dedikodularına adının karıştığı özel şoföründen sözetmek zorunda kaldık. Seda çok öfkeli. Boşanmasıyla ilgili son noktayı PAZAR POSTASI'nda koydu. Dobra dobra bakın neler söyledi "Artık beynimi yiyeceğim. Biz üçüncü bir şahıs yüzünden boşanmadık Şenay'cığım. Bu moda oldu ayrılan medyatik birine hemen birileri yakıştırılıyor. Zuhal Olcay'a da Fazıl Say'ı yakıştırdılar, boş çıktı. Gökhan ile ilişkimizin en alevli zamanında hiç tanımadığım bir davulcuyu yakıştırdılar. Artık birilerini medya ayırt etmek zorunda. Yazık, benimle adı aşk dedikodularına karıştırılan çocuğun da bir özel yaşamı var. Menajerim Stelyo çocuğu yanıma koydu. Tanımam etmem. İlk kez çocuğum Oğulcan'ın ölüsü üzerine yemin ediyorum, bizim ayrılmamızda üçüncü bir şahıs yok. Ben samimi bir kadınım. Beraber olduğum kişiyi koluma takar çıkarırım. Bu ayrılık bu kadar ucuzlatılmamalıydı. Sen de biliyorsun ben karaktersiz bir kadın olsam Gökhan dönmek istemez. Ne ben ne de Gökhan bunları hak etmiyoruz. Ayrılığın nedeni kişilik çatışması. Gökhan'ın, ailesinin baskısı altında ezilmesi ve beni taşıyamamasıdır. Gökhan'a ben ağır geldim açıkçası." Evet bu pazar da bu kadar. Sevinçleriniz okyanuslar üzüntüleriniz ise kum tanesi kadar olsun. 




</TEXT>
</DOC>
