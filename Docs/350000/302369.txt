<DOC>
<DOCNO> 302369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/01/tv/ekran.html </URL>
<DATE> 2004/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılbaşı hediyesi filmler 
</HEADLINE>
<TEXT>

   2004'ün ilk gününde TV'de cazip film seçenekleri var 
      
   Bir Zamanlar Askerdik 
   Yılın ilk günü diziler ve programlar tatil yapınca meydan filmlere kalıyor. Bu da en çok sinemaseverlere yarıyor. Günün en iyi filmi Kanal D'de. Son dönemin "gerçekçi" savaş filmleri arasında yer alan "Bir Zamanlar Askerdik", gişede de iyi yapmış bir çalışma. Üstelik "Cesur Yürek"in senaryo yazarı Randall Wallace'la Oscar ödüllü yönetmeni Mel Gibson'ı tekrar bir araya getirmesiyle de dikkati çekiyor. 
   
   Babalar, kocalar, oğullar... 
   Vietnam Savaşı'nda, 400 kadar Amerikalı askerin iki bin Vietnamlı'yla karşılaşmasını konu alan film, "Babalar, kocalar, erkek kardeşler ve oğullar" sloganından yola çıkarak savaşın insani yönünü anlatıyor. Dev toplar ve sürekli çalışan makineli tüfeklere karşı askerlerin neden ölmeye gittiğini sorguluyor. Tabii "vatanseverliğe" Hollywood'un bakışını da ihmal etmiyor. 
   KANAL D 21.50 
   
   
   İdam ve infaz    Tecavüz ve cinayetten hüküm giyen "korkunç" görünümlü John, idam cezasının infaz edileceği cezaevine götürülür. Film önce bunu, sonra John'un masum olduğunu fark eden "soğukkanlı" gardiyanların neler hissettiğini anlatıyor. Stephen King'in romanından uyarlanan sarsıcı bir çalışma. 
   SHOW 20.30 
   
   
   'Fısıltılar'    Gerİlİm sevenler için bugün tek yol TRT 1 izlemek. Zira Kevin Bacon'ın başrolünü oynadığı 1999 yapımı "Fısıltılar", hipnotize edilen bir adamın gördüğü sanrılara odaklanıyor. Psikolojiyle ilgilenenler için bire bir. 
   TRT 1 20.30 
   
   
   'Evde Tek Başına 3'    Macaulay Culkin'li ilk iki "Evde Tek Başına"nın gördüğü ilgi üzerine çekilen üçüncü filmde yeni bir kadroyla karşılaşıyoruz. Alex D. Linz'in oynadığı film, tesadüf eseri elde ettiği "değerli" oyuncağı teknoloji ajanlarından korumaya çalışan çocuğun öyküsünü anlatıyor. 
   KANAL D 19.50 
   
   
   Kırca'nın yeni yıl skeçleri    Levent Kırca-Oya Başar ve arkadaşları izleyiciyle yeni yılda yeni bir adreste buluştu... TGRT, sürpriz isimlerin de rol aldığı skeçleri kaçıranlar için bugün iyi bir fırsat sunuyor. 
   TGRT 21.45 
   
   
   
</TEXT>
</DOC>
