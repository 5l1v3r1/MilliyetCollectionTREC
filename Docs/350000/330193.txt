<DOC>
<DOCNO> 330193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/04/son/sonyas08.html </URL>
<DATE> 2005/04/04/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Türk doktorlarından büyük başarısı .. 
</HEADLINE>
<TEXT>

     Vedat KIZLIER TAYVAN, DHA 

      TAYVAN'da 2 yıldır araştırma yapan Türk doktorlar Betül Ulusal ve Ali Ulusal, farede yüz naklinden sonra kulak ve sinir naklini de başarıyla gerçekleştirdi. Türk doktorların çalışması, bilimsel dergilerde yayımlanmak üzere kabul edildi. 
     Yaptıkları çalışmalar hakkında DHA'ya açıklama yapan Dr. Betül Ulusal ve Dr. Ali Ulusal, ABD'de Cleveland Clinic'de farelerde yüz naklini gerçekleştirdikten sonra geldikleri Tayvan'da çalışmalara hemen başladıklarını söyledi. Dr. Betül Gozel Ulusal, Tayvan'a geldikten kısa bir süre sonra Dr. Ali Engin Ulusal ile birlikte yüzün alt birimlerinin nakilleri konusunda çalışmalara başladıklarını söyledi. Dr. Betül Gozel Ulusal, çalışmalar çalışmaları hakkında şu bilgiyi verdi 
     "Ağır tümörler, travmalar ve yanıklar sebebiyle kulak, saçlı deri burun gibi özelleşmiş yüz yapıları hasar görmüş hastalarda rekonstrüksiyon yeniden oluşturma' gerçekten çok güç. Teknik açıdan ve nakledilen organa tolerans açısından uygun şartlar oluşturulduğunda total yüz naklinden ziyade alt birim nakillerinin daha yaygın kullanılabileceğini düşündük bu konudaki çalışmalarımıza başladık. Kulakla beraber çevredeki saçlı derinin yine fare modelinde naklinde başarılı sonuçlar aldık. İdeal olarak nakledilen organın duyulu olması beklenir. Yüz naklinden farklı olarak bu kez kulakla birlikte sinir nakli de yaptık. Yani bir atardamar, bir toplardamar ve bir sinir üzerinde kaldırılan kulak ve saçlı deri mikrocerrahi operasyonla alıcı yataktaki eşdeğerleriyle birleştirildi. 2'inci haftadan itibaren tüyler uzamaya başladı, 100 günde duyunun tamamen kazanıldığı görüldü. Az dozda Siklosporin A ile uzun dönem komplikasyonsuz sağ kalım elde edildi ve doku reddi görülmedi.'' Çalışmanın geçen Ocak ayında ABD'de rekonstrüktif mikrocerrahi toplantısında sunulduğunu söyleyen Dr. Ali Ulusal, dinleyicilerin çok şaşırdığını belirtti. Dr Ulusal, teknik güçlüklerin aşılmış olmasının ve özellikle duyunun tam kazanılmış olmasının olumlu tepkiler aldığını anlatırken, "Geçtiğimiz aylarda da çalışma literatürdeki bilimsel dergilerin biri tarafından yayınlanmak üzere kabul edildi'' diye konuştu. 
     Cleveland Clinic'de farelerde yüz nakli konusunda alınan başarılı sonuçtan sonra bu merkezin kadavra çalışmalarına da başladığını söyleyen Dr. Ali Ulusal şöyle devam etti 
     "Merkez teknik olarak hazır olduklarını bildirip 1.5 yıl sonra yüz nakli yapılmak üzere ABD'de ilk izin alan kuruluş oldu. Ancak henüz klinik uygulama yok. Bunun dışında geçtiğimiz aylarda Çin'de saçlı deri, boyun cildi ve kulağı kanser nedeniyle cerrahi olarak çıkarılmış bir kadın hastaya kadavradan başarılı bir nakil yapıldı. Bu bilimsel yayının giriş bölümünde çalışmamıza atıfta bulunularak onların yaptığı çalışmadan aldığımız cesaretle' diye söze başlamaları bizi son derece gururlandırdı ve mutlu etti. Yüz ve alt birimlerinin nakli konusundaki çalışmaların hız kazanarak artacağına inancımız büyük. Bu konuda yüzlerce araştırmacı emek sarferdiyoruz. Tayvan'da çalıştığımız Chang Gung Memorial Hospital şu anda mikrocerrahi yöntemlerle otojen hastanın kendi dokusundan' nakillerde dünyanın önde gelen merkezlerinden. Hocamız Prof.Fu Chan Wei de dünyanın tanıdığı isimlerden. Doku reddi konusundaki engeller aşıldığında ya da toksik olmayan bir immunosupressif protokol geliştirildiğinde hepimiz inanıyoruz ki bu merkez de kadavradan kompozit doku nakilleri el, yüz, eklem' konusunda ilk başvuru merkezlerinden olacak.'' Uygulamanın her merkezde yapılabileceğini, ancak henüz doku reddi engelinin aşılamadığını söyleyen Dr. Betül ulusal, hastanın uzun dönem bağışıklık sistemini baskılayıcı ilaçları kullanmak zorunda olduğunu kaydetti. Temmuz'un 7'sinde Türkiye'le dönecek olan Dr. Betül Gozel Ulusal, "Genetik olarak farklı türler arasındaki doku ve organ nakilleri ve transplantasyon toleransının indüklenmesi konusunda 3 yıl yoğun olarak çalıştım. Doku nakliyle ilgili çalışmalar para ve gelişmiş laboratuar şartları gerektiriyor. Ancak Türkiye'ye döndüğümde bu şartlar mevcut olmayacağından araştırmalarıma ne yazık ki son vermek durumundayım'' dedi. 
     
</TEXT>
</DOC>
