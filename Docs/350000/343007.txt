<DOC>
<DOCNO> 343007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/16/son/sonspo06.html </URL>
<DATE> 2005/05/16/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Galatasaray taraftarı yıkıldı 
</HEADLINE>
<TEXT>

     Hafta içi oynanan Türkiye Kupası finalinde ezeli rakibine gol yağdıran Galatasaray’ı dün taraftarı bağrına bastı. Bu sezon ilk kez trübinleri tıklım tıklım dolduran Sarı-Kırmızılı taraftarlar, maç öncesi büyük bir coşku yaşadı. Özellikle Ribery, Mondragon, Hakan Şükür ve Necati’ye olağanüstü sevgi gösterilerinde bulunan taraftarların tribünlerde açtıkları birbirinden ilginç pankartlar ise alınan tarihi zafere atıfta bulunuyordu. 
     
     Ateşleyemediler 

     Fenerbahçe’ye hitaben hazırlanmış, Sizin hayal ettiğiniz kupalar bizim müzemizde saklıö, Şans topu 5-1 çekildiö, Bu da mı tesadüf Aziz bey 5-1ö gibi pankartlar açan taraftar, takımına da maç boyu yoğun destek verdi. Ankara’dan gelen gol haberiyle iyice coşan seyirci, tezahüratlarıyla takımını ateşlemeye çalıştı, ancak bu çaba sonuçsuz kaldı. 90 dakika sonunda ise Ali Sami Yen cenaze evi gibiydi. Bu arada numaralı tribünde bir taraftar kalp krizi geçirdi. 
     
</TEXT>
</DOC>
