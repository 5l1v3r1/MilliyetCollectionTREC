<DOC>
<DOCNO> 349783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/07/son/sonyas02.html </URL>
<DATE> 2005/06/07/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Cep telefonu melodisi İngiltere'de ikinci haftada da liste başı... 
</HEADLINE>
<TEXT>

     İngiltere'de ''Çılgın Kurbağa- Crazy Frog '' isimli bir cep telefonu melodisi, ''British single'' sıralamasında iki haftadır liste başında bulunuyor. 
     İlk defa bir cep telefonu melodisi böyle bir başarıya ulaşırken, liste başı olmayı planlayan İngilizlerin ağır topu Coldplay'in yeni şarkısı ''Speed of Sound'' da ikincilikten yedinciliğe düştü. 
     Bir İsveç mopedinin sesinin canlandırması olan ''Crazy Frog Axel F,'' adlı cep telefonu melodisi, müzik listelerine giren ilk mobil telefon melodisi oldu. 
     Cep telefonu melodisinin CD'si HMV plak şirketince geçen hafta piyasaya sürülmüştü. 
     Listede bu hafta ikinci Akon'ın ''Lonely'', üçüncü de Gorillaz'ın ''Feel Good Inc'' adlı parçaları oldu. 
     Crazy Frog'u pazarlayan şirket Jamster da cep telefonu melodisi single parçalar çıkarmaya devam edeceğini bildirdi. 
     Tüm popülaritesine karşın Çılgın Kurbağa, İngiltere'de çok sayıda şikayete de neden olmuştu. 
     İngiltere'de bu yılın başından bu yana reklamları yapılan Çılgın Kurbağa'nın cinsel organının gözüktüğü ve reklam spotunun televizyonlarda çok sık yayınlamdığı yönünde birçok şikayet gelmişti. 
     
</TEXT>
</DOC>
