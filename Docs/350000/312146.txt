<DOC>
<DOCNO> 312146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/03/son/sontur41.html </URL>
<DATE> 2005/02/03/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Tacizci doçentin oda arkadaşı, başka üniversiteye gönderiliyor 
</HEADLINE>
<TEXT>

     Süleyman Demirel Üniversitesi SDÜ Rektörlüğü'nce, kız öğrencisinin çıplak fotoğraflarını çekerek yaydığı iddiasıyla Yüksek Öğrenim Kurulu YÖK Yüksek Disiplin Kurulu'nca ''bir daha dönememek üzere'' ve ''Yardımcı doçent unvanını kullanmamak koşuluyla'' kamu görevinden atılan Yard. Doç. Dr. Ahmet Halaçoğlu'nun oda arkadaşı Yard. Doç. Dr. Hasan Babacan'ın başka bir üniversiteye gönderilmesi için YÖK'e yazı yazıldı. 
     AA muhabirinin edindiği bilgiye göre, SDÜ Rektörü Prof. Dr. Metin Lütfi Baydar imzasıyla YÖK'e yazılan yazıda, YÖK Yüksek Disiplin Kurulu'nca, öğrencisinin çıplak fotoğraflarını çekerek yaydığı iddiasıyla kamu görevinden atılan Yard. Doç. Dr. Ahmet Halaçoğlu'nun, ''Arkadaşının hatalı davranışlarını gizlediği ve ilgili makamlara bildirmediği gerekçesiyle'' disiplin cezası verilmesi kararlaştırılan oda arkadaşı Yard. Doç. Dr. Hasan Babacan'ın bir başka üniversiteye gönderilerek, burada denenmesi istendi. 
     
</TEXT>
</DOC>
