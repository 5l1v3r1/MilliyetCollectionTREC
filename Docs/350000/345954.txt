<DOC>
<DOCNO> 345954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/26/yazar/heper.html </URL>
<DATE> 2005/05/26/ </DATE>
<TIME>  </TIME>
<AUTHOR> Doğan HEPER  </AUTHOR>
<HEADLINE>
Adalet hızlandırılamadı 
</HEADLINE>
<TEXT>


'GECİKEN adalet, adalet değildir' gibi bir söz vardır, bilirsiniz... 
Daha çok mahkeme kararlarını hedef alır. Yani onların gecikmesi halinde toplumda yapacağı olumlu tesirin laf olarak kalacağını ifade eder. 
Kararın etkisi olsun isteniyorsa zamanında verilmelidir. Yani çabuk verilmelidir. Toplumda olay unutulmadan verilmelidir. 
Bizim mahkemelerimizde durum böyle mi 
Böyle değil ki geçen gün bir gazete şöyle başlık attı 
"Sahte rakıda jet karar" 
Sahte rakıda ilk karar 2.5 ayda çıkmış oldu. 
2.5 ay adaletin yerine getirilmesi bakımından hızlı kabul ediliyor, hatta bunun için "jet" kelimesi kullanılıyordu. 

ŞİMDİ başka bir örnek verelim... 
Ülkemizde her gün artan cep telefonu hırsızlığı var. 
Bırakın adaletin bu konuda gecikmesini, hırsızın saptanması bile adeta telefon eskiyene kadar erteleniyor. 
Bu ne demek 
Şu demek... 
Farz edin ki cep telefonunuz var. Ve evinize hırsız girdi, cep telefonunuz da çalındı. 
Ne yaparsınız 
Karakola haber verir, zabıt tutturursunuz. 
Sonra telefonun gizli numarası, "IMEI numarası"nı savcıya bildirirsiniz. Savcı kanalıyla üç telefon şirketine emir verilir. Ve o çalınmış telefonla konuşan olursa, saptanıp savcıya bildirilecektir. 
Size artık beklemek düşer. 
Ne zamana kadar 
Cumhuriyet başsavcılığından genellikle "takipsizlik kararı" adresinize gelene kadar... 
Sizin çalınan telefonunuzun, kim veya kimler tarafından kullanıldığı aylar sonra saptanmış olsa da... 
Bu kişiler sanıklar hakkında "cürüm eşyasını almak'tan takipsizlik" kararı verilecektir. 
Çünkü savcı "kanunlar böyle" diyecektir. 
Çünkü savcı, "Sanıklar bu telefonun çalıntı mal olduğunu bilecek durumda değiller" diyecektir. 
Suça konu telefonu bu sanıklar çalmadığına göre onlar suçlu değilse bile bizi asıl suçluya götürebilirler. 
Amaç suçluyu, yani hırsızı bulmaksa, o malın hırsızlık malı olduğunu bilmeden aldıklarını söyleyenler "kimden aldıklarını" söylemeden haklarında "takipsizlik kararı" verilip nasıl bırakılırlar 
Ama bırakılıyorlar. 
İtirazınız varsa 15 gün içinde itiraz edersiniz. 
Dosya üzerinde inceleme yapılır. 
Yüksek bir ihtimalle itirazınız reddedilir. 
Sizin telefonunuz da aylar boyu başkaları tarafından kullanılır. Tedbir alınmaz. 
Hırsız da elini kolunu sallayarak dolaşır. 
Siz de "Geciken adalet, adalet değildir" diye bağırıp durursunuz. 
Tabii duyan, duyup da aldıran olursa... 

SSK BAĞ-KUR 
Affı önlemek... Bir genelgeyle İçişleri Bakanlığı milletvekili ve diplomatların ardından, h kim ve savcılarla Anayasa Mahkemesi, Yargıtay ve Danıştay ile askeri yüksek yargı üyelerine de trafik cezası yazılmasını yasakladı. 
"İmtiyazlılar demokrasisi" yalnız trafikle gerçekleşse yüreğimiz yanmayacak. 
Vergide de bu söz konusu. Örnek mi İşte örnek 
SSK ve Bağ-Kur borçları affediliyor. Adı af olmasa da yapılmak istenen af. 
Peki bunlara af getirmek devlete karşı görevini yerine getirenlere haksızlık sayılmaz mı 
"Sayılmaz" ne kelime, tamamen haksızlıktır, haksızlığın daniskasıdır. 
Eğer bu yönetim, devlete karşı borçlarını zamanında yerine getirenleri korumak "benim görevim" diyorsa, hem trafikte imtiyazlara son vermeli hem de SSK ve Bağ-Kur'da aftan vazgeçmeli. 
Not Bu yazı "SSK ve Bağ-Kur borçlularına af" teklifi ertelenmeden önce kaleme alınmıştır. 

HUNTINGTON 
AB'yi bırakmak mı Prof. Samuel Huntington, "Türkiye AB'ye giremeyecek" dedi. "Ve Türkiye Avrupa'nın bir parçası olamadı. Müslüman kimliği üzerine biraz daha gayret sarf etmesi iyi olur" diye konuştu. 
Fransa'da ve Almanya'da durum Ankara'nın AB üyeliği aleyhine kuvvetleniyor. 
Türkiye ise başmüzakereci olarak Devlet Bakanı Ali Babacan'ı tayin etti. 
Bizce müzakereci iyi de müzakere ortamı değişmeli 
Huntington'a kulak verilip Türkiye'nin Müslüman kimliğini daha da kuvvetlendirmek için başmüzakereci Ortadoğu'nun ülkeleriyle masaya oturmalı, AB ile değil 

VECDİ GÖNÜL'E 
Cevap veren yok Tezkereyi ret hata mı, değil mi 
"Hatadır." 
Bunu söyleyen Milli Savunma Bakanı Vecdi Gönül. 
Gönül, "Grupta 1 Mart tezkeresinin lehine konuştuğunu" söylüyor. "Ret, 37 olumsuz sonuç getirecekti, getirdi" diyor. 
Bir hafta bekledim Bakan'a dişe dokunur bir cevap veren çıkar diye. Nerede o reddi savunanlar .. 
Bizim retçileri tarih affetmeyecek. Şimdi sussalar da yarın Türkiye'nin aleyhine gelişmelerde onlar hatırlanacak... 

Soykırımı unutun Koçaryan, Oskanyan, bazı Avrupa devletleri ve dün Boğaziçi Üniversitesi'nde ertelenen "Ermeni Konferansı"nın bir kısım konuşmacıları bir şeyi bilmiyorlar veya bilmezden geliyorlar. 
Ne yaparlarsa yapsınlar, Türkiye'de "soykırım"ı kabul eden bir hükümet göremeyecekler. Türkiye'nin AB'ye girişine mal olsa bile... 



</TEXT>
</DOC>
