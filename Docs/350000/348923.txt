<DOC>
<DOCNO> 348923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/04/son/sonspo08.html </URL>
<DATE> 2005/06/04/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Türkiye Rallisi... Loeb, yarışı lider götürüyor... 
</HEADLINE>
<TEXT>

     Dünya Ralli Şampiyonası’nın WRC 7’inci ayağı olan Türkiye Rallisi’nde Sebastien Loeb, günün ilk iki etabında da galip çıkmayı başardı. Loeb’i takip eden İtalyan pilot Gigi Galli ise, Kemer 1 etabında yaşadığı turbo sorunu nedeniyle Loeb’in 4.50.50 dakika gerisine düştü. 
     Antalya’nın Kemer İlçesi’nde dün başlayan Dünya Ralli Şampiyonası WRC Türkiye Rallisi’nde Kemer 1 ve Silyon 1 etapları tamamladı. 
     
     KEMER 1 

     Ralli’nin dün geçilen etaplarda en iyi dereceleri yaparak günü genel klasmanda lider olarak tamamlayan Citroen Xsara WRC pilotu Sebastien Loeb, ikinci günün ilk etabı Kemer 1’de mekanik sorun nedeniyle en iyi 4’ü ncü dereceyi yaptı. Kemer 1 etabının en hızlı pilotu ise Subaru Impreza WRC’siyle Petter Solberg oldu. Solberg, 20.35 kilometrelik etabı 14.24.10 gibi bir zamanla tamamladı. Etabın diğer en iyi derecelerini Peugeot pilotu Markko Martin ve takım arkadaşı Marcus Grönholm yaptı. Rallinin ilk gününde Sebastien Loeb’i en çok zorlayan Mitsubishi Lancer WRC pilotu Gigi Galli ise, otomobilinin turbosunda meydana gelen arıza nedeniyle 18.15.50’lik derecesiyle etabı 58’inci olarak tamamladı. Galli, genel klasmandaki 2’nciliğini Peugeot pilotu Grönholm’e bırakarak, 10’unculuğa geriledi. Galli’nin genel klasmanda gerilemesi, Subaru pilotu Petter Solberg’i üçüncü, İspanyol pilot Carlos Sainz’i ise 4’üncü sıraya yükseltti. Kemer 1 etabında en hızlı Türk pilotu ise, Hyundai Accent WRC ile Ali Deveci oldu. 16.28.90’lık derece yapan Deveci, genel klasmanda 25’inci sırada yer alırken, Ford Focus WRC pilotu Mehmet Besler ise, 16.56.60’lık derecesiyle 21’inci olduğu genel klasmandaki yerini korudu. Besler’in takım arkadaşı Nejat Avcı ise, 17.11.60 derecesiyle 26’ncı sırada kaldı. 
     
     SİLYON 1 

     Kemer 1 etabının tamamlanmasının ardından pilotlar günün ikinci etabı olan Silyon 1’e geçtiler. Kemer 1 etabında istediği hıza ulaşamayan Sebastien Loeb, bu etapta yaptığı kusursuz pilotajla yine en iyi dereceyi yaptı. Loeb, 29.58 kilometrelik etabı 21.41.10’luk dereceyle tamamlarken, Subaru pilotu Solberg de bu etapta 21.41.90’lık bir derece kaydetti. İngiliz pilot Grönholm ise 21.44.80’lik derecesiyle, Loeb ve Solberg’i takip etti. 
     Silyon 1 etabının ardından Loeb, toplamda 2.30.22.90’lık derecesiyle genel klasmanda birinciliğini sürdürürken, Grönholm 2.31.35.90 ile ikinci ve 2.31.43.80 ile Solberg üçüncü sırada yeraldı. Bu etapta Türk takımı Atölye Kazaz adına yarışan Aris Vovos’da iyi bir derece yaparak, genel klasmanda 12’inci sırada yeraldı. 
     Silyon 1 etabında Türk pilotlardan Ali Deveci çıkışını sürdürdü. 
     Etabı 23.51.50’lik dereceyle tamamlayan Deveci, genel klasmanda bir sıra daha yükselerek 24’üncü sıraya yerleşti. Ford Focus WRC pilotu Mehmet Besler ise, 24.14.40’lık kötü bir derece yaparak genel klasmanda bir sıra gerileyerek 22’inci olurken, takım arkadaşı Avcı da, 25.02.90’lık derecesiyle iki sıra birden geriledi ve 28’inci sırada yeraldı. 
     Rallide Kemer 1 ve Silyon 1 etaplarının ardından servis alanına dönen ekipler, gerekli teknik yardımı aldıktan sonra, aynı parkurlarda gerçekleştirilecek olan Kemer 2 ve Silyon 2 etaplarını geçecekler. 
     Yarışta öğleden sonra ise Chimera 1, Phaselis 2 ve Efes Pilsen Özel Seyirci etabı 2 geçilecek. 
     
     TÜRK PİLOTLAR FİNİŞ GÖRMEK İSTİYOR 

     Dünya Ralli Şampiyonası’nın WRC 7’inci ayağı olan Türkiye Rallisi’ne katılan Türk pilotlar öncelikle finiş görmek istediklerini bildirdiler. 
     Kemer 1 ve Silyon 1 etaplarının tamamlanmasının ardından Kemer’deki servis alanına gelen yerli ve yabancı pilotlar gazetecilerin sorularını cevaplandırdılar. Pilotlardan görüşler şöyle 
     Sebastien Loen Citroen "Herşey yolunda. Etapta Galli’yi geçtim. Bana problem çıkarmadı, yolverdi." Petter Solberg Subaru "Farklı sertlikte lastikler denedim. Zemin ıslak olduğu için yumuşak türde lastik kullanmayı denedim. Yollar düne oranla daha kötüydü. Finiş görmek istiyoruz." Carlos Sainz Citroen "Sadece yarışın sonuna kadar hata yapmadan gitmek istiyorum." Marcus Grönholm Peugeot "Lastiklerim bu etaplara uygun değildi. Umarım diğer etaplarda daha doğru seçimler yaparım ve sorunsuz bitiririm." Gigi Galli Mitsubishi "Turbodaki bir problem etapta otomobilin güç kaybetmesine yol açtı. Bu etapta çok zaman kaybettim." Toni Gardemeister Ford "İlk başta aracı çok hızlı kullandığımı düşünmüştüm fakat aralığına baktığımda Marcus’un 6 saniye arkasında olduğumu gördüm. Bu beni çok şaşırttı." Ali Deveci Hyundai "Daha yarış çok uzun. Bekle gör taktiği uyguluyorum. Etaplar çok zorlu. Bu akşam finiş gören, yarın rallinin sonunu görür." Mehmet Besler Ford "Amacımız Türkiye Şampiyonu olmak. Bunun için dikkatli oluyorum. Bugün, dünden daha rahatım." Nejat Avcı Ford "Otomobilimin şanzımanında sorun var. 1, 5 ve 6’ncı vitesler yok. Fazla riske girmeden rallinin sonucunu görmek istiyorum." Ercan Kazaz Renault "Etap çok tozlu. Başka bir problem yok." 
     
     KEMER 2 VE SİLYON 2 ETAPLARI TAMAMLANDI 

     Dünya Ralli Şampiyonası'nın WRC 7'inci ayağı olan Türkiye Rallisi'nde Sebastien Loeb'ün liderliği sürerken, Peugeot pilotu Grönholm'ü geçen Petter Solberg, ikinci sıraya yükseldi. 
     Sabahın erken saatlerinde başlayan yarışın Kemer 2 ve Silyon 2 etaplarında tamamlandı. En yakın rakibine 1.13.90 fark atan Loeb yarışı lider götürürken, Subaru pilotu Solberg, Silyon 2 etabında yaptığı derece ile aralarında 7.90 saniye fark bulunan Peugeot pilotu Marcus Grönholm'ü geçerek ikinci oldu. 
     
     KEMER 2 

     Sabah koşulan etabın tekrarı olan Kemer 2'de, 20.35 kilometrelik etabı 14.11.70'lik en iyi dereceyle Subaru Impreza WRC pilotu Petter Solberg tamamladı. Solberg'in ardından 14.16.40'lık derecesiyle Peugeot 307 WRC pilotu Marcus Grönholm ve 14.18.20'lik bir derece kaydederek tedbiri elden bırakmayan Sebastian Loeb geldi. Otomobilindeki turbo sorununu çözen Gigi Galli ise, Mitsubishi Lancer WRC'siyle 14.25.40'lık bir derece yaptı. Bu yarışın ardından genel klasmanda Loeb liderliğini sürdürürken, Grönholm ve Solberg'te ardından takip ettiler. 
     Öte yandan Kemer 2 etabının en hızlı Türk pilotu Hyundai Accent WRC ile yine Ali Deveci oldu. Bugün gerçekleştirilen etaplarda istikrarlı bir çizgi yakalayan Deveci, 15.28.10'luk bir derece yaparak, genel klasmanda bir sıra daha yükselerek 23'ncü sıraya çıktı. Ford Focus pilotu Mehmet Besler de, 15.34.10'luk derecesiyle o da bir sıra yükselerek tekrar 21'nci sıraya yerleşti. 
     
     İLYON 2 

     Kemer 2 etabını tamamlayan pilotlar buradan 29.58 kilometrelik Silyon 2 etabına geçtiler. Bu etabın sonunda zirvede bir değiklik olmazken, 3'ncü sıradaki Subaru pilotu Solberg, aralarında 7.90 saniye bulunan Peugeot pilotu Marcus Grönholm'ü geçerek genel klasmanda ikinciliğe yükseldi. 
     Silyon 2 etabında, Kemer 2'de olduğu gibi yine Petter Solberg en iyi zamanı yaptı. 21.22.60'lık derece yapan Subaru pilotunu, 21.23.10'lık derece ile Loeb, 21.30.30 derecesiyle Peugeot pilotu Grönholm üçüncü oldu. Bu etabın ardından toplamda 3.06.04.20'lik derecesi ile Citroen pilotu Sebastien Loeb liderliğini sürdürürken, 3.07.18.10'luk derecesi ile Solberg ikinci, 3.07.22.60'lık derece ile Grönholm üçüncü sırada yer aldı. Matador lakaplı İspanyol pilot Sainz ise, 3.08.55.90'lık derecesiyle podyum mücadelesi veriyor. 
     Silyon 2 etabında iyi bir performans sergileyemeyen Hyundai pilotu Ali Deveci, 23.50.50'lik derecesi ile genel klasmandaki yerini korudu. Ford Focus WRC pilotu Mehmet Besler de, 23.29.60'lık bir derece yaparak o da genel klasmandaki yerini korudu. 
     Silyon 2 etabını tamamlayarak servis alanına geri dönen pilotlardan Sebastian Loeb, Xavier Pons ve Mehmet Besler'e, dün akşam gerçekleştirilen Efes Pilsen Özel Seyirci etabı 1'de başarı kaydettikleri için, Efes Pilsen yetkilileri tarafından kupa verildi. 
     Yarışın bugünkü son ayağında ise, Chimera 1, Phaselis 2 ve Efes Pilsen Özel Seyirci Etabı 2 geçilecek. 
     
</TEXT>
</DOC>
