<DOC>
<DOCNO> 336749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/25/son/sontur06.html </URL>
<DATE> 2005/04/25/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Bomba ihbarı konser iptal ettirdi 
</HEADLINE>
<TEXT>

     Fatih KARAÇALI ADANA, DHA 

      HAYRANLARININ karşısına çıkmak için Adana'ya gelen Manga Grubu'nun konseri, yapılan bomba ihbarı nedeniyle iptal edildi. 
     Galeria Alışveriş Merkezi'nde bir firmanın sponsorluğunda Adana'ya gelen Manga üyeleri, sahneye çıkmaya hazırlandıkları sırada, salonda bomba bulunduğu ihbar edildi. Görevlilerce salon boşaltılırken, grubun konserinin iptal edildiği duyuruldu. Olay yerine gelen polis ekiplerinin yaptığı araştırma sonunda, salonun köşesinde şüpheli bir poşet bulundu. Poşeti inceleyen bomba İmha uzmanları fünye bağlayarak patlattı. Şüpheli poşetin içinden sıvı deterjan şişesi çıktı. 
     Olaydan sonra meydana gelen kalabalığı görüntülemek isteyen İhlas Haber Ajansı İHA muhabir ve kameramanı saldırıya uğradı. İHA muhabirine tekme ve tokatlar saldıran kimliği belirlenemeyen bir grup olaydan sonra kaçtı. İHA muhabirinin kullandığı kamera hasar gördü. 
     
</TEXT>
</DOC>
