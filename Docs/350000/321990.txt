<DOC>
<DOCNO> 321990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/08/son/sonyas12.html </URL>
<DATE> 2005/03/08/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Acı tablodan kalanlar... 63 kadın töre cinayetinden kurtarıldı 
</HEADLINE>
<TEXT>

     Şeyhmus ÇAKAN DHA 

      DİYARBAKIR Kadın Merkezi'nce KAMER yapılan açıklamada, kendilerine başvuran 6902 kadından yüzde 100'ünün psikolojik, yüzde 58'inin fiziksel şiddet gördükleri, yüzde 13,7'sinin tecavüz, yüzde 16,9'unun ise ensest ilişkiye maruz kaldıkları belirtildi. Açıklamada, 63 kadının da güvenli yerlere gönderilerek, töre cinayetlerinden kurtarıldığı bildirildi. 
     KAMER Yönetim Kurulu üyesi Mehtap Kızılkan, 1993 yılından sonra, namus adına işlenen cinayetleri önleme, toplumsal duyarlılık yaratma projesi kapsamında kendilerine, öldürülme endişesi taşıyan 65 kadının başvurduğunu, bunlardan Şemse Allak ile Kadriye Demirel'in ise töre cinayetine kurban gittiğini söyledi. Kendilerine başvuran kadınların güvenli yerlere gönderilerek töre cinayetlerinden kurtarıldığını söyleyen Kızıltan, "Ayrıca başvuran 6902 kadından, yüzde 100'ünün psikolojik, yüzde 75,3'ünün sözel, yüzde 58,2'sinin fiziksel, yüzde 49.5'inin cinsel şiddete, yüzde 72'sinin ekonomik baskı, yüzde 13,7'si tecavüz ve yüzde 16,9'unun ise enseste maruz kaldıklarını belirledik'' dedi. 
     Şiddete maruz kalan kadınların yaş ortalamasının 12-65 olduğunu belirten Kızılkan, "Kadınlar nerede yaşarlarsa yaşasınlar dinleri, dilleri, ırkları ne olursa olsun, birbirlerine yakın şiddet türleri yaşıyor. Sadece kültürel özelliklerine göre şiddetin nitelik ve niceliği değişiyor. Kendimizin olacağı, sadece öznesi olabileceğimiz bir hayat istiyoruz. Savaşın evlere girmemiş şekli olan kadınlara yönelik şiddete hayır diyoruz'' diye konuştu. 
     
</TEXT>
</DOC>
