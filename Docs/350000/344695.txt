<DOC>
<DOCNO> 344695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/22/ekonomi/eko08.html </URL>
<DATE> 2005/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Exxon Mobil, bayilerine 1.3 milyar dolar ödeyecek 
</HEADLINE>
<TEXT>



ABD'li petrol şirketi Exxon Mobil, 1983 - 1994 yılları arasında bayilerine yüksek fiyattan petrol satmak suçlamasıyla toplam 1.3 milyar dolar ceza aldı. ABD Federal Mahkemesi, petrol devi Exxon Mobil'i 10 yıldan bu yana bayilerine yüksek fiyattan petrol sattığı gerekçesiyle toplam 1.3 milyar dolar ceza ödemeye mahkum etti. Kararla birlikte Exxon Mobil'in bu parayı, ABD geneli ve Kolombiya'daki toplam 100 bin bayisine ödeyeceği bildirildi. ABD Federal Mahkemesi yargıcı Mark Dikeman, kararın geçtiğimiz 10 yılı kapsadığını söylerek Exxon Mobil'in bu yıllarda bayilerine yüksek fiyattan petrol satması nedeniyle bu kararın alındığını açıkladı. Yargıç, ayrıca Exxon Mobil'in 1.3 milyar dolarlık cezayı 1983 ile 1994 yılları arasında galonu 1.3 sente petrol sattığı tüm şirketler arasında paylaştırmasını da istedi. Exxon Mobil yetkilileri ise kararı kabul etmediklerini belirterek karşı dava açacakları açıklamasını yaptılar. 
Exxon Mobil hakkındaki dava 1991 yılında piyasaya yüksek fiyattan petrol satmak suçlamasıyla açılmıştı. 2001 yılında Exxon Mobil, suçlu bulunarak ceza ödemesi istenmiş ancak şirketin açtığı karşı davalarla ceza ödeme süresi uzamıştı. Haberle birlikte Exxon Mobil hisseleri New York borsasında yüzde 1 oranında değer kaybetti. 


</TEXT>
</DOC>
