<DOC>
<DOCNO> 335488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/21/son/sondun39.html </URL>
<DATE> 2005/04/21/ </DATE>
<TIME> 18.37 </TIME>
<AUTHOR>  </AUTHOR>
<HEADLINE>
Ermenistan, Türkiye ilişkileri için ön koşul sunmuyor 
</HEADLINE>
<TEXT>

     Ermenistan Cumhurbaşkanı Robert Koçaryan, ''ülkesinin, Türkiye ile ilişkileri geliştirmek için hiçbir önkoşulu olmadığını'' söyledi. 
     Resmi ziyaret için Paris'te bulunan Koçaryan, Senato'da gazetecilere yaptığı açıklamada, Başbakan Recep Tayyip Erdoğan'ın soykırım iddiaları hakkında iki ülkenin tarihçileri arasında bir komisyon kurulması yönündeki önerisine değindi. 
     ''İki ülkenin ilişkilerde ileriye bakması gerektiğini'' ifade eden Koçaryan, ''Türkiye gerçekten bu konuyu tartışmak istiyorsa, Ermenistan bunun en yüksek seviyede ve olabilecek en geniş çerçevede olmasını tercih eder'' ifadesini kullandı. 
     Robert Koçaryan, ''bu konuda hükümetler arası bir komisyon kurulmasını arzu ettiklerini, belki tarihçilerin de bu komisyona katılabileceğini'' ifade etti. 
     Koçaryan, yarın Fransa Cumhurbaşkanı Jacquec Chirac ile görüşecek. 
     Chirac ve Koçaryan'ın, görüşmeden sonra birlikte Paris'teki sözde Ermeni soykırım anıtına gitmeleri bekleniyor. 
     
</TEXT>
</DOC>
