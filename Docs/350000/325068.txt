<DOC>
<DOCNO> 325068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/19/son/sonsiy08.html </URL>
<DATE> 2005/03/19/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Ödenek yok, seçmen kütükleri güncelleştirilemedi .. 
</HEADLINE>
<TEXT>

     Yüksek Seçim Kurulu YSK , seçmen kütüklerinin güncelleştirilmesini, zorunluluk olmasına karşın ''yeterli ödenek olmaması ve teknik altyapının oluşturulmaması'' gerekçesiyle erteledi. 
     AA muhabirinin aldığı bilgiye göre, YSK, seçmen kütüklerinin güncelleştirilmesine ilişkin aldığı kararı, Seçmen Kütükleri Genel Müdürlüğü'ne gönderdi. 
     Kararda, ''Güncelleştirme zorunluluk arz etmekte ise de gerek yeterli ödenek olmaması, gerekse teknik altyapının henüz oluşturulması nedeniyle güncelleştirme tarihinin bu konudaki teknik altyapının oluşturulmasına paralel olarak YSK'ca bilahare belirlenmesi gerekmektedir'' denildi. 
     İçişleri Bakanlığı Nüfus ve Vatandaşlık İşleri Genel Müdürlüğü'nden Merkezi Nüfus İdaresi Sistemi MERNİS projesi kapsamında seçmenlerin T.C. kimlik numaralarının istenmesine karar veren YSK, merkezde mevcut seçmenlerin numaraları ile eşleştirilme yapılarak oluşturulacak yeni sisteme aktarılması ve güncelleştirme sırasında değerlendirmek üzere muhafaza edilmesini kararlaştırdı. 
     
</TEXT>
</DOC>
