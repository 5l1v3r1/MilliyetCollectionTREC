<DOC>
<DOCNO> 317090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/21/spor/axspo01.html </URL>
<DATE> 2005/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Sensiz asla olmaz 
</HEADLINE>
<TEXT>


Rıza Çalımbay, Sergen Yalçın ile özel bir görüşme yaptı. Çalımbay, "Kalan maçlarda sana ihtiyacımız olacak. Sen bu takım için çok özelsin" diye konuştu 

ORHAN YILDIRIM 


'Kimseyi dinleme' 
LİGİN ikinci yarısında Beşiktaş'ın başına gelen ve takımı kısa bir sürede toparlamayı başaran Teknik Direktör Rıza Çalımbay, şimdi de Sergen Yalçın'ı yakın markaja aldı. Başarılı teknik adam, tesislerde yıldız futbolcuyla özel bir görüşme yapıp, "En tecrübeli sensin. Kalan maçlarda sana ihtiyacımız olacak. Kimseyi dinleme, eleştirileri duyma" uyarısında bulundu. 

'Katkın büyük' 
ÇALIMBAY, Sergen'siz bir Beşiktaş düşünmek istemediğini yıldız futbolcuya iletip, Antep'teki performansını övdü. Beşiktaş Teknik Direktörü, "Ne zaman oyuna girdiğin önemli değil. Ben senin takıma neler verdiğine bakarım. Kaktın büyük" dedi. Sergen'in de bu uyarılar üzerine Çalımbay'a "Daha iyi olacağım hocam" sözü verdiği öğrenildi. 

Kongre ertelendi 

BEŞİKTAŞ Kulübü'nün dün yapılması gereken Mali Kongresi çoğunluğun sağlanamaması nedeniyle 27 Şubat'a ertelendi. Önümüzdeki hafta çoğunluğa bakılmaksızın gerçekleştirilecek toplantıda yönetim ve denetleme kurullarının dönemleri itibariyle mali ve idari bakımlardan ayrı ayrı aklanmalarıyla, 2005 yılı bütçesinin kabulü genel kurul üyelerinin oylarına sunulacak. 

Karargah kuruyor 

BAŞKAN Yıldırım Demirören, Gençlerbirliği maçının ardından başlattığı günlük Ümraniye ziyaretlerinin olumlu sonuç vermesi üzerine tesislere oda yaptırma kararı aldı. Demirören'in, kulüpteki çalışma odasının taşınması için gerekli talimatları verdiği ve eviyle tesisler arasında mekik dokunduğu bildirildi. Bu arada Ümraniye'de oda yapılacak boş bir bölümün bulunmaması nedeniyle toplantı odasının ikiye bölüneceği öğrenildi. 


</TEXT>
</DOC>
