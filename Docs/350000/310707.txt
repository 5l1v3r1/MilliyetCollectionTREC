<DOC>
<DOCNO> 310707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/30/yazar/theper.html </URL>
<DATE> 2005/01/30/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Yönetici yarısını öder 
</HEADLINE>
<TEXT>


Bugünlerde apartmanlarda toplantı telaşı var, biliyorsunuz yılbaşı nedeniyle kat malikleri toplanıyor. Küçük iki hatırlatma. İkinci toplantıda dahi olsanız yöneticiyi sayı ve arsa payı çoğunluğuyla seçeceksiniz ve toplantı zaptını toplantıda yazıp katılan kat maliklerine orada imzalatacaksınız. İmza için divana yetki veremiyorsunuz. 
Bu hatırlatmadan sonra İzmit'ten yazan okuyucumun problemine geliyorum. Okuyucumun binasında yönetici için bir ücret karar altına alınmadığı halde yönetici ortak gidere katılmıyormuş. Buna hakkı var mı, yok mu 
Yönetici ücret hak edebilir. Ancak bunun için kat malikleri arasından seçilen yöneticiye ücret ödenip ödenmeyeceğinin, ödenecekse ne miktarda ödeneceğinin yönetim planında veya kat malikleri kurulunda karar altına alınması lazım. 
Şayet yöneticinin masrafa katılmayacağı konusunda bir karar varsa tamam, yönetici masrafa katılmaz. 
Şayet böyle bir karar yoksa, bu halde kat malikleri arasından seçilen yönetici mutat giderlerin yarısına katılmaz. Dikkat edilirse mutat giderler diye bir ibare kullandım. Mutat gider derken her ay periyodik olarak ödenen kapıcı ücreti, yakıt, su vs. anlaşılır. Şayet kalorifer kazanı değişecekse, binada mantolama yapılacaksa bunlar veya bunun gibi giderler mutat giderlerden değildir. Dolayısıyla yönetici bunlara tam olarak iştirak edecektir. 
Okuyucumun apartmanında, yöneticinin masrafa katılmayacağına dair bir karar bulunmadığı ifade edildiğine göre, yönetici sadece mutat giderin yarısına katılmayacaktır. Bugüne kadar ödenmeyen diğer yarısı mı Öyle görünüyor ki, pamuk eller cebe. 



</TEXT>
</DOC>
