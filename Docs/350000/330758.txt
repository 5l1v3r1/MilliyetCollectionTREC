<DOC>
<DOCNO> 330758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/06/son/sonsiy08.html </URL>
<DATE> 2005/04/06/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Gelir İdaresi'ne düzenleme Plan ve Bütçe Komisyonu'nda görüşülülecek 
</HEADLINE>
<TEXT>

     TBMM Plan ve Bütçe Alt Komisyonu, Gelir İdaresi Başkanlığı kurulmasına ilişkin yasa tasarısı üzerindeki çalışmalarını tamamladı. Tasarının bugün, Plan ve Bütçe Komisyonu'nda görüşülmesi bekleniyor. 
     Alınan bilgiye göre, tasarı ile kaldırılan müdür yardımcılığı ve şeflik kadroları yeniden ihdas edilirken, vergi dairesi bölge başkanlığı sisteminden vazgeçildi. Bunun yerine vergi dairesi başkanlığı modeli benimsendi. Vergi dairesi başkanlıklarının kurulacağı yerler ile sayılarını Bakanlar Kurulu belirleyecek. 
     Vergi dairesi başkanlıkları için 100 yeni kadro ihdas edilirken, Gelir İdaresi Başkanlığı'nda çalışanlara da 4 maaş ikramiye ödenmesi benimsendi. 
     Tasarının bugün, Plan ve Bütçe Komisyonu'nda ele alınması bekleniyor. 
     
</TEXT>
</DOC>
