<DOC>
<DOCNO> 335075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/20/son/sondun09.html </URL>
<DATE> 2005/04/20/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Ağabeyi, yeni papanın sağlığı ve yaşından endişeli 
</HEADLINE>
<TEXT>

     Roma Katolik Kilisesi'nin dün seçilen yeni lideri Alman Kardinal Joseph Ratzinger'in papaz olan ağabeyi Görg Ratzinger, kardeşi Joseph'in sağlığı ve ileri yaşı yüzünden papa seçilmesinden dolayı endişeli olduğunu söyledi. 
     Alman ARD televizyonuna demeç veren Görg Ratzinger, ''Çok korktum. Joseph'in ileri yaşı ve istikrarlı olmayan sağlığının kardinallerin bir başkasını seçmeleri için yeterli olacağını düşünmüştüm. Ama kardinaller böyle karar verdi, bu da Tanrı'nın isteği'' diye konuştu. 
     81 yaşındaki Görg Ratzinger, 6 Nisan'da kardeşinin papa olma şansı bulunmadığını açıklamıştı. 
     Ağabey Ratzinger, birçok aday olduğunu ve 78 yaşındaki kardeşinin yaşındaki birinin ''normal olarak'' seçilemeyeceğini düşündüğünü belirtmiş, ayrıca bir Almanın papa seçilebileceğini sanmadığını söylemişti. 
     
</TEXT>
</DOC>
