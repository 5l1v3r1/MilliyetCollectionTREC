<DOC>
<DOCNO> 340749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/08/son/sonyas03.html </URL>
<DATE> 2005/05/08/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Ordu’da bir derede timsah bulundu 
</HEADLINE>
<TEXT>

     Şakir GÜREL DHA 

ORDU’nun Akkuş İlçesi'nde bir dere yatağında bulunan yaklaşık 75 santimetre boyundaki timsah bölgede heyecan yarattı. Timsal leşi incelenmek üzere Ondokuz Mayıs Üniversitesi Veterinerlik Fakültesi’ne gönderilecek. 
     Akkuş İlçesi Seferli Beldesi’nde Çaltı dere yatağında bulunan 10 kilo ağırlığında 75 santimetre uzunluğundaki timsah korkulu anlar yaşattı. Dere kenarında oyun oynayan çocuklar tarafından bulunan timsahın ölü olduğu anlaşıldı. Durumu ailelerine haber veren çocuklar ilk kez timsahı bu kadar yakından görmenin heyecanını ve korkusunu yaşadı. 
     İlk kez böylesine bir durum ile karşı karşıya kaldıklarını söyleyen Akkuş Belediye Başkanı Lütfü Efil, timsahı incelenmek üzere Samsun Ondokuz Mayıs Üniversitesi Veterinerlik Fakültesi’ne göndereceklerini belirtti. Efil, bölgede bir başka timsahın olup olmadığı konusunda araştırma yapılacağını da dile getirdi. 
     
</TEXT>
</DOC>
