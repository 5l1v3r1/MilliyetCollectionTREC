<DOC>
<DOCNO> 301288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/27/son/soneko35.html </URL>
<DATE> 2004/12/27/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
YTL ile bankalarda ne değişecek .. 
</HEADLINE>
<TEXT>

     Türkiye Bankalar Birliği TBB , Yeni Türk Lirası'na geçişle birlikte banka müşterilerinin 3 Ocak 2005'te bankalarına gittiklerindMee karşılaşacakları değişiklikleri açıkladı. 
     TBB, banka müşterilerinin Yeni Türk Lirası'na YTL geçişten sonra bankalarında karşılaşacakları değişikliklerle ilgili bir açıklama yaptı. Buna göre 2005 yılında YTL ile ilgili olarak karşılaşacakları yenilikler şöyle 

-Bankadaki döviz hariç tüm hesaplardaki bakiyeler 1 milyon TL 1 YTL dönüşüm oranına göre YTL'ye çevrilecek. 1 Ocak 2005'ten itibaren hesaplar YTL olarak takip edilecek. Döviz hesaplarında herhangi bir değişiklik olmayacak. 
-Banka gişelerinden yapılacak tüm ödeme ve tahsilatlarda 2005 yılı boyunca hem TL hem de YTL kullanılabilecek. 
-Dekontlar YTL olarak düzenlenecek. 
-Bankalar tarafından alınacak komisyon bedelleri hem TL hem de YTL olarak bir arada ilan edilecektir. 
-Merkez Bankası tarafından ilan edilen döviz kurları YTL olarak ve 5 basamak temayülüne göre açıklanacak. Japon Yeni, İran Riyali ve Rumen Leyi para birimleri yüz birim üzerinden gösterilecek. Bankalar tarafından açıklanan döviz kurlarında da buna benzer gösterim formatları kullanılacak. 

     
</TEXT>
</DOC>
