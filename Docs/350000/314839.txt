<DOC>
<DOCNO> 314839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/13/yazar/pulur.html </URL>
<DATE> 2005/02/13/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kıssadan hisse 
</HEADLINE>
<TEXT>


KÖYÜN çobanının lakabı "eşek"miş, eşek aşağı, eşek yukarı... 
Bir gün karısı, "Git ağaya söyle, senin lakabını değiştirsin " demiş... 
Çoban biraz sonra neşe içinde gelmiş 
"Değişti, değişti " 
"Ne oldu, ne oldu " 
"Sıpa " 
Kadın hayıflanmış 
"Sen yine büyür, eşek olursun " 
Kıssadan hisse... 
Ayniyle vaki, nice eşekler, kendilerini sıpa sandılar, sonra eşekliği kimseye bırakmadılar. 

ENVER Paşa'nın babası, Malta sürgününde kendisini övüyormuş 
"Ben hayatımda harama uçkur çözmedim " 
Osmanlı İmparatorluğu'nun çökmesinden Enver Paşa'yı sorumlu tutanlardan, Süleyman Nazif içini çekmiş 
"Ah paşa hazretleri ah Keşke helale de uçkur çözmeseydiniz de, bu Enver başımıza çıkmasaydı " 
Kıssadan hisse... 
Babaların günahı o kadar çok ki 

O ülkenin başbakanı, bizimkiler gibi ayaküstü konuşmaz, sonra da "Ben öyle demedim " diye mızıkçılık yapmazmış, başbakanla ilgili haberleri basın sözcüsü verirmiş... 
Bir gün başbakanın kayda değer bir görüşmesi olmayınca, sözcüsü "İlle de bir haber " diyen gazetecilere fısıldamış 
"Başbakan bugün gölü yürüyerek geçti " 
Ertesi gün gazetelerin manşeti 
"Başbakanın yüzme bilmediği ortaya çıktı " 
Biri daha ileri gitmiş 
"Yüzme bilmeyen başbakan olur mu " 
Kıssadan hisse... 
Bizde biri çıksa, "Kiminle konuştuğunu, hangi gazeteciyle konuştuğunu bilmeyenden başbakan olur mu " dese... 

ADAMIN biri doktora gitmiş, şik yetleri varmış, hepsini sıraladıktan sonra, asıl derdini sona saklamış 
"Doktor bey, o iş var ya, ancak haftada bir kere " 
Doktor adama şöyle bir bakmış 
"Bu yaşta fena değil " 
"Olur mu doktor bey, akranlarım haftada ya iki, ya üç diyorlar " 
Doktor, adamın kulağına eğilmiş 
"Siz de söyleyin, söylemek serbest " 
Kıssadan hisse... 
Bazıları söylemekle kalsalar iyi... 

HAKKI Devrim varken bize düşmez ama, insan bazen dayanamıyor... 
"İntizar" kelimesinin beddua ile ilgisi yoktur. İntizar, Arapça nazar'dan gelir beklemek demektir. Beddua inkisar'dır. 
Yanlış kullanılan bir deyim de "cansiparane"dir, "cansiperane" diyorlar, yani "canını siper etmek". Doğrusu ise "cansiparane"dir, yani canını feda etmek, anlamına gelir. 
Bir de demokrasiyle karıştırılan "Demokles'in kılıcı" var, bu da yanlış. Doğrusu "Damokles'in kılıcı"dır, Eski Yunan'da "Damokles" adında bir Tiran'ın adından gelir. 
İşgüzarlık etmişsek, affola 

DÜZELTME Dünkü yazımızda bir atlama olmuştur Orhan Duru'nun anlattığını, "Bu durum Lukata'ya girer" diye açıklayan Sayın Cahit Kayra'dır. 



</TEXT>
</DOC>
