<DOC>
<DOCNO> 348336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/02/son/sontur29.html </URL>
<DATE> 2005/06/02/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Manken Tuğba Özay Yaşadığım her şeyin arkasında olan bir insanım 
</HEADLINE>
<TEXT>

     Çıkar amaçlı suç örgütü kurduğu iddiasıyla yargılanan Kürşat Yılmaz’ın yakalandığı operasyon sırasında gözaltına alınan manken Tuğba Özay, "yanlış bir şey yapmadığını" söyledi. 
     Tuğba Özay, bir firmanın tanıtım etkinliği için geldiği "18. İzmir Ayakkabı, Çanta ve Aksesuarları Fuarı"nda gazetecilerin sorularını cevapladı. 
     Kendisini en çok ailesi ve babasıyla ilişkilerinin bozulmasının tedirgin ettiğini anlatan Özay, "Daha önce de bu insanla adım anılmıştı. Bu ikinci olunca ailevi ilişkilerim bozuldu, herkes üzgün" dedi. 
     Kendisinin bu kadar karalanmasını gerektirecek bir durumun söz konusu olmadığını belirten Özay, şöyle konuştu 
     "Çünkü benim bu insanla ticari bir hukukum yok. Ben birini gasp etmemişim, adam öldürmemişim, uyuşturucu kullanıp satmamışım, yüz kızartıcı bir şey yapmamışım ki. Benim başım dik, yanlış bir şey yapmadım. Yaşadığım her şeyin arkasında olan bir insanım.". 
     Özay, şunları kaydetti 
     "Madem ki bu insan hakkında tutuklama kararı vardı. Bana geleli 20 dakika veya yarım saat olmuştu. Bir gün önce kendi evinde kaldı. Sonuçta polis onu istediği anda ve yerde yakalayabilirdi. Neden benim evim beklendi Kimseyi suçlamak istemiyorum, insanlar görevini yapacak. Ama görev yeri orası olmayabilirdi. Ben kimseye yardım, yataklık yapmış değilim." . 
     Özay, Kürşat Yılmaz ile birkaç aydan bu yana ilk kez olaydan bir gün önce görüştüklerini belirterek, "Benim dünya görüşüm ile onunki farklı olabilir. Ama demek ki onunla paylaşacak bir şeyler bulmuşum ki arkadaşlık etmişim" diye konuştu. 
     
</TEXT>
</DOC>
