<DOC>
<DOCNO> 317291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/21/son/sonspo21.html </URL>
<DATE> 2005/02/21/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Gençlerbirliği Trabzon maçında mağlubiyeti hak etmedik... 
</HEADLINE>
<TEXT>

     Birinci Süper Lig'de şampiyonluk adaylarından Trabzonspor karşısında iyi futbol oynayan, ancak sahadan yenilgiyle ayrılan Gençlerbirliği'nde, basın sözcüsü Muammer Akyüz, ''Dünkü maçta mağlubiyeti hak edecek bir oyun oynamadığımızı düşünüyorum'' dedi. 
     Trabzonspor maçının çok zor geçeceğini bildiklerini ifade eden Akyüz, şöyle konuştu 
     ''Trabzonspor şampiyonluğa oynayan bir takım ve yeni hocalarıyla ayrı bir hava yakalamışlardı. Ancak biz de yeni hocamızla her geçen gün daha iyi mücadele eden ve daha iyi oynayan bir ekiptik. İki takım da maçı kazanmak için birbirlerine yoğun bir pres uygulayınca, çok zevkli bir maç olmadı. Buna rağmen Gençlerbirliği olarak biz daha çok pozisyona girdik, ancak gol atmayı başaramadık. Buna rağmen Trabzonspor girdiği ilk pozisyonda golü buldu.'' Muamer Akyüz, takımlarının giderek yükselen iyi futboluyla teselli bulduklarını vurgulayarak, ''Önümüzdeki Diyarbakırspor deplasmanıyla başlayan, arkasından yine bir Ankara derbisi olan Ankaragücü ile devam edecek çok zor bir maç serisine başlıyoruz. Son haftalarda ortaya koyduğumuz mücadele ve futbolla Diyarbakırspor maçıyla başlayan bir galibiyet serisi yakalayacağımıza inanıyoruz'' diyerek sözlerini tamamladı. 
     
</TEXT>
</DOC>
