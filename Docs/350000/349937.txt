<DOC>
<DOCNO> 349937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/08/son/sondun38.html </URL>
<DATE> 2005/06/08/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Kraliçe'nin doğum günü resepsiyonu iptal 
</HEADLINE>
<TEXT>

     İngiltere'nin Özbekistan Büyükelçiliği, İngiltere Kraliçesi İkinci Elizabeth için düzenlenecek doğum günü resepsiyonunu güvenlik gerekçeleriyle iptal etti. 
     Elçilik sözcüsü, büyükelçinin rezidansında cuma günü düzenlenecek resepsiyonun güvenlik nedenleriyle iptal edildiğini söyledi. 
     İptal kararı, İngiltere Dışişleri Bakanlığı'nın, dün, ''teröristlerin bir saldırının son aşamasında olduğuna inanmak için gerekçeleri bulunduğunu bildirmesi ve barlar, restoranlar, oteller, çarşılar ve kamuya açık diğer alanlarda rasgele saldırılar düzenlenebileceği uyarısında bulunması''nın ardından alındığı belirtildi. 
     Özbekistan'ın doğusundaki Andican'da olaylar, 13 Mayıs'ta protestocuların bir cezaevini ve hükümet binalarını ele geçirmesiyle başlamıştı. Özbek hükümeti, olaylarda 173 kişinin öldüğünü bildirirken, insan hakları örgütleri, askerlerin olayları bastırmak için açtığı ateşte 750 dolayında kişinin öldüğünü savunuyor. 
     
</TEXT>
</DOC>
