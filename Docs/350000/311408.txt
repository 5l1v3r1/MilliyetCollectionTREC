<DOC>
<DOCNO> 311408 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/01/son/sonspo35.html </URL>
<DATE> 2005/02/01/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Futbol dünyası nefesini tuttu Arsenal-Manchester United 
</HEADLINE>
<TEXT>

     İngiltere Premier Ligi kaldığı yerden devam ediyor. 25. haftada gözler Arsenal ve Manchester United arasında oynanacak dev randevuya çevrilirken, lider Chelsea Tugay'ın takımı Blackburn Rovers'la deplasmanda oynuyor. 
     İlk yarıda Manchester United'ın Arsenal'i 2-0 yendiği ve büyük olayların yaşandığı karşılaşmanın rövanşı niteliğindeki maç için İngiltere nefesini tuttu. 
     51 puanı bulunan Arsenal ve 50 puandaki Manchester United bu akşam Highbury'de saat 22.00'de kozlarını paylaşıyor. 
     Henry, Pires, Reyes, Rooney, Ronaldo ve Gigs gibi yıldızların sahne alacağı dev mücadeleyi kaybeden taraf şampiyonluk yarışıyla birlikte lig ikinciliğine de havlu atmış olacak. 
     Yer aldığı bütün cephelerde yoluna kayıpsız devam eden Mourinho'nun lider Chelsea'si ise, kötü bir sezon geçiren milli futbolcumuz Tugay Kerimoğlu'nun takımı Blackburn Rovers'a konuk olacak. 61 puanla zirvede tek başına yer alan Chelsea ile 25 puanla 16. sırada bulunan Blackburn Rovers'ın maçı yarın akşam saat 22 00'de. 
     İşte Premier Lig'de 25. haftanın programı 
     

SAAT MAÇ BUGÜN 21 45 Portsmouth-Middlesbrough 21 45 West Bromwich Albien-Crystal Palace 22 00 Arsenal-Manchester United 22 00 Bolton Wanderers-Tottenham 20 00 Charlton Athletic-Liverpool YARIN 21 45 Birmingham City-Southampton 21 45 Fulham-Aston Villa 21 45 Manchester City-Newcastle United 22 00 Blackburn Rovers-Chelsea 22 00 Everton-Norwich City      

     
</TEXT>
</DOC>
