<DOC>
<DOCNO> 343284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/17/son/soneko06.html </URL>
<DATE> 2005/05/17/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
İhracatta yavaşlama sinyali... 
</HEADLINE>
<TEXT>

     İhracatçı ve imalatçıların nisan ayında dahilde işleme izin belgeleri kapsamındaki ihracat taahhütleri ve öngördükleri ithalatla ilgili gelişmeler, ihracat artışının gelecek aylarda sınırlı bir düzeye inebileceği sinyalini verdi. 
     Dış Ticaret Müsteşarlığı’nın verilerine göre uzun bir aradan sonra ilk defa, nisanda dahilde işleme rejimi kapsamında alınan ihracat taahhütleri, bir önceki yılın aynı ayına göre yüzde 9.4 oranında azalarak 2 milyar 671 milyon dolara kadar geriledi. Rejim gereğince bir yıl içerisinde yapılması gereken söz konusu ihracatın gerektirdiği ithalat ise yüzde 19.2 azalarak 1 milyar 658 milyon dolara indi. 
     Türkiye’nin ihracatının ve bu arada aramalları ithalatının yüzde 50’sine yakın bir bir bölümünü dahilde işleme rejimi kapsamında yapılanlar oluşturuyor. 
     İmalatçı ve ihracatçıların, kota ve benzeri ticaret politikası araçlarından da etkilenmeden, vergi ve fonlarını ödemeden ucuz ham madde ve aramalı ithal etmelerine olanak sağlayan dahilde işleme reiimiyle ilgili gelişmeler gelecek bir yıllık dönem ihracat ve ithalatıyla ilgili önemli bir öncü gösterde olarak değerlendiriliyor. 
     
     OCAK-NİSAN DÖNEMİ 

     Ocak-nisan döneminde dahilde işleme rejimi kapsamında alınan ihracat taahhütleri ise geçen yılın aynı dönemine göre yüzde 11 oranında artarak 11 milyar 511 milyon dolar olarak gerçekleşti. Bu artış son üç yıldır yüzde 20’nin üzerinde seyreden ihrracattaki artış ivmesinin, bu yılın son ayları ve gelecek yıldan itibaren yüzde 10’lu oranlara inebileceğine işaret ediyor. 
     Söz konusu dönemde dahilde işleme rejimi kapsamında yapılmasına izin verilen ithalat tutarı da sadeve yüzde 5 oranında artarak 7 milyar 347 milyon dolara yükseldi. 
     Geçen yıl aynı dönemde 10 milyar 372 milyon dolarlık ihracat taahhüdü alınmış ve toplam 6 milyar 996 milyon dolarlık ithalata izin verilmişti. 
     Bu arada geçen yılın ilk dört ayında yüzde 67.5 olan gerçekleştirilmesi gereken ithalatın taahhüt edilen toplam ihracata oranı ise bu yıl yüzde 63.8’e kadar indi. Bu nedenle de rejim kapsamında ülkede kalacak net döviz miktarı yüzde 23.4 artarak 4 milyar 164 milyon dolara kadar çıktı. 
     Başka bir ifadeyle ihracatın üke içerisinde kalacak katma değeri yükseldi. 
     
     SEKTÖRLER 

     Ocak-nisan döneminde aınan ihracat taahhütlerinin 3 milyar 257 milyon dolarla büyük bölümünü tek başına otomotiv sektörü verdi. Sektörün bu ihracat için yapması gereken ithalat ise 1 milyar 937 ile ihracatın yüzdoe 59.5’i kadar bir büyüklük oluşturdu. 
     Dokuma ve giyim sektörü 1 milyar 893 milyon dolarlık ihracat için 1 milyar 83 milyon dolarlık, demir-çelik sektörü 1 milyar 705 milyon dolarlık ihracat için 1 milyar 321 milyon dolarlık, elektronik sektörü 1 milyar 181 milyon dolarlık ihracat için 912 milyon dolarlık ithalat izni aldı. 
     Sektörel bazda bakıldığında, gelecek dönemde otomotiv sektörünün ihracatındaki artışın hızlanarak süreceği, buna karşılık demir-çelik, elektronik, madeni eşya gibi sektörlerde ise yavaşlama olabileceği belirlendi. Özellikle madeni eşya sektöründe geçen yıl ocak-nisan döneminde 1 milyar 83 milyon dolar olan ihracat taahhütlerinin bu yıl yüzde 79 azalarak 227 milyon dolara kadar gerilemisi dikkat çekti. 

ANKA 
     
</TEXT>
</DOC>
