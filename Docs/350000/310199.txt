<DOC>
<DOCNO> 310199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/28/son/sondun39.html </URL>
<DATE> 2005/01/28/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Rum basını Türkiye'ye 'protokolü imzalayın' baskısı yapılıyor 
</HEADLINE>
<TEXT>

     Güney Kıbrıs'ta yayımlanan Fileleftheros gazetesi, Avrupa Birliği AB Komisyonu'nun Ankara'ya, Gümrük Birliği Protokolü'nü şubat ayı sonuna kadar imzalaması için baskı yaptığını savundu. 
     Gazete, ''Komisyon imzalayın çünkü üyelik müzakerelerinin başlatılması gecikecek'' başlığıyla manşetten verdiği haberinde, ''AB Komisyonu'nun gümrük birliğinin 10 yeni üyeyi de kapsayacak şekilde genişletilmesi protokolünü şubat ayı sonuna kadar imzalaması için Ankara'dan baskıcı bir şekilde talepte bulunduğunu'' iddia etti. 
     Gazete, edindiği bilgilere dayanarak, ''Brüksel'in son zamanlarda, muhtemel gecikmenin, 3 Ekim olarak belirlenen üyelik görüşmelerinin başlatılması takviminde muhtemel değişikliklere gidilebileceği konusunda Türkiye hükümetini uyardığını da'' ileri sürdü. 
     Dışişleri Bakanı ve Başbakan Yardımcısı Abdullah Gül'ün, ''Protokolün şubat veya mart ayında imzalanması önemli değil. Protokol bizim bilgimiz dahilindeki bir sürede imzalanacak'' sözlerine yer veren gazete, ''Gül'ün bu açıklamasıyla hükümetinin, AB'nin ortaya koyduğu takvime uyacağını dolaylı ancak net bir şekilde teyit ettiğini'' savundu. 
     
</TEXT>
</DOC>
