<DOC>
<DOCNO> 331735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/09/son/soneko04.html </URL>
<DATE> 2005/04/09/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Para arzında 2.7 milyar YTL'lik büyüme 
</HEADLINE>
<TEXT>

     Enflasyon beklentilerinde önemli bir gösterge olarak kabul edilen para arzı M3YR , 2.7 milyar YTL'den fazla büyüyerek 195.6 milyar YTL'ye çıktı. 
     ANKA'nın Merkez Bankası verilerinden yaptığı belirlemeye göre, en geniş tanımlı para arzı 25 Mart itibariyle 195 milyar 551.5 milyon YTL olarak gerçekleşti. 
     Para arzında, son hafta 2 milyar 717.5 milyon YTL'lik büyüme gözlendi. 
     Artışın büyük bölümü YTL ve döviz mevduatlarından kaynaklandı. Yurt içi yerleşiklerin YTL mevduatları, sözkonusu haftada 2 milyar 764.5 milyon YTL artarak 106 milyar 943.2 milyon YTL'ye, yurt içi kaynaklı döviz mevduatları 330.5 milyon YTL artarak 72 milyar 319.7 milyon YTL'ye çıktı. 
     Repo hesapları da 58.2 milyon YTL artarak 1 milyar 702 milyon YTL olarak gerçekleşti. 
     Dolaşımdaki para ile Merkez Bankası'ndaki mevduatta ise gerileme gözlendi. Sözkonusu haftada dolaşımdaki para 17.4 milyon YTL azalarak 14 milyar 96.9 milyon YTL'ye, Banka'daki mevduat 418.3 milyon YTL azalarak 489.8 milyon YTL'ye indi. 
     
</TEXT>
</DOC>
