<DOC>
<DOCNO> 345962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/26/yazar/yilmaz.html </URL>
<DATE> 2005/05/26/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Global ticarete uyum süreci 
</HEADLINE>
<TEXT>


Dünyanın önde gelen markalarının vitrinlere çıktığı Nişantaşı'ndayız Desa Yönetim Kurulu Başkanı Melih Çelet ile yürüyoruz, Yargıcı'nın patronu Emir Yargıcı karşımıza çıkıyor, "Abi Çin'den geldim, fabrikaları kapatıp Çin'e git" diyor. 
Oysa Çelet ile Slovenya'da 66 bin metrekare kapalı alana sahip Avrupa'nın en büyük tabakhanesi IUV'i Industrija Usnja Vrhnika 20 milyon dolara satın almasını konuşuyorduk. Teşvikli iller kapsamına alınan Düzce'de yaptığı 3 milyon dolarlık yatırımı anlatıyordu. Söke'de ve Kuşadası Limanı'nda yeni mağazalar açtıklarını söylüyordu. Ayrıca Atina'nın yeni açılan alışveriş merkezinde de bir mağaza açıyorlarmış... Alışveriş merkezinin işletmesini de, Koç ile Alman ortağı Ece Grubu üstlenmiş. 

Üretim yerine ithalat 
1994 krizinde büyük bir sopa yiyen Desa, şirket stratejini değiştirmiş, 2001'de yüzde 384, geçen yıl da yüzde 48 oranında büyüyerek bir "başarı öyküsü" yaratmıştı. 
Yurt içinde 2005 sonunda sayıları 50'yi bulacak Desa mağazalarında, artık kendi markası ile ayakkabı satılmıyor, üretilmiyor da. Desa ayakkabılarının yerini Lacoste, Aerosoles gibi dünyanın ünlü markaları aldı. Son 22 yıldır dünyanın seyahat sektörü ürünleri devi Samsonite'in Türkiye temsilcisi olan Çelet, firmanın Lacoste'un saraciye bölümünü satın almasıyla, 2002'den beri bu markanın da satıcısı konumuna geliyor. Ayrıca Lacoste için spor ayakkabılara çanta takım da üretiyor. İç tüketim de ithalatın payının arttığına bir örnek 

Özyeğin ve M S 
1998 yılından bu yana Marks and Spencer'in M S tek global deri konfeksiyon tedarikçisi olan Desa, 2004 itibariyle İngiltere deri pazarının yüzde 15'ini kontrol ediyor. 
2004 yılında 86.7 milyon YTL ciro elde eden Desa, bunun yarısını 44 milyon YTL ihracat gelirlerinden sağlar hale geliyor. İhracatın ana kalemini de M S'ye yaptıkları satışlar oluşturuyor. 
1995 yılında Türkiye'ye Türk Petrol Holding ile giren M S'yi, holdingin zora girmesiyle, 1999'da Fiba Grubu'nun patronu Hüsnü Özyeğin satın almıştı. O tarihlerde M S'de rakip alıcı Sabancı Grubu, Özyeğin'in perakende sektöründeki bir diğer markası Gima'nın sahibi oldu. 
Öykü bitmiyor... Bir süredir M S'nin Rusya pazarına girmek için Özyeğin ile görüşmeler sürdürdüğü, geç bile kaldığı söyleniyordu. Özyeğin'in sonunda Moskova'da 3 tane M S açmak için anlaştığını belirtiyor. Gima'dan gelen paralar, Moskova'ya gidiyor... 

Çin yerine Kazakistan 
Son bilgileri de vereyim. Bugün, Başbakan Erdoğan'ın "İpek Yolu İhraç Ürünleri" adıyla gerçekleştirilen organizasyon çerçevesinde, 24 Nisan'da Ankara'dan yola çıkan İpek Yolu Treni'nin, 6 ülkede yaptığı tanıtımdan sonra son durağı olan Kazakistan'daki karşılamasında bulunacağım. Bir soru sormadan geçemiyorum İpek Yolu Çin'de biter, neden son durak Kazakistan 
Günlük gibi oldu ama fikr-i takip bizim meslekte esastır... Türk İş Kadınları Derneği'nin TİKAD , Emine Erdoğan'ın konuşmacı olarak katıldığı Şam'daki "Uluslararası İşkadınları Forumu" ile ilgili yazım üzerine gelen tepkilerden anlıyorum ki, dernek üyesi kadınlar arasında da, 11 aylık derneğin, 3 etkinliğinde de Erdoğan'ın yer alması tartışma konusu olmuş. TİKAD bu duruma "Rastlantı" diyor, "kadının toplumsal statüsüne" bakışlarını ise henüz öğrenemedik 



</TEXT>
</DOC>
