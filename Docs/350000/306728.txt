<DOC>
<DOCNO> 306728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/15/son/sondun22.html </URL>
<DATE> 2005/01/15/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Suudi Arabistan, bayramı 1 gün öne aldı... 
</HEADLINE>
<TEXT>

     Suudi Arabistan, önceki gün 21 Ocak olarak ilan ettiği Kurban Bayramı tarihini değiştirerek 20 Ocak olarak belirledi. 
     Kral Fahd'ın başkanlığında önceki gün toplanan Suudi Arabistan Hac Dairesi'nin, bu yıl bayramın 21 Ocak'ta kutlanacağına ilişkin kararının ardından, Suudi Arabistan Yüksek Karar Meclisi, 2 kişinin, ''zilhicce ayının'' başlangıcının işareti olan hilali gördüklerini söylemeleri üzerine, Kurban Bayramı'nın tarihini 20 Ocak olarak değiştirdi. 
     Ülkede televizyonlar ve gazeteler aracılığıyla halka duyurulan yeni karar, Mekke'deki Türk hacı adaylarını da sevindirdi. 
     Suudi Arabistan Yüksek Karar Meclisi'nin aldığı karar sonrasında, hacı adayları ''Arafat Vakfesi'' için 20 Ocak yerine 19 Ocak'ta Arafat'ta olacak. 
     
</TEXT>
</DOC>
