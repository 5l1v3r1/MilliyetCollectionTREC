<DOC>
<DOCNO> 319496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/01/spor/spo01.html </URL>
<DATE> 2005/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
'O adamlar' gitti 
</HEADLINE>
<TEXT>


Sakaryasporlu futbolculara küfür eden ve saldıran personelin işi bitti. Siyah - Beyazlı yönetim, güvenlik firmasıyla sözleşmesini feshetti 


Şirket kulübün 
SAKARYASPORLU futbolculara küfür eden ve yedek futbolcu Serdal'ın burnunu kıran güvenlik görevlilerinin işi bitti. Siyah - Beyazlı ekibin Genel Sekreteri Kenan Öner, İnönü Stadı'nın güvenliğini sağlayan özel firmanın sözleşmesini feshettiklerini açıkladı. Ancak şirketin, kulüp bünyesinde olduğu, Beşiktaş Kulübü hesabına çalıştığı öğrenildi. 

'Üzücü bir olay' 
ÖNER, son karşılaşmada yaşanan olaylar nedeniyle üzgün olduklarını belirterek, "İkinci penaltıda herkesçe ne yaptığı bilinen bir futbolcunun, arkadaki taraftarlarımızla diyaloğu olmuş. Sonuçta bu üzücü olay yaşanmış. Anlaştığımız güvenlik firmasına ihtarnameyi çektik ve sözleşmeyi feshettik" diye konuştu. Kenan Öner, taraftarı da sağduyulu olmaya çağırdı. 

Kartal'ın canı yanacak 

NECMİ KEPÇETUTAN 

Görevli cezayı artıracak 
BJK İnönü Stadı'nda özel güvenlik görevlilerin çirkin hareketleri, Kartal'ın başını daha da derde sokacak. Sakaryaspor maçında kaleci Şenol'a küfredip olayları ateşleyen, ardından kafa atarak Serdal'ın burnunu kıran Beşiktaş kulübü özel güvenlik görevlileri nedeniyle Siyah - Beyazlı kulübe verilecek cezanın daha da artabileceği bildirildi. Federasyon yetkilileri, Beşiktaş'ın PFDK'ye sevkinde küfürlü tezahüratın da etkili olduğunu ifade etti. 

Aslan ve Samsun da PFDK'de 
SİYAH - Beyazlılar'a bir maç saha kapama cezasına kesin gözüyle bakılırken, bu sezon yaşadığı olayların gözönüne alınarak talimatın "tekerrür" başlıklı 60. maddesine göre cezasının artabileceği bildirildi. Futbol Federasyonu, olaylar nedeniyle Samsunspor ile Galatasaray'ın da Ceza Kurulu'na sevkine karar verdi. Ayrıca Konyaspor'dan Zafer Biryol'a iki maç ceza verilmesinin de gündemde olduğu öğrenildi. 

İbrahim Akın sakatlandı 

Derbi hazırlığı başladı 
BEŞİKTAŞ, Sakaryaspor galibiyetinin ardından Galatasaray derbisinin hazırlıklarına başladı. Teknik Direktör Rıza Çalımbay, 90 dakika görev yapanları yenilenme çalışmasına alırken, yedekler, kondisyon ile bire bir mücadele, pas ve çift kale çalışması yaptı. 

Sergen'de kırık yok 
SAKARYASPOR maçında darbe alan Tümer ve Ali Güneş ile izinli olan İbrahim Üzülmez idmana katılmadı. Çift kalede Mustafa Doğan ile ikili mücadeleye giren İbrahim Akın sakatlandı, baldırında çekme bulunan Juanfran idmanı yarıda bıraktı. Bu arada dün kontrolden geçen Sergen'in burnunda kırık çıkmadı. 

En düşük puan Vedat Yüksel'e 

FUTBOL Federasyonu, Süper Lig'in 22. haftasında görev yapan hakemlerin aldığı notları açıkladı. Olaylı Beşiktaş-Sakaryaspor karşılaşmasının hakemi Vedat Yüksel, gözlemcisi Ali Kunak'tan aldığı 6.9'luk puanla haftanın en kötü performansını sergileyen isim oldu. Haftanın en yüksek notlarını ise 8.4'er puanla Diyarbakırspor-Gençlerbirliği maçının hakemi Vedat Tan ile Ankaragücü-Malatyaspor mücadelesini yöneten Cem Deda paylaştı. Samsun - Galatasaray maçının hakemi Oktay Demiray ise 7.2 puan aldı. 


</TEXT>
</DOC>
