<DOC>
<DOCNO> 325125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/19/son/sontur23.html </URL>
<DATE> 2005/03/19/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Oğlunun kız arkadaşına tecavüz ettiği iddia edilen baba tutuklandı 
</HEADLINE>
<TEXT>

     Çankırı'da, bir baba, oğlunun kız arkadaşına silah zoruyla tecavüz ettiği iddiasıyla tutuklandı. 
     AA muhabirinin aldığı bilgiye göre, Çankırı Trafik Tescil ve Denetleme Şube Müdürlüğü'nde görevli polis memurlarına sığınan Yapraklı İlçesi'ne bağlı Yamaçbaşı Köyü'nde yaşayan S.D. 19 , erkek arkadaşı H.U'yla 20 Çankırı merkezde bulunan Buğdaypazarı Mahallesi'nde bir evde gece buluştuklarını söyledi. 
     Rızası ile cinsel ilişkiye girdiği erkek arkadaşının telefon açmak için evden ayrıldığını ifade eden S.D, daha sonra erkek arkadaşının babası R.U'nun 43 eve geldiğini bildirdi. 
     Baba R.U'nun kendisine silah zoruyla tecavüz ettiğini anlatan S.D, söz konusu kişinin banyoya girmesini fırsat bilerek, evden kaçıp polislere sığındığını anlattı. 
     S.D'nin iddiaları üzerine baba R.U. ile oğlu H.U. polisler tarafından gözaltına alındı. Genç kızın hastanede yapılan sağlık kontrolünde tecavüze uğradığı saptandı. 
     Emniyette işlemleri tamamlanan baba R.U. ile oğlu H.U, nöbetçi savcılığa sevk edildi. H.U, savcılıktaki ifadesinin ardından serbest bırakıldı. Nöbetçi mahkemeye çıkartılan R.U, tutuklandı. 
     
</TEXT>
</DOC>
