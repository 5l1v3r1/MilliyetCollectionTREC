<DOC>
<DOCNO> 314757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/12/son/sonyas01.html </URL>
<DATE> 2005/02/12/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
ABD ve Kanada'da Sevgililer Günü'nde topluca intihar edeceklerdi 
</HEADLINE>
<TEXT>

     ABD ve Kanada'da, Sevgililer Günü'nde çok sayıda kişinin topluca intihar etmeyi planladığı ortaya çıkarıldı. 
     Amerikan Federal Soruşturma Bürosu FBI ajanları, internetteki sohbet odalarında sayıları 32'yi bulan bir grubun, Sevgililer Günü'nde topluca intiharda yer almayı planladıklarının ortaya çıkması üzerine harekete geçtiler. 
     Amerikan medyasında yer alan haberlere göre, Oregon eyaletinde toplu intihar eyleminin planlayıcısı olarak bir kişi gözaltına alındı. 
     Oregon'un Klamath Falls kasabası güvenlik güçleri, Gerald Krein adlı kişinin cinayete teşebbüs suçlamasıyla tutuklandığını belirttiler. 
     Toplu intihar eylemi hazırlığı, Kanada'da bir kadının yetkililere toplu intihar eylemine katılmayı planladığını, ancak sohbet odasında bir başkasının kendisini ve iki çocuğunu öldürmekten söz etmesi üzerine vazgeçtiğini anlatması üzerine ortaya çıktı. 
     
</TEXT>
</DOC>
