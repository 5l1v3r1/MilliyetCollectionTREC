<DOC>
<DOCNO> 305219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/10/son/sontur23.html </URL>
<DATE> 2005/01/10/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Oğlunu döverek öldürdü 
</HEADLINE>
<TEXT>

     Denizli'de, telefon yüzünden tartıştığı oğlunu döverek öldürdüğü iddia edilen baba, gözaltına alındı. 
     Alınan bilgiye göre, Kiremitçi Mahallesi'nde, Süleyman Ç. 42 ile oğlu Mustafa Ç. 18 , arasında cep telefonunun sim kartının değiştirilmesi nedeniyle tartışma çıktı. 
     Sim kartının takıldığı telefonun çalıntı çıkması nedeniyle polis tarafından karakola çağrıldığını ve bunun gururuna dokunduğunu söyleyen Süleyman Ç, aldığı alkolün de etkisiyle bağırmaya ve oğlunu dövmeye başladı. Babasından kaçan Mustafa Ç, apartmanın merdivenlerden inip sokağa çıkınca bayıldı. 
     Komşularının polisi araması üzerine olay yerine gelen ambulansla Denizli SSK Bölge Hastanesi'ne kaldırılan genç, ilk müdahaleden sonra Denizli Devlet Hastanesi'ne götürüldü. Buradan da Özel Ege Hastanesi'ne sevk edilen Mustafa Ç, kurtarılamadı. 
     Süleyman Ç, polis ekiplerince gözaltına alındı. 
     
</TEXT>
</DOC>
