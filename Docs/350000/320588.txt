<DOC>
<DOCNO> 320588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/04/spor/ygokberk.html </URL>
<DATE> 2005/03/04/ </DATE>
<TIME>  </TIME>
<AUTHOR> Bilgin GÖKBERK  </AUTHOR>
<HEADLINE>
Di Pietro'dan Cavcav'a 
</HEADLINE>
<TEXT>


Milano'nun isminin "rüşvetler başkenti"ne çıktığı günlerdi. İtalya'da temiz eller yeni başlamıştı. 
Dosyalar tek tek açılıyordu. 
İtalya'yı pisletenler belliydi. 
Kimse konuşmuyordu... 
Bir yaşlı, saygın Koç'umsu, Sabancı'msı bir İtalyan'ı gözüne kestirdi savcı... 
- İtalya'ya çok hizmet ettiniz. Şimdi son bir görev daha bekliyor ülkeniz sizden. Lütfen konuşun. Kime ne verdiniz bugüne kadar Konuşun... Temizleyelim şu ülkeyi. 
Yaşlı İtalyan anlatmaya başlayınca da.. 
Aman Allahım, Kimler çıkıyordu ortaya, kimler. 
Her evde, her ailede bir kirli vardı. 
Hatta savcı bir gün, "Biz sizi daha mutlu etmek için temizliğe başladık. Daha mutsuz ettik sanki. Yanlış mı yapıyoruz" bile demişti. 
O dünlerde kamuoyu çok sağlam durmuştu savcının arkasında. 
Mesela benim bindiğim bir taksinin şöförü bir evin önünden geçerken bahçesine cebindeki son bozuklukları atmıştı. 
"Cebimizde bir tek bunları bıraktın, al şunları bilmemnerene sok" diye bağırarak. 
Ev, yiyici bir eski başbakanın eviydi... 

Bir ünlü ve kirli sanık her zaman gittiği Milano'nun dünyaca ünlü restoranının kapısında arkadaşı olan restoran sahibi tarafından kibarca çevrilmişti. 
- Sinyor... Sizi çok severim, sayarım da. Başımızın üstünde her zaman yeriniz var. Ama içerisi kalabalık. Halk da çok öfkeli. Bu gece başka bir yerde yeseniz. Noolur, noolmaz.. 

Biri konuşsa... 
İlhan Cavcav gibi bir her şeyin içindeki yaşlı konuşur mu günün birinde bilmem. Ya da razı edip konuşturulur mu 
Veya biraz daha genci, mesela Ergun Gürsoy 
Veya daha genci mesela İhsan Kalkavan. 
Veya karizmatik bir başkan mesela Ali Şen. 
Hani son bir hizmet Türk futboluna... 
Ne biliyorlarsa. 
Veya Haluk Ulusoy. 
Veya Can Çobanoğlu. 
Bir gün susmaktan vazgeçip Hakan Şükür ve his friends'li günleri anlatır mı 
Veya elinde sopa bulduğu her tahtanın önünde konuşan peruklu eski MHK Başkanı.. Laga lugayı bırakıp gerçekten konuşur mu bir gün 
Bu ülkede... Teşviği veren Fenerbahçeli ama, Fenerbahçe değil. 
Alan Ankaragücülü ama, Ankaragücü değil. 
Arabaları yollayan Galatasaraylı ama, Galatasaray değil. 
Alan Malatyalı ama, Malatya değil. 
Bir yürekli futbolperver bize olanları anlatsa... 

Hadi hayırlısı 
Ersun'a, üniversitede öğrencilerin aldığı son tavır bu açıdan önemli. 
Belki bir başlangıç... 
Avrupa'nın üç önemli caddesinden biri olan Bağdat caddesinin kaldırımlarında birkaç gün önce bir Java'lı ayı Scooter'lara alıştık da , hem de arkasında iki büyük su bidonuyla hesapta eğitim oranları en yüksek olan Kadıköylüler'in arasında gazlıyordu. 
Dünya markası hamburgercilerin, pizzacıların veya bizim en baba kebapçıların motorcuları zaten her an kaldırımlarda ters-ten gidenleri söylemiyorum bile ... 
Bu yüzden motor aldık, bile diyorlar sorumluları, sorumsuzca ve utanmadan. 
Kabahat onlarda mı 
Yoksa koyun gibi onları seyreden sizde mi 

Abuk subuk 

Gökhan Türe , İbo'nun sıfır çektiği Amerika günleriyle ilgili bir haber yapmış. 
Menajeri Tolga aramış Gökhan'ı, "İbo çok kızdı, Milliyet'te üst düzey tanıdıkları var. Arayıp şikayet edecek seni" demiş. 
Bizim İbo'nun böyle abuk subuk konuşacağına inanmıyorum.. 
Ve ben de Tolga'yı İbo'ya şikayet ediyorum. 
Hiç olmazsa erkekçe... 
Menajerine söyle de abuk sabuk konuşmasın. 

Ekşisözlükten 

BİR rivayete göre Matild Manukyan 1974 yılında kendisi için beni kastediyor "Onun elinde ne olduğunu ve kendisinin de ne olduğunu bir ben bilirim" demiştir. 
Def, 13.02.2005 14 35 
"Bu biraz fazla ekşi" olmuyor mu ekşisözlükcüler... 
Ben, 03.03.2005, 13 32 

Açık hali buysa 

YALÇIN Granit hiç olmazsa kapattırmadım şubeyi demişti. basketbol şubesi . 
Açık hali buysa... 
Keşke kapansaydı... 
Ligin son üçü 
Galatasaray, Büyük Kolej, Tekel. 

Bilgin'den 
Seni çok özlicem 
Biliyorum 
Bi sürü şeyi de çok özledim ama 
Biliyosun... 

Biz ve onlar 

Önce Doğan Hakyemez aramış bizim Gökhan'ı Türe . 
- Olacak şey mi bu 
Değil tabi. 
Onun için haber oldu. 
Hadi Ali Kazaz ılımlı... 
- Cem Şengül niye böyle şeyler yapıyor Aile içinde hallederdik bu işi.. Niye halletmediniz 
Yalçın abi yine aynı telden. 
- Aile tam birleşecekti. 
Cem bölmüş yani aileyi. 
Ve Batur abi. 
"Bu iş Aydın Doğan'a kadar uzanır" demiş. Pes . "Sadiye hanımı üzmeye kimsenin hakkı yok". 
Kalbim sıkıştı Gökhan anlatırken. Yeter dedim, sus.. 

Bütün bu tantana Cem'in, Milliyet'teki haberi için... 
Hani Osman Solakoğlu'nun 57 milyarlık hastane hesabı ve sonrası... 
Ve Memorial... 
Osman abi ölürken, oradan küçük bir hisse mi aldı 
Hayatını basketbola adayan Osman abiye 5,7 milyar lira mı verdik de, giderayak 57 milyar alıyoruz. 
Yuhhh bee... 

Tek cümle yeterdi 
Eşi Sadiye hanım, oğlu Kemal ve yakınları alınmışlar. Kırılmışlar da 
Ya alınması gerekenler... 
Ya Solakoğlu'nu öldükten sonra bile kıranlar. 
Tınlamıyorlar bile... 
Uzatmayalım. 
Solakoğlu'nun hastaneye yattığı gün Demirel'in, Memorial'ı arayıp tek bir cümle söylemesi gerekiyordu 
"Hesabını, basketbol vakfına gönderin". 
Bu vakfın bugüne kadar yaptığı en hayırlı iş olacaktı. 
Hatırlarsınız. O vakıf, Milli Takım'ın menajerini, coachlarını, yöneticilerini kaç defa Hidayet'i izlemeye Amerika'ya, İbo'yu izlemeye Yunanistan'a, Mirsad'ı izlemeye Moskova'ya yollamıştı. 
Nesini izliyorlarsa... 

Kara mizah 
Osman abi, bir kalp krizi de İspanya'da geçirmişti. 
O zaman federasyon başkanıydı. 
İspanya Basketbol Federasyonu "Siz karışmayın" demişti Osman Solakoğlu'na... 
"Burası İspanya, hesap ödetmeyiz"... 
Ve... 
İtalya'da turladığım dünlerin birinde sirozlu bir Türk, kanama geçirip hastaneye kaldırılmıştı ve günlerce tedavi olup kurtarılamamıştı. Hesap da 10 küsur bin dolardı. Marmaris'te eczacı olan eşi "Yanımızda para yok" demişti".. 
Benim bir imzamla ilk ve son defa görüyorlardı beni cenazeyi bırakmışlardı. Marmaris'e kadar da göndermişlerdi. 

Rizeliler'i seviyorum 

BİZİM mahalledeki "Ekinciler". 
Rizeliler. 
Kendi dükkanlarından hemen yanlarındaki dükkana taşındılar. 
Aralarında sadece ince bir duvar var. 
Yenisinin üstünde, eskisininkinden daha büyük bir tabela 
Ekinciler. 
Eski dükkanın camında kocaman bir yazı 
"Yandaki dükkana taşındık" 
Kan ter içinde gibi girdim içeri... 
Zar zor buldum sizi... Kapatıp gittiniz zannettim.. 
Sen yine buldun Bilgin bey dedi patron. 
Sabahtan beri bizim uşaklar da, dükkan kapandı diye Göztepe'deki öbür şubemize gitmişler.. 

Hani 100 yaşındaki babam, doğumgünümde öldüğü gün tüm köşemi ona ayırmıştım. 
Tüm köşe siyahtı, yaslıydı. 
Sonradan Rize'nin bir köyünden mail almıştım. 
"Bilgin bey, anladığımız kadarıyla babanıza birşey olmuş. Bir cuma köşenizi babanıza ayırsanız da O'na ne olduğunu anlatsanız..." 
Rizeliler'i seviyorum... 

SERİ İLANLAR 
Pazartesi - Çarşamba 09.30 - 10.00 Radyo D'de 
Cuma'ları ise Milliyet'teyiz Başka şubemiz yoktur. 
İmza Köyün Delisi 




</TEXT>
</DOC>
