<DOC>
<DOCNO> 324736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/18/son/soneko10.html </URL>
<DATE> 2005/03/18/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
''İkinci el'' geçen seneyi yakalayamadı... 
</HEADLINE>
<TEXT>

     Sıfır otomobillerdeki kampanyalı cazip fiyatlar yüzünden büyük darbe yediği belirtilen ''ikinci el'' otomobil piyasası, her yıl en yüksek satış rakamlarına ulaştığı bahar aylarını, bu kez galerilerin kapanmasıyla karşıladı. 
     Bursa Oto-Koop Başkanı Rasim Hazar, ''ikinci el'' piyasasındaki durgunluğun devam ettiğini, bunun sıfır otomobillerle ''ikinci el'' otomobiller arasındaki fiyat farkının azalmasından kaynaklandığını belirtti. 
     Hazar, geçmiş yıllarda bu aylarda Oto-Koop'un dolup taştığını ifade ederek, artık hafta sonlarında dahi çok az sayıda ziyaretçinin geldiğini, onların da alıcı olmadığını ifade etti. 
     Toplam 235 galerinin bulunduğu Oto-Koop'ta son 2 ayda 13 işyerinin kapandığını, iş yapamadıklarını kaydeden Hazar, şunları söyledi 
     ''Sıfır otomobillerdeki kampanyalı cazip fiyatlar nedeniyle piyasa doydu. Bayiler hala 2, 3, 5 bin YTL indirim yapıyorlar. Müşteri de tercihini bu yönde kullanıyor. Bu durum ikinci el satışlarını perişan etti. Böyle devam ederse, yani galericiler tam otomobil satabilecekleri bahar ve yaz başını da böyle geçirirlerse işyeri kapanmaları birbirini izler. Piyasanın açılmasını beklerken bahar güneşi başımıza vurdu.'' Hazar, ''İkinci el''de sadece ''Doğan'', ''Şahin'', ''Kartal'', ''Broadway'' gibi modeli düşük otomobillerin alıcı bulduğunu kaydetti. 
     Bursa Oto-Koop'ta, bazı modellerde ikinci el otomobil fiyatları ise şöyle 
     

Marka Model En düşük 
YTL En yüksek 
YTL Doğan 2001 12.500 14.000 Şahin 2001 11.000 13.000 Palio 1.2 2001 12.500 13.500 Renault Clio Symbol 2001 13.000 14.500 Renault Clio HB 2001 14.000 15.500 Renault 1.4 RNA 2001 12.500 13.500 Renault Megan RTX 2000 17.000 18.000 Ford Focus Ambiente 2001 17.000 19.000 Opel Astra CD 2000 18.000 19.500 Opel Corsa 1.2 2001 15.000 16.500 Honda Civic 1.6 2001 17.000 18.000 Hyundai 1.3 2001 11.500 12.500 Hyundai 1.3 lx 2001 12.000 13.000 Toyota Corolla Terra 2001 15.000 16.000 Volkswagen Bora 2001 22.000 23.000 Passat Trendline 2001 24.000 25.000 Suzuki Vitara 1.6 2001 25.000 27.000      

     
</TEXT>
</DOC>
