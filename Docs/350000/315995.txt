<DOC>
<DOCNO> 315995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/17/yazar/cetiner.html </URL>
<DATE> 2005/02/17/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Refah düzeyi yükseldikçe... 
</HEADLINE>
<TEXT>
Tavuk, ayakkabı, ceket hırsızları yok artık 

HALKIMIZIN refah düzeyi yükseldikçe... mesela milli gelirden kişi başına bin daha sonra 2 bin dolar pay düşerken bu rakam 3 binleri aşınca hırsızların, karmanyolacıların, yankesicilerin, kapkaççıların hedefleri de yükseliyor... payları büyüyor 
Yarım asır önce, hırsızların, yankesicilerin, yol kesen eşkıyanın bile... ne bileyim bir romantizmi, bir ayrı havası vardı. Şimdi en kısa yoldan radikal çözüm arıyorlar Ya karmanyolacılar ya gaspçı-kapkaççılar Fevkalade haince, mazlum ve masum insanların canlarını yakıyorlar. 
Karmanyola da nedir diyeceksiniz Hani gazetelerde her gün okuyoruz. Kuyumcu dükk nlarını, marketleri, şık mağazaları birtakım eli kanlı ve silahlı haydutlar basıp soyuyorlar ya. İşte bunun suç edebiyatında adı karmanyola. Sonuç, ya dükk n sahibi ölüyor, ya karmanyolacı şans yüzde 50-50 

Franguli soygunu 
Böyle olaylar eskiden nadir olurdu. Aylarca dedikodusu sürerdi. Beyoğlu'nda İstiklal Caddesi'nde meşhur kuyumcu Franguli silahlı gangsterlerin saldırısına uğramış, değerli mücevherleri alınmış, Franguli canını zor kurtarmıştı. 1955-56 
O ünlü Franguli, 6-7 Eylül olaylarından sonra zorla Yunanistan'a gönderildi. Adamcağız ağlıyor, yırtınıyor 
- Yahu benim babam, büyükbabam hepsi İstanbul'da doğdu. En aşağı 150 yıllık İstanbulluyuz. Ama nedense Türk tabiyetine geçememişiz. Biz ne yaparız Yunanistan'da 
Nitekim, Pandelli'ler, Sokrates'ler, Franguli'ler Atina'ya zorla gitmiş. Orada dükk n açmış, tekrar ün kazanmış, para kazanmışlardı ama mutlu değillerdi. Bir de bazı Yunanlılar, İstanbul'dan gelen Rumları nedense sevmiyorlardı, onları yabancı gibi görüyorlardı. 
Cumhuriyet'teydim o yıllar. Yunanistan Başbakanı Stefanapulos ile randevum vardı. Ayrıca muhalefet lideri Kanelepulos ile de görüşecektim. 
Boş zamanlarımda İstanbullu Rumlarla oturup sohbet ediyordum. Bir gün Pandelli'ye gittim sonra da Franguli'ye. İstanbul'u konuşurken Franguli'nin gözleri dolu dolu olmuştu. İstanbul yaşamını, özlemlerini şöyle anlatmaya başladı 
- Çocukluk arkadaşlarım, okul arkadaşlarım, delikanlılık arkadaşlarım hepsi orada. Burada çölde yalnız dikili bir ağaç gibiyim. 
- Peki en çok neyi özledin İstanbul'da 
- Tarabya'yı, dedi. Tarabya'yı, Çiçek Pazarı'nı. Ahh ah Tarabya'da bir kadeh rakı ile bir Boğaz lüferini öyle özledim ki Hele yanında bir de Zeki Müren olursa, dünyalar benim demektir. 
Benim bu yazılar Cumhuriyet'te çıkınca, Yunan basını İstanbullu Rumlara ağır sözlerle saldırmıştı. Bakınız karmanyolacılık, kapkaççılıktan nerelere geldik. Eskiden dolandırıcıların yöntemlerine göre adları vardı. Zarfçılık, manitacılık, tufacılık, arpacılık vb... 
Bir de hiç unutmayacağım muslukçular vardı, özellikle Beyazıt Camii, Yeni Camii civarında icra-ı sanat eylerlerdi... müminler namaz kılmak için kenardaki o güzelim çeşmelerden akan suyla aptes alırlarken ceketlerini yandaki boş musluğa asarlar... o anı bekleyen ve sahibinin paralı olup olmadığını çoktan yoklamış olan uzman hırsız bir anda onu alır giderdi, bazen yerine eski bir ceket bıraktığı da olurdu. 
Bu yöntemin adı muslukçuluktu. 
Fakirliğe bakın siz, fakirliğe Camilerden ayakkabı çalınırdı. Evlerin kapısından hem paspas hem ayakkabı çalınırdı Kümesten tavuk hatta yumurta çalınırdı Bunların hepsinin özel hırsızları vardı. Artık bu işlere tenezzül eden yok Hele AB'ye girelim, bizimkiler kalitelerini bakalım ne kadar yükseltebilecekler. 


</TEXT>
</DOC>
