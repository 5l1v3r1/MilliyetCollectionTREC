<DOC>
<DOCNO> 347616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/31/son/sonyas05.html </URL>
<DATE> 2005/05/31/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
PC oyununda teröristler Türk Büyükelçiyi kaçırıyor, ABD kurtarıyor 
</HEADLINE>
<TEXT>

     Ferit ASLAN DİYARBAKIR, DHA - 

      AMERİKAN firmasının ürettiği bilgisayar ortamındaki taktik oyunlarından Kürtlerin, Amerika'da Türk Büyükelçisi'ni kaçırması ve Amerikan özel timi olarak bilinen SWAT’ gücü tarafından kurtarılmasını öykülendiren SWAT- 3’ oyunu ilgi görüyor. 
     Amerikan özel timi olarak bilinen SWAT gücünün operasyonlarından esinlenilerek üretilen oyunda, bir grup Kürt terörist, Amerika'daki Türk Büyükelçiliği'ne intihar saldırısı düzenleniyor. Cemil Kemal adındaki Türk Büyükelçisi'nin kaçırıldığı oyunda, Lokman Damar adlı bir teröristin yönettiği Kürtdistan Halk Partisi adlı grup, elçiyi Dicle adlı bir mağazada saklıyor. 
     Teröristlerin bulunduğu yeri tespit eden SWAT gücü operasyon yapıyor. Operasyon yapılan mağazada Kuzey Irak’taki KDP’nin bölgede kullandığı Kürt flaması yer alırken, duvarlarda KDP’nin kurucu ve şimdiki lideri Mesut Barzani’nin babası, Mustafa Barzani’nin posterleri yer alıyor. Yöresel eşyaların satıldığı mağazada, çok sayıda poşunun bulunması da dikkat çekiyor. 
     Bilgisayar oyunlarında becerikli olanlar, baskını başarıyla gerçekleştirip, elçiyi kurtarıyor. 
     
</TEXT>
</DOC>
