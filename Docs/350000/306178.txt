<DOC>
<DOCNO> 306178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/13/son/sonspo10.html </URL>
<DATE> 2005/01/13/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Süreyya Ayhan'ın duruşması 1 Şubat'a ertelendi 
</HEADLINE>
<TEXT>

     Uluslararası Amatör Atletizm Federasyonu IAAF tarafından anti-doping kurallarını ihlal ettiği ileri sürülen milli atlet Süreyya Ayhan Kop ile eşi ve antrenörü Yücel Kop'un Gençlik ve Spor Genel Müdürlüğü GSGM Merkez Ceza Kurulu'nda görülen duruşması, 1 Şubat Salı gününe ertelendi. 
     Yaklaşık 1 saat süren bugünkü duruşma sonrası bir açıklama yapan Süreyya Ayhan Kop ve Yücel Kop'un avukatı Günay Işık, Dünya Anti-Doping Ajansı'nın WADA Rumen yetkililerinin ifadelerinin bu sabah saat 10.00'da dosyaya intikal ettiğini belirterek, ''Savunmamızı yapabilmek için ifadeleri incelememiz gerekiyordu. Ancak ifadeler dosyaya duruşmadan yarım saat önce ulaştı. İfadeleri inceleyemeyince savunmayı da hazırlayamadık. Bu nedenle mahkemeden ek bir süre talep ettik. Duruşma da 1 Şubat tarihine ertelendi'' diye konuştu. 
     
</TEXT>
</DOC>
