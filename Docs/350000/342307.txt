<DOC>
<DOCNO> 342307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/13/son/sontur08.html </URL>
<DATE> 2005/05/13/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Kaçaklar, kavga edince yakalandılar .. 
</HEADLINE>
<TEXT>

     Eminönü’nde saklandıkları evde kavga eden Pakistan uyruklu kaçak, gürültü çıkarınca polislerce yakalandı. 
     AA muhabirinin aldığı bilgiye göre, yasadışı yollardan İstanbul’a gelen Pakistan uyruklu bazı kaçaklar, Kumkapı Katip Kasım Mahallesi Langa Karakol Sokak’taki bir evde saklanmaya başladı. 
     Binanın 2. katındaki küçük bir dairede kalan bu kişiler arasında, henüz belirlenemeyen bir nedenle gece saatlerinde kavga başladı. 
     Çıkan gürültüyü duyanların durumu bildirmesi üzerine olay yerine gelen polis, evde kalanların kaçak olduğunu belirledi. 
     Ardından bu kişilerin kaçmalarını önlemek için binanın dış kapısını kapatarak çevresini saran ekipler, bina önüne polis minibüsü ile takviye ekip çağırdı. 
     Gelen ekiplerin de desteğiyle binadan çıkarılıp gözaltına alınan Pakistan uyruklu kişi, Kumkapı Polis Merkezi’ne götürüldü. 
     Bu kişilerin, polis merkezindeki işlemlerinin tamamlanmasının ardından Yabancılar Şube Müdürlüğü’ne teslim edileceği bildirildi. 
     
</TEXT>
</DOC>
