<DOC>
<DOCNO> 317263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/21/son/sonsiy27.html </URL>
<DATE> 2005/02/21/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Ankara KKTC'deki seçimlerden memnun... 
</HEADLINE>
<TEXT>

     Türkiye'nin, ''KKTC'de dün yapılan genel seçimlerin, demokrasinin icapları içinde ve huzur ortamında yapılmasından memnuniyet duyduğu'' bildirildi. 
     Dışişleri Bakanlığı'ndan yapılan açıklamada, seçim sonuçlarının Kıbrıs Türk halkının hür iradesini yansıttığı ifade edilirken, ''Bu sonuçtan dolayı Kıbrıs Türk halkını ve tüm siyasi partileri kutluyoruz'' denildi. 
     Toplumsal hayatta seçimlerin demokratik birer aşama olduğu belirtilirken, şunlar kaydedildi 
     ''Kıbrıs Türkünün temel gücü çoğulcu demokrasi kuralları içinde birlik ve dayanışmasını sürdürebilmesinden kaynaklanmaktadır. Uluslararası camianın da yakından izlediği bu seçimler, KKTC'de yerleşmiş demokratik kurumsal yapıları ve hukuk sistemini de bir kez daha teyit etmiştir. Beklentimiz, anayasal süreç içinde KKTC'de yeni bir hükümetin en kısa zamanda oluşturularak göreve başlaması yönündedir.'' Kıbrıs soruruna kalıcı ve adil bir çözümün bulunmasının Türkiye ve KKTC'nin ortak arzu ve hedefi olduğu ifade edilirken, ''Bu hedef ve arzu doğrultusunda, şimdiye kadar olduğu gibi, KKTC Devlet ve hükümet yetkilileri ve siyasi partilerle işbirliği ve istişare içinde bulunulacaktır. Türkiye, Kıbrıs Türk halkını her alanda desteklemeye devam edecektir'' denildi. 
     
</TEXT>
</DOC>
