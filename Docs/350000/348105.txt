<DOC>
<DOCNO> 348105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/02/spor/spo20.html </URL>
<DATE> 2005/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu kalp seni unutur mu 
</HEADLINE>
<TEXT>


YAKAN TOP Nilay YILMAZ 


"Yıllar geçse de üstünden Bu kalp seni unutur mu Kader gibi istemeden Bu kalp seni unutur mu 
Oysa düşlerim başkaydı Birden bire yarım kaldı Yaşanacak çok sey vardı Bu kalp seni unutur mu Kalbim seni unutur mu " Fikret Kızılok 
Onun için söylenecek bundan güzel şarkı var mı Sadece Fenerbahçeliler değil, tüm futbolseverler üzgün o gidiyor diye. Galatasaray'ın Hagi'si, Beşiktaş'ın Nouma'sı vardır, ama o, sadece Fenerbahçe'nin değil, hepimizin Pierre'dir. 
Birçok spor yazarı, onun için söylenecekleri çoktan söylemiş. Fenerbahçeliler ağıt yakmak için site açmış. Biz ne yazalım ki, ardından Sadece tekrar olur... Geçen yıl İstanbulspor maçında sakatlandığı için yerde yatan Yordanov'u tribünden atılanlardan korumaya çalışacak kadar centilmen, oğluna Alex yazılı forma giydiren ve kocaman bir kalbi olan uçan Hollandalı işte. Her maç sonrası taraftara teşekkür etmek için stadı turlayan güzel futbolcu. Ligimizin yerlerde sürünen kalitesini yükselten Aziz Pierre, pek çoklarının aksine sezon içinde yaptığı anlaşmayı gizlemeyerek, bir kez daha takdire şayan bir tutum sergiledi. Bir de şu son açıklamaları olmasa... 
Ama Cem Dizdar, "Evet, rakibinizse sizi üzüntüye boğacağı kesindir ama bir oyuncu olarak yaratacağı etki sizi 'gadre uğratmaz...' Elbette, onun da hepimiz gibi zaafları, defoları olmuştur ama hayat kantarına vurulduğunda 'iyi' tarafı kurşun gibi ağır, 'kötü' yanları ise pamuk kadar hafiftir" diyerek, ne güzel anlatıyor onu. 
O güzel gülüşünü burakıp bizlere gidiyor buralardan ama dönmek üzere... 

Gilardino'ya karşı antrenmanlar dışında oynamak zorunda kalmadığıma şükrediyorum. 
Paolo Cannavaro 


Haberiniz var mı 

1975 yılında Leeds takımının defans oyuncusu Norman Hunter, Coventry takımında top koşturan David Cross'un kafasına bir tekme attı. Hunter, tekme atması yetmiyormuş gibi, Cross'a dönerek, "Kafana vurduğum için çok şanslısın, aksi takdirde seni fena şekilde yaralayabilirdim Crossie " dedi. Cross da ona hak vermeden edemedi. Çünkü Leeds'in bu oyuncusu aslında "bacak katili" Norman olarak bilinirdi. 



Fazla almışlar 
Dünya Kupası'na gelemedim. Çünkü karaciğerimin 3'te 4'ü alınmıştı. 
Kazım Kanat Futbol Ateşi, ATV 

Şampiyon taraftar beklemez 
Selim Soydan Eğer Rıza olsam ben, yönetime şu şu şu oyuncuları şart koşarım. Sinan'ın burda dedikleri şöyle küçük küçük, bana göre tabi, masal gibi geliyor. Beşiktaş takımını çok büyütüyor. Beşiktaş aslında iyi bir takım değil. 
Sinan Engin Selim Abi, bir frene bas. Bir dakka bekle. Yine, otobana çıktın gidiyorsun, bekle 
Ve Gol, TV8 

Başkalaşım anları 
Dövmek başka, sevmek başka. 
Bülent Yavuz - Futbol Ateşi, ATV 

Süper espri 
Sinan Engin Youla benim bildiğim Youla'ysa Beşiktaş'ta çok işler yapar. 
Selim Soydan Nasıl senin bildiğin Youla'ysa. Beyaz mıydı o zaman 
Ve Gol, TV8 

Geç olsun, güç olmasın 
İstikrara inanıyoruz. 
Aziz Yıldırım - Fenerbahçe TV 

Köprü-ayı-dayı diyalektiği 
Sayın Başkan, buraya gelirken medya gücüyle gelmedi mi Onu kullanmadı mı Şimdi sistemi yönetmeye çalışıyor. 
Levent Tüzemen Futbol Ateşi, ATV 

Sizin Figo, sizin 
Süleyman Rodop Galatasaray kulislerinde, Real Madrid'den ayrılması artık an meselesi olan Figo 1. sırada yer alıyor. 
Serhat Ulueren Figo 
Süleyman Rodop Evet. 
Serhat Ulueren Yanlış anlamadım di mi Galatasaray bildiğimiz Figo'yu alıcak. 
Süleyman Rodop Yani sizin bildiğinizi bilmiyorum da bu herkesin bildiği, Real Madrid'in yıldızı, Portekizli Figo. Yani Luis Figo. 
Telegol, Star 

Şampiyonluklar nereye yazılır 
Galatasaray son lig maçını galibiyetle bitirdi. Bu çok önemli. Neden derseniz futbolda akılda kalan her zaman galibiyetler ve mağlubiyetlerdir. Zira tarihe onlar yazılır. 
Turgay Şeren - Akşam 

Amin 2 
Bu Daum, Aziz Yıldırım Başkan'a, hayırlara vesile olsun diyorum... 
Ziya Şengül - Star 

Şeker Kız Candy'ler 
Kulüp başkanları bazı isimlere kendiler paye verdiler. Kendiler bir yere getirdiler. 
Sinan Engin Futbol Ateşi, ATV 


</TEXT>
</DOC>
