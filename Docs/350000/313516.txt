<DOC>
<DOCNO> 313516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/08/son/sonspo06.html </URL>
<DATE> 2005/02/08/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Beşiktaş'ta isyan giderek büyüyor .. 
</HEADLINE>
<TEXT>

     Beşiktaş'ta, Gençlerbirliği maçının bitiş düdüğüyle başlayan isyan, büyüyerek devam ediyor... 
     MHK ve Kuddusi Müftüoğlu’nu topa tutan yönetici ve futbolcular, hataların hep kendilerini bulduğu konusunda birleşiyor. 
     
     Yönetici Bülent Deriş 
     Bir önceki hafta, Malatyaspor maçında da bir penaltımız verilmemişti. İstatistiklere bakılırsa, her haftanın en kötü seçilen hakemlerinin, bizim karşılaşmalarımızı yönettiği çok rahat görülür. Her maçta hakkımız yeniliyor. Hal böyle olunca, art niyet olduğunu düşünmeden edemiyoruz. Müftüoğlu düdüğünü duvara assın ve hakemliği bıraksın. 
     
     Menacer-futbolcu Tayfur Havutçu 
     Serbest atış esnasında barajı bozduk, öne çıkan da bendim. Hakem düdük çaldı ve yeniden atılmasına karar verdi. Tam o esnada rakip atışı kullandı. Hakem bu kez de gol verdi. Kurallar açık ya baraj ihlalini görmemezlikten gelip devam ettireceksin, ya da görüp çaldığın kararı uygulayacaksın. Hakeme sorduk, mantıksız karşılık verdi. Kendisi bile inanmadı, kararlarının altında kalıp ezildi. 
     
     Kaptan Sergen Yalçın 
     Geçen seneden bu yana hakem hatalarının hep bizim maçlara denk gelmesi şaşırtıcı. Ne yapılmak isteniyor Özellikle zirvedeki takımların puan kaybettiği ya da rakiplerin zorlu maçları olduğu haftalarda aleyhimize düdük çalınması ilginç. Biz bu durumda elbette başarılı olamayız, çünkü sadece 11 kişiye karşı mücadele etmiyoruz. 
     
     Faul pozisyonunun kahramanı Çağdaş Atan 
     Topa ayağımın ucuyla dokundum. O pozisyonda faul varsa, gün yüzü görmeyeyim. Golden sonra hiç bir şey söylemedim, itiraz etmedim, ama sarı kart gördüm. Trabzonspor maçında bu yana Kuddusi hocanın bana karşı acaip bir tavrı var zaten. 
     
     Futbolcu Okan Buruk 
     Trabzon’da da aynı hakem, ters kararları ve kartlarıyla bu hafta olduğu gibi maçın önüne geçmişti. Her maçta hataların bizim aleyhimize yapılması tesadüf olamaz. Ne yapılmak isteniyor Biz sadece adil yönetim ve eşitlik istiyoruz. 
     
</TEXT>
</DOC>
