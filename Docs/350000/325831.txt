<DOC>
<DOCNO> 325831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/22/son/sondun27.html </URL>
<DATE> 2005/03/22/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
İsrail, bir şey vermeden ilişkiler normalleşmez .. 
</HEADLINE>
<TEXT>

     Arap Birliği Genel Sekreteri Amr Musa, İsrail'in karşılığında bir şey vermeden Arap ülkeleriyle ilişkileri normalleştirmeyi bekleyemeyeceğini söyledi. 
     Musa, Cezayir'de Arap Birliği zirvesinin açılış konuşmasında, İsrail'in Arapların taviz vermesini, hatta karşılığında kayda değer bir şey alınmadan ilişkileri normalleştirmesini beklediğini belirterek, ''Bu olamaz. Taahhüde karşılık taahhüt olmalı. Böylece dengeli bir barışa ulaşabiliriz'' dedi. 
     Bu arada Arap liderlerinin, zirve başlamadan önce Ürdün'ün, İsrail ile 1967'den önceki Arap topraklarının geri verilmesi talep edilmeden ilişkilerin normalleştirilmesine kapının açılması yönündeki önerisini reddettiği belirtildi. 
     Suudi Arabistan Veliaht Prensi Abdullah Bin Abdülaziz'in katılmadığı zirveye, AB yüksek temsilcisi Javier Solana ile BM Genel Sekreteri Kofi Annan da katılıyor. 
     
</TEXT>
</DOC>
