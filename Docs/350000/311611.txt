<DOC>
<DOCNO> 311611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/son/sondun09.html </URL>
<DATE> 2005/02/02/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Dünya sallanıyor... Japonya, Endonezya ve Yakutistan'da deprem 
</HEADLINE>
<TEXT>

     Endonezya'nın Cava adasında 5,2 büyüklüğünde deprem meydana geldi. 
     Meteoroloji ajansından yapılan açıklamada, binalarda çatlaklara ve paniğe yol açan depremin merkez üssünün Batı Cava eyaletinin başkenti Bandung'un 60 kilometre kadar güneyinde olduğu belirtildi. 
     El Şinta radyosunun haberinde ise depremde Garut ve Pengalengan kasabalarında iki evle bir okulun hasar gördüğü bildirildi. 
     Öte yandan Japonya'nın kuzeyinde de 4,6 büyüklüğünde deprem oldu. 
     Ölen ya da yaralananın olmadığı, herhangi bir hasara yol açmayan depremin merkez üssünün Iwata eyaleti kıyısının açıklarında, Pasifik'te olduğu belirtildi. Depremden sonra tsunami alarmı verilmedi. 
     Sibirya'nın doğusundaki Yakutistan da sallandı. 
     Bilimler Akademisi'nden yapılan açıklamada, Richter ölçeğine göre büyüklüğü 5 ile 6 arasında olan deprem, can ve mal kaybına yol açmadı. 
     Depremin merkez üssünün, Yakutistan'ın orta kesimlerindeki Nilkan ve Artik köyleri arasında olduğu kaydedildi. 
     
</TEXT>
</DOC>
