<DOC>
<DOCNO> 346047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/26/son/soneko39.html </URL>
<DATE> 2005/05/26/ </DATE>
<TIME> 22.05 </TIME>
<AUTHOR>  </AUTHOR>
<HEADLINE>
Erdemir, 40. kuruluş yılını İstanbul'da kutladı... 
</HEADLINE>
<TEXT>

     Ereğli Demir ve Çelik Fabrikaları A.Ş ERDEMİR , 40. kuruluş yılını İstanbul’da bir davetle kutladı. 
     ERDEMİR Genel Müdürü ve Yönetim Kurulu Üyesi Kerim Dervişoğlu, davette yaptığı konuşmada, ERDEMİR’i "Türkiye’nin pırlanta yüzük taşı" yaptıklarını kaydederek, "Bu kolay olmadı. Çok çalıştık. 
     ERDEMİR, 40 yıllık bir çınar. Altın dönemini yaşıyor. Hep birlikte ERDEMİR’e ve Türkiye’ye sahip çıkmalıyız" dedi. 
     Dervişoğlu, şirketin bugünkü konumuna gelmesinde emeği geçen eski genel müdürler, çalışanlar, müşteriler ve tedarikçilere de teşekkür ederek, "Ne mutlu ERDEMİR’de taş üstüne taş koyanlara" diye konuştu. 
     Yönetim Kurulu Başkanı Recai Berber de Türkiye’nin bir endüstri ülkesi haline gelmesinde ERDEMİR’in önemine dikkati çekti. 
     Ülkenin ihracat atağında da ERDEMİR ürünlerini kullanan sektörlerin payının daha fazla olduğuna işaret eden Berber, ERDEMİR’in geleceğine sahip çıkmak gerektiğini vurguladı. 
     Davette daha sonra sektör bazında en yüksek sevkıyat gerçekleştiren 8 şirket ile yılın en başarılı tedarikçileri seçilen 3 şirkete ödül verildi. 
     Ford Otosan da Ürün Geliştirme İşbirliği Ödülü’ne layık görüldü. 
     
</TEXT>
</DOC>
