<DOC>
<DOCNO> 347002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/30/ekonomi/aeko.html </URL>
<DATE> 2005/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin'in ihracatının yüzde 62'si KOBİ'den 
</HEADLINE>
<TEXT>


Dünya ülkelerinin korkulu rüyası olan Çin'in ihracatının yüzde 62'sini özel kanun ile desteklediği küçük ve orta ölçekli şirketler KOBİ gerçekleştiriyor 

Finans Sohbetleri - KADİFE ŞAHİN 

Çin ekonomisindeki büyük oranlı büyüme yüzde 10 dünyada pek çok ülkeyi rahatsız ediyor. Türkiye ekonomisinde de Çin ürünlerinin yerli üretimi olumsuz etkilediği konusunda sık sık şik yetler gündeme getirilir. 
Çin'in yarattığı olumsuzluklardan etkilenen Türk şirketleri devletten tedbir talebinde bulunurken, Çin ekonomisi üzerine yapılan araştırmalar, Çin'in orta ve küçük ölçekli şirketlere KOBİ verdiği önemi ortaya koyuyor. 
1978'de başlayan dışa açılma ve kalkınma modeli ile devletin olmadığı alanlarda ekonomisini geliştiren Çin'de istatistiklere göre 3 milyon 200 bin orta büyüklükte şirket var. 
Ferdi şirket sayısı ise 23 milyonu aşmış durumda. KOBİ olarak sınıflandırılan bu firmaların dev Çin'in gayri safi yurtiçi hasılasına yaptığı katkı, 2003'te yüzde 55.6 oranında artış göstermiş. Milli gelirde büyük oranda pay sahibi olan Çin KOBİ'lerinin devlete ödenen vergilerdeki payı yüzde 46.2. 
Tabii küçük ve orta ölçekli bu şirketlerin Çin denince hemen akla gelen ihracat sektöründeki faaliyetleri de üzerinde durup düşünmeyi hak eden boyutta yüzde 62.3. 

Wuxi Modeli 
Bütün bu önemli bilgilerin kaynağı ise Mayıs 1999'den beri Çin'de Garanti Bankası'nın açtığı temsilcilikte baştemsilci olarak görev yapan Noyan Rona. 
Garanti Bankası'nın Anadolu'nun çeşitli illerinde düzenlediği Anadolu Sohbetleri'nde Türk şirketlerine Çin ekonomisi hakkında sahip olduğu bilgi ve deneyimleri aktaran Rona, en son Eskişehir'de Anadolu Üniversitesi konferans salonunu hıncahınç dolduran işadamlarına Çin KOBİ'lerini anlattı. Bu konuda adeta bir misyon üstlenen Rona, Çin'in KOBİ'ler için uyguladığı uygulamaları ayrıntıları ile anlatarak, Çin KOBİ'lerinin neden dünyada gelişmiş ve gelişmekte olan ülkelerin başağrısı olduğunun ipuçlarını verdi. 
Çin, 2002 yılında KOBİ'leri Destekleme Kanunu çıkarmış. 2003'te yürürlüğe giren bu kanun çerçevesinde her eyalet kendi özelliklerine göre uygulama yönergeleri çıkarmış. Bu önergelerin detayları hakkında bilgi veren Rona, Çin'in KOBİ'ler için için geliştirdiği en iyi örnek olan Wuxi Modeli'ni anlattı. 
Garanti Bankası Çin temsilcisi Noyan Rona'nın verdiği bilgiye göre çıkarılan önergelerde dikkat çeken maddelerin başında yerel yönetimlerin görevleri arasındaki KOBİ'ye yaklaşım stratejileri geliyor. 
Devlet, yerel yönetimlerden uygulamada ve hukuksal korumada her şirkete eşit ve adil davranmalarını temel politika olarak görmelerini istemiş. Yerel yönetimler çıkarılan kanun kapsamında KOBİ'lerin faaliyet alanlarındaki sınırlamaları azaltarak pazara giriş şartlarını kolaylaştırmışlar. 
Devletin sınırladığı alanlar dışında kalan bütün sektör ve iş alanlarında KOBİ faaliyetlerine izin veriliyor. Bu izin sayesinde resmi kurumlar hiçbir şekilde idari kararlar alıp KOBİ'lerin önüne engel çıkartamıyor. 

Belediye ihalesine izin 
KOBİ'lerin özsermayeleri, hisse satın alma, ortaklık kurma veya satın alma yöntemleriyle kuracakları şirketler vasıtasıyla baraj, gölet, ulaşım, enerji, haberleşme, inşaat, çevre koruma, bilim, teknoloji, kültür, eğitim, sağlık ve spor alanlarında yapmaları için yerel yönetimlerin altyapı ve sosyal hizmet projeleri için açılacak ihalelere katılmalarına izin veriliyor. 
Ülkenin sağlık politikalarına uygun olması şartıyla KOBİ'lerin k r amaçlı tedavi kuruluşları açmalarına, devlete ait hastaneleri yenilemelerine, zorunlu temel eğitim dışında kalan okulların yemekhane, yatakhane ve destek birimlerinin inşaat projelerini almalarına ve işletmecilik yapmalarına imk n tanınıyor. 

İşte KOBİ'lere tanınan kolaylıklar Kamu görevinden istifa ederek KOBİ kuranlara bir miktar tazminat ödeniyor. Çin Şirketler Kanunu'na göre şirket kurmak için en az 500 bin yuan sermaye şartı aranırken KOBİ'ler için bu rakam 200 bin yuana 25 bin dolar düşürülerek 3 yıllık da süre tanınıyor. Güvenlik ve çevre koşullarına uygun olması şartı ile KOBİ'lerin ev adreslerini işletme adresi olarak göstermelerine izin veriliyor. Bilim ve teknoloji alanında eğitim görenler, kamudan işten çıkarılanlar ve işsizlerin kuracağı her türlü şirkette şirket kurma şartlarından bazılarını karşılamayanlara bir yıllık hazırlık dönemi tanınarak ruhsat veriliyor. KOBİ'leri geliştirmek ve finans zorluklarını aşmak için KOBİ Geliştirme Fonu kurulacak ve yerel hükümet her yıl bu fona bir miktar ödenek aktaracak. Yerel hükümet sahip olduğu her türlü destekleme fonunu uygun şartlara sahip olan KOBİ'lerin kullanımına açacak. Hükümet, yerel hükümet tarafından ulaşım, inşaat, emlak, su hizmetleri gibi projelerde fiyat belirlerken KOBİ'lerin normal pazar koşullarından daha fazla kar edebilmesini gözetecek. KOBİ'ler arasında her yıl yapılacak incelemeyle 100 güçlü firma belirlenecek ve 100 güçlü kamu kuruluşunun sahip olduğu haklardan yararlanmaları sağlanacak. 

</TEXT>
</DOC>
