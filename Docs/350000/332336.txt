<DOC>
<DOCNO> 332336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/11/son/sonyas19.html </URL>
<DATE> 2005/04/11/ </DATE>
<TIME> 21.29 </TIME>
<AUTHOR>  </AUTHOR>
<HEADLINE>
Cep telefonları, beyin kanseri riskini artırmıyor 
</HEADLINE>
<TEXT>

     Danimarka'da yapılan bir araştırma cep telefonu kullanımının beyin kanseri riskini artırmadığını ortaya koydu. 
     Kraeftens Bekaempelse Kanserle Mücadele Derneği uzmanlarınca yapılan araştırmada, cep telefonu kullanan 427 kişinin beyin kanseri olduğu, 822 kişide kanser belirtisine rastlanmadığı ortaya çıktı. 
     Araştırmayı yürütenlerden Prof. Dr. Christoffer Johansen, ''Bu araştırma cep telefonu kullanımının beyin kanserinin gelişme riskini artırmadığını açıkça ortaya koyuyor'' dedi. 
     Johansen, elde edilen bu sonuçların, kuzey ülkelerinde daha önce yapılan araştırmaların sonuçlarıyla aynı olduğunu da belirtti. 
     Danimarka'da 1980'lı yılların başında kullanılmaya başlanan cep telefonlarının yaydığı titreşimlerin uzun vadede beyne olumsuz bir etki yapıp yapmadığını anlamak için erken olduğunu söyleyen Johansen, ''Ancak 20 yıldır beyin tümörü riskinin artığı yönünde en ufak bir bulguya rastlamadığımıza göre, cep telefonu kullanımının beyin kanseri riskinin temel etkeni olduğunu düşünmek zor'' dedi. 
     Dernek, tüm bu sonuçlara rağmen çocuklara, gençlere ve yetişkinlere cep telefonuyla konuşurken kulaklık kullanmalarını tavsiye etti. 
     
</TEXT>
</DOC>
