<DOC>
<DOCNO> 332621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/son/sonspo05.html </URL>
<DATE> 2005/04/12/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
PAO'dan ağır tahrik Efesliler erkek olsaydı soyunma odasına kaçmazlardı 
</HEADLINE>
<TEXT>

     Yunan ekibinin ABD’lisi Batiste, ilk maça atıfta bulunarak Efesliler erkek olsalardı soyunma odasına kaçmazlardı. Bizim gibi sahada kalırlardıö derken Alvertis, Bizim taraftarlarımız Türkler gibi değilö diye konuştu. 
     
     18 bin bilet satıldı 

     Panathinaikos ile Efes Pilsen arasında perşembe günü Atina’da oynanacak olan Euroleague 3. maçı öncesi gerginlik büyüyor. Panathiniakos taraftarları daha şimdiden OAKA Spor Salonu’nu doldurdu. Satışa sunulan 18 bin bilet bir günde tükenirken, bu yıl ilk defa salon tam kapasiteyle dolmuş olacak. Başkan Yannakopulas taraftarlara sakin olmalarını ve şiddetten uzak durmalarını söylerken, Yunan basını olayların önlenmesinin zor olduğunu iddia ediyor. 
     
     Ölümüne oynayacağız’ 

     Öte yandan Panathinaikoslu basketbolcular verdikleri demeçlerde tahrik edici açıklamalarda bulundu. Yunan ekibinin Amerikalısı Batiste, Kendi krallığımızda oynayacağız. 5 aydır evimizde yenilmiyoruz. Sadece CSKA’ya mağlup olduk. Efes’ten daha iyi takımız. Efesliler ilk maçta sahaya atılan şişelerden sonra hemen soyunma odasına kaçtılar. Erkek olsalardı bizim İstanbul’da yaptığımız gibi sahada kalırlardı. Kazanacağımız için söz verememem ama ölümüne oynayacağımıza söz verebilirim" dedi. 
     
     Türkler gibi değiliz’ 

     Panathinaikos’un Kaptanı Alvertis, Bizim taraftarımız Türkler gibi değil. Hayatım boyunca böyle bir şey yaşamadımö diye konuştu. İbrahim ise, Profesyonel bir oyuncuyum. İyi oynamak benim suçum olamaz. İşimi yapıyorum. Türkiye’de sevilen bir sporcuyum. Bunu çok iyi biliyorum. Olay basketboldan çıkıp Türk-Yunan gerginliğine geldiği için Abdi İpekçi’de protesto edildim. Bir ara sahaya baktım bizde Yunan, Efes’te Türk oyuncu yoktu. İki ülke halkı da bunun basketbol olduğunu unutmamalı" diye görüş bildirdi. 

     
</TEXT>
</DOC>
