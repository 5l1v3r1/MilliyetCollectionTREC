<DOC>
<DOCNO> 315231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/15/dunya/dun01.html </URL>
<DATE> 2005/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Olağan şüpheli Suriye 
</HEADLINE>
<TEXT>



Refik Hariri'nin öldürülmesini daha önce adı duyulmamış bir grubun üstlenmesine rağmen, şüpheler Suriye üzerinde yoğunlaşıyor. Grup, adındaki "Büyük Suriye" tanımı, Suriye'nin Lübnan üzerindeki yayılmacı emelini ifade eden bir vurgu niteliği içeriyor. "Büyük Suriye" deyimi, Suriye, Lübnan, Ürdün ve Filistin'i kapsıyor. Geçtiğimiz ekim ayında Suriye'nin baskısı sonucu istifa eden Hariri'nin çok aşik r olmazsa da Suriye ordusunun Lübnan'dan çekilmesi için yürütülen kampanyanın içinde yer alıyordu. Hariri'nin, ülkede etkin olduğu bilinen Suriye Gizli Servisi tarafından öldürülmüş olabileceği belirtiliyor. Suriye lideri Başar Esad'ın kınamasına rağmen Lübnan'daki muhalefet liderleri, Hariri'nin öldürülmesinden Lübnan ve Suriye hükümetlerini sorumlu tuttu. Muhalefet liderleri, yayımladığı bildiride, Lübnan hükümetini istifaya çağırarak, Suriye'den de anayasaya göre nisan ya da mayıs ayında yapılması gereken seçimlerden önce askerlerini Lübnan'dan çekmesini istedi. 


</TEXT>
</DOC>
