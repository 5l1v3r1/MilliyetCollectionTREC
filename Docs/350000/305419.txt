<DOC>
<DOCNO> 305419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/11/son/soneko17.html </URL>
<DATE> 2005/01/11/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Aralık'ta en yüksek reel getiriyi borsa sağladı... 
</HEADLINE>
<TEXT>

     Finansal yatırım araçları arasında 2004 Aralık ayında, aylık ve yıllık bazda en fazla reel getiriyi borsa sağladı. 
     Devlet İstatistik Enstitüsü DİE , seçilmiş finansal yatırım araçlarının 2004 Aralık ayı itibarıyla gerçekleşen reel getiri oranlarını açıkladı. 
     1994 100 bazlı Toptan Eşya Fiyatları Endeksi TEFE ile indirgenerek yapılan hesaplamalara göre, borsa endeksi ve mevduat faizi brüt Aralık ayında, bir önceki aya göre reel getiri sağlarken, diğer yatırım araçları yatırımcıları üzdü. 
     Borsa endeksi Aralık ayında yüzde 3.2, mevduat faizi brüt yüzde 1.6 reel getiri sağlarken, dolarda yüzde 3.8, altında külçe yüzde 2.6, euroda yüzde 0.7 getiri kaybı oldu. 
     
     YILLIK GETİRİ 
     Aralık ayı itibariyle son bir yıla bakıldığında ise borsa endeksi, mevduat faizine yatırım yapanlar reel bazda kazanırken, euro, dolar ve altına yatırım yapanlar zarar etti. 
     Söz konusu dönemde, borsa endeksi yüzde 20.4, mevduat faizi brüt yüzde 11.4 yıllık bazda getiri sağlarken, euroda yüzde 6.7, dolarda yüzde 14.4, külçe altında yüzde 6.9 yıllık bazda reel getiri kaybı oldu. 
     
     SON ÜÇ AYLIK DÖNEM 
     Aralık 2004 itibariyle TEFE bazında üç aylık dönemde ise seçilmiş finansal yatırım araçlarından banka mevduatı brüt yüzde 1.2, borsa endeksi yüzde 6.5 reel getiri sağlarken, euro yüzde 2.2, külçe altın yüzde 1.9, dolar yüzde 11.0 oranlarında reel getiri sağladı. 
     
</TEXT>
</DOC>
