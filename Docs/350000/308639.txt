<DOC>
<DOCNO> 308639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/23/son/sondun24.html </URL>
<DATE> 2005/01/23/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Serbest bırakılan Çinlilerin yeri tespit edildi 
</HEADLINE>
<TEXT>

     Irak'taki silahlı grup Ensar El Sünnet Ordusu adlı grup, bir Irak ulusal muhafızını öldürdüğünü bildirdi. 
     Grup tarafından bir internet sitesine gönderilen video görüntülerinde, Musul'da kaçırılan ve kimlik kartında adı Albay Abdulcabbar Ali Abdullah olarak görülen kişi, ensesinden vurularak öldürülüyor. 
     Grup, daha önce de 15 ulusal muhafızı öldürdüğünü bildirmişti. 
     Bu arada Çin'in Bağdat Büyükelçiliği, kaçırıldıktan sonra serbest bırakılan Çinlilerin yerinin tespit edildiğini belirtti. 
     Büyükelçilikten yapılan açıklamada, Bağdat'taki bir diplomatın buluştuğu Çinlilerin güvende ve iyi olduğu kaydedildi. 
     Çinlilerin kaçıran grup, Pekin yönetiminin vatandaşlarına Irak'a gitmemeleri uyarısında bulunmasından sonra dün serbest bırakılmıştı. 
     
</TEXT>
</DOC>
