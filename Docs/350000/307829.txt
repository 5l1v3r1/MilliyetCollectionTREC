<DOC>
<DOCNO> 307829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/19/son/sonsiy20.html </URL>
<DATE> 2005/01/19/ </DATE>
<TIME> 21.17 </TIME>
<AUTHOR>  </AUTHOR>
<HEADLINE>
SSK hastanelerinin devri Resmi Gazetede yayınlandı 
</HEADLINE>
<TEXT>

     Kamu kurum ve kuruluşlarına ait tüm sağlık birimlerinin bedelsiz olarak, SSK'ya ait olanların ise rayiç bedeli karşılığında Sağlık Bakanlığı'na devredilmesini öngören ''5283 Sayılı Bazı Kamu Kurum ve Kuruluşlarına Ait Sağlık Birimlerinin Sağlık Bakanlığı'na Devredilmesine Dair Yasa'', Resmi Gazete'nin mükerrer sayısında yayımlandı. 
     Yasanın, 4. maddesinin komisyonların oluşumuna ilişkin b ve g bendi ile devir işlemleri için gerekli görülen bütçeyi Maliye Bakanlığı'nın düzenlemesine yetkili kılan h bendi, 5. maddesinin devredilen memur kadrolarının adet, sınıf, unvan ve dereceleri ile tespitine ilişkin 3. fıkrası ve tabipliklerin standartları aşan taşınır ve taşınmazlarının devrine ilişkin 6. maddesi yürürlüğe girdi. 
     Yasanın diğer hükümleri ise bir ay sonra yürürlüğe girecek. 
     
</TEXT>
</DOC>
