<DOC>
<DOCNO> 338973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/02/son/sontur11.html </URL>
<DATE> 2005/05/02/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Şehit Aileleri Derneği'nde şok iddialar 
</HEADLINE>
<TEXT>

     Şenol AYDIN DHA 

      ŞEHİT Aileleri Yardımlaşma ve Dayanışma Derneği Gebze Şube Başkanı Dilaver Kazancı'nın, bir şehit eşiyle ilişkisi bulunduğunun ortaya atılması şok etkisi yarattı. Dernek Genel Merkezi'nin bu konuda inceleme başlattığı bildirildi. 
     8 ay önce faaliyete geçen Şehit Aileleri Yardımlaşma ve Dayanışma Derneği Gebze Şubesi'nce, şehit ailelerinin sorunlarının belirlenmesi amacıyla bir toplantı düzenlendi. Genel Başkan Mehmet Güney'in de hazır bulunduğu toplantıda, şube başkanı Dilaver Kazancı’yla, şehit eşi H.A. arasında ilişki olduğu yönündeki iddialar konuşulmaya başladı. Bu konuşmaları duyan şehit eşinin kızı S.A., derneğe yardım alabilmek için geldiğini, ancak bu ahlaksız iddiaların ortaya atılması nedeniyle dernekle ilişkisini kestiğini söyledi. 
     
     KIZI ÇILGINA DÖNDÜ 
     Annesi ile ilgili ahlaksız iddiaların konuşulduğunu kendisine şube başkanının da söylediğini belirten S.A., Şehit ailesi olduğumuz için bu derneğe geldik. Ancak yöneticiler arasındaki kavgaya benim annemi de alet ettiler. Bu ahlaksız iddiaları dernek başkanı bana söyleyince çılgına döndüm. Aynı iddiaları yardım almaya gittiğim başka yerlerde de duydum. Lanet olsun. Keşke bu derneğe gelmemiş olsaydım. Sorumlular hakkında şikayetçi olacağımö diye bağırdı. 
     Şehit Aileleri Yardımlaşma ve Dayanışma Derneği Gebze Şube Başkanı Dilaver Kazancı ise dernekten istifa eden 3 yöneticinin bu dedikoduları çıkardığını belirterek, Bu iddialar, kasıtlı olarak onlar tarafından çıkartıldı. Benim herhangi birisi ile bir ilişkim yok. Derneğin kuralların çerçevesinde hareket ediyorum. Bu kişiler beni kaymakamlığa da şikayet etmişlerö diye kendisini savundu. 
     Şehit ailelerinin sorunları dinlemek için Gebze'ye gelen Genel Başkan Mehmet Güney da toplantıda ortaya atılan iddiaları duyunca şok geçirdi. Güler, ortada dolaşan iddiaların utanç verici olduğunu belirterek, Bunlar şehit aileleri derneğine hiç yakışmıyor. Konunun üzerine titizlikle gideceğiz. Şimdiye kadar bize ulaşan tüm şikayetleri araştırdık. Bu iddiaları da sonuna kadar araştıracağızö dedi. 
     
</TEXT>
</DOC>
