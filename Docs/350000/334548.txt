<DOC>
<DOCNO> 334548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/18/son/sontur11.html </URL>
<DATE> 2005/04/18/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Dereye kaçan topu almaya gitti, cesedi 4 gün sonra bulundu 
</HEADLINE>
<TEXT>

     Turan KURT DHA 

      KASTAMONU'da okulun bahçesinde arkadaşlarıyla maç yaptığı sırada dereye kaçan topu almak isterken sulara kapılarak kaybolan ilköğretim okulu öğrencisi 13 yaşındaki İbrahim Naharoğlu'nun cesedi, olaydan 4 gün sonra okula 25 kilometre mesafede bulundu. 
     Kastamonu Kuzyaka Pansiyonlu ilköğretim Okulu 6'ncı sınıf öğrencisi İbrahim Naharoğlu, 13 Nisan 2005 günü öğlen saatlerinde okulun bahçesinde arkadaşlarıyla futbol maçı yaparken, topu okulun yanından geçen Karadere'ye kaçmıştı. Topu yakalamak için derinliği 1 metreyi aşan dereye giren Naharoğlu, suların birden yükselmesi üzerine sel sularına kapılarak gözden kaybolmuştu. Yapılan arama çalışmalarına rağmen Naharoğlu2nun cesedine ulaşılamamıştı. 
     Kuzyaka Jandarma Komutanlığı'na bağlı askerler ve özel balık adamlar tarafından yapılan aramalar sonucunda, İbrahim Naharoğlu'nun cesedi, olaydan 4 gün sonra okula 25 kilometre uzaklıkta derenin dibinde çamura saplanmış halde bulundu. Naharoğlu'nun cesedi, otopsi yapılmak üzere Kastamonu Devlet Hastanesi morguna kaldırıldı. 
     
</TEXT>
</DOC>
