<DOC>
<DOCNO> 313518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/08/son/sonspo08.html </URL>
<DATE> 2005/02/08/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Çılgın fanatik, Galler İngiltere'yi yenince testislerini kesti... 
</HEADLINE>
<TEXT>

     Galli ragbi fanatiği, Galler İngiltere'yi milli maçta yenince ''galibiyeti kutlamak için'' testislerini kesti. 
     Daily Mirror gazetesinin haberine göre, İngiltere'nin maçı kazanacağına inanan 26 yaşındaki Geoff Huish, pazar günü maçtan arkadaşlarıyla barda içerken, ''Galler kazanırsa, testislerimi keseceğim'' dedi. 
     Arkadaşları Huish'in şaka yaptığını düşünerek olayın üzerinde fazla durmazken, maçın ardından eve giden Huish testislerini bıçakla kesti. Çılgın ragbi fanatiği, 200 metre ötedeki bara yürüyerek geri döndü ve elindeki testislerini şok içindeki arkadaşlarına gösterdi. 
     Derhal hastaneye kaldırılan Huish'in durumunun ciddi olduğu bildirildi. 
     Polis, çılgın ragbi fanatiğinin akli dengesinin yerinde olmadığının sanıldığını açıkladı. 
     Galler, Cardiff'deki Millennium Stadı'nda pazar günü oynanan maçta ezeli rakibi İngiltere'yi 12 yıl sonra ilk kez 11-9 yenmişti. 

     
</TEXT>
</DOC>
