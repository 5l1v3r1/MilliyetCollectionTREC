<DOC>
<DOCNO> 343268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/17/son/sondun36.html </URL>
<DATE> 2005/05/17/ </DATE>
<TIME> 17.05 </TIME>
<AUTHOR>  </AUTHOR>
<HEADLINE>
Belçika'da Ermeni soykırımı tartışmaları yarına kaldı 
</HEADLINE>
<TEXT>

     Belçika Senatosu Adalet Komisyonu, sözde Ermeni soykırımını reddedenlerin cezalandırılmasını hedefleyen yasa tasarısına ilişkin görüşmelerini yarına erteledi. 
     Adalet Komisyonu, yoğun gündem gerekçesiyle görüşmeleri ertelediğini açıkladı. 
     Tasarının Senato Adalet Komisyonu’nda onaylanması halinde, Temmuz ayından önce Genel Kurul’un onayına sunulması hedefleniyor. 
     Federal Meclis’te oylanarak kabul edildikten sonra Senato’nun onayına gönderilen bir yasa değişiklik tasarısında, sözde Ermeni soykırımını reddedenlerin 8 gün ila bir yıl hapis ve 26 ila 5 bin avro para cezasına çarptırılmaları öngörülüyor. 
     Senato’daki tartışmaların Ermeni lobisi tarafından çok yakından izlendiği, senatörlerin yoğun baskı altında tutulduğu ve tasarıya karşı tavır alan bazı partilere yönelik basında kampanyalar başlatıldığı gözlemleniyor. 
     
</TEXT>
</DOC>
