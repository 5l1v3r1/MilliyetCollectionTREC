<DOC>
<DOCNO> 309422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/26/yasam/yas02.html </URL>
<DATE> 2005/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Gizli aşkın adı Bella 
</HEADLINE>
<TEXT>


Şair Orhan Veli'nin 'Sere Serpe' isimli şiirini ithaf ettiği Bella, "Zannediyorum bana şıktı" dedi 

İSTANBUL Milliyet 

Şair Orhan Veli Kanık'ın ünlü "Sere Serpe" şiirini ithaf ettiği Bella Kent Eskenazi , "Zannediyorum bana şıktı. Nazik bir şekilde kur yapıyordu" diye konuştu. 
Ocak 2005'te Yapı ve Kredi Yayınları'ndan çıkan Haluk Oral - M. Şerif Özsoy imzalı, "Erol Güney'in Ke n disi" adlı kitabı Tempo Dergisi'nin son sayısında yer aldı. Dergide Erol Güney'in baldızı ve aynı zamanda Orhan Veli'nin platonik aşkı Bella ile yapılan röportaj yayımlandı. Orhan Veli'nin ünlü şiiri "Sere Serpe"yi ithaf ettiği Bella Kent Eskenazi , şairin çok kibar bir insan olduğunu söyledi. Orhan Veli'nin çok fazla içki içtiğini anlatan Kent, "Fakat hiçbir zaman terbiyesini bozduğunu görmedim. Ancak çok içtiği zaman oturduğumuz apartmanın cumbasına oturur ve sızardı" dedi. Veli için "Çok güzel elleri vardı" diyen Kent, şöyle devam etti 
"Hep beraberdik, Nereye gidersem o da vardı. Sabahattinler'de Eyüboğlu briç oynarken Orhan da gelirdi. Ama oynamazdı, benimle otururdu". 
Orhan Veli Size şık mıydı sorusuna Kent, "Zannediyorum öyleydi. Nazik bir şekilde kur yapıyordu. Platonizmden ileri hiç geçmedi. Çok hürmetk rdı" diye konuştu. 

Sere Serpe'nin hik yesi... 

"Yer Ankara'da Sabahattin Eyüboğlu'nun evi, yıl 1946. Ev halkı ve misafirler salonda otururken, küçük odada genç bir kız sedire uzanmış, isteksizce ders çalışıyor. Odanın öbür köşesinde ise şair, k ğıda bir şeyler yazıyor. Sonra genç kıza uzatıyor k ğıdı "Bak senin için şiir yazdım." Okuyor genç kız 
Uzanıp yatıvermiş sere serpe 
Entarisi sıyrılmış hafiften 
Kolunu kaldırmış koltuğu görünüyor 
Bir eliyle göğsünü tutmuş 
İçinde kötülüğü yok, biliyorum 
Yok benim de yok ama 
Olmaz ki 
Böyle de yatılmaz ki 


</TEXT>
</DOC>
