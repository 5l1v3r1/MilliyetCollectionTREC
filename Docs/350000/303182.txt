<DOC>
<DOCNO> 303182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/03/son/sonyas01.html </URL>
<DATE> 2005/01/03/ </DATE>
<TIME> 02.30 </TIME>
<AUTHOR>  </AUTHOR>
<HEADLINE>
Kadınlar kendilerini seksi bulmuyor 
</HEADLINE>
<TEXT>

     LONDRA DHA 

      KENDİNİZİ fazla kilolu buluyor, yeterince egzersiz yapmıyor ve çekici olmadığınızı düşünüyorsanız üzülmeyin çünkü yalnız değilsiniz... Dünyada her 50 kadından sadece biri kendisini seksi hissediyor. 
     Kadınların kendisini ve bedenini nasıl değerlendirdiklerine dair yapılan ilk uluslararası araştırmanın sonucuna göre İngiltere'de her 5 kadından sadece birinin kendisini çekici bulduğu ortaya çıktı. Kendisini seksi bulan İngiliz kadınların oranı ise sadece yüzde 2. The Real Truth About Beauty' adlı küresel araştırma özgüveni en yüksek kadınların Brezilyalılar olduğunu da gösterdi. Tüm dünyadaki kadınların yüzde 2'sine karşılık, Brezilyalı kadınların yüzde 6'sı, kendilerini güzel olarak nitelendiriyor. Japon kadınları ise güzellik konusunda kendilerine karşı en acımasız olanlar. 
     
     GÜZELLİK KAVRAMI GENİŞLETİLSİN 
     Araştırma, kadınların güzel kadınların karşısına çok daha fazla fırsat çıktığına inandığını da gösterdi. Gerçekçi olmayan güzelik standardını dayattığı gerekçesiyle medyayı da suçlayan kadınlar, güzellik kavramının genişletilmesini istiyor. 
     Araştırma Harvard Üniversitesi ve Londra Ekonomi Okulu desteğiyle New York merkezli StrategyOne adlı kuruluş tarafından 10 ülkede yaşları 18 ve 64 arasında değişen 3 bin 200 kadını katılımıyla yapıldı. 
     
</TEXT>
</DOC>
