<DOC>
<DOCNO> 321279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/06/son/sonspo14.html </URL>
<DATE> 2005/03/06/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Denizli ve Diyarbakır başladığı gibi 0-0 
</HEADLINE>
<TEXT>

     Denizlispor-Diyarbakırspor maçından gol sesi çıkmadı 0-0. 
     13. dakikada, Timuçin'in sol kanattan orta şut karışımı vuruşunda, top kalenin hemen üzerinden dışarı çıktı. 
     21. dakikada Mustafa Keçeli defans futbolcularının hatasını değerlendirerek cezaalanına girdi. Keçeli'nin pasını alan Ersen Martin, rakiplerinin arasından zor pozisyonda topu kaleye gönderdi. Defans son anda gole izin vermeyerek topu kaleden uzaklaştırdı. 
     30. dakikada Sinan Demircioğlu, orta alanın artasından topa çok sert vurdu. Kaleye giden topu, defans oyuncuları kornere gönderdi. 
     33. dakikada Staureuski'nin ortasında kaleci Souleymanou topu ceza alanından uzaklaştıramadı. Niyazi, karambolde önüne düşen topa istediği gibi vuramayınca Diyarbakırspor mutlak bir gol pozisyonundan yararlanamadı. 
     Kalan dakikalarda skor değişmeyince maçın ilk yarısı golsüz sona erdi. 
     
     İKİNCİ YARI 

     56. dakikada ceza alanında Burhan, Horak'ı ceza sahası içinde düşürünce, hakem penaltı noktasını gösterdi. Ersen Martin'in kullandığı penaltı atışında Fadhel, topu çeldi ve defans tehlikeyi uzaklaştırdı. 
     77. dakikada Timuçin'in korner atışında kaleci Fadhel, topu yumrukla uzaklaştırdı. Güven'in vuruşunda top defans oyuncularına çarparak kornere çıktı. 
     Karşılaşmanın ilerleyen dakikalarında taraflardın çabası gol getirmedi ve maç 0-0 sonuçlandı. 
     
     KÜNYE 

     

Stat Atatürk. Hakemler Hamza Mısır xxx, Serdar Diyadin xxx, Gökhan Memişoğlu xxx. Denizlispor Souleymanou xx, Bülent xx, Abraham xx, Burak xx, Güven xx, Horak x Dk. 89 Mıkka , Fatih x Dk. 76 Serhat x , Mustafa Keçeli x, Timuçin xxx, Ömer Rıza x Dk. 80 Alp , Ersen Martin xx. Diyarbakıspor Fadhel xxx, Burhan xx, Cem Beceren xx, Staureuski x, Niyazi x, Sinan Demircioğlu xxx, Jupi x Dk. 52 Serdar Samatyalı x , Cem Yanık xx, Cumhur x, Yunus x Dk. 70 Eser x , Sinan Koloğlu xx Dk. 83 Talip . Sarı kart Dk. 60 Fatih, Dk. 89 Ersen Martin, Dk. 89 Serhat Denizlispor , Dk. 43 Sinan Demircioğlu, Dk. 55 Cumhur, Dk. 56 Niyazi Diyarbakırspor .      
     ''PENALTIYI DEĞERLENDİRSEK, MAÇI ÇEVİREBİLİRDİK'' 

     Denizlispor Teknik Direktörü Giray Bulak, kazanılan penaltıyı değerlendiremeyince, kazanma şanslarını yitirdiklerini söyledi. 
     Maçın zor geçeceğini ve böyle bir skorun olabileceğini maç öncesi düşündüklerini kaydeden Bulak, ''Daha agresif oynayıp kazanabiliriz diye düşündük, ama olmadı. Bugün, çarşamba günü ağır sahada oynadığımız kupa maçının yansıması görüldü'' dedi. 
     Maçta az sayıda pozisyona girebildiklerini ifade eden Bulak, ''Kötü oynadık. Kendi sahamızda 2 puan kaybettik. Ama kazandığımız penaltıyı değerlendirsek, maçı lehimize çevirebilirdik. Bir puan için sahaya çıkan rakibimiz ise istediğini aldı'' diye konuştu. 
     Diyarbakırspor Teknik Direktörü Oğuz Çetin ise düşme hattındaki takımların bu hafta kendi sahasında oynadığını, bu nedenle Denizli deplasmanından puan çıkarmak için mücadele ettiklerini belirterek, şunları söyledi 
     ''İki hafta üst üste alınan yenilgilerden sonra, zor bir deplasmana geldik. Denizlispor'un güçlü yönlerini tespit edip, önlemlerimizi aldık. Futbolcularım iyi mücadele etti. Zor bir deplasmandan puan almayı başardık. Buradan aldığımız puanla önümüzdeki haftalara daha umutla bakıyoruz.'' 
     
</TEXT>
</DOC>
