<DOC>
<DOCNO> 311100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/31/son/sontur05.html </URL>
<DATE> 2005/01/31/ </DATE>
<TIME> 08.50 </TIME>
<AUTHOR>  </AUTHOR>
<HEADLINE>
Dikkat Kar yağışı her yerde, hava buz gibi... 
</HEADLINE>
<TEXT>

     Milliyet İNTERNET 

Bütün bölgeleri etkileyen kar yağışı ve soğuk hava, hafta boyunca etkisini artırarak sürdürecek. Özellikle perşembe günü şiddetli kar ve yağmur bekleniyor. İstanbul çarşamba karla karışık yağmurlu, perşembe kar yağışlı. Ankara'da kar yağışı yarın ve perşembe sürecek. 
     10 derece kadar düşen hava sıcaklığı yarın ve çarşamba yeniden artacak ancak perşembe günü batı bölgelerimizden başlayarak tekrar inecek. İstanbul ve Ankara'da sıcaklık 0'ın altına inecek, 
     YARIN batı bölgelerimiz çok bulutlu bir gün geçirecek. Batı Karadeniz'de karla karışık yağmur, Doğu Akdeniz'de sağanak, Güneydoğu Anadolu ve Karadeniz'in kıyısında yağmur görülürken, İç Anadolu ve Doğu Anadolu'da kar yağışı sürüyor. 
     ÇARŞAMBA günü, İstanbul-Sakarya hattı ile Çanakkale'de karla karışık yağmur, Marmara'nın diğer kesimlerinde kar yağışı var. Kıyı Ege, Akdeniz ve Güneydoğu Anadolu sağanak ve yağmurlu İç Ege, Hakkari-Van çevresi, İç Anadolu'nun kuzeyi ve batısı karla karışık yağmur ve kar yağışlı olacak. Diğer bölgeler çok bulutlu... 
     PERŞEMBE günü Trakya-Orta ve Doğu Karadeniz dışında tüm Türkiye yağış alıyor. İstanbul kar yağışlı. Muğla, Akdeniz'in kıyısı ve Güneydoğu Anadolu yağmur ve sağanak yağış altında, diğer bölgelerimizin hepsi ise kar yağışı altında. Özellikel Bolu-Kastamonu hattı ve Marmara'da kuvvetli poyrazla birlikte kar etkili yağacak. Akdeniz ve Ege'de de yağışlar lodosla birlikte şiddetli. 

     
</TEXT>
</DOC>
