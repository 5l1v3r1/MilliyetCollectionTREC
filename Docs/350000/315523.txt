<DOC>
<DOCNO> 315523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/15/son/sontur29.html </URL>
<DATE> 2005/02/15/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Van'da bir grup teröristbaşı Öcalan lehine yürüyüş yaptı 
</HEADLINE>
<TEXT>

     Van'da bir grup, teröristbaşı Abdullah Öcalan lehine yürüyüş yaptı. 
     ''Teröristbaşının yakalanarak Türkiye getirilişinin 7. yılı'' bahanesiyle Demokratik Halk Partisi DEHAP il teşkilatı önünde toplanan grup, ellerinde teröristbaşı posterleri ile Cumhuriyet Caddesi'nde yürüdüler. Teröristbaşı lehine sloganlar atan grup bir de basın açıklaması yaptı. 
     Tutuklu Yakınları Derneği Van Şube Başkanı Yusuf Dündar, teröristbaşı lehine yaptığı konuşmadan sonra yakalamayı ''komplo'' olarak niteledi. Grup, basın açıklamasından sonra teröristbaşının posteri ve sözde PKK bayrağı ile yürüyüp sloganlar attı. 
     Emniyet Müdürlüğü görevlileri geniş güvenlik önlemi alırken, Emniyet Müdürü Tacettin Kurt da yürüyüşü takip etti. 
     
</TEXT>
</DOC>
