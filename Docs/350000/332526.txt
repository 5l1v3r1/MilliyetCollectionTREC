<DOC>
<DOCNO> 332526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/son/soneko22.html </URL>
<DATE> 2005/04/12/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Dışbank aktif büyüklükte 10'uncu sırada 
</HEADLINE>
<TEXT>

     Avrupalı finans gruplarından Fortis Bank'ın yüzde 89.34'lük hissesini satın alacağı Dışbank, aktif büyüklükte 10'uncu sırada yer alıyor. Banka'nın aktifleri 2004'te yüzde 20 büyüyerek 7.1 katrilyon liraya çıktı. 
     Dışbank, geçen yılı 107 trilyon liralık karla kapattı. 
     Dışbank'ın, Muhasebe Uygulama Yönetmeliği MUY 
     çerçevesinde hazırladığı enflasyona göre düzeltilmiş mali tablolarına göre, Banka'nın 2004 yılı sonu itibariyle toplam aktifleri, 7 katrilyon 140.5 trilyon liraya ulaştı. 
     Banka'nın aktifleri, geçen yılın tümünde yüzde 20 oranında arttı. 
     Banka, Eylül 2004 itibariyle aktif sıralamasında tüm bankalar içerisinde 10'uncu, özel bankalar içerisinde ise 7'nci sırada sırada yer aldı. Eylül 2004'te Banka'nın aktif 
     büyüklüğü 7 katrilyon 14.6 trilyon lira olarak gerçekleşmişti. 
     
     107 TRİLYONLUK KAR 
     Dışbank, 2004 yılında 107 trilyon 171 milyar lira kar etti. Banka'nın karı, 2003 yılındaki 195 trilyon 414 milyar liralık düzeyine göre yüzde 45.2 oranında azaldı. 
     Banka'nın toplam mevduatı, geçen yıl yüzde 10.8 artarak 3 katrilyon 467.2 trilyon liraya, kredileri yüzde 32.4 
     artarak 3 katrilyon 68.9 trilyon liraya çıktı. Dışbank'ın toplam özkaynakları ise yüzde 0.8 azalarak 988 trilyon 835 milyar liraya indi. 
     
     1964 YILINDA KURULDU 
     Dışbank, İş Bankası ve Bank of America'nın ortak girişimiyle 1964 yılında kuruldu. Doğan Şirketler Grubu ise Ekim 1994'te Dışbank'ın ana sermayedarı oldu. 
     Banka'ya, Moody's D Mali Güçlülük notu, Fitch C D 
     Bireysel notu ve Capital Intelligence ise BBB notu verdi. 
     Dışbank, müşteri sayısındaki artışa işaret eden bankacılık hizmet gelirlerini de geçen yıl yüzde 84 artırdı. 
     Bankacılık hizmet gelirlerinin operasyonel giderleri karşılama oranı, son üç yıl içinde 5 kat artarak yüzde 6.7'den yüzde 32.4'e çıktı. 
     ŞUBE SAYISI Dışbank'ın yeni yapılanmasında kurumsal bankacılık için oluşturulan beş özel şube dışında tüm segmentlere hizmet veren aktif 173 şubesi bulunuyor. 
     Böylece Dışbank, şube ağında bankalar arasında 6'ncı sırada yer alıyor. 
     
     BAĞLI ORTAKLIKLARI 
     Tamamiyle finans alanına odaklanan Dışbank'ın "Finansal Hizmetler Grubu" şemsiyesi altında Dış Yatırım, Dış Factoring, Dış Leasing, Dış Portföy, Dışbank Malta, Doğan Emeklilik ve Ray Sigorta yer alıyor. 
     Dışbank'ın Dış Ticaret Finansal Kiralama'da yüzde 99.78, Dış Holding Nederland'da yüzde 100, Ray Sigorta'da 
     yüzde 58.31, Dış Ticaret Factoring'de yüzde 93.99, Doğan Emeklilik'te yüzde 81.22, Dış Yatırım'da yüzde 99.99, 3D Güvenlik'te ise yüzde 99 oranında payı bulunuyor. 
     
</TEXT>
</DOC>
