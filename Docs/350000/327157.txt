<DOC>
<DOCNO> 327157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/25/son/sontur47.html </URL>
<DATE> 2005/03/25/ </DATE>
<TIME> 23.18 </TIME>
<AUTHOR>  </AUTHOR>
<HEADLINE>
Akaryakıt soruşturmasında 9 kişi tutuklandı... 
</HEADLINE>
<TEXT>

     Boya ve kimya sanayinde kullanılan solventi madeni yağla karıştırarak ürettikleri sahte akaryakıtı piyasa sürdükleri iddiasıyla gözaltına alınan 26 kişiden 9'u tutuklandı. 
     ''Kaçak akaryakıt'' soruşturması kapsamında gözaltına alınan 26 kişi, Ankara Emniyet Müdürlüğü Kaçakçılık ve Organize Suçlarla Mücadele Şubesi ekiplerince, bugün Ankara Adalet Sarayı'na getirildi. 
     Soruşturmayı yürüten Mali ve Kaçakçılık Bürosu savcılarından Mehmet Tamöz, 26 kişiden 1'ini serbest bırakırken, 25 kişiyi, Kaçakçılık Kanunu'nun 5 1. maddesindeki, ''kaçakçılık amacıyla teşekkül oluşturma'' ile Türk Ceza Kanunu'nun 503. maddesindeki ''dolandırıcılık'' suçlarından tutuklanmaları istemiyle nöbetçi mahkemeye sevk etti. 
     Nöbetçi Ankara 7. Sulh Ceza Mahkemesi, 16 kişiyi serbest bırakırken, 9 kişiyi tutukladı. 
     Tutuklanan Tuzla Serbest Bölge Müdürü Salih Ahmet Canoğlu, Sinan Bozkaya, Hasan Kurt, Behzat Bayrak, Erdal Çakarcan, Mehmet Turan Bostancıoğlu, Bora Kurt, Elvan İsmail Göynüer ve Ahmet Teker, cezaevine götürüldü. 
     
</TEXT>
</DOC>
