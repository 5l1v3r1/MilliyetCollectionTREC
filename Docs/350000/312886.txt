<DOC>
<DOCNO> 312886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/06/son/sonsiy06.html </URL>
<DATE> 2005/02/06/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Rahşan Ecevit'ten, hükümetin tarım politikasına oyunlu eleştiri... 
</HEADLINE>
<TEXT>

     Eski DSP Genel Başkan Yardımcısı Rahşan Ecevit, hükümetin tarım politikasını, ''Başüstüne'' adını verdiği ''bir perdelik oyun''la eleştirdi. 
     Ecevit, ''oyuncular''ın ''Türk milleti, Başbakan, Tarım Bakanı ve AB'', sahnenin ''Türkiye'' olduğu, tiyatro oyunu tarzında yazılmış bir açıklama yaptı. 
     ''Oyuncular'' arasındaki diyaloglarda, ''AB'', Türkiye'den, devletin tarımdan desteğini çekmesini, şekerpancarı yetiştirmemesini isterken, ''Başbakan'', ''AB'nin dayattığını ve AB'nin dediğinin olacağını'' belirtiyor. 
     ''Türk milleti''nin, ''Onu yetiştiremezsin, bunu yetiştiremezsin Bizim tarımla geçinen 27 milyon insanımız var. AB diyor ki 'Türkiye üretmesin Avrupa'dan alsın'. Olacak şey mi Haydi diyelim Avrupa'dan aldık. Biz toprağımızı işlemezsek ne kazanırız da ne de alabiliriz Avrupa'dan...'' şeklindeki sözüne ''Tarım Bakanı'', ''Gözünüzü toprak doyursun'' diye karşılık veriyor. 
     ''Oyun''un sonunda ''Türk milleti'', AB'nin bazı kararlarının uygulanması halinde Türkiye'nin AB'nin sömürgesi olacağı ve ''AB bağımlısı büyüklerin'', AB masalarında oturarak imza üstüne imza attığı, her imza ile Türkiye'nin biraz daha yoksullaştığı eleştirisinde bulunurken ''Seyirciler'', ''Türk milletinin aç da açık da olsa vatanının sömürülmesine, yoksullaştırılıp yok edilmesine göz yummayacağını, gereğinin er veya geç yapılacağını'' söylüyor. 
     
</TEXT>
</DOC>
