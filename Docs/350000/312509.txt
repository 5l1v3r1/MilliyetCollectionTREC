<DOC>
<DOCNO> 312509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/04/son/sontur52.html </URL>
<DATE> 2005/02/04/ </DATE>
<TIME> 18.45 </TIME>
<AUTHOR>  </AUTHOR>
<HEADLINE>
İmam nikahlı kocasını bıçakladı... 
</HEADLINE>
<TEXT>

     Bolu'da, imam nikahıyla birlikte yaşadığı kişiyi ekmek bıçağıyla yaralayan kadın, tutuksuz yargılanmak üzere serbest bırakıldı. 
     AA muhabirinin aldığı bilgiye göre, imam nikahıyla birlikte yaşadığı Erol Taşkın'ı sırtından ve ensesinden bıçaklayan Gülhan A, ilk sorgusunun ardından adliyeye sevk edildi. 
     Nöbetçi mahkeme zanlıyı, hamile olmasını da göz önünde bulundurarak tutuksuz yargılanmak üzere serbest bıraktı. 
     Bugün, İzzet Baysal Kadın Doğum Çocuk Hastanesi önünde, bir kişinin bıçaklandığını gören hastanenin güvenlik görevlileri, polise haber vermiş, ardından olay yerine gelen polis, Gülhan A'yı olayda kullandığı bıçakla yakalamıştı. 
     Gülhan A, karakola götürülürken, Taşkın'ın, hamile olduğu 4 aylık bebeğini kürtajla aldırmak istediğini, namusunu temizlemek ve bebeğinin hayatını kurtarmak için Taşkın'ı bıçakladığını ileri sürmüştü. 
     
</TEXT>
</DOC>
