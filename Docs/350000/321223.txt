<DOC>
<DOCNO> 321223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/06/son/sondun11.html </URL>
<DATE> 2005/03/06/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Washington Post, Türkiye'yi, soykırım yapan ülkeler listesinde gösterdi 
</HEADLINE>
<TEXT>

     Washington Post gazetesi, Türkiye'yi son yüzyılda soykırım ve insanlığa karşı diğer suçların işlendiği ülkeler arasında gösterdi. 
     Washington Post gazetesi, 1915-1918 yılları arısında Türkiye’de 1.5 milyon Ermeni’nin öldürüldüğünü öne sürdü. 
     Washington Post gazetesi, son yüzyılın kanlı savaşları sırasında sivillerin, soykırım ve insanlığa karşı diğer suçlar sonucunda kitle halinde öldürüldüğünü belirtti. Gazete, ABD’deki Holokost Anma Müzesi’ne bağlı Vicdan Komitesi’nin verilerine dayanarak son yüzyılda yaşanan olayların bir listesini yayımladı. 
     ABD gazetesi, yayımladığı listenin başında Türkiye’ye yer verdi. Gazete, 1915-1918 yılları arasında Türkiye’de 1.5 milyon Ermeni’nin öldürüldüğünü iddia etti. 
     Listede yer verilen diğer olaylar arasında Nazi Almanyasındaki Yahudi soykırımı ile Kamboçya, Bosna ve Ruanda’daki katliamlar da bulunuyor. 

ANKA 
     
</TEXT>
</DOC>
