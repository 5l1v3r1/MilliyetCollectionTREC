<DOC>
<DOCNO> 323132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/12/yazar/pulur.html </URL>
<DATE> 2005/03/12/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Pardon" deyip geçilir mi 
</HEADLINE>
<TEXT>


BU memlekette adaletten şik yet etmeyen, yakınmayan yoktur... 
Kimi "Geç gelen adalet, adalet değildir"der, kimi haksız mahk m edildiğini söyler, kimi duruşmaların uzun süre ertelenmesinden şik yetçidir, kimi de adliye binalarının halinden... Ve hemen hepsi masumdur. 
En güzel sözlerden biri "Adalet mülkün temelidir" deyimidir. 
Her ne kadar, bir başbakan gecekondu tapusu dağıtırken, adaleti iki gözlü gecekondu saymışsa da, bu deyimdeki "mülk" kelimesi "devlet" anlamınadır. 
Yani devletin temeli adalettir. 

İDAM cezasının kaldırılmasını savunanların verdikleri bir örnek şuydu 
"Adamı idam ettiniz, birkaç yıl sonra suçsuz olduğu anlaşıldı, o zaman ne yapacaksınız " 

"Pardon" filminde Ferhan Şensoy, Rasim Öztekin ve Ali Çatalbaş'ı seyrederken bunlar aklımıza geldi... Üç arkadaş, bir salağın yüzünden 6 yıl, 3 ay Sinop Hapishanesi'nde yatıyor, altı yılın sonunda asıl suçlular yakalanıyorlar. 

BU filmi sadece "haksız yere mahk m olduklarını söyleyenler" değil, "haksız yere mahk m olacaklar" da seyretmeli... 
Diyeceksiniz, böyle şey olur mu 
Olur, üstelik Ferhan Şensoy bu filmi, bir küçük gazete haberinden esinlenerek yazmış, o haberdeki adam da haksız yere yıllarca içeride yatmış... 

PEKİ, devlet altı yıl içeriye attığı adamdan "Pardon" diye özür diliyor, ya Hıncal Uluç"u bu kadar kızdıranlar, Allah korusun başına bir hal gelirse ne yapacaklar, "Pardon" deyip işin içinden sıyrılabilecekler mi 

KİMLER onu kızdırmıyor ki 
Önce Zaragoza'ya elenip arkadan Kayseri'ye yedi gol atan Fenerbahçeliler ve başlarındaki Daum 
O televizyon programını seyrettik, Hıncal Uluç hırsından ayağa fırlayıp Daum'un taklidini bile yapıyordu. 
Arkadan Galatasaray Başkanı Özhan Canaydın, o da Hıncal Uluç'un gazabına uğrayanlardan. 

YA Milli Takım Teknik Direktörü Ersun Yanal .. Hani televizyon ekranı tiyatro sahnesi gibi olsa, Hıncal Uluç seyircinin arasına dalıp Ersun Yanal'ı arayacak, eline geçirse ne yapar, bilinmez 
TRT Genel Müdürü Şenol Demiröz de onu çileden çıkaranlardan "Senin bu adamların spordan anlamaz " demiş, ama kim dinler, yine Hıncal Uluç'u çıldırtıyorlarmış... 

SON piyango sevgili Musa Çözen'e çıktı. "Maç yayınlarının unutulmaz yönetmeni" diye bilirdik, tıpkı Şener Şen'in oynadığı "Aşk Filmlerinin Unutulmaz Yönetmeni Haşmet" gibi... 
Meğer o da Hıncal Uluç'un aklını başından almış, derbi maçında Galatasaray'ın golünü kaçırmış... 
Daha ne olsun 

DİYECEKSİNİZ ki, bunlardan sana ne, Hıncal Uluç'u sinirlendirenleri, kızdıranları sıralamak sana mı düştü 
Yooo, kazın ayağı öyle değil, siz Hıncal Uluç'un ne hallere düştüğünü biliyor musunuz 
Geçenlerde kendisi yazdı 
"Pazartesi 90 Dakika'yı düşündükçe kendimden utanıyorum. Nasıl öfke... Nasıl bir sinir... Bu Hıncal değil... Ama bir yanda şeker, bir yanda yüksek tansiyon, bir yanda da tahammül edemediğim haksızlıklar olunca kendimi kontrol edemiyorum işte... Özür dilesem ne yazar Gelecek pazartesi yine sinirleneceğimi biliyorum. Aslında benim bu programı bırakmam gerek. Hem seyircinin hem benim sağlığım açısından." 
Hadi bakalım, buna rağmen, h l Hıncal Uluç"u kızdırıp sinirlendirin, hadi ona acımıyorsanız, bari seyirciye acıyın 
Fatih Erkoç'un bir şarkısı vardı, bilir misiniz 
"Çıldırmaya az kaldı, doktorum nerde " diye... 



</TEXT>
</DOC>
