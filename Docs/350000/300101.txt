<DOC>
<DOCNO> 300101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/23/spor/aspo.html </URL>
<DATE> 2004/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Ateş, demiri eritti 3-0 
</HEADLINE>
<TEXT>


Galatasaray, İkinci Lig B Kategorisi ekiplerinden Kardemir Karabük önünde kendini fazla sıkmadı, Türkiye Kupası'nda 3. tur vizesi aldı. Sarı-Kırmızılı ekibin gollerini Necati Ateş 2 ve Ayhan Akman attı 


Fırsat tanımadılar 
TÜRKİYE Kupası ikinci kademesinde 2. Lig B Kategorisi ekiplerinden Karabükspor'u konuk eden Galatasaray rakibine şans tanımadı. Maç boyunca üstün bir futbol ortaya koyan ve girdiği birçok pozisyondan da yararlanamayan Sarı - Kırmızılılar rahat sonuca gitti. 23. dakikada Hakan Ünsal'ın vuruşunda topa son anda dokunan Necati takımını 1-0 öne geçirdi. 

Hakan yedek kaldı 
İLK yarının bitimine bir dakika kala soldan inen Hakan Ünsal'ın vuruşunda topa ayak koyan Ayhan Akman farkı ikiye çıkardı. Galatasaray ikinci yarıya da hızlı başlarken, Arif'in nefis ara pasında topla buluşan Necati'nin şık vuruşu skoru belirledi. Teknik Direktör Gheorghe Hagi, Hakan Şükür'ü yedek soyundururken, Karabük önünde forma bulamayan gençlere de şans verdi. 

Hagi'nin dikkatine 

Tribünden uyarı 
SARI - Kırmızılı taraftarlar, Teknik Direktör Gheorghe Hagi'nin gönderilmesini istediği Ümit Karan'a sahip çıktılar. Karşılaşma öncesi, "Ümit'i satanı biz de satarız" tezahüratıyla Rumen hocaya hedef alan taraftarlar, Necati Ateş'in attığı ilk gol sonrası da, "Ümit gol gol gol" diye bağırdılar. Ayrıca tribünler, maçın son bölümünde de Arif'in gol atması için tempo tuttular. 

Gürsoy'dan itiraf 
İKİNCİ Başkan Ergun Gürsoy, Ümit Karan konusunda alınmış net bir kararlarının bulunmadığını söyledi. Gürsoy, "Oynar oynamaz ama halen bizim sözleşmeli futbolcumuz. Hagi ile bir kez daha görüşeceğiz. Ümit'i istemedikten sonra zorla hiçbir yere gönderemeyiz" dedi. Öte yandan tribünde Başkan Aziz Yıldırım'ın açıklamalarına yönelik "Mevdiven değil merdiven" pankartı yer aldı. 


</TEXT>
</DOC>
