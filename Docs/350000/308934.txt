<DOC>
<DOCNO> 308934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/24/son/sontur01.html </URL>
<DATE> 2005/01/24/ </DATE>
<TIME> 01.23 </TIME>
<AUTHOR>  </AUTHOR>
<HEADLINE>
Kaş'ta 5.5 şiddetinde deprem 
</HEADLINE>
<TEXT>

     Antalya'nın Kaş İlçesi'nde, saat 00.36'da, şiddetlice bir deprem meydana geldi. 
     Boğaziçi Üniversitesi Kandilli Rasathanesi ve Deprem Araştırma Enstitüsü'nden alınan bilgiye göre, saat 00.36'da merkez üssü Antalya'nın Kaş İlçesi olan 5.5 şiddetinde deprem meydana geldi. 
     5.5'lik ilk depremden sonra Kaş açıklarında sabaha kadar en büyüğü 3.8 olmak üzere 10 deprem daha oldu. 00.45'te meydana gelen 3.8 büyüklüğündeki depremin ardından saat 01.10'da 3.4, saat 01.15'te 3.4, saat 01.31'de 3.3, saat 02.02'de 3.5, saat 02.46'da 3.2, saat 03.39'da 3.3, saat 05.11'de 3.3, saat 05.53'te 3.5 ve saat 06.17'de 3.6 büyüklüğünde gerçekleşen depremler izledi. 
     Kumluca, Finike, Kale Demre ilçeleri ile Antalya merkezinde de hissedilen deprem sonucu, can kaybı meydana gelmedi. 
     Kaş ve Kale ilçelerinde, deprem dolayısıyla heyecanlanan bazı vatandaşlar sokaklara çıktı. 
     

     
</TEXT>
</DOC>
