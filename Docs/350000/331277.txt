<DOC>
<DOCNO> 331277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/08/guncel/axgun01.html </URL>
<DATE> 2005/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuklar dün yine askeri arazideydi 
</HEADLINE>
<TEXT>


Sultançiftliği'nde 7 çocuğun yaralanmasıyla sonuçlanan patlamanın olduğu 66. Zırhlı Tugay'ın arazisinde dün yine çocuklar vardı yine hurda topluyordu 

OSMAN KARA İstanbul 

Gaziosmanpaşa Sultançiftliği'nde, önceki gün yasak bölgeden topladıkları askeri malzemenin patlaması sonucu yaralanan çocukların tedavisi sürüyor. İ.Ü. Çapa Tıp Fakültesi'ne kaldırılan Mücahit Sümer ile Emrah Gültekin yoğun bakımda. Özel Batı Bahat Hastanesi'ndeki Hasan Özer, Ramazan Alhan ve Nesim Kurt dün taburcu edilirken, Bayram Aras ile Fırat Tutuş'un tedavisine devam ediliyor. 
Çocukların askeri mühimmatı aldıkları 66. Zırhlı Tugay'ın arazisinde ise değişen bir şey yoktu. Askerler, araziyi çevreleyen tellerin hasar gören bazı bölümlerini onarmaya başlamıştı, ancak askeri arazide dün de çocuklar yine oynadı ve hurda topladı. 

İnternet kafe parası için 
İsmetpaşa İlköğretim Okulu öğrencilerinden B.İ. 14 , M.A. 14 ve E.Y. 15 , önceki gün patlama olmamış gibi askeri araziye girerek, yine hurda topladı. "Hurdacılar patlamadan sonra bakır ve alüminyum parçaları almıyor" diyen üç arkadaş şunları söyledi 
"Hurdacılar içindeki alüminyum ve bakır bölümünün kilosunu ortalama 20 Ykr'den alıyor. Biz de bunları çıkarmak için parçalıyorduk. İçleri bazen barut kokuyor. Aldığımız parayla da internet kafeye ya da halı sahada top oynamaya gidiyorduk." 


'Çare duvar örülmesi' 



Patlamanın yaşandığı 66. Zırhlı Tugay'ın arazisinin çevresindeki zarar gören teller, dün askerler tarafından onarıldı. İsmetpaşa Mahallesi Muhtarı Halim Göksay, "Araziye girmeyi engellemenin tek yolu yüksek bir duvar örmek" dedi. 



</TEXT>
</DOC>
