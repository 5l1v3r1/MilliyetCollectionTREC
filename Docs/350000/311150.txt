<DOC>
<DOCNO> 311150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/31/son/sontur55.html </URL>
<DATE> 2005/01/31/ </DATE>
<TIME> 23.45 </TIME>
<AUTHOR>  </AUTHOR>
<HEADLINE>
13 hentbolcu yemekten zehirlendi 
</HEADLINE>
<TEXT>

     Denizli'de, Türkiye Liselerarası karma hentbol takımları arasında yapılacak maç için Pamukkale'ye gelen İstanbul İl Karması Hentbol Takımı'nda, antrenör ve 12 hentbol oyuncusu yemekten zehirlendi. 
     AA muhabirinin aldığı bilgiye göre, Pamukkale'deki bir otele yerleşen İstanbul İl Karması Hentbol Takımı Kafilesi'ndeki oyuncular, akşam ezogelin çorbası, tavuk, pilav ve tatlı yedi. 
     Antrenör Hakan Altan 44 ve 13 sporcu bir süre sonra rahatsızlandığını bildirerek otel görevlilerinden yardım istedi. Antrenör Altan ve oyuncular Damla İlkay 14 , Esra Şen 14 , Eren Eroğlu Tekin 14 , Selda Bacaksız 14 , Ozan Karabulut 14 , Ali Berber 14 , Mustafa Aslanpençesi 15 , Eren Can 15 , Emre Aşkım 15 , Doğaç Tosun 14 , Duygu Ayten 14 ve Kemal Almaç 15 , Denizli Devlet Hastanesi'ne kaldırıldı. 
     Yemekten zehirlendikleri belirtilen hentbolcular tedavi altına alındılar. 
     İstanbul İl Karması Hentbol Takımı'nın yarın Iğdır İl Karması ile mücadele yapacağı bildirildi. 
     
</TEXT>
</DOC>
