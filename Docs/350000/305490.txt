<DOC>
<DOCNO> 305490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/11/son/sonspo13.html </URL>
<DATE> 2005/01/11/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Gaziantespor'da 5 futbolcuyla görüşmeler sürüyor... 
</HEADLINE>
<TEXT>

     Gaziantepspor'da, transfer çalışmaları sürüyor. 
     Asbaşkan Bülent Mamatoğlu, AA muhabirine yaptığı açıklamada, gerçekten takıma yararlı olacağına inandıkları futbolcuları transfer etmeye çalıştıklarını ifade etti. 
     Yapılan transfer çalışmaları sonucunda, Erman, Gökhan, Yusuf ve son olarak da Beşiktaş'tan Mehmet Ozan'ı kadrolarına dahil ettiklerini belirten Mamatoğlu, ''Hala, transfer çalışmalarımız devam ediyor. Şu anda ismini açıklamak istemediğim 5 futbolcu ile de görüşmelerimiz sürüyor. Anlaşabilirsek yeni futbolcuları renklerimize bağlayabiliriz. 31 Ocak'a kadar süremiz var.'' Mamatoğlu, transfer konusunda özellikle gençleri tercih edip, 2005-2006 sezonuna yönelik uzun kadroyu şimdiden oluşturmaya çalıştıklarına dikkat çekerek, şöyle konuştu 
     ''Şu ana kadar, transfer ettiğimiz futbolculara bakılırsa genç oldukları ve sözleşmelerinin de 4-5 yıllık olduğu görülür. Gaziantepspor yönetimi olarak sadece ikinci yarıyı değil, bir sonraki sezonu da düşünüp, güçlü bir kadro oluşturmaya çalışıyoruz. Gaziantepspor, gelecek vaad eden genç futbolcuların kendilerini yetiştirmeleri için çok uygun bir takım.'' 
     
</TEXT>
</DOC>
