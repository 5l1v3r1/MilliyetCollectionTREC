<DOC>
<DOCNO> 317509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/22/son/sondun46.html </URL>
<DATE> 2005/02/22/ </DATE>
<TIME> 20.06 </TIME>
<AUTHOR>  </AUTHOR>
<HEADLINE>
İngiltere'den İran'a yardım önerisi... 
</HEADLINE>
<TEXT>

     İngiltere, İran'daki depremin kurbanlarına geçmiş olsun dileğinde bulunarak, İran'a yardım önerisinde bulundu. 
     İngiltere Dışişleri Bakanı Jack Straw, İran'daki depremin korkunç bir felaket olduğunu söyleyerek, depremin vurduğu bölgenin halkıyla dayanışma içinde olduklarını belirtti. 
     Depremde hayatını kaybedenlerin yakınlarına başsağlığı dileyen Straw, İran hükümetine yardım için ellerinden geleni yapacaklarını ifade etti. 
     Öte yandan, güneydoğudaki Kirman eyaletinin Zerend kenti ve civarını sarsan 6,4 büyüklüğündeki depremde ölenlerin sayısının 420'ye yükseldiği bildirildi. 
     Kirman Eyalet Valisi Muhammed Ali Kerimi, devlet televizyonuna yaptığı açıklamada, depremde ölenlerin sayısının 420'ye çıktığını, 900 kişinin de yaralandığını belirtti. 
     
</TEXT>
</DOC>
