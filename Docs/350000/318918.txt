<DOC>
<DOCNO> 318918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/26/son/sonyas07.html </URL>
<DATE> 2005/02/26/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Oscar adayı DiCaprio, törene Gisele ile katılacak... 
</HEADLINE>
<TEXT>

     Bugüne kadar yanyana fotoğraf vermekten bile çekinen ünlü aktör Leonardo DiCaprio ile top model Gisele Bundchen, Oscar töreninde ilk kez birlikte boy gösterecek. 
     New York Post'un internet sitesinde yer alan habere göre, Oscar törenleri öncesindeki kırmızı halı geçişinde DiCaprio, hayranlarını ilk kez Bundchen ile birlikte selamlayacak. 
     Bundchen'in en yakın arkadaşları olan üç ünlü manken Heidi Klum, Karolina Kurkova ve Natalia Vodianova da törende ve sonrasında düzenlenen partide tanınmış top modele eşlik edecek. 
     Leonardo DiCaprio, ''Göklerin Hakimi-The Aviator'' adlı filmdeki rolüyle ''En İyi Erkek Oyuncu'' dalında Oscar ödülüne aday gösterildi. 
     Oscar ödülleri, Kodak Theatre'da düzenlenen törenle 28 Şubat'ta sahiplerini bulacak. 
     
</TEXT>
</DOC>
