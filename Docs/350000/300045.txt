<DOC>
<DOCNO> 300045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/son/sonyas17.html </URL>
<DATE> 2004/12/22/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
"Tombul aktris" diyet firması reklamında... 
</HEADLINE>
<TEXT>

     ''Bak Şu Konuşana-Look Who's Talking'' serisiyle tanınan 130 kiloluk oyuncu Kirstie Alley, bir diyet firmasının reklamlarında boy gösterecek ve sözcülüğünü üstlenecek. Son yıllarda inanılmaz derecede kilo alarak hayranlarını şaşırtan Alley, aynı zamanda bu firmanın diyetiyle zayıflayacak. 
     Internetteki ''imdb'' sitesinin haberine göre, ''Fat Actress-Tombul Aktris'' adlı şov programının sunuculuğunu üstlenen Alley, daha önce Monica Lewinsky'nin de reklamlarında boy gösterdiği Jenny Craig adlı diyet şirketiyle anlaştı. 
     Firmanın reklamlarında 10 Ocak 2005 tarihinden sonra yer alacak olan Kirstie Alley, firmanın kendisine özel hazırladığı diyetle de fazla kilolarından kurtulmaya çalışacak. 
     Oyuncuya ilk etapta 25 kilo vermesini vaat eden firma, reklamlar aracılığıyla da izleyiciye ''Siz de Alley gibi zayıflayabilirsiniz'' mesajını verecek. 
     Kirstie Alley, bugüne kadar şişmanlıktan memnun olduğunu dile getirerek, ''Şişmanlarken çok iyi vakit geçirdim. Ancak şimdi de kilo verirken daha iyi vakit geçireceğime inanıyorum'' dedi. 
     Lille 10 ve William 12 adlı iki çocuğu bulunan yaşındaki ünlü sanatçı, geçtiğimiz günlerde yer alan söyleşilerinde de kilosu yüzünden eskisi gibi çocuklarına zaman ayıramadığını, hızlı hareket edemediğini ve üzerine göre kıyafet bulamadığını açıklamıştı. 
     
</TEXT>
</DOC>
