<DOC>
<DOCNO> 327422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/27/dunya/axdun01.html </URL>
<DATE> 2005/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Bişkek hayalet şehir 
</HEADLINE>
<TEXT>


Kırgız başketinde iki gün önceki yağmanın ardından sağlam kalan az sayıdaki dükkan da kapalı 

DIŞ HABERLER SERVİSİ 


Kırgızistan'da halk isyanının ardından yaşanan yağma olayları başkent Bişkek'i tam bir "hayalet kent" görünümüne soktu. Mağazaların büyük çoğunluğunun camları kırıldı, malları yağmalandı. Duvarları yıkılan binaların çatıları dahi aşağıya indirildi. Sağlam kalan az sayıdaki dükkan da kapalı durumda. Açık işyeri görmek imkansız. 

Tezg h kurup satıyorlar 
Halk, endişe ve şaşkınlık dolu ifadelerle yağmalanmış dükkanların önünde toplanıp olup bitenleri izliyor. Yağmaladığı eşyaları biraz ötede tezgah kurarak satanlar da göze çarpıyor. 
Yağmalanan mağazaların Türk sahipleri, işyerlerinin önünde zarar tespiti yapmaya çalışıyor. Kentte çok sayıda Türk işyerinin zarar gördüğü gözleniyor, ancak bu durumun Türklere karşı herhangi bir düşmanlıktan değil, kentte en çok Türk mağazası bulunması ve en modernlerinin Türklere ait olmasından kaynaklandığı belirtiliyor. 


</TEXT>
</DOC>
