<DOC>
<DOCNO> 311798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/son/sontur39.html </URL>
<DATE> 2005/02/02/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
''Geline tecavüz'' davasının sanığı baba Şeytana uyup birlikte oldum 
</HEADLINE>
<TEXT>

     Adana'da, gelinine 7 yıl boyunca tecavüz eden ve iki çocuğunun kendisinden olduğu DNA testiyle kanıtlanan sanığın yargılanmasına devam edildi. 
     Adana 3. Ağır Ceza Mahkemesi'ndeki duruşmada, ''ırza geçmek, tehdit ve hakaret'' suçlamalarıyla tutuksuz olarak yargılanan İzzet Kedallı 75 ve yakınları hazır bulundu. 
     İzzet Kedallı, gelini Fatma Kedallı 23 ile birlikte olduğunu, ancak kendisini buna gelininin zorladığını iddia etti. 
     Fatma Kedallı'nın, yaklaşık 8 yıl önce oğlu Ali Kedallı ile evlendiğini söyleyen İzzet Kedallı, şunları ifade etti 
     ''Mithatpaşa Mahallesi'ndeki iki katlı evimizde, alt katta onlar, üst katta biz oturuyorduk. Evlendikten 5 ay sonra bana gelerek, Oğlun iktidarsız. Ya başkasına giderim ya da bu işi sen yaparsın dedi. Ben kabul etmedim. Ancak bir gün banyoda olduğum sırada gelerek isteğini tekrarladı. Ben de şeytana uyarak birlikte oldum. Aylıklarımı o bankadan çekip getirirdi. Bana eksik verirdi.'' Mahkeme heyeti, Adli Tıp Kurumu raporlarının incelenmesi ve tanıkların dinlenmesi için duruşmayı erteledi. 
     Fatma Kedallı, Temmuz ayında kayınpederinin kendisine 7 yıl boyunca tecavüz ettiği iddiasıyla şikayette bulunmuş, yapılan DNA testinde, iki çocuğun İzzet Kedallı'dan olduğu tespit edilmişti. 
     

     
</TEXT>
</DOC>
