<DOC>
<DOCNO> 341552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/son/sonsiy18.html </URL>
<DATE> 2005/05/11/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Öcalan'ın avukatları İmralı'ya gitti 
</HEADLINE>
<TEXT>

     AVRUPA İnsan Hakları Mahkemesi’nin AİHM , Abdullah Öcalan hakkındaki kararını yarın açıklaması beklenirken, avukatları ve kız kardeşi Havva Keser, İmralı’ya gitti. 
     Kenya’da yakalandıktan sonra, getirildiği İmralı Adası’nda, ömür boyu hapis cezasına çarptırılan bölücübaşı Öcalan hakkında, Avrupa İnsan Hakları Mahkemesi’nin vereceği karar yarın belli olacak. Abdullah Öcalan’ın avukatlarından İrfan Dündar, Bekir Kaya, Okan Yıldız ve kız kardeşi Havva Keser, bölücübaşı ile görüşmek için bugün İmralı Adası’na gitti. Saat 08.00’de Gemlik Jandarma Bölük Komutanlığı’na gelen Abdullah Öcalan’ın avukatları ve kız kardeşinin üst aramaları yapıldı. Kimlik kontrolleri yapılan avukatların yanlarında gazete ve kitap getirdikleri görüldü. Öcalan’ın avukatları, daha sonra İmralı’ya gitmek üzere Gemport Limanı’na gitti. 
     
     Erdoğan'dan Öcalan yorumu Kararı görmeden söylemek suya yazmak 

     Başbakan Recep Tayyip Erdoğan, Avrupa İnsan Hakları Mahkemesi’nin AİHM terörist Abdullah Öcalan hakkında vereceği kararla ilgili olarak, "Şimdiden birşey söylemek yanlış olur. Kararı görmeden bir şey söylemek, su üzerine yazı yazmak olur" dedi. 
     Erdoğan, Danıştay’ın 137. kuruluş yıldönümü dolayısıyla TBMM’de verilen kokteylde soruları yanıtladı. Erdoğan, "AİHM Öcalan ile ilgili kararını açıklayacak ne yapacaksınız Yol haritanız var mı " sorusu üzerine şunları söyledi 
     "Bu işleri görmeden gerekçeler önümüze gelmeden konuşmak yanlış olur. Bunlar hepsi gelir, elimize geldikten sonra değerlendirmeler yapılır. Ondan sonra da yol haritası belli olur. Kararı görmeden bir değerlendirme yapmak, konuşmak mümkün değil. Kararı görmeden, bu konuda söylenecek her şey, su üzerine yazı yazmak olur. Karar önümüze gelmeden konuşmak, doğru olmaz." 
     
     ORG.BÜYÜKANIT BİZ TARAFIZ 

     Kara Kuvvetleri Komutanı Orgeneral Yaşar Büyükanıt, temaslarda bulunmak üzere Şırnak’a geldi. 
     Şırnak 23. Jandarma Sınır Tümen Komutanlığı’nda incelemelerde bulunan Büyükanıt, Şırnak Valisi Osman Güneş’i makamında ziyaret etti. 
     Büyükanıt, Valilik’te yaptığı açıklamada, "Şırnak, bizim için anlamı büyük olan bir il. Bizi üzen tek şey, Şırnak’ın devamlı olarak terörle anılmasıdır. Artık bunların değişmesi, geride bırakılması lazım" diye konuştu. 
     Daha sonra Vali Güneş, Büyükanıt’a kilim hediye etti, Büyükanıt da Vali Güneş’e plaket verdi. 
     Orgeneral Büyükanıt, Valilik çıkışında bir gazetecinin, terör örgütü elebaşı Abdullah Öcalan’ın yeniden yargılanmasıyla ilgili sorusu üzerine "İlgi alanımızda değil. Asker daima açıkladı. Terörist başıyla ilgili konuda biz tarafız. Taraf olduğumuz için bizim duygu ve düşüncelerimizi tüm Türkiye biliyor. Buna ekleyecek hiçbir şey yok" dedi. 
     
     AKP'Lİ AKFIRAT KARARIN MUHATABİ BİZ DEĞİLİZ, YARGI 

     AKP Genel Başkan Yardımcısı Dengir Mir Mehmet Fırat, AİHM’in yarın Abdullah Öcalan’ın yeniden yargılanması yönünde istemde bulunması halinde kararın hükümet tarafından değil yargı tarafından verileceğini söyledi. 
     Fırat, düzenlediği basın toplantısında AİHM kararları da dahil olmak üzere uluslararası anlaşmalarla iç hukukun çatışması durumunda anayasaya göre uluslararası anlaşmaların iç hukukun üzerine çıktığını kaydetti. Henüz netleşmemiş karar hakkında görüş belirtmeyi uygun bulmadıklarını ifade eden Fırat şöyle dedi 
     "Bu konuda yeniden yargılama talebi çıkarsa karar hükümete gelmez, doğrudan doğruya yargı merciine gelir. 
     Yeniden yargılama talebi doğrudan yargıya gider. Bu konuda ne yapılacağına da hükümet değil yargı karar verir. Yargı AİHM’in kararın kabul etmezse konu o zaman Avrupa Bakanlar Komitesi’ne gider. Olayın siyasi boyutu da o aşamada devreye girer. O aşamada da konu sadece partimizi ve hükümeti değil bütün siyasi partileri ve toplumun her kesiminin katılımını gerektirir." Fırat, CHP Genel Başkanı Deniz Baykal’ı Öcalan kararı ile ilgili açıklamaları nedeniyle "Bu dava sanki AKP’ye karşı açılmış gibi göstererek AKP’yi köşeye sıkıştırmak için siyasi malzeme yapmak isteniyor" suçlamasında bulundu. 
     Öcalan kararı ile ilgili açıklamaları "Bilgi sahibi olunmadan fikir sahibi olunuyor" diye eleştiren Fırat, "AKP’yi köşeye sıkıştıracaklarını zannedenlerin hareketlerine ne ad verileceğinin takdirini milletimize bırakıyorum" dedi. 

     
</TEXT>
</DOC>
