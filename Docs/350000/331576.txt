<DOC>
<DOCNO> 331576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/08/son/sonyas24.html </URL>
<DATE> 2005/04/08/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
ABD'de 3 öğrencisiyle ilişkiye giren kadın öğretmen tutuklandı 
</HEADLINE>
<TEXT>

     Nafiz ALBAYRAK BOSTON DHA 

ABD'de California eyaletine bağlı Tulare kentinde 18 yaşından küçük 3 erkek öğrencisini baştan çıkarıp cinsel ilişkiye giren kadın öğretmen tutuklandı. 
     Yerel Tulare gazetesinin haberine göre, 26 yaşındaki İngilizce öğretmeni Elizabeth Stow, adları açıklanmayan 3 ayrı erkek öğrencisi ile cinsel ilişkiye girdi. Ocak ayından bu yana Tulare Western Lisesi'nde görev yapmakta olan Stow'un, öğrencileriyle yaşadığı ilişkiler, dedikoduların öğrenciler arasında yayılmaya başlamasıyla ortaya çıktı. İlişkiye girdiği öğrencilerin olayı itiraf etmesinden sonra polis tarafından tutuklanan Stow, daha sonra tutuksuz yargılanmak üzere 10 bin dolar kefalet karşılığında serbest bırakıldı. Kadın öğretmen hakkında, aralarında reşit olmayan gençlerle ilişkiye girme, öğrencilerini taciz etme ve görevini kötüye kullanmanın da bulunduğu 6ı ayrı suçtan dava açıldı. 
     Elizabeth Stow, Tulare'de öğrencileriyle cinsel ilişkiye giren ilk öğretmen değil. Geçtiğimiz yıl da 25 yaşındaki öğretmen Brad Smith, küçük yaştaki kız öğrencileri ile cinsel ilşkiye girdiği için tutuklanmıştı. Tulare Union Lisesi'nde görev yaptığı sırada öğrencilerini baştan çıkaran Smith'in mahkemesi sürüyor. 
     

     
</TEXT>
</DOC>
