<DOC>
<DOCNO> 331942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/10/son/sondun26.html </URL>
<DATE> 2005/04/10/ </DATE>
<TIME> 22.08 </TIME>
<AUTHOR>  </AUTHOR>
<HEADLINE>
Bush, Bill Clinton'dan dış politika tavsiyesi almış 
</HEADLINE>
<TEXT>

     ABD Başkanı George W. Bush, eski Başkan Bill Clinton'dan dış politika konusunda görüş aldığını bildirdi. 
     İnternet gazetesi Drudge Report'un haberine göre, Başkan Bush, gazetecilere yaptığı açıklamada, Amerikan Merkezi Haberalma Teşkilatı'nın CIA toplantıları çerçevesinde eski Başkan Clinton'dan dış politika konusunda görüş aldığını, ayrıca sosyal güvenlik reformu konusundaki yaklaşımından etkilendiğini belirtti. 
     Clinton ile Papa'nın ölümü dolayısıyla gittiği Roma'da üç gün geçiren Başkan Bush, ''Bill Clinton ile çok iyi zaman geçirdiklerini'' söyledi. 
     Başkan Bush, ''CIA brifinglerinde çoğunlukla siyasi konuları ele aldık. Özellikle bazı ülkeler konusundaki deneyimlerinden faydalanmak iyi oldu'' diye konuştu. 
     Bush, eski Başkan Clinton'ın, özellikle iç politika alanındaki sosyal güvenlik reformuyla ilgili görüşlerinden etkilendiğini belirtti. 
     
</TEXT>
</DOC>
