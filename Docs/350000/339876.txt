<DOC>
<DOCNO> 339876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/05/son/sonsiy11.html </URL>
<DATE> 2005/05/05/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Çiçek Anayasa değişikliğine dair uyum yasasının süratle çıkması lazım 
</HEADLINE>
<TEXT>

     Adalet Bakanı Cemil Çiçek, RTÜK üyelerinin TBMM’deki siyasi parti gruplarının milletvekili sayısı esas alınarak Meclis Genel Kurulu’nca seçilmesini öngören Anayasa Değişikliği Teklifi’ne ilişkin uyum yasasının da TBMM’den süratle çıkması gerektiğini söyledi. 
     Çiçek, teklifin TBMM Anayasa Komisyonu’nda kabul edilmesinden sonra gazetecilerin sorularını yanıtladı. Çiçek, değişiklik ile ilgili uyum yasasının da süratle TBMM’den çıkması gerektiğini bildirerek, "Ortada uzunca bir süredir beklenti var, belirsizlik hasıl olur. De facto Fiili bir durum var, o nedenle bir an önce çıkması lazım" dedi. Bir gazetecinin "Üyelerin bu durumdan şikayetçi olduğunu sanmıyoruz" demesi üzerine Çiçek, "Mahkeme, kadıya mülk değil" karşılığını verdi. 
     
     ERCENK’İN SÖZLERİ 
     Komisyonda, teklif üzerinde CHP Adana Milletvekili Uğur Aksöz’ün, "maddenin isminde teknik bir değişiklik yapılması gerektiği" yönündeki sözleri üzerine kısa süreli bir görüşme yapıldı. Bunun dışında hiçbir üye teklif üzerinde görüşlerini açıklamadı. 
     Teklifin Anayasa Komisyonu’nda kabulünden sonra söz alan CHP Antalya Milletvekili Tuncay Ercenk, TBMM Başkanı Bülent Arınç’ın, Anayasa Mahkemesi’ne yönelik sözlerini eleştirdi. 
     Ercenk’in, Arınç’ın sözlerinde "Dahi dikkatli ve özenli" olması gerektiğini söylemesi üzerine Komisyon Başkanı Burhan Kuzu, "Konuşmanın tamamını ben de dinledim. Dikkat konusuna katılıyorum ama, böyle bir niyet orada yok" dedi. 
     
</TEXT>
</DOC>
