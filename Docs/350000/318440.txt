<DOC>
<DOCNO> 318440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/25/yasam/yas09.html </URL>
<DATE> 2005/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye turu 
</HEADLINE>
<TEXT>


ADANA 
Canını alan söz 'Sapık mısın ' 

Kolej öğrencisi Mehmet Kasım Yıldırım'ı 14 çatı katında boğarak öldüren, şüpheli görülüp gözaltına alınan kişi Emir Yiğit 19 çıktı. Suçunu itiraf eden Yiğit'e dün tatbikat yaptırıldı. Yiğit'in, "Bana, 'Sen sapık mısın ' dedi. Şuurumu kaybettim ve boğdum" dediği öğrenildi. Katil zanlısı Emir Yiğit, 'kasten adam öldürmek' suçundan çıkarıldığı mahkemece tutuklandı. 

SAKARYA 
Çocuğu tecavüz edip öldürdü 

DHA 
Kocaali ilçesinde, daha önce de 5 yaşındaki bir çocuğa tecavüz ettiği belirtilen K.T.'nin 13 , ilköğretim öğrencisi Ergün Karaman'ı 7 da tecavüz ettikten sonra öldürdüğü ortaya çıktı. Hızar Mahallesi'nde oturan ve 5 gün önce kaybolan Karaman'ın cesedi, önceki gün aynı mahalledeki çocuk parkının yanından geçen Soğuksu Deresi'nde bulundu. 

İSTANBUL 
Reklamcıya silahlı saldırı 

Levent'teki 'Medya Yapım' adlı reklam şirketinde yöneticilik yapan Adil Özdemir, uğradığı silahlı saldırı sonucu hayatını kaybetti. Sabah işyerine giden Özdemir, bahçeden çıkarken yanına gri bir otomobil yaklaştı. Araçtan inan silahlı 2 kişinin açtığı ateş sonucu ağır yaralandı. Hastaneye kaldırılan Özdemir kurtarılamadı. Polis saldırganları ararken, çok sayıda suça adının karıştığı öne sürülen Özdemir'in telefonundaki 20'ye yakın 'tehdit mesajı' incelemeye alındı. 

KOCAELİ 
Setten çalınan BMW'de cinayet 

DHA 
Başrolünü Ediz Hun'un oynadığı 'Azize' adlı dizi filmin çekimleri sırasında çalınan kiralık BMW otomobil bulundu. Gebze'de terk edilen, arka koltuğunda kan izi ve kapısında da kurşun deliği bulunan otomobilde cinayet işlendiği ortaya çıktı. Cumartesi gecesi Gebze'de otoyol kenarında cesedi bulunan Mehmet Engin'in 49 , BMW otomobili gasp eden kişilerce öldürüldüğü tahmin ediliyor. 

İSTANBUL 
Cenaze 2 saat yerde bekledi 

Cağaloğlu'ndaki İstanbul Valiliği binasının önünde kalp krizi geçirerek hayatını kaybeden Recep Demir'in 45 cenazesi "adli vaka" olmadığı gerekçesiyle ambulansa alınmadı. Yaklaşık 2 saat yerde kalan cenaze, İstanbul Büyükşehir Belediyesi Cenaze İşleri Müdürlüğü aracıyla kaldırıldı. 


</TEXT>
</DOC>
