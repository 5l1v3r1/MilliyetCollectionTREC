<DOC>
<DOCNO> 334679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/19/spor/ydilmen.html </URL>
<DATE> 2005/04/19/ </DATE>
<TIME>  </TIME>
<AUTHOR> Rıdvan DİLMEN  </AUTHOR>
<HEADLINE>
Sürpriz kokuyor 
</HEADLINE>
<TEXT>



Türkiye Kupası'nda yarı final heyecanı geldi, çattı. Beşiktaş karşısında ummadığı bir yenilgi alan ancak futboluyla beğeni toplayan Fenerbahçe'nin, Denizlispor engelini aşarak finale adını yazdıracağını düşünüyorum. Banko 1. 
Galatasaray - Trabzonspor randevusu ise üç ihtimale de açık. Karşılaşmanın uzatmalara gitme olasılığı çok yüksek. Ben öncelikle beraberlik derim. 
İngiltere Premier Ligi'nde Chelsea - Arsenal mücadelesi nefesleri kesecektir. bu karşılaşmada da ilk olarak beraberlik oynanmalı. Everton - Manchester United mücadelesinde de beraberlik ağır basıyor. 

Banko Milan 
İtalya Ligi'nde Siena deplasmanında üç puan bırakan ve liderlik koltuğunu Juventus'a kaptıran Milan, Chievo önünde favorim. Ev sahibi bu maçı mutlaka kazanacaktır. 
Şampiyonlar Ligi'nden elenmesine rağmen ligde moral bulan Juventus'u ise zorlu bir rakip bekliyor. Liderin Inter ile oynayacağı karşılaşmada yine beraberliğin kuvvetli bir ihtimal olduğunu düşünüyorum. 
Roma - Siena maçında ise İddaacılar'a önce 2, sonra 0 yazmalarını öneriyorum. 
Belçika Kupası'nda da Club Brugge sahasında Lierse'i yenecek güçte. Banko 1. 
Hollanda Kupası'nda ise Ajax, deplasmanda Willem engelini rahatlıkla aşacaktır. 




</TEXT>
</DOC>
