<DOC>
<DOCNO> 323887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/16/siyaset/siy06.html </URL>
<DATE> 2005/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Ermeni elçiden 'zeytin dalı' 
</HEADLINE>
<TEXT>


GÜVEN ÖZALP Brüksel 


Strasbourg'da geçen hafta gerçekleştirilen Ermenistan ile Avrupa Parlamentosu arasındaki Parlamentolararası İşbirliği Komisyonu'nda konuşan Avrupa Birliği nezdindeki Ermeni Büyükelçi Viguen Çiteşyan, "soykırım" konusunun "Ermeni diasporasının yarattığı bir sorun" olduğunu söyledi. Soruları yanıtlayan Çiteşyan, "Şüphesiz, Jön Türkler tarafından uygulanmış bir soykırımı meselesi var, ancak bu sorundan modern Türkiye ve Türk ulusu sorumlu tutulamaz. Soykırım meselesi, diasporanın yarattığı bir sorundur" dedi. Soykırım konusunun Ermenistan'ın güvenliği açısından önem taşıdığını belirten Büyükelçi, şunları söyledi 
"Sorun, Ermeni halkının güvenlik sorunudur. Soykırımının tanınmasını bu nedenle talep ediyoruz. Bu konu dış politikamızda daima mevcut olacaktır. Ancak Türkiye'yle ilişkilerimiz açısından hiçbir zaman önkoşul değildir." 


</TEXT>
</DOC>
