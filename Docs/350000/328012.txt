<DOC>
<DOCNO> 328012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/29/spor/spo07.html </URL>
<DATE> 2005/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Akrep gibi 
</HEADLINE>
<TEXT>


Vural, 4 büyük kulübün kendilerine zarar verdiğini belirtip, ilginç bir benzetme yaptı 

KAYA ERBAK 


Anadolu kulüplerinin, dört büyüklerle aralarındaki gelir adaletsizliğine, Ankaragücü Teknik Direktörü farklı bir yaklaşım getirdi. Bu durumun en çok Fenerbahçe, Galatasaray, Beşiktaş ve Trabzonspor'a zarar verdiğini ifade eden Vural, "Avrupa'da sonuçlar ortada. Avrupa demek, para demek, reklam demek. Ancak Türkiye Ligi'nin durumu nedeniyle başarılı olamıyorlar. Halbuki korakor bir ligden çıkıp Avrupa'da mücadele etseler durum farklı olur. Kendilerine zarar veriyorlar. Ne demişler, akrep kendini sokar." 
Sakaryaspor ile oynayacakları maça da değinen Yılmaz hoca, kazanmak istediklerini söyledi. Orta sıralardaki takımların puanlarının birbirine yakın olduğuna dikkat çeken Vural, 4 maçı kazanarak rahatlamak istediklerini ifade etti. 


</TEXT>
</DOC>
