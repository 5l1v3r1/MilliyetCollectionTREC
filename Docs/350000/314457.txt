<DOC>
<DOCNO> 314457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/11/son/sonsiy05.html </URL>
<DATE> 2005/02/11/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Baykal "Türkiye döviz kanaması yapıyor" 
</HEADLINE>
<TEXT>

     ANKARA Milliyet 

CHP Genel Başkanı Deniz Baykal, Türkiye'nin 15.6 milyar dolar cari açıkla dışarıya "döviz kanaması" yaptığını belirtti. 
     Hak-İş Genel Başkanı Salim Uslu'yu kabul eden Baykal, cari açık konusunda "Türkiye, ithalata dayalı ekonomiye dönüşüyor. İthalatı nasıl finanse edeceksin Ya borçlanacaksın ya da sıcak para gelecek. Bu çelişkiler 1 - 2 yıl daha sürmez" dedi. 
     Baykal, IMF ile ocak sonunda yapılacağı belirtilen yeni stand-by anlaşması konusunda "sessizliğin" hakim olduğuna dikkat çekerek, "Sorun nereden kaynaklanıyor " diye sordu. 
     Baykal, IMF'nin çıkarılmasını istediği sosyal güvenlikle ilgili kanun değişikliğiyle, sosyal güvenliğin daraltılacağını, Türkiye'deki tablonun bunun tam tersi bir duruma ihtiyaç duyulduğunu ortaya koyduğunu kaydetti. 
     Baykal, sigaraya getirilen ÖTV artışlarının da "içmeyiversin" gibi bir anlayışla yapıldığını belirtti. Ülkedeki çarpıklığın tehlikeli hal aldığını ifade eden Baykal, "Halkın büyük kesimi keşke içmese ama sigara içiyor. Bunu fırsat olarak değerlendirerek vergilendirmek kimseye yakışmıyor. Sigara içenlerden intikam alırcasına uygulama yapılıyor" dedi. 
     
</TEXT>
</DOC>
