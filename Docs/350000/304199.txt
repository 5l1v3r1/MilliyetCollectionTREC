<DOC>
<DOCNO> 304199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/07/guncel/axgun02.html </URL>
<DATE> 2005/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
'Başkanın evine para dayanmıyor' 
</HEADLINE>
<TEXT>


Dinleme kayıtlarında şoförü, Süha Şen için ağabeyi Reha Şen'e şöyle diyor Sıkışık olduğu doğru, başkanın evine para dayanmıyor ki... 

LUBE AYAR İstanbul 

Polisin dinleme kayıtları, eski Yargıtay Başkanı Eraslan Özkaya'nın, Müteahhit Süha Şen'in lise öğrencisi oğlu Kerem ve arkadaşı Cihan'ın karıştığı bir kavga nedeniyle açılan soruşturmaya yönelik girişimlerde bulunduğunu da gösteriyor. 

Yalçınkaya devrede 
Kayıtlara göre Özkaya, olaya bakan nöbetçi h kimin adını öğrenip konuyu Genel Sekreter Yardımcısı Ercan Yalçınkaya'ya devrediyor ve arkadaşı olan bir avukatı devreye sokuyor. Hakkında idari soruşturma yürütülen Yalçınkaya da Şen'e, "Ben hallederim" dedikten sonra kimseye bu müdahaleden bahsetmemesini istiyor. Konuşmalardan birkaç gün sonra Şen'in oğlu Kerem, Özkaya'yı arayıp teşekkür ediyor. Şen, ABD'deki oğlunun yakın bir arkadaşının hakkında 1 yıl kesinleşmiş hapis cezası kararı bulunan babası için de "4 aylık erteleme" konusunda yardım istiyor. 

10 milyar verdi başkan 

14 Mayıs 2004, Saat 20 37 
Süha Şen'in ağabeyi Reha Şen, Şen'in şoförü Nizamettin Özoğlu ile Özkaya'nın Bodrum'daki yazlığı ve oğlunun Beşiktaş'taki evlerine yapılan harcamalar hakkında konuşuyor 

Reha Şen Ya bu Süha sıkışığım falan diyor. Doğru mu söylüyor ya 
Niko Evet. 
Reha Ne açıdan 
Niko Abi eve para dayanmıyor ki, Başkanın evine... 
Reha Doğru söylüyorsun, almayacak mı parayı oradan, alamayacak değil mi 
Niko Dur bakalım. 
..... 
Niko 10 milyar para verdi Başkan, zaten Beşiktaş'taki eve gitti 4 milyar. 
Reha Ya kardeşim ne o ahşap işi var orada, kaça kalkar o 20 - 30 tutar onlar. 
Niko Ne 20 - 30 k ğıt mı.. 80 milyar. 
Reha Allah Allah, ne olacak peki .. 

Kozinoğlu'na sevgilerimi ilet 

17 Nisan 2004, Saat 14.26 
Şen ile Özkaya konuşuyor 

Şen Başkanım yine kaybolduk, ulaşamıyoruz birbirimize 
Özkaya Hıı... Nasılsınız, ne var ne yok 
S.Ş ... Beni Kaşif Bey aradı, 'Yurtdışına çıkıyorum' dedi. 
E.Ö Hı. 
S.Ş 'Bir söyleyeceği var mı, belki bu hafta ulaşamamıştır' dedi. 
E.Ö Çok çok teşekkür ederim, güle güle gitsin, güle güle gelsin. 
S.Ş O mesajı veririm başkanım. 
E.Ö Ona söyle, sevgilerimi ilet, iyi dileklerimi ilet lütfen. Sen de kendine iyi bak, teşekkür ediyorum her şey için... 

H kimin adını öğrenin 

21 Mart 2004, Saat 18.06 
Yalçınkaya ile Şen konuşuyor 
Yalçınkaya Görüştün mü başkanla 
Şen Görüştüm, izahatları verdim, öyle bir viski içtik. 
E.Y Şeyi ne yaptınız O çocuğun işi halloldu herhalde. 
S.Ş Yarın hallolacak inşallah, 10 gün rapor vermişler yani. Avukat İlhami Bey var başkanın arkadaşı, onunla görüştük dün. 'Yarın ben çıkarırım bunu' dedi. 
E.Y Ben müdahale etmeyeyim o zaman, siz hallediyorsunuz. 
S.Ş Ben bir şey demiyorum abi. 
E.Y Yoksa ben hallederim yarın, haberiniz olsun. 
S.Ş Halledeceksen aman hallet abi. 
E.Y Cihan'ın soyadı Çilsal mıydı 
S.Ş Evet. 
E.Y O zaman sabahleyin bana nöbetçi asliye ceza h kiminin ismini öğreneceksiniz. Fazla karıştırmayın bu tür şeyleri, ben size o gün de söyledim, biraz sabırlı olun. 
S.Ş Biliyorum abi, Allah razı olsun. Abi bir de, bizim ABD'deki oğlum Kemal'in çocukluk arkadaşının babasının başına bir iş gelmiş. Adam sanayiciydi, iflas etmişti. Hakkında kesinleşmiş bir cezası varmış bir sene... 
E.Y Hı. 
S.Ş Evden almışlar, bunlar 4 ay erteleme istediler. 
E.Y Haaa... 
S.Ş Ben başkana da dedim ama telefon geldi o sırada. Başkan, 'Yarın bakarız. Hüseyin Bey'i ararız. Onu da erteletmeye çalışırız' dedi. Daha doğrusu sizi aradı, bulamadı o arada. 
E.Y Anladım. 
S.Ş Yani dert çok, el lemin derdi bizi şey etti valla ya. Yani şimdi biliyorsunuz, toplumda biraz sivri biriysen herkes sana geliyor... 
E.Y Siz de kimseye hayır diyemiyorsunuz tabii... 

22 Mart 2004, Saat 09.54 
Şen, Özkaya'yı arayıp istenen bilgileri veriyor 

Şen 2. Asliye Ceza nöbetçi mahkeme... Kadın H kim Meryem Üstünel. 
Özkaya Tamam. 
S.Ş İlhami Bey, şöyle dedi başkanım, size arz edeyim. 'Ben birde geleceğim, bire kadar bekleyin' dedi. 
E.Ö Sen şimdi aç Ercan'ı söyle, olmazsa ben seni arattırırım. 
S.Ş Tamam başkanım. 

22 Mart 2004, Saat 13.43 
Avukat İlhami, Özkaya'ya Şen'in oğlunun durumuyla ilgili bilgi veriyor 

İlhami Bunların bir avukatı var, gerekçesiz itiraz etmiş. Asliye ceza h kimi tutuklamış. Yapacağım şey hemen davayı açtırmak. 
E.Ö. Tabii tabii hemen ilk günde tahliyesini istemek, o ya işte... Bir de bunlar kendi başlarına iş yapıyorlar. 
İlhami Baştan bana gelseydi, tutuklanmazdı bu oğlan. Tutuklanacak bir şey yok. 
E.Ö Tabii. Neyse... 

24 Mart 2004 
Özkaya, Şen'e oğlu Kerem'in kendisini arayarak teşekkür ettiğini anlatıyor 

Özkaya Kerem aradı beni, teşekkür için. 
S.Ş Sağ ol, sağ ol.. 
E.Ö Çok centilmen. Ben de ona dedim ki, seni güzel bir istikbal bekliyor. Sakın böyle bir olaya karışma, bana teşekkürün bu olsun. 
S.Ş Ağzınıza sağlık. 


</TEXT>
</DOC>
