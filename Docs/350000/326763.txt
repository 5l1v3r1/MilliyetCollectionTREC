<DOC>
<DOCNO> 326763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/24/son/sontur28.html </URL>
<DATE> 2005/03/24/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
İzmir'de işçi cinnet getirdi 4 ölü, 3 yaralı 
</HEADLINE>
<TEXT>

     İzmir'in Torbalı İlçesi'nde, cinnet getirdiği bildirilen fabrika işçisi, ailesinden 6 kişiyi tabancayla vurdu, sonra da intihar girişiminde bulundu. Olayda 4 kişi hayatını kaybetti, cinnet getiren işçi dahil 3 kişi yaralandı. 
     Alınan bilgiye göre, Yazıbaşı Beldesi'nin Kuşçuburun Mahallesi'nde oturan Mustafa A. 33 , evde eşi Selin 30 , oğlu Ali Kemal 7 , annesi Dudu 65 , babası Hüseyin 70 ile kızkardeşi Neriman 25 , erkek kardeşi Hanefi A'yı 26 tabancayla vurdu. Mustafa A, daha sonra silahıyla başına ateş ederek, intihar etmek istedi. 
     Olayda, Mustafa A'nın karısı Selin, oğlu Ali Kemal ile annesi Dudu ve babası Hüseyin A, hayatını kaybetti. 
     Neriman ve Hanefi A. ile intihar girişiminden yaralı olarak kurtulan Mustafa A, Torbalı Devlet Hastanesi'nde tedavi altına alındı. 
     Olayla ilgili soruşturmanın, Torbalı Cumhuriyet Başsavcılığı ve İlçe Jandarma Komutanlığı'nca sürdürüldüğü bildirildi. 
     
</TEXT>
</DOC>
