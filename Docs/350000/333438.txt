<DOC>
<DOCNO> 333438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/14/son/sontur31.html </URL>
<DATE> 2005/04/14/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Dev Sol davası yeniden... 163 kişi için müebbet hapis istendi... 
</HEADLINE>
<TEXT>

     Yargıtay'ın eksik evrak gerekçesiyle kararı bozmasının ardından yeniden görülmesine başlanan 1243 sanıklı yasadışı Dev-Sol örgütü davasında mütalaasını veren Cumhuriyet Savcısı, Dursun Karataş'ın da aralarında bulunduğu 163 kişinin müebbet ağır hapis cezasına çarptırılmalarını istedi. 
     Üsküdar 1. Ağır Ceza Mahkemesi'ndeki duruşmada esas hakkındaki görüşünü açıklayan Üsküdar Cumhuriyet Savcısı Cengiz Çalışkan, yasadışı Dev-Sol örgütünün lider kadrosunda bulunan Dursun Karataş'ın da aralarında yer aldığı 176 kişinin, TCK'nın 146 1. maddesi uyarınca ''anayasal düzeni silah zoruyla değiştirmeye teşebbüs etmek'' suçundan müebbet ağır hapis cezasına çarptırılmalarını talep etti. 
     Savcı Çalışkan, ancak 176 kişi arasında bulunan ve vefat ettikleri anlaşılan 13 kişi hakkındaki davanın ortadan kaldırılmasını istedi. 
     Savcı Çalışkan, diğer sanıklar hakkındaki davanın ise ölüm ya da zamanaşımı nedeniyle ortadan kaldırılmasını öngördü. 
     
</TEXT>
</DOC>
