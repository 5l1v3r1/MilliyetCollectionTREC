<DOC>
<DOCNO> 320483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/son/sontur56.html </URL>
<DATE> 2005/03/03/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
DEHAP Kars İl Başkanı tutuklandı 
</HEADLINE>
<TEXT>

     Kars'ta 19 Şubat'ta yapılan basın açıklamasında terör örgütü lehine slogan attıkları iddiasıyla dün gözaltına alınan DEHAP İl Başkanı Güngör Alp ve 4 üniversite öğrencisi tutuklandı. 
     Süleyman Demirel Parkı'nda 19 Şubat'ta, Mersin'de terör örgütü elebaşının yakalanarak Türkiye'ye getirilmesini protesto olaylarında, ölü bulunan Ümit Gönültaş 19 ile ilgili yapılan basın açıklamasında, Alp ve Kafkas Üniversitesi öğrencileri İsmail İmre, Ahmet Uğurlu, Yunus Eriş ile İbrahim Boçnak, ''terör örgütü lehine slogan attıkları'' gerekçesiyle dün Cumhuriyet Savcılığı'nın talimatıyla gözaltına alınmıştı. 
     Alp ve 4 öğrenci, emniyetteki işlemlerinin tamamlanmasının ardından bugün çıkartıldıkları mahkemece tutuklandı. 
     Bu arada, DEHAP İl Başkanı Alp ve 4 öğrencinin tutuklanmasını protesto amacıyla Süleyman Demirel Parkı'nda bir araya gelen grup, yaptıkları basın açıklamasının ardından DEHAP İl Başkanlığı'na kadar yürüdükten sonra olaysız dağıldı. 
     
</TEXT>
</DOC>
