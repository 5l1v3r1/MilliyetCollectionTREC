<DOC>
<DOCNO> 323141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/12/son/sondun03.html </URL>
<DATE> 2005/03/12/ </DATE>
<TIME> 08.20 </TIME>
<AUTHOR>  </AUTHOR>
<HEADLINE>
Hindistan'da karakola baskın 7 ölü... 
</HEADLINE>
<TEXT>

     Hindistan'ın güneyinde, militanların bir köyde karakol ile bazı polis memurlarının evlerine ateş açtığı, saldırıda 2'si sivil 7 kişinin öldüğü bildirildi. 
     Andra Pradeş eyaleti polis müdürü Jitendra Goyal, 2 araçla gelen yaklaşık 40 kişiden oluşan komünist militanların Chilkaluripeta Karakolu'nu bombalar ve silahlarla bastıklarını söyledi. 
     Goyal, 5 polisin öldüğü saldırıda, saldırganların bir eve attığı bomba nedeniyle bir polis memurunun annesinin ve karakolda bulunan bir sivilin öldüğünü açıkladı. 
     Polis Müdürü Goyal, pazartesi günü polisin, aralarında militanların yerel bir komutanlarının da olduğu 10 kişiyi öldürdüğünü hatırlatarak, dün gece yarısı düzenlenen saldırının bu olaya karşı bir intikam saldırısı olduğunu söyledi. 
     
</TEXT>
</DOC>
