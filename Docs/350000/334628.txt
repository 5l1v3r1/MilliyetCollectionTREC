<DOC>
<DOCNO> 334628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/19/guncel/gun03.html </URL>
<DATE> 2005/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Yine eşsiz davet 
</HEADLINE>
<TEXT>


Meclis Başkanı Arınç, 23 Nisan resepsiyonuna konuklarını 'eşleriyle birlikte' davet etti. Ancak başörtüsü sorunu nedeniyle, davetiyede yine yalnızca kendi adı var 

ANKARA Milliyet 

TBMM Başkanı Bülent Arınç, bu yıl vereceği 23 Nisan resepsiyonunda da konuklarını, başörtüsü sorunu nedeniyle geçen yıl olduğu gibi yine eşi Münevver Arınç olmaksızın ağırlayacak. 
Arınç, 23 Nisan Ulusal Egemenlik ve Çocuk Bayramı dolayısıyla vereceği resepsiyona konuklarını "eşleriyle birlikte" davet etti. Ancak davetiyede ev sahibi olarak sadece Arınç'ın adı yer aldı. 
TBMM, bayram kutlamalarına 23 Nisan sabahı saat 09.00'da TBMM'deki Atatürk Anıtı'na çelenk konulmasıyla başlayacak. Ardından 09.15'te Anıtkabir, 10.00'da Birinci TBMM Binası'nda tören düzenlenecek. Daha sonra saat 11.30'da Arınç, TBMM Tören Salonu'nda devlet protokolü ve yabancı misyon şeflerinin kutlamalarını kabul edecek. 

Liderlerden konuşma 
Saat 14.00'te özel gündemle toplanacak olan Genel Kurul'da, Arınç'ın ardından Başbakan Recep Tayyip Erdoğan, CHP Genel Başkanı Deniz Baykal, ANAP Genel Başkanı Erkan Mumcu, DYP Genel Başkanı Mehmet Ağar ve HYP Genel Başkanı Yaşar Nuri Öztürk birer konuşma yapacak. 
Arınç, akşam saat 19.30'da da tören salonunda 23 Nisan resepsiyonunda konuklarını ağırlayacak. 

Meşaleye rüzg r engeli 
Bu arada Milli Egemenlik kutlamaları çerçevesinde dün açılması planlanan meşalenin açılışı da rüzg r nedeniyle ertelendi. Meşale, TBMM bahçesinin en yüksek noktası Kabatepe Parkı'nda 15 metre olarak yaptırıldı. 


</TEXT>
</DOC>
