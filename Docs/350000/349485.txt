<DOC>
<DOCNO> 349485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/06/son/sonyas04.html </URL>
<DATE> 2005/06/06/ </DATE>
<TIME> 03.00 </TIME>
<AUTHOR>  </AUTHOR>
<HEADLINE>
Bornozla sahneye çıktı, horozu kaptı 
</HEADLINE>
<TEXT>

     Ferah IŞIK DHA 

DENİZLİ’de bir firmanın gecesine katılan Nadide Sultan, sahneye bornozla çıktı. Coşkun Sabah'ın da katıldığı gecede, Nadide Sultan'a Denizli Horozu armağan edildi. 
     Ozan Tekstil Grubu, ürünü Hobby Ev Tekstil Ürünleri’nin bayileri için Pamukkale Colossae Otel’de gece düzenlendi. Gecede Nadide Sultan ile Coşkun Sabah sahneye çıktı. Mankenler Başak Şahin, Yüksel Ak ve Rus manken Tatiana Tsvileviç bornoz ve havlu tanıtımı yaptı. Mankenlerin defilesi 10 dakika sürdü. 
     Nadide Sultan, sahneye bornozla çıktı. İlk şarkısını söyledikten sonra üzerindeki bornozu çıkarıp sahne kıyafetiyle kalan Nadide Sultan büyük alkış aldı. Coşkun Sabah da şarkılarıyla geceye renk kattı. 
     Ozan Tekstil Grubu Yönetim Kurulu Başkanı Zafer Katrancı, yurt içinde, 2 bin bayiden oluşan zincir oluşturduklarını belirtti. Katrancı, "Bayilerimizin özverili çalışmalarıyla bu günlere geldik. Hobby ailesi her geçen gün büyüyor" dedi. 
     Hobby Bayiler Gecesi’ne yaklaşık 500 bayi katıldı. Bayiler ve davetliler, gece geç saatlere kadar eğlendi. 
     
</TEXT>
</DOC>
