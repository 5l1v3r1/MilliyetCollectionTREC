<DOC>
<DOCNO> 347529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/31/son/sonspo15.html </URL>
<DATE> 2005/05/31/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Rıza Çalımbay, transferini çok istediği Ersen Martin'i veto etti 
</HEADLINE>
<TEXT>

     Eski hocası Rıza Çalımbay’ın verdiği rapor, Ersen Martin’e çok istediği Beşiktaş’ın kapılarını kapattı. 
     Denizlispor Futbol Şubesi Sorumlusu Turgut Dalaman, AA muhabirine yaptığı açıklamada, Beşiktaş’ın Ersen Martin’i ısrarla istediğini, bunun üzerine başkanlar düzeyinde görüşmeler yapıldığını hatırlattı. 
     Yıldırım Demirören-Zafer Katrancı görüşmesinde, bonservis bedelinden Denizlispor’a verilecek futbolculara kadar her konuda anlaşıldığını ifade eden Dalaman, ancak siyah-beyazlı kulübün son anda "Hocamız olumsuz rapor verdi" diyerek, bu transferden vazgeçtiğini kendilerine bildirdiğini söyledi. 
     Ersen Martin’in şu anda Türkiye’nin en iyi santrforlarından olduğunu iddia eden Dalaman, "Biz Ersen’in eski takımını, Beşiktaş’ın da futbolcumuzu çok istemesi nedeniyle bu transfere ’evet’ demiştik. 
     Ancak, Beşiktaş Kulübü etik olmayan bir davranış sergiledi" diye konuştu. 

     
</TEXT>
</DOC>
