<DOC>
<DOCNO> 307236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/17/son/sonspo30.html </URL>
<DATE> 2005/01/17/ </DATE>
<TIME> 18.15 </TIME>
<AUTHOR>  </AUTHOR>
<HEADLINE>
Beşiktaş'ta Sergen'in MR'ı çekildi... 
</HEADLINE>
<TEXT>

     Beşiktaş'ta sakatlığı bulunan Sergen Yalçın'ın MR'ı çekildi. 
     Kulüp Doktoru Ayhan Optur, çalışmalarını takımdan ayrı sürdüren futbolcunun kontrol amaçlı çekilen MR'ında ciddi bir soruna rastlamadıklarını söyledi. 
     Optur, Sergen'in sol ayak aşil tendonunda sakatlığı bulunduğunu belirterek, ''Kontrol amaçlı MR çektirdik. Kötü bir şey yok. Tedavide her şey planladığımız gibi gidiyor. Perşembe ya da Cuma günü takımla birlikte çalışmalara başlayabilir'' diye konuştu. 
     Siyah-beyazlı futbolcu, kondüsyon eksikliği nedeniyle hafta sonu Konyaspor ile yapılacak Türkiye Kupası maçında takımındaki yerini alamayacak. Sakatlığı bulunan Emre Aşık da Konyaspor maçında forma giyemeyecek. 
     
</TEXT>
</DOC>
