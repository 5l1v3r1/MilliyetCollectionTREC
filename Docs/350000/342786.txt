<DOC>
<DOCNO> 342786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/15/son/sonspo10.html </URL>
<DATE> 2005/05/15/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Miami Heat, namağlup olarak yarı finale yükseldi... 
</HEADLINE>
<TEXT>

     ABD Profesyonel Basketbol Ligi NBA play-off serisi çeyrek final mücadelesine, bu sabaha karşı yapılan Washington Wizards-Miami Heat maçıyla devam edildi. 
     Deplasmanda, Wizards’ı 99-95 yenen Miami Heat, çeyrek final mücadelesinden namağlup ayrılarak yarı finale yükseldi. 
     Shaquille O’Neal’ın sakatlığı nedeniyle forma giyemediği Miami’de, kariyerinde play-off’lardaki en yüksek rakamına ulaşan Dwyane Wade, 42 sayı, ribaunt, 4 asist ve 2 top çalmalık müthiş performansıyla takımını galibiyete taşıdı. Damon Jones, 19 sayı ve 6 asist, Udonis Haslem de 8 sayı ve 13 ribauntla, Wade’e destek oldular. 
     Çeyrek final mücadelesinde rakibi karşısında tek bir galibiyet bile alamayan Wizards’da ise Gilbert Arenas’ın 25 sayı ve 6 ribaunt, double-double yapan Brendan Haywood’un 18 sayı, 15 ribaunt ve 5 blok, Larry Hughs ile Juan Dixon’ın da 15’er sayısı, yenilgiyi engelleyemedi. 
     Miami Heat, Doğu Konferansı final ve play-off yarı final mücadelesinde Detroit Pistons-Indiana Pacers mücadelesini kazanan takımla karşılaşacak. 
     Ligde, TSİ yarın sabaha karşı Detroit Pistons-Indiana Pacers ile San Antonio Spurs-Seattle Supersonics maçları yapılacak. 
     
</TEXT>
</DOC>
