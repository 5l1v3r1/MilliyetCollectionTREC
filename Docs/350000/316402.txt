<DOC>
<DOCNO> 316402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/18/son/soneko06.html </URL>
<DATE> 2005/02/18/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Kentbank'ın TMSF'ye devrinin iptal kararı onandı 
</HEADLINE>
<TEXT>

     Danıştay İdari Dava Daireleri Genel Kurulu, Kentbank'ın Tasarruf Mevduatı Sigorta Fonu'na TMSF devrini öngören Bankacılık Denetleme ve Düzenleme Kurulu'nun BDDK kararının iptaline ilişkin 10. Daire'nin kararını onadı. 
     Danıştay 10. Dairesi, söz konusu BDKK Kararı'nı Danıştay İdari Dava Daireleri Genel Kurulu'nun bağlayıcı nitelik taşıyan daha önceki bozma kararı doğrultusunda iptal etmişti. 
     AA muhabirinin aldığı bilgiye göre, BDDK bu kararı temyiz ederek, bozulmasını istedi. 
     Genel Kurul, BDDK'nın temyiz gerekçelerini yerinde görmeyerek, 10. Daire'nin verdiği iptal kararını onadı. 
     Bu kararın ardından BDDK'nın karar düzeltme isteminde bulunma hakkı var. 
     Danıştay 10. Dairesi, BDKK'nın kararının iptal istemini önce reddetmişti. Temyiz istemi üzerine Genel Kurul, BDKK'nın kararını ''hukuka aykırı bularak'' 10. Daire'nin kararını bozmuştu. 
     Bozma üzerine Genel Kurul'un kararı bağlayıcı olduğu için 10. Daire bozmaya uymuş ve BDKK kararının iptaline karar vermişti. 
     BDDK'nın 9 Temmuz 2001'de Fon'a devrini kararlaştırdığı Kentbank daha sonra Bayındırbank bünyesinde birleştirilmişti. 

     
</TEXT>
</DOC>
