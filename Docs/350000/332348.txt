<DOC>
<DOCNO> 332348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/ekonomi/eko05.html </URL>
<DATE> 2005/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Finans Enstitüsü'nden, şirket yönetişiminde reform çağrısı 
</HEADLINE>
<TEXT>


Uluslararası Finans Enstitüsü'nün raporunda, Türkiye'de şirket yönetişiminin iyileşmesi için SPK İlkeleri'nin bağlayıcı olması gerektiği belirtilerek, küçük hissedarların korunması istendi 

Yasemin Çongar - Washington 

Uluslararası Finans Enstitüsü IIF , Türkiye'de şirket yönetişiminde son yıllarda hem hukuksal hem kurumsal düzeyde belirgin iyileşme sağlandığını, ancak başta küçük hissedarların korunmasına yönelik önlemler olmak üzere bir dizi yeni düzenlemenin gerektiğini bildirdi. 
Bugün yayımlanacak olan "Türkiye'de Şirket Yönetişimi" raporu, hisseleri borsada İMKB işlem gören şirketlerin her zaman Sermaye Piyasası Kurulu SPK İlkeleri'ne uymadığı belirtildi. SPK İlkeleri'nin yasal olarak bağlayıcı hale getirilmesi çağrısında bulunan rapor, SPK'nın Kurumsal Yönetim Endeksi oluşturulması için hazırladığı plana da destek verdi. 
Raporda, özellikle tek bir ailenin hisselerin çoğunluğunu denetlediği şirketlerde küçük hissadarların haklarının korunmasının önemi üzerinde duruldu ve büyük hissedarların şirket yönetişimindeki etkisini sınırlayacak önlemler önerildi. 
IIF raporuna göre, İMKB'de kayıtlı şirketlerin yaklaşık yarısı ya tek bir ailenin ya da aileye bağlı bir kurumun denetiminde ve bu şirketlerin büyük bölümünde yönetim kurulları, hisselerin çoğunluğunu elinde tutan kişi ya da aileye bağımlı hareket ediyor. 

'SPK güçlendirilmeli' 
Rapor, bu şirketlerden yüzde 80'inde, hisseleri denetleyen ailenin en az bir mensubunun yönetim kurulu üyesi olduğuna dikkat çekerken, ortalama olarak yönetim kurullarının 3'te 1'inin şirketi denetleyen ailenin fertlerinden oluştuğunu yazdı. 
IIF raporunun, Türkiye'de şirket yönetişiminin iyileştirilmesi amaçlı reform önerileri özetle şöyle 
Şirketlerde kurucu ailelerin hisse başına birden fazla oy hakkına ve yönetim kurulu atamalarında belirleyici hakka sahip olması haline zaman içinde son verilmeli,Çoğunluk hisselerini ellerinde tutanların yöneticileri atama imtiyazı kaldırılmalı ve yönetici atamaları şirket yönetişimi atama komitelerine bırakılarak, küçük hissedarların da atama sürecine katılma hakkı gözetilmeli,Hissedarlar arasındaki anlaşmazlıklar tahkim yoluyla giderilmeli,SPK İlkeleri temelinde nesnel yönetişim kuralları belirlenerek, İMKB'de bu iyi yönetişim kurallarını gözeten şirketlerin ayrı bir listesi yayınlanmalı,SPK, yönetişim kurallarını çiğneyen yöneticileri diskalifiye edebilecek şekilde güçlendirilmeli,SPK İlkeleri, yasal olarak bağlayıcı hüküm, düzenleme ve şartlara dönüştürülmeli. 

</TEXT>
</DOC>
