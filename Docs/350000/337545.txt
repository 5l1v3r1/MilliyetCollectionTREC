<DOC>
<DOCNO> 337545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/son/sonyas17.html </URL>
<DATE> 2005/04/27/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Emel Sayın tez konusu... 
</HEADLINE>
<TEXT>

     Ahmet BAYRAK MUĞLA, DHA 

      Muğla Üniversitesi Fen ve Edebiyat Fakültesi Sosyoloji Bölümü Araştırma Görevlisi Volkan Güloğlu, yüksek lisans tezi olarak Türk Sanat Müziği'nin ünlü ses sanatçılarından Emel Sayın'ı konu aldı. Sosyoloji Topluluğu'nun düzenlediği söyleşide, öğrencilerle biraraya gelen ünlü sanatçı, assolistlik üzerine konuştu ve unutulmayan şarkılarını seslendirdi. 
     Yüksek lisans tezine konu olmasından dolayı mutlu olduğunu belirten Emel Sayın, Volkan Güloğlu arkadaşımız, master tezi olarak beni hazırlamış. Üniversitede beni anlatmaları ve araştırmaları çok gurur verici. Burada çağdaş laik ve ülkesine sahip çıkan gençler yetişiyorö dedi. Öğrenciler, cep telefonlarıyla Emel Sayın'ın fotoğrafını çekebilmek için adeta birbirini ezdi. 
     Muğla Üniversitesi Atatürk Kültür Merkezi'nde düzenlenen söyleşiye, Muğla Valisi Hüseyin Aksoy, Rektör Prof. Dr. Şener Oktik, öğretim üyeleri ve çok sayıda öğrenci katıldı. Emel Sayın, neşeli tavırları ve şarkılarıyla salonda bulunan yaklaşık bin 500 kişiyi büyüledi. Gazinoların ayrı bir kültür olduğunu belirten ses sanatçısı Emel Sayın, sözlerini şöyle sürdürdü Assolistlik kavramı deyince, gazinoları düşünmeniz gerekir. O dönemlerde gazino kültürü vardı Günümüzde bu kültürü göremiyoruz çünkü gazinolar yok. Siz genç kuşak, bu kültürün farkında olamadınız, göremediniz. Geç geldiniz çünkü dünyaya. Bu gazino kültürü, Türkiye'ye, Türk halkına çok yakışan bir eğlence biçimiydi. Günümüzde bu kültürü göremiyoruz, yaşayamıyoruz. Gazinolarımız yok. Filmlerdeki sahneler bile o kültürü tam anlamıyla yansıtamıyor.ö Assolistliğin dalga geçilen bir kavram haline geldiğini anlatan Emel Sayın, Günümüzün assolistleri biraz kokoş olarak adlandırılıyorö dedi. Sayın, Assolistlik biraz da kaprisli sanatçılar gibi algılanır, ama bu herkes için geçerli değil. Mesela ben, hiç kaprisli değilimdir. Kaprisli sanatçı olmaktan yana değilim ve hiç olmadım da. Bir assolist, patrondan sonra herşeyle ilgilenebilir. Işıklarla, yemeklerle, mutfakla, sahne arkasındaki huzurla ve müzikle tek tek ilgilenir ve her şeyin iyi olmasını sağlardı, çok saygın bir kimliği olurdu. Kolay değildir assolist olmakö diye konuştu. 
     Katılımcılar tarafından sorulan, Assolisti patron mu, halk mı seçer ’ sorusunu da yanıtlayan Emel Sayın, Patron, assolist sıfatına layık olmayan ve bu özelliklere sahip olmayan bir şarkıcıyı ya da sanatçıyı assolist yapmazdı. Bunlar bedeldi çünkü. Bir süre ilgi çeker, ama sonra sürdüremez. Zorla birisi assolist yapılamaz, ama bazı birikimleriyle, tecrübeleriyle ve sezgileriyle gazino patronu Fahrettin Aslan, bunu gerçekleştirmiştir ve bunu Bülent Ersoy'a uygulamıştırö dedi. Öğrencilerin sorunları karşısında zaman zaman zor anlar yaşayan Emel Sayın, Mavi Boncuk’ adlı şarkıyı da mırıldanırken, Feride’ adlı şarkısını da playback’ olarak seslendirdi. 
     Öğrenciler, Emel Sayın'a büyük ilgi gösterirken, cep telefonlarıyla fotoğraf çekebilmek için adeta birbirleriyle yarıştı. Sayın bir ara sahneden inerek, kendisini izlemeye gelenlerin arasına indi ve şarkılarını öğrencilerin arasında söyledi. 
     
</TEXT>
</DOC>
