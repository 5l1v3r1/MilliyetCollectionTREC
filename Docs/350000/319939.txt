<DOC>
<DOCNO> 319939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/02/son/sondun46.html </URL>
<DATE> 2005/03/02/ </DATE>
<TIME> 20.34 </TIME>
<AUTHOR>  </AUTHOR>
<HEADLINE>
NATO, Gürcistan ile anlaşma imzaladı... 
</HEADLINE>
<TEXT>

     NATO ile Gürcistan arasında, askeri personel ve teçhizatın transit geçişini kolaylaştıran bir işbirliği anlaşması imzalandı. 
     Gürcistan Dışişleri Bakanı Salome Zurabisvili ve NATO Genel Sekreteri Jaap de Hoop Scheffer tarafından Brüksel'de imzalanan anlaşma, NATO'nun, başta Afganistan olmak üzere çeşitli bölgelerdeki operasyonlarını kolaylaştırmayı hedefliyor. 
     Gürcistan'ın NATO operasyonlarına destek yükümlülüğü altına girdiği anlaşma çerçevesinde, NATO müttefikleri ve İttifak'ın Afganistan operasyonuna katkıda bulunan ülkeler, Afganistan'a asker veya teçhizat takviyesi yaparken Gürcistan hava sahası ile kara ve demiryollarını kullanabilecekler. 
     NATO yetkilileri, bu tür bir anlaşmanın daha önce Tacikistan ile imzalandığını, önümüzdeki dönemde bazı Orta Asya ve Kafkas ülkeleriyle de imzalanacağını belirttiler. 
     Gürcistan ile NATO arasında imzalanan anlaşmanın, İttifak operasyonları açısından ''kolaylık ve güvenlik getirdiği'' ifade edildi. 
     
</TEXT>
</DOC>
