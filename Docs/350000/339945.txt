<DOC>
<DOCNO> 339945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/05/son/sontur11.html </URL>
<DATE> 2005/05/05/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
'Elle sarkıntılık ve ilişki teklif etmiş, öldürdüm' 
</HEADLINE>
<TEXT>

     Tekin ATAY DHA 

      TRABZON’da sevgilisine sarkıntılıkta bulunduğu gerekçesiyle Fevzi Gümüş’ü bıçaklayarak öldürmekten yargılanan Mehmet Şahinbaş 12 yıl hapis cezasına mahkum edildi. Cinayete azmettirdiği iddia edilen sevgilisi Emine Serdar ise, cezai ehliyetinin bulunmaması nedeniyle Samsun Ruh ve Sinir Hastalıkları Hastanesi’ne sevkedildi. 
     Sokaklarda yaşayan 39 yaşındaki Mehmet Şahinbaş ile sevgilisi 26 yaşındaki Emine Serdar, 23 Ekim 2004 gecesi Moloz sahilinde buluştukları 57 yaşındaki Fevzi Gümüş ile tartıştı. Mehmet Şahinbaş, sevgilisine sarkıntılıkta bulunduğunu iddia ettiği Gümüş’ü bıçaklayarak öldürdü. Olay yerinden kaçan Mehmet Şahinbaş ve Emine Serdar, olaydan 20 gün sonra yakalandı ve çıkarıldıkları mahkemece tutuklandı. Trabzon Ağır Ceza Mahkemesi’nde kasten adam öldürmek’ ve adam öldürmeye azmettirmek’ suçlarından 24 ile 30’ar yıl arasında hapis istemiyle yargılanan Mehmet Şahinbaş ve Emine Serdar dün son kez hakim karşısına çıktı. 
     
     PİŞMAN DEĞİLİM’ 
     Cinayeti namus meselesi yüzünden işlediğini belirten Mehmet Şahinbaş, şunları söyledi 
     Emine imam nikahlı eşimdir. Samsun’un Çarşamba İlçesi’ne gidecektik, fakat paramız yoktu. Bir arkadaşımın tanıştırdığı Fevzi Gümüş, bize yardımcı olacağını söyledi. Sonra bizi bir otobüs yazıhanesinin karşısındaki sahile götürdü. Bir ara bana para vererek büfeden bira almamı istedi. Büfeye gidip geri döndüğümde Emine ağlıyordu. Nedenini sorduğumda Fevzi Gümüş’ün kendisine elle sarkıntılıkta bulunduğunu, her yerini zorla okşadığını ve ilişki teklif ettiğini söyledi. Sonra çantasındaki bıçağı bana verdi. Ben de bıçağı alıp Fevzi Gümüş’ü bıçakladım. Bugün olsa yine aynı şeyi yaparım. Başkasının eşi için de yaparım. Fevzi Gümüş’ü öldürdüğüm için huzurluyum. İdama bile razıyım.ö 
     
     KADIN, AKIL HASTANESİNE 
     Samsun Ruh ve Sinir Hastalıkları Hastanesi’nde yapılan incelemede, Emine Serdar’ın akli dengesinin yerinde olmadığı belirlendi. Mahkeme heyeti, Mehmet Şahinbaş’a önce 24 yıl hapis cezası verdi. Ancak ölen Fevzi Gümüş’ün, Emine Serdar’a cinsel tacizde bulunmasını ağır haksız tahrik’ kabul ederek cezayı 12 yıla düşürdü. Akli dengesi yerinde olmadığı için ceza verilemeyen Emine Serdar’ın ise, 1 yıldan az olmamak kaydıyla Samsun Ruh ve Sinir Hastalıkları Hastanesi’nde tedavi görmesi kararlaştırıldı. 
     Öldürülen Fevzi Gümüş’ün eşi 52 yaşındaki Ayşe Gümüş ise, Yalan söylüyorlar. Kocam 1 yıldır benimle ilişki kuramıyordu. Bu kadına nasıl tacizde bulunsun Eşimi parası için öldürdülerö diyerek Yargıtay’a itirazda bulunacaklarını söyledi. 
     
</TEXT>
</DOC>
