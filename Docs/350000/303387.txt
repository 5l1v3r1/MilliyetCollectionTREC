<DOC>
<DOCNO> 303387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/04/son/sonsiy04.html </URL>
<DATE> 2005/01/04/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Meclis'in günlük yurt dışı gezi maliyeti 4.801 YTL 
</HEADLINE>
<TEXT>

     TBMM Başkanı Bülent Arınç, 22'nci dönem Meclis'te, 585 günde kendisi de dahil olmak üzere milletvekillerinin yaptığı yurt dışı temaslar için toplam 2 milyon 809 bin 132 YTL 2.8 trilyon lira ödendiğini bildirdi. Buna göre TBMM, anılan dönemde yurt dışı geziler için günlük ortalama 4 bin 802 YTL 4 milyar 802 milyon lira ödeme yaptı. 
     Bir milletvekilinin konuyla ilgili olarak kendisine yönelttiği yazılı soru önergesini yanıtlayan Arınç, 30 Haziran 2004'e kadar kendisinin yaptığı yurt dışı gezilere 14 heyette 59 milletvekilinin katıldığını bildirdi. Arınç, 
     İnsan Haklarını İnceleme, Milli Savunma, Milli Eğitim, Sağlık aile, Sanayi Ticaret, Dışişleri, Çevre, AB Uyum, Yurt Dışında Yaşayan Vatandaşların Sorunlarını Araştırma, Dostluk Komisyonları ile uluslar arası grupların resmi ziyaretlerde bulunduğunu belirtti. 
     Bülent Arınç, kendi gezileri de dahil olmak üzere anılan 19.5 aylık dönemde 236 heyetle toplam 309 milletvekilinin yurt dışında resmi temaslarda bulunduğunu açıkladı. Arınç, heyetlere AKP ve CHP'lilerin, Meclis'teki sandalye sayısıyla orantılı olarak katıldıklarını anımsatırken, özellikle dostluk gruplarında milletvekillerinin birden çok görev alabildiğini, bu nedenle bir milletvekilinin birden fazla kez yurt dışına çıkabildiğine işaret etti. 
     Söz konusu 585 günlük dönemde milletvekillerinin yurt dışı resmi gezileri için TBMM Başkanlığı 2 milyon 96 bin 794 YTL yolluk, 712 bin 337 YTL de uçak parası ödedi. 
     Böylece toplam masraf 2 milyon 809 bin 132 YTL oldu. Buna göre TBMM'nin, yurt dışı resmi temaslarının günlük ortalama maliyeti 4 bin 802 YTL'yi 4.8 milyar lira buluyor. 
     Arınç'ın verdiği bilgilere göre, 22 Kasım-31 Aralık 2004 arasındaki 40 günlük dönemde toplam 55 bin 915 YTL 
     55.9 milyar TL harcama yapıldığı dikkat çekti. 
     
</TEXT>
</DOC>
