<DOC>
<DOCNO> 315518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/15/son/sontur24.html </URL>
<DATE> 2005/02/15/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
İzmir Körfezi'nde vapur seferleri başladı 
</HEADLINE>
<TEXT>

     İzmir'de şiddetli lodos nedeniyle sabah saatlerinde durdurulan vapur seferleri, rüzgarın etkisinin azalması üzerine yeniden başlatıldı. 
     İzmir Büyükşehir Belediyesi yetkililerinin verdiği bilgiye göre, sabah saatlerinde şiddetli lodos nedeniyle durdurulan yolcu vapuru ve arabalı vapur seferleri, fırtınanın hızını azaltması nedeniyle yeniden başlatıldı. 
     Seferlerin normal seyrinde devam ettirileceğini belirten yetkililer, Bostanlı-Üçkuyular arasında yapılan arabalı vapur seferlerinde, zaman zaman saat atlaması yapılabileceğini bildirdiler. Yetkililer, rüzgarın hızını artırması durumunda, seferlerin yeniden iptal edilebileceğini ifade ettiler. 
     
</TEXT>
</DOC>
