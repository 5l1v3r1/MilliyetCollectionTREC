<DOC>
<DOCNO> 340064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/06/yasam/ayas.html </URL>
<DATE> 2005/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Koreli rehbere 'üniter' dayak 
</HEADLINE>
<TEXT>


Rehber İsmail Tunca, Japon bir grubu gezdirirken eşlik ettiği Güney Koreli rehberi dövüp kendini savundu Güneydoğu'ya 'Kürdistan' dedi 

ATİLLA MEMİŞ DHA 

Afyonkarahisar'da, 'uluslararası' ilginç bir dayak olayı yaşandı. 
İstanbul'dan önceki gün bir grup Japon turist, Koreli rehber Doung Keunjoo ve Türk rehber İsmail Tunca liderliğinde Türkiye turuna çıktı. 
Japon turistler, Afyonkarahisar'ın Sultandağı ilçesine bağlı Deriçi beldesinde bir tesiste mola verdi. Bu sırada Tunca, kafileye Türkiye hakkında bilgi veren Keunjoo'ya saldırarak yumruklamaya başladı. Japonların şaşkın bakışları arasında yaşanan dayak olayına çevredekiler de tepki gösterdi, ihbar üzerine jandarma Tunca'yı gözaltına aldı. 

Para kavgası mı 
İfadesinde Japonca bildiğini vurgulayan Tunca, şu iddialarda bulundu 
"Kafiledekilere Türkiye'nin üniter yapısını yanlış olarak aksettirmesine çok sinirlendim. Doğu bölgesinden 'Kürdistan' olarak söz etti. 'Bunların peygamber olarak andıkları ve inandıkları kişi sargılar içinde gezen birisi' diyerek Hz. Muhammed hakkında da ileri geri konuştu. Kendime h kim olamayarak yumruk vurdum." 
Türk meslektaşının iddialarını yalanlayan Keunjoo ise, Tunca ile aralarında turistlerden alınan bahşiş ve para nedeniyle tartışma çıktığını öne sürdü. 
Keunjoo, ifadesinin ardından otobüste bekleyen 50 turistin yanına götürüldü. Adliyeye sevk edilen Tunca, savcılıkça tutuksuz yargılanmak üzere serbest bırakıldı. 



</TEXT>
</DOC>
