<DOC>
<DOCNO> 300652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/24/son/sontur05.html </URL>
<DATE> 2004/12/24/ </DATE>
<TIME> 02.11 </TIME>
<AUTHOR>  </AUTHOR>
<HEADLINE>
Türbanlı meslektaşını şikayet etti, hakkında soruşturma açıldı 
</HEADLINE>
<TEXT>

     Enis YILDIRIM DHA 

      TRABZON Barosu, avukatı Mehmet Bıyıklı'nın adliyede ve icra dairelerinde türbanla dolaştığını öne sürerek şikayetçi olduğu meslektaşı Avukat Ayşe Sule Köseoğlu hakkındaki iddiaların gerçek olmadığına kanaat getirildi. Baro, bunun üzerine şikayeti yapan avukat hakkında soruşturma açtı. 
     Avukat Mehmet Bıyıklı, meslektaşı olan AKP Trabzon İl eski Yönetim Kurulu üyesi Ayşe Sula Köseoğlu'nun, Avukatlık Meslek Kuralları Yönetmeliği'nin 20'nci maddesine aykırı davrandığını öne sürerek, 7 Ekim 2004 tarihinde Trabzon Barosu'na şikayet dilekçesi verdi. Baro Yönetim Kurulu tarafından tayin edilen muhakkik Avukat Yaşar Ramazanoğlu, iddialarla ilgili soruşturmayı tamamlarken Köseoğlu'nun böyle bir suç işlemediğini, bu nedenle de soruşturmaya yer olmadığını belirten rapor hazırladı. 
     Bu raporun ardından, baro yönetiminin 3 üyesinin katılmadığı bir toplantıda soruşturmaya gerek olmadığına ilişkin karar alındı. Toplantıda, Baro Yönetim Kurulu üyelerinden, CHP'den Belediye Başkan adayı olan ancak, seçilemeyen Avukat Sibel Suiçmez ile AKP Trabzon Milletvekili Asım Aykın'ın da avukatı olan Mehmet Şentürk katılmadı. Suçlanan avukatın ortağı olan Tuğba Doğu Yılmaz da, kural gereği oylamaya katılmadı. Trabzon Barosu, suçlamayla ilgili karar ardından şikayette bulunan Avukat Mehmet Bıyıklı hakkında soruşturma başlattı. Yönetim muhakkik olarak da Avukat Yusuf Reha Alp'i görevlendirdi. 
     Bu konuların gizlilik gerektirdiğini kaydeden Trabzon Barosu Başkanı Avukat Mehmet Şentürk, gelişmeleri basına sızdıranlar hakkında soruşturma açacağını belirterek, "Yazanlar hakkında da dava açacağım. Benim kimseye bilgi verme yetki ve hakkım yoktur. Bu bir suçtur. Size bu bilgileri verenler karar örneklerini de versinler'' dedi. 
     
</TEXT>
</DOC>
