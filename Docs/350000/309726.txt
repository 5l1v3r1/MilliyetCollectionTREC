<DOC>
<DOCNO> 309726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/27/dunya/dun01.html </URL>
<DATE> 2005/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Şaron Dünya Auschwitz'de olanları seyretmekle yetindi 
</HEADLINE>
<TEXT>


DIŞ HABERLER SERVİSİ 


Nazilerin Yahudi soykırımı sırasında 1.5 milyon insanın gaz odalarında can verdiği Polonya'daki Auschwitz - Birkenau Toplama Kampı'nın Sovyet Kızıl Ordusu tarafından kurtarılışının 60. yıldönümü nedeniyle İsrail Parlamentosu'nda sert bir konuşma yapan Başbakan Ariel Şaron, "Yahudi katliamını engellemek için kılını bile kıpırdatmamakla" suçladığı dünyanın bu tavrından, "Yahudilerin sadece kendilerine güvenmeleri konusunda bir ders aldıklarını" söyledi. 
Nazilerin Yahudileri Auschwitz'e götürmeye 1944'te başladığını belirten Şaron, müttefiklerin Polonya'daki kamplara uzanan demiryollarını bombalamadığını söyledi. "Yahudilerin öldürülmesine kimsenin aldırmaması korkunç ve üzücü bir durum" diyen Şaron, "İsrail bundan ders çıkarmış, kurulduğundan bu yana kendini ve sakinlerini savunmuştur. Sadece kendimize güvenebileceğimizi biliyoruz" dedi. 


</TEXT>
</DOC>
