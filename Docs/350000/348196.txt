<DOC>
<DOCNO> 348196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/02/son/soneko04.html </URL>
<DATE> 2005/06/02/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Batık banka sahiplerinden 1 milyar dolar tahsilat 
</HEADLINE>
<TEXT>

     Tasarruf Mevduatı Sigorta Fonu TMSF , toplam 24.2 milyar dolarlık zararla devraldığı batık bankaların 
     sahiplerinden, kendi bankalarına ve diğer TMSF bankalarına olan toplam 11.6 milyar dolarlık borçlarına karşılık şimdiye kadar 1.1 milyar dolarlık tahsilat yapabildi. ANKA’nın TMSF’nin faaliyet raporundan derlediği verilere göre, TMSF bünyesine alınan toplam 21 bankanın Mayıs 2005 itibarıyla 11’inin hakim ortaklarıyla geri ödeme protokolu imzalandı. Kendi bankaları ve diğer TMSF bankalarından kullandıkları nakdi ve gayrinakdi krediler nedeniyle TMSF’ye toplam 8 milyar 74 milyon dolar borçlu gözüken söz konusu 11 hakim grupla imzalanan protokoller kapsamında 6 milyar 957 milyon dolarlık alacağın çeşitli vadelerde tahsil edilmesi öngörüldü. Bu kapsamda, yapılan tahsilatlar ise 841.8 milyon dolar düzeyinde gerçekleşti. Ancak bu ödemenin 439 milyon dolarla büyük bölümü Pamukbank’ın hakim ortağı olan Çukurova Grubu’ndan yapıldı. Hakim ortaklarıyla protokol imzalanan, Yaşarbank, Demirbank, Bayındırbank, Bank Kapital, Etibank, Sitebank, Pamukbank, Sümerbank, İnterbank, Toprakbank ve Esbank, TMSF’ye toplam 10 milyar 412.5 milyon dolar zararla devralınmıştı. Türkbank, Tarişbank, İktisat Bankası, Kentbank, Egebank, Yurtbank, Bank Ekspres, EGS Bank, Ulusal Bank ve İmar Bankası hakim ortaklarıyla ise henüz protokol imzalanmadı. Söz konusu bankalar toplam 13 milyar 865 milyon dolarlık zararla devralınmıştı. Ancak devir zararı 7.1 milyar dolar olarar gözüken İmar Bankası’nın vergi yükümlülükleriyle birlikte toplam zararı 12 milyar dolara 16.8 katrilyon liraya çıkmıştı. İmar Bankası’nın bu etkisiyle birlikte hakim ortaklarıyla henüz protokol imzalanmayan bankaların toplam devralınan zararı 18 milyar dolara, 21 bankanın toplam zararı ise 30 milyar dolara ulaşıyor. TMSF’yle protokol imzalamayan 10 bankanın hakim ortaklarının kendi bankaları ve diğer TMSF bankalarından kullandıkları kredilerden kaynaklanan toplam borcu ise 3 milyar 503 milyon dolar olarak hesaplandı. Söz konusu bankaların hakim ortaklarından yapılan tahsilatlar ise 246 milyon dolarda kaldı. PROTOKOL İMZALAYANLAR TMSF’nin faaliyet raporuna göre batık bankaların hakim ortaklarıyla ilgili son durum şöyle 
     
     PAMUKBANK 
     Çukurova Grubun’ndan olan 3.2 milyar dolar tutarındaki alacak, aylık taksitlerle 20 ayda 1.95 milyar dolar ve takip eden 6 ayda 145 milyon dolar solmak üzere toplam 2.1 milyar dolar olarak tahsil edilecek. Gruptan yapılan toplam tahsilat 30 Nisan 2005 itibarıyla 439 milyon 524.8 bin dolara ulaştı. Çukurova Grubu 31 Mayıs 2005 günü yaptığı 131 milyon 850 bin dolarlık ödemeyle protokol kapsamındaki 
     toplam ödemelerini 571 milyon dolara çıkardı. 
     
     SÜMERBANK 
     TMSF’ye 373.7 milyon dolar borcu bulunan Garipoğlu Grubu, 9 yılı anapara, 2 yılı faiz, 1 yılı da dolaylı sorumluluklarından kaynaklanan borçları için olmak üzere, toplam 12 yılda tüm borçlarını ödemeyi taahhüt ettti. 
     Gruptan yapılan toplam tahsilat 26 milyon 184 bin dolar oldu. 
     
     İNTERBANK 
     Nergis Grubu’yla toplam 1.678.4 milyon dolar üzerinden protokol imzalandı. Gruptan sağlanan toplam tahsilat 88 milyon 822 bin dolar oldu. 
     
     TOPRAKBANK 
     Toprak Grubu, TMSF’ye olan toplam 450 milyon 744.5 bin dolarlık nakit borcunu bu yıldan başlayarak 10 yılı anapara, 2 yılı faiz olmak üzere toplam 12 yılda ödeyecek. 2 milyon 
     286 bin dolarlık gayrinakit kredi borcunu da protokol süresi 
     içinde kapatacak. Gruptan, Bankanın Fona devir tarihinden bu yana yapılan tahsilatların toplamı 4 milyon 721.9 bin dolar oldu. 
     
     BANK KAPİTAL 
     Ceylan Grubu ile imzlanan finansal yeniden yapılandırma anlaşması kapsamında toplam 339 milyon 449.9 bin dolarlık alacağı yapılandırıldı. Borç tutarının, Libor yüzde 2.5 faizle, 2 yıl ödemesiz dönem olmak üzere toplam 11 yılda ödenmesi öngörüldü. Gruptan toplam toplam 77 milyon 672.9 bin dolarlık tahsilat sağlandı. 
     
     ETİBANK 
     Medya Grubu, 812 milyon 641.9.bin dolar nakit ve 4 milyon 46.5 bin dolara ulaşan ulaşan Etibank ve diğer Fon bankalarından kullandığı kaynak tutarına ek olarak, banka zararından ve Medya Grubu firmalarının garantisi kapsamında kullandırılan tüketici kredilerinden kaynaklanan 146 milyon 558.4 bin dolarlık tutar için dolaylı olarak sorumlu 
     olduğunu kabul etti ve bu tutarı ödeme taahhüdünde bulundu. 
     Grup’tan toplam 62 milyon 207.2 bin dolarlık tahsilat sağlandı. 
     
     DEMİRBANK 
     Cıngıllı Grubunun Fon bankalarına olan borçlarının tasfiyesine yönelik olarak 98 milyon 271 bin dolarlık sözleşme imzalandı. Gruptan yapılan toplam tahsilat 5 milyar 896.3 bin dolara ulaştı. 
     SİTEBANK Sürmeli Grubuyla, 8 milyon 444 bin dolarlık alacak için imzalanan 10 yıl vadeli protokol kapsamında yapılan toplam tahsilat 1 milyon 724.9 bin dolar oldu. 
     
     BAYINDIRBANK 
     Bayındır Grubuyla imzalanan finansal yeniden yapılandırma anlaşması çerçevesinde TMSF’nin toplam 1 milyon 9 bin dolarlık alacağı yeniden yapılandırıldı. Borç tutarının, Libor 2.5 faizle, 2 yıl ödemesiz dönem, 6 yıl anapara ödemeli dönem ve 2 yıl faiz ödemeli dönem olmak üzere 10 yılda ödenmesi öngörüldü. Bankanın Fona devir tarihinden bu yana yapılan toplam tahsilat 14 milyon 803.8 bin dolar oldu. 
     
     YAŞARBANK 
     Yaşar Grubu’ndan yapılan tahsilat toplamı 78 milyon 704.8 bin dolara çıktı. 189 milyon dolarlık borcun 
     tasfiyesine yönelik olarak imzalanan protokolün aksayan taksitlerinin ve edimlerinin yerine getirilmesi ve protokol kapsamında olmayan Fon alacaklarıyla ilgili olarak görüşmelerin sürdüğü bildirildi. 
     
     ESBANK 
     Zeytinoğlu Grubu’yla TMSF alacaklarının tasfiyesine yönelik olarak bu yıl 663 milyon 59.2 bin dolarlık geri ödeme anlaşması imzalandı. Gruptan yapılan tahsilat, 41 milyon 559.6 bin dolar olarak gerçekleşti. 
     
     PROTOKOL İMZALAMAYANLAR 
     TMSF protokol imzalamayan bankaların hakim ortaklarından ise toplam 246 milyon dolarlık tahsilat yapıldı. TMSF’nin hesaplamalarına göre protokol imzalamayan hakim ortakların kendi bankaları ve diğer TMSF bankalarından kullandığı krediler nedeniyle toplam 3 milyar 504 milyon dolar borcu bulunuyor. 
     Protokol imzalanmayan bankalardan İmar Bankası’nın hakim ortaklarından yapılan tahsilat 80 milyon 585 milyon dolar oldu. Devir zararı 7 milyar 89 milyon dolar olarak vergiden kaynaklanan zarar hariç gözüken İmar Bankası’nın hakim ortaklarının TMSF ve diğer bankalara borcu 147.8 milyon dolar olarak gözüküyor. 
     İktisat Bankası hakim ortaklarından 107.9 milyon dolarlık tahsilat yapıldı. 1 milyar 9 milyon dolarlık devir zararı bulunan İktisat Bankası ortakları için hesaplanan toplam borç ise 863 milyon dolar düzeyinde bulunuyor. 
     TMSF şimdiye kadar Türkbank hakim ortaklarından 494 milyon dolar, Kentbank’ın sahiplerinden 12 milyon 367 milyon dolar, Egebank’ın ortaklarından 26 milyon 98 bin dolar, Yurtbank7ın ortaklarından 7 milyon 817 bin dolar, Bank Ekspres’in ortaklarından 7 milyon 1 bin dolar, EGS Bank’ın ortaklarından 3 milyon 249 bin dolar tahsilat yaptı. 
     Tarişbank ve borcu gözükmeyen Ulusalbank’ın ortaklarından ise tahsilat yapılmadı. 
     Söz konusu Bankaların hakim oratklarının kendi bankalarından ve diğer TMSF bankalarından kullandıkları krediler nedeniyle TMSF tarafından hesaplanan toplam borçları ise Türkbank için 56.4 milyon, tarişbank için 84 bin, Kentbank için 287 milyon, Egebank için 498 milyon, Yurtbank için 1 milyar 19 milyon, Bank Ekspres için 423 milyon, EGS Bank için 207 milyon dolar olarak açıklandı. 
     
</TEXT>
</DOC>
