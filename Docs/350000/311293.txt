<DOC>
<DOCNO> 311293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/01/son/sondun35.html </URL>
<DATE> 2005/02/01/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Bakan dolandırıldı, Yunanistan karıştı... 
</HEADLINE>
<TEXT>

     Yunanistan Savunma Bakanı Spilyos Stilyotopulos'un, kendini eski Rum Yönetimi Savunma Bakanı'nın yakın arkadaşı olarak tanıtan bir şahıs tarafından dolandırıldığı iddia edildi. 
     Yunanistan parlamentosuna Spilyotopulos'un yanıtlaması için soru önergesi veren ana muhalefet PASOK'tan 4 milletvekili, ''Bakan tarafından dolandırıcıya verilen 3 bin euronun kimin cebinden çıkacağını'' sordu. 
     Önergelerinde, ''dolandırıcılığın'' 7 Nisan 2004 tarihinde meydana geldiğini belirten PASOK milletvekilleri, Spilyotopulos'a şöyle hitap ettiler 
     ''Kendisini telefonda eski Kıbrıs Rum yönetimi Savunma Bakanı'nın yakın arkadaşı olarak takdim eden bir şahıs, sizden önemli bir iş için kullanmak üzere 3 bin euro para istedi ve kimliğini kontrol etmeniz için bir telefon numarası verdi. Sizin talimatınızla, bakanlığın kapısına taksiyle gelen bu kişiye, örtülü ödenekten bu miktar verildi. Siz daha sonra verilen telefon numarasının eski bakana ait olmadığını öğrendiniz.'' Önergelerinde, ''Ülkemizin Savunma Bakanı'nın bu kadar kolaylıkla kandırılması mümkün müdür'' diyen PASOK millevekilleri, ayrıca, ''Kimliği belirsiz şahıslara para dağıtmaya devam edecek misiniz Edecekseniz bunun sınırı nedir'' sorularını sordular. 
     
</TEXT>
</DOC>
