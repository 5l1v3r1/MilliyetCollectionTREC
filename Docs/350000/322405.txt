<DOC>
<DOCNO> 322405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/10/yasam/yas06.html </URL>
<DATE> 2005/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Organ kaçakçısı şebekeye darbe 
</HEADLINE>
<TEXT>



Bulgaristan'da Türklerin yoğunlukta yaşadığı kentlerden Şumnu'da Şumen , Türkiye'ye organ kaçakçılığı yapan bir şebeke ortaya çıkarıldı. Bulgaristan İçişleri Bakanlığı Genel Sekreteri General Boyko Borisov, operasyonun Türk polisinden gelen bilgiler üzerine ortak düzenlendiğini belirterek, olayla ilgili 1'i kadın 3 Bulgar vatandaşının gözaltına alındığını bildirdi. Gözaltına alınan Anelya J. 35 , Yasen Y. 44 ve Marin V'nin 25 kandırdıkları insanların böbreklerini 2500 ile 5000 dolar karşılığında Türkiye'de sattıklarının tespit edildiğini ifade eden Borisov, böbrek nakli ameliyatlarının da İstanbul'da özel bir klinikte yapıldığını, ancak soruşturma sürdüğü için bu kliniğin ismini açıklayamayacağını söyledi. Şebekenin bugüne kadar büyük bölümü böbrek olmak üzere 50'ye yakın organ sattığı tahmin ediliyor. 


</TEXT>
</DOC>
