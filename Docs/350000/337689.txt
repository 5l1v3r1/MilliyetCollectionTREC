<DOC>
<DOCNO> 337689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/son/sondun13.html </URL>
<DATE> 2005/04/28/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
FT Erdoğan insiyatifi Özkök'ten geri almak istedi 
</HEADLINE>
<TEXT>

     Başbakan Recep Tayyip Erdoğan’ın AKP grubunda yaptığı konuşma ile, inisiyatifi Genelkurmay Başkanı Orgeneral Hilmi Özkük’ten geri almak istemiş olabileceği öne sürüldü. Financial Times gazetesi, Erdoğan’ın son dört ayda AB üyeliği fikrini Türkiye’ye kabul ettirme konusunda başarısız olduğunu iddia etti. 
     Ekonomi gazetesi Financial Times, Başbakan Erdoğan’ın AKP grubunda yaptığı konuşmayı değerlendirirken Erdoğan’ın AB reformlarını savunarak haftalarca Türkiye’de ve yurt dışında yapılan eleştirilerden sonra yeniden "liderlik inisiyatifi"ni ele almaya çalıştığını öne sürdü. 
     Gruptaki konuşmasının Erdoğan’ın, 17 Aralık’tan bu yana AB politikası konusunda yaptığı ilk elde tutulur savunması olduğunu kaydeden gazete, Erdoğan’ın son dört ayda AB üyeliği fikrini Türkiye’yi kabul ettirme konusunda başarısız olduğunu öne sürdü. 
     Ankara’da artan siyasi gerginliğin ve Fransa’daki Avrupa Anayasasının reddedilmesinin Türkiye’nin üyeliği hedefini olumsuz etkilemesi olasılığının, Başbakan Erdoğan üzerinde baskı oluşturduğunu savunan gazete, şöyle devam etti 
     "AB hedefinin destekleyicileri, özellikle güçlü İstanbul iş dünyası lobisinin ve orta sınıfın, Sayın Erdoğan’ın, kökleri İslam’da olan Adalet ve Kalkınma Partisi’in üyelik sağlayabilmesi konusunda kuşkuları var. AB üyeliğine karşı çıkanlar ise, reformun ülkenin ulusal çıkarlarına zarar verdiğini öne sürüyorlar." Financial Times, bazı diplomatların Erdoğan’ın konuşması ile inisiyatifi, Genelkurmay Başkanı Orgeneral Hilmi Özkök’ten geri almayı istemiş olabileceğini söylediklerini belirterek şu yorumu yaptı 
     "AB üyeliğinin ve askerlerin Türk politikalarındaki rolünün azalmasının liberal bir destekçisi olarak değerlendirilen general, geçen hafta pek alışılmış olmayan bir biçimde Türkiye’nin ahlaki ve kültürel çöküsü ve Avrupa’nın Kürt azınlığına desteği gibi konularda sert bir konuşma ile siyasi alana baskın yaptı." İngiliz gazetesi, Özkök’ün, askerlerin AB üyeliğine desteğinin, hükümetin AB Kıbrıslı Türklerin ekonomik ve siyasi izolasyonunu sona erdirinceye kadar Kıbrıs konusunda daha fazla taviz vermemesine bağlandığını öne sürdü. Gazete, Özkök’ün ayrıca Türkiye’nin AB üyeliğini reddebileceğini de ima ettiğini, oysa hükümetin bu görüşü yoldan sapma olarak gördüğünü yazdı. 
     
</TEXT>
</DOC>
