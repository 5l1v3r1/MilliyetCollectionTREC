<DOC>
<DOCNO> 330918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/07/ekonomi/eko08.html </URL>
<DATE> 2005/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bağ - Kur'da durum trajik' 
</HEADLINE>
<TEXT>


ANKARA Milliyet 

Başbakanlık Yüksek Denetleme Kurulu YDK , 3.5 milyon üyesi bulunan Bağ - Kur'un 928 bin üyesinin 'sahte' olma olasılığı bulunduğunu bildirdi. YDK'nın TBMM'ye sunduğu denetleme raporunda, kurumun yanlış yasa ve kararlarla çok ağır bir yükün altına sokulduğu, üyelerinin büyük bölümünün sahte bile olabileceği anlatıldı. CNN Türk'ün haberine göre raporda, şu değerlendirmeler yapıldı 

'Böyle yaşamaz' 
"Üyelerinin bir bölümü ödeme yapmazken, maaş alan sayısı hızlı artıyor. Üyelerinin üçte biri 928 bin kişi prim ödemiyor. 1 milyon üye düzenli prim öderken, geriye kalanlar da kuruma borçlu. Kurumun 1999'da 3 milyon 64 bin olan üye sayısı 2003'e kadar yüzde 10 artış gösterdi. Buna karşılık, 1999'da 1 milyon 179 kişi maaş alırken, 2003'de yüzde 26 artışla, maaş alan sayısı 1 milyon 446'ya yükseldi. Sigortalılardan 14 katrilyon 934 trilyon lira alacağı var. Gelirlerinin tamamı sadece sağlık giderlerinin yüzde 93'ünü karşılıyor. Kurum böyle trajik bir durumla karşı karşıyadır. Bu şartlarda yaşaması mümkün görülmemektedir." 


</TEXT>
</DOC>
