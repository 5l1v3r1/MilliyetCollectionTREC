<DOC>
<DOCNO> 319937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/02/son/sondun44.html </URL>
<DATE> 2005/03/02/ </DATE>
<TIME> 20.02 </TIME>
<AUTHOR>  </AUTHOR>
<HEADLINE>
Lübnan, Suriye'nin ülkeyi terk etmesini istedi... 
</HEADLINE>
<TEXT>

     Lübnan'da muhalefet, ülkedeki tüm Suriye birliklerinin ve istihbarat servisi elemanlarının ülkeyi terk etmesini talep etti. 
     Muhalefet liderlerinin Beyrut'taki toplantılarının ardından yayımlanan açıklamada, Suriye'nin desteklediği Lübnanlı üst düzey güvenlik görevlilerinin tümünün de istifası istendi. 
     Bildiride, ülkede yeni bir hükümetin kurulmasıyla ilgili çalışmalara muhalefetin de katılması için, Devlet Başkanı Emile Lahoud'un öncelikle bu talepleri kabul etmesi gerektiği belirtildi. 
     Muhalefetin bildirisinde, Suriye Devlet Başkanı Beşar Esad'ın, Lübnan'daki birlikleri çekeceğine ilişkin resmi bir açıklama yapması da istendi. 
     
</TEXT>
</DOC>
