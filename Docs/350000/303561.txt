<DOC>
<DOCNO> 303561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/05/yasam/ayas.html </URL>
<DATE> 2005/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu çocuklar bizlere muhtaç 
</HEADLINE>
<TEXT>


Burası, minik ellerin pet şişelerle 'zaptedildiği' SHÇEK merkezlerinden sadece biri. Bu miniklere insanca bakılabilmesi için ise 2 şey gerekiyor Biraz vicdan ve para... 

ÖZEL HABER Yıldız Yazıcıoğlu 

Bütçeden 350 milyon 580 bin YTL 350 trilyon 580 milyar TL pay alan Sosyal Hizmetler ve Çocuk Esirgeme Kurumu SHÇEK , engelli ve kimsesiz çocuklara Avrupa standartlarında hizmet verebilmek için 1.5 milyar YTL'ye 1.5 katrilyon TL ihtiyaç duyuyor. SHÇEK'te, bir sosyal hizmet uzmanına 44, bir bakıcıya 16 engelli düşüyor. Milliyet'in ziyaret ettiği SHÇEK Saray Özürlüler Rehabilitasyon Merkezi, kuruma bağlı engellilerle ilgili 63 kuruluştan biri. 
Burada ağır zihinsel engelli çocuklar, kendilerine zarar vermemeleri için elleri bağlanmış halde yaşam mücadelesi veriyor. Özel bir odada yatan çocuklar, en büyükleri Y.A. 10 gibi, yutma refleksine sahip olmadıkları için, midelerine bağlanmış özel bir hortum aracılığıyla hayata tutunuyor. Sürekli bakım bölümünde ise 2 bakıcının sorumluluğunda 33 çocuk bulunuyor. 

Hava delikli şişeler 
Yine merkezde bakılan, birkaç yıl öncesine kadar 'asker kaçağı' diye aranan beyin felçli ve spastik engelli R.B.'nin 32 yaşında olduğunu anlayabilmek zor. Küçücük elleri, ortasından kesilmiş bir pet şişe içine yerleştirilmiş G.G. 7 ise fotoğraf makinesini anlamaya çabalıyor. 
Onun ellerini pet şişeye hapseden koli bandı, derisine zarar vermesin diye eşofmanına yapıştırılmış. Bakıcıları, "G.G., elleri minik hava delikleri olan pet şişe içinde durmasa ya yüzüne zarar veriyor ya da nevresimini ağzına sokup sürekli kendini kusturuyor" diyor. A.Y.'nin 12 elleri de, kendini korumak için pet şişeye mahk m. 

8 bin 621 personel eksik 
Merkezde bakılan her engelli çocuğun aylık maliyeti 1332 YTL'yi 1 milyar 332 milyon TL buluyor. Türkiye genelinde 577 kuruluşu olan SHÇEK, 19 bin 922 kimsesiz çocuk ve gence hizmet veriyor. 59 kimsesiz çocuğa, bir sosyal hizmet uzmanı düşüyor. SHÇEK, hizmet sağladığı 4 bin 433 engelliden 2 bin 469'una bakıyor. 
Engelli veya kimsesiz çocuklara sağlıklı hizmet verilebilmesi için 17 bin 560 kadroya ihtiyacı olan SHÇEK'in sadece 8 bin 839 personeli bulunuyor. Oysa hafif engellilerde her 12, orta engellilerde 8 ve ağır engellilerde ise 4 çocuğa mutlaka 2 bakıcı verilmesi gerekiyor. 

4 bin çocuk yer bekliyor 

SHÇEK, 2005 bütçesinden 45 milyon 647 bin YTL'yi 45 trilyon 647 milyar lira engellilere ayırdı. 4 bin engelli çocuk, SHÇEK'ten hizmet alabilmek için yer açılmasını bekliyor. Bu çocuklar da hesaba katıldığında, SHÇEK'e 1.5 milyar YTL'lik bütçe gerekiyor. 


</TEXT>
</DOC>
