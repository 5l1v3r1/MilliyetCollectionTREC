<DOC>
<DOCNO> 310719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/30/son/sondun09.html </URL>
<DATE> 2005/01/30/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
ABD'nin Bağdat Büyükelçiliği'ne saldırı... 
</HEADLINE>
<TEXT>

     ABD'nin Bağdat Büyükelçiliği'ne dün akşam akşam düzenlenen roket saldırısında ölen ve yaralananların ABD vatandaşı olduğu bildirildi. 
     Büyükelçilik Sözcüsü Bob Callahan, yaptığı açıklamada, fırlatılan roketin Büyükelçilik binası yakınlarında bir noktaya isabet ettiğini belirterek, ''2 kişi öldü, 4 kişi yaralandı. Tümü Amerikalı'' dedi. 
     Öte yandan, Bağdat'ın batısında yol kenarına yerleştirilen bir bombanın patlaması sonucu bir ABD askeri öldü. 
     
     SALDIRGANLAR YAKALANDI 

     Yapılan açıklamada, saldırının ardından Bağdat'ın güneydoğusuna kaçan 7 saldırganın Amerikan askerlerince kıstırıldığı ve gizlendikleri eve düzenlenen baskın sonucu yakalandıkları bildirildi. 
     ABD Büyükelçiliği'ne düzenlenen saldırıda, fırlatılan roketin Büyükelçilik binası yakınlarında bir noktaya isabet ettiği ve 2 Amerikalının öldüğü, 4 Amerikalının da yaralandığı bildirilmişti. 
     
</TEXT>
</DOC>
