<DOC>
<DOCNO> 328169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/29/son/sonsiy07.html </URL>
<DATE> 2005/03/29/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Erdoğan, Atmaca şeklinde çizildi 'Bakalum buna da kızacak misun ' 
</HEADLINE>
<TEXT>

     Tekin ATAY DHA 

      BAŞBAKAN Recep Tayyip Erdoğan'ı seçim bölgesi Rize'de çok sevilen atmaca şeklinde çizen Trabzonlu karikatürist Bülent Sümer ve arkadaşları, Karadenizli ünlü fıkra kahramamı Temel'in ağzından mektup yazarak, "Bakalum buna da kızacak misun '' diye sordu. 
     Başbakan Erdoğan'ın kendisini kedi olarak çizen Musa Kart'ı 5 bin YTL tazminata mahkum ettirmesi ve bu olaya tepki amacıyla Tayyipler Alemi' başlığı altında Erdoğan'ı fil, zürafa, maymun, deve, kurbağa ve yılan olarak çizen Penguen Dergisi çizerleri hakkında 40 bin YTL'lik tazminat davası açmasına Karikatürcüler Derneği Trabzon Temsilciliği üyeleri de tepki gösterdi. Trabzonlu karikatürcülerden Bülent Sümer, Başbakan Erdoğan'ı Rize'de çok sevilen atmaca şeklinde çizdi. Karikatürde, atmaca şeklinde çizilen Başbakan Erdoğan, bir Penguen'i kovalıyor. Karlı bölgeye ulaşan penguen, kendisini pençelemeye çalışan atmacaya, Muhitime geldik. Artık peşimi bıraksan diyorum' diye sesleniyor. Başbakan'a, Karadenizli fıkra kahramanı Temel'in ağzından yöre şivesiyle bir de mektup yazan Karitatürcüler Derneği Trabzon Temsilcisi Adnan Taç ile dernek üyeleri Bülent Sümer ve Tamer Küçük, mektupta şu satırlara yer verdiler 
     "Uyy benum sevgili başbakanum. Atmaca, Rizeliler'in sembolidur. Yazlari atmaca avi yapmiyan buralarda itibar görmez. Bir Rizeli'ye Atmaca gibi adamsun' deseler göğsi kabarur. Fenerbahçe taraftarlarina kanarya, Galatasaraylilar'a üslan, Trabzonsporlilar'a kaplan, Beşiktaşlilar'a kartal, Denizlisporlilar'a horoz, İstanbulsporlilar'a boğa, Bursasporlilar'a timsah denildiğinde gururlanirlar. Ula bunlar hayvandur da, ötekiler hayvan değil midur Seni Atmaca gibi çizmuşler. Bakalum buna da kızacak misun Eğer buna kızarsan, hem beni hem de hemşehrileruni hayin köti üzersun. Bu ülkenun size de ihtiyaci var, sanatçilara da. Ülkenun bütün sorunlari bitti da, sıra karikatürcileri cezalandirmaya mi geldi Etmayun boyle daa.'' 
     
     TEMEL FIKRASI DA YAZDILAR 
     Başbakan Recep Tayyip Erdoğan'a postalanan Temel'in mektubunda şu fıkra da yer aldı 
     "Temel hakaret' suçlamasıyla hakim karşısına çıkar. Hakim Temel'e sorar Sen bu vatandaşa hakaret etmişsin doğru mu ' Temel, Yok vallahi hakim bey. Ben kendisune sadece hayvan dedum' der. Hakim, İyi ya hakaret etmişsin' deyince söze giren Temel, Bir yanliş anlaşilma oliyi burda hakim bey. İnsan kurnazsa tilki, çok kurnazsa kurt, cesur ve heybetli olursa aslan, magandanın önde gideni olursa ayı, uysal ve sessiz olursa kuzi, korkak olursa tavşan, inatçi olursa keçi, güzel gözli olursa eşek, güzel sesli olursa bülbül, mercan gözli olursa hamsi oliyi. Şimdi deyin bana hakim bey, insanoğlu hayvanlıktan kurtulabilur mi '' Başbakan'ı sinirlendirmeyeceğini düşündükleri karikatür ve mektubun, Erdoğan ve mizahçılar arasındaki gerginliğe son vermesini temenni ettiklerini belirten Adnan Taç, Bülent Sümer ve Tamer Küçük, yaptıkları ortak açıklamada, "Bu gerginlik böyle giderse ve 1 Nisan'da yürürlüğe girecek olan TCK'da değişiklik yapılmazsa, sanık olarak fotoğraf çektirmek zorunda kalacağız. Şimdiden hazırlıklı olalım'' diyerek, fotoğraf çetirirken yüzlerini elleriyle kapadılar. 
     Rize ve ilçeleri ile Artvin'in Arhavi İlçesi'nde çok sevilen atmaca, avını en hızlı yakalayan canlı türlerinden biri olarak tanınır. Bölgedeki atmaca tutkunları, her yıl Ağustos ayında atmaca avı partileri düzenler ve yakaladıkları bu kuşlardan sonra bıldırcın avına çıkarlar. Yöre kültüründe önemli bir yeri olan atmaca tutkunluğu, Rize'nin çeşitli ilçeleri ile Arhavi'deki geleneksel şenliklerde düzenlenen En Güzel Atmaca Yarışmaları' ile de kendini gösterir. Yine Rize'nin Ardeşen İlçesi'ndeki silah fabrikasında üretilen tabancalar, Atmaca ' adıyla piyasaya sürülüyor. 
     
</TEXT>
</DOC>
