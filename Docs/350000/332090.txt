<DOC>
<DOCNO> 332090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/11/yasam/ayas.html </URL>
<DATE> 2005/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuran deyimleri sözlüğü hazırlanıyor 
</HEADLINE>
<TEXT>


Doç. Dr. Öztürk, Kuran'daki deyimlerin verdiği mesajları derliyor. Öztürk'e göre, 'odun taşıyıcısı' aslında 'gerçek dışı söylenti yayan kişi' demek 

Ümran Avcı 

Çukurova Üniversitesi İlahiyat Fakültesi Tefsir Anabilim Dalı Başkanı Doç. Dr. Mustafa Öztürk, "Kuran Deyimleri Sözlüğü" hazırlıyor. Üç yıldır devam eden çalışma tamamlandığında ortaya çıkacak sözlük üç cilt halinde yayımlanacak. 
Öztürk, sözlük hazırlama nedenini şöyle açıklıyor "Kuran'ı kavramada bilgisel ve entelektüel donanımı bulunmayan Müslümanlar için bir kılavuz kaynak oluşturmayı amaçladım. Bu çalışma, ortalama bilgi düzeyine sahip bir kimsenin Kuran mealini okurken 'Acaba bu ifadede ne anlatılmak istendi ' sorusunu yanıtsız bırakmama amacı taşıyor." 

İşte deyimlere 5 örnek 
Vaktaki ellerine kırağı düşürüldü Şiddetli bir pişmanlık duygusunu betimleyen bir deyim olup, pişmanlık içinde ellerini dize vurmaya karşılık geliyor.Her insanın da kuşunu boynunda takmışızdır İnsanoğlunun dünya hayatındaki nasip ve kısmetinin takdir ve tayin edildiğini belirten bir deyimsel ifade.O kulaktır Hz. Muhammed'e sözlü tacizde bulunan münafıklara ait bir söz olarak aktarılan bu cümle, deyimsel olarak her söze kulak veren veya duyduğuna inanan saf insan anlamına geliyor.Çoğu mealde, cehennemde 'odun taşıyıcısı' anlamı yüklenen hamm lete'l-hatab İnsanlar arasında nefret ateşini tutuşturmak için gerçek dışı söylentiler yayan kimse için kullanılan bir deyim.Öyle ki ziyaret edip saydınız kabirleri Önceki ayetle birlikte, "Dünyevi mal ve mülkü çoğaltma hırsı, ecel gelip kapınızı çalıncaya kadar sizi Allah'a kulluk etmekten alıkoydu" anlamı taşıyor. 




</TEXT>
</DOC>
