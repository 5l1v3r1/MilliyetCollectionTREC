<DOC>
<DOCNO> 304160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/06/son/sontur47.html </URL>
<DATE> 2005/01/06/ </DATE>
<TIME> 19.42 </TIME>
<AUTHOR>  </AUTHOR>
<HEADLINE>
Keyfi nöbet iddiası AİHM götürdü... 
</HEADLINE>
<TEXT>

     Trabzon'da, eşine ''keyfi'' nöbet yazıldığı gerekçesiyle AİHM'e başvuran Seda Ünsal ile polis memuru Ömer Ünsal'ın ''asılsız suçlamalarla resmi mercileri meşgul etmek, Trabzon Emniyet Müdürlüğü'nü rencide edici sözler söylemek'' gerekçesiyle ifadeleri alındı. 
     Alınan bilgiye göre, Emniyet Genel Müdürlüğü müfettişi Mustafa Doğan Kılıç'ın suç duyurusu üzerine, Trabzon Emniyet Müdürlüğü Olay Yeri İnceleme ve Kimlik Tespit Şube Müdür Vekili Komiser A.A. hakkında eşine ''keyfi'' nöbet yazdığını iddiasıyla AİHM'e başvuran Seda Ünsal ile polis memuru Ömer Ünsal, Cumhuriyet Savcısı Dursun Murat Ay'a ifade verdi. 
     ''Asılsız suçlamalarla resmi mercileri meşgul etmek, Trabzon Emniyet Müdürlüğü'nü rencide edici sözler söylemek'' iddiasıyla yaklaşık 1 saat boyunca Cumhuriyet Savcısı'na ifade veren Seda ve Ömer Ünsal, daha sonra Trabzon Adliye Sarayı'ndan ayrıldı. 
     
</TEXT>
</DOC>
