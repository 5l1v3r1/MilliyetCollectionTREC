<DOC>
<DOCNO> 320802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/04/son/sontur14.html </URL>
<DATE> 2005/03/04/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Yargıtay parmakla kızlık bozmaya 8 yıl cezayı az buldu 
</HEADLINE>
<TEXT>

     Enis YILDIRIM DHA 

      TRABZON'da üniversiteli Ö.P'ye tecavüz eden ve cinsel organına parmak sokarak kızlığını bozan Muhammet Ramazan Durna'ya verilen 8 yıl 4 ay ağır hapis cezasını az bulan Yargıtay, sanığın cezasında artırım istedi. 
     Olay Trabzon'un Akçaabat İlçesi'nde, 13 Mart 2004 tarihinde meydana geldi. Fatih Eğitim Fakültesi öğrencisi olan Ö.P'nin ırzına geçen 19 yaşındaki Muhammet Ramazan Durna, yargılandığı Trabzon Ağır Ceza Mahkemesi'nde, livata yolu ile ırza geçmekten' 8 yıl, eziyet amaçlı olarak parmak ile kızlık bozulmasına sebep olmak'tan da 4 ay hapis cezası ile cezalandırıldı. 
     Trabzon Ağır Ceza Mahkemesi'nin verdiği 8 yıl 4 ay hapis cezasını az bulan Ö.P.'nin avukatı Cengiz Maraba'nın itirazı üzerine dosyayı ele alan Yargıtay 5'inci Ceza Dairesi, eksik yargılama ve az ceza verilmesi gerekçesiyle kararı bozdu. 
     Yargıtay, sanık Muhammet Ramazan Durna'ya livata yolu ile ırza geçmekten verilen 8 yıl cezayı yerinde bulurken, parmakla kızlık bozmak suçundan verilen 4 aylık cezayı ise yetersiz buldu. Bozma kararında bu suçun da ırza geçme olarak değerlendirilmesi ve ayrıca cezalandırılması istendi. 
     Yargıtay'ın bozma kararı üzerine Trabzon Ağır Ceza Mahkemesi'ndeki davaya önümüzdeki günlerde yeniden başlanacak. 
     
</TEXT>
</DOC>
