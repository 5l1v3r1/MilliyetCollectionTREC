<DOC>
<DOCNO> 312718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/05/son/sontur15.html </URL>
<DATE> 2005/02/05/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Gözü iyi görmeyen dede, odun yerine torununun ayağını kesti 
</HEADLINE>
<TEXT>

     
     Alev GÜRSOY SİVAS, DHA 
     
SİVAS'ın Şuşehri İlçesi'ne bağlı Güngören Köyü'nde, 77 yaşındaki Nail Küspınar, nacakla odun keserken yanlışlıkla 3 yaşındaki torunu Ramazan Küspınar'ın ayağını kesti. Ramazan'ın sol ayağının kopan 5 parmağı Devlet Hastanesi Ortopedi Servisi'nde dikildi. 
     Güngören Köyü'nde yaşayan Ramazan Küspınar, kışlık yakacak odunları nacakla keserken torunu Ramazan da kendisini yakınında izlemeye başladı. Bu sırada gözleri iyi görmeyen Nail Küspınar'ın salladığı nacak, kendine iyice yaklaşan sol ayağına isabet etti. Acıyla çığlık atan Ramazan, kopan parmak parçalarıyla birlikte köylüler tarafından Şuşehri Devlet Hastanesi'ne kaldırıldı. Ortopedi Servisi'nde tedavisi yapılan Ramazan Küspınar'ın kesilen parmaklarının yerine dikildiği ve sağlık durumunun iyi olduğu öğrenildi. 
     Ramazan Küspınar'ın annesi Hediye Küspınar, "Babam evimizin bahçesinde odun kesiyordu. Ben çamaşır yıkadığım için oğlumu babamın yanına bıraktım. Babamın gözleri pek iyi görmez. Odun kestiği esnada nacakla oğlumun ayaklarını kesmiş. Ben çığlıkları duyarak koştum. Oğlumun durumu iyi'' dedi. 
     
</TEXT>
</DOC>
