<DOC>
<DOCNO> 343870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/19/siyaset/siy06.html </URL>
<DATE> 2005/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Mozaik değil çiniyiz 
</HEADLINE>
<TEXT>


ANKARA Milliyet 


Kültür ve Turizm Bakanı Atilla Koç, "Türkiye'nin çok güzel bir bileşim olan toplumsal kimliğine, moda tabirle mozaik denildiğini, ancak kendisinin bu yapıyı Osmanlı çinisine benzettiğini" söyledi. Müzeler Haftası'nın açılışı nedeniyle Anadolu Medeniyetleri Müzesi'nde düzenlenen toplantıda konuşan Koç, "Mozaik tabirini hiç sevmiyorum. Çünkü Türkiye gerçeklerine uygun değil. Erbabı bilir, mozaiklerin arasında derz toprağı vardır. Mozaikler bu toprakla ayrılır. Türkiye'de toprağın altındaki eserler ve de toprağın üstündeki insanlar arasındaki münasebetler bir mozaik şeklinde olmamıştır. Bu münasebetler Osmanlı çinisi gibi olmuştur" dedi. 



</TEXT>
</DOC>
