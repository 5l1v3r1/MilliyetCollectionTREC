<DOC>
<DOCNO> 314689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/12/son/soneko08.html </URL>
<DATE> 2005/02/12/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Çığgın Uzan 1 milyar dolar peşinat teklif etti... 
</HEADLINE>
<TEXT>

     Genç Parti Genel Başkanı Cem Uzan'ın Vekili Avukat Şaylan Çığgın, ''Cem Uzan'ın önerdiği plana göre 1 milyar dolar peşinat verilmesinden sonra kalan meblağın taksitlendirilmesinin öngörüldüğünü'' ileri sürdü. 
     Çığgın, bugün yaptığı yazılı açıklamada, Genç Parti Genel Başkanı Cem Uzan'ın dün saat 11.00'de TMSF'nin İmar Bankası nedeniyle talep ettiği tutarın ödenmesi konusunda Tasarruf Mevduatı Sigorta Fonu TMSF yetkilileriyle bir toplantı yaptığını belirterek, şunları kaydetti 
     ''İmar Bankası ile hiçbir ilgisi olmamasına rağmen 5020 sayılı yasa gereği sorumlu tutulan Cem Uzan talep edilen tutarın ödenmesi konusunda bugüne kadar hiç kimsenin önermediği yükseklikte bir meblağı peşin olarak ödemeyi teklif etmiştir. Cem Uzan'ın önerdiği plana göre 1 milyar dolar peşinat verilmesinden sonra kalan meblağın taksitlendirilmesi öngörülmektedir. Cem Uzan toplantıdan sonra aynı gün saat 16.30'da bu teklifi yazılı olarak da TMSF yetkililerine sunmuştur.'' 
     
</TEXT>
</DOC>
