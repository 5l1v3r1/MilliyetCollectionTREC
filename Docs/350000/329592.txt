<DOC>
<DOCNO> 329592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/02/yazar/akyol.html </URL>
<DATE> 2005/04/02/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Etnik çatışma 
</HEADLINE>
<TEXT>


ANKARA'DA İngilizce olarak yayımlanan New Anatolian gazetesinin üç gün önceki manşeti dikkatimden kaçmış, dün fark ettim. Manşet şöyle 
"Aşırı sağ hücreler, Türkiye'nin Kürtlerine karşı silahlanıyor " 
İlnur Çevik imzalı habere göre, Irak sınırından giren çok sayıda kaçak silahları "İç Anadolu'da aşırı milliyetçi gruplar" alıyormuş amaçları, ileride, "Bala ve Haymana gibi İç Anadolu'da yaşayan Kürtlere saldırmak"mış 
Korkunç Haberin kaynağı "karanlık", İlnur Çevik "güvenlik yetkilileri"inden ve "muhafazak r çevreler"den istihbar etmiş 
Bir zamanlar da "Refah tabanı silahlanıyor" diye böyle "karanlık" haberler fısıldanmıştı 
İlnur Çevik, yeni çıkan ve birkaç yüz kişinin okuduğu gazetesine ilgi çekmek için 'çapraz denetim' yapmadan bu asılsız manşeti atıvermiş Ama bu manşet, 'dolduruş'a ne kadar hazır hale geldiğimizi göstermesi bakımından önemli. 

TÜRKİYE etnik gerilime sürükleniyor Tahriklerle paranoyalar birbirini besliyor. Demokratikleşmenin sağladığı yumuşama beklentisi, PKK'nin yan kuruluşları eliyle yaptığı kışkırtmalarla gerilime dönüşüyor... Böyle giderse nereye varırız Bunu hepimiz çok iyi düşünmeliyiz. 
Geçenlerde Kürt kökenli politikacı Mehmet Ali Aslan'ın bir açıklamasını okudum. Her zaman PKK'den uzak duran Aslan, özellikle 1960'lardan itibaren iç göçlerde Türklerin ve Kürtlerin iç içe geçtiğini, artık "etnik federasyon" olamayacağını anlatıyordu. Aslan çözüm olarak 'idari ademi merkeziyet'i savunuyor. 
Aynı şekilde Feridun Yazar, Hürriyet'te Yalçın Doğan'a benzer şeyler söyledi. Böyle örnekler pek çoktur. 
Bu sağduyulu arayışların yanında, şoven Kürt milliyetçileri Türkiye'nin doğu bölgesini "Kuzey Kürdistan" ilan ediyor Ayrı bayrak açıyor .. Bunlar da Türk milliyetçiliğini tahrik ediyor... 
Nereye gidiyoruz 

DYP lideri Mehmet Ağar, güneydoğu gezisinde, Batman'da partilileriyle beraber Kürtçe türkü söyledi. Ağar, Muş'ta güzel bir konuşma yaptı 
- İşte bayrak, işte Gazi Paşa Hepimizin Hiç kimse Türk'ü Kürt'ten ayıramaz 
Ağar'ın ayrı bayrak açanlara karşı ortak değerlerimizi vurgulayan ve aynı zamanda Kürt kültürüne saygıyı seslendiren konuşmaları büyük alkış aldı. 
Geziye katılan DYP'li Celal Adan'ın gözlemi 
- Ağar, terörle mücadele döneminde halkla çok iyi diyalog kurmuş. Şimdi siyasette bunun yansımasını görüyoruz. 
Ben de Diyarbakır'ın şehit Emniyet Müdürü Gaffar Okkan'ı hatırlıyorum bu vatansever emniyet müdürünü Diyarbakır gözyaşlarıyla uğurlamıştı. 
Demek ki mümkün Bir bayrak altında, birbirimizi öldürmeden, birbirimizi anlayarak, sayarak yaşamak mümkün 
Siyasi ve sosyal bakımdan büyük ölçüde gerçekleşmiş bulunan bu "entegrasyon" tablosunu 'ayrı bayrak' açarak etnik bakımdan ayrıştırmaya çalışan DEHAP, bölgenin bütününde yüzde 25'in üstüne çıkamıyor, sadece bir ilde yüzde 50'yi, dört ilde yüzde 40'ı geçebiliyor. 
Böyle bir vücudu 'Kürtlük' gibi veya 'Kürtsüz Türkiye' gibi ırkçı duygularla ayırmaya kalkmak, canlı gövdenin bir parçasını baltayla koparmak gibi ancak barbarca bir etnik savaşla mümkün olabilir 
Sağduyu ve itidal, herkes için hayat memat meselesidir. 



</TEXT>
</DOC>
