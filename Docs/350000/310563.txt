<DOC>
<DOCNO> 310563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/29/son/sonspo27.html </URL>
<DATE> 2005/01/29/ </DATE>
<TIME> 18.15 </TIME>
<AUTHOR>  </AUTHOR>
<HEADLINE>
B.B. Ankaraspor 2 - Akçaabat Sebatspor 1 
</HEADLINE>
<TEXT>

     Birinci Süper Futbol Ligi'nde Büyükşehir Belediyesi Ankaraspor, Akçaabat Sebatspor'u 2-1 yendi. 
     3. dakikada Bayram'ın sağ taraftan ortasında ceza alanı içinde bulunan Orhan topa kötü vurunca, meşin yuvarlak direğin dibinden auta gitti. 
     12. dakikada kaleci Jevriç'in uzun degajında topla buluşan Ümit, meşin yuvarlağı kafa vuruşuyla kaleye gönderdi. Ancak kırmızı-beyazlı takımın savunması gole engel oldu. 
     17. dakikada ceza alanı içinde yaşanan karambolde topa en son Ümit dokundu. Filelere gitmekte olan topa Hamza sona anda müdahale ederek çizgiden çıkardı. 
     21. dakikada Hasan'ın sağ taraftan yaptığı ortada Ümit, topu kafayla indirdi. Ceza alanı içindeki Erman meşin yuvarlağa yetişemeyince pozisyon autla sonuçlandı. 
     25. dakikada Ali Bayraktar'ın ceza sahası sol tarafından attığı sert şutta meşin yuvarlak üst direğe çarparak auta gitti. 
     43. dakikada Wederson'un Akçaabat Sebatspor yarı alanı ortalarından kaleye gönderdiği orta-şut karışımı vuruşunda top, kaleci Milosevski'nin üzerinden geçerek, ağlarla buluştu 1-0. 
     
     İKİNCİ YARI 

     56. dakikada Hasan'ın ortasına kale sahası içindeki Orhan topa istediği gibi vuramayınca, meşin yuvarlak kaleci Jevriç'te kaldı. 
     58. dakikada Hasan'ın pasında kaleciyle karşı karşıya kalan Orhan, topu ayağından açınca kaleci Jevriç yatarak meşin yuvarlağa sahip oldu. 
     62. dakikada Wederson'un sol taraftan yaptığı ortada Akçaabat Sebatsporlu Erman ters bir vuruşla topu kendi ağlarına gönderdi 2-0 
     75. dakikada Büyükşehir Belediyesi Ankaraspor ceza alanı içinde yaşanan karambolde topa en son dokunan Orhan, meşin yuvarlağı ağlarla buluşturdu 2-1 
     Karşılaşmayı Büyükşehir Belediyesi Ankaraspor 2-1 kazandı. 
     
     KÜNYE 

     

Stat 19 Mayıs. Hakemler Yunus Yıldırım xx, Muhittin Gürses xx, Serkan Akarca xx. Büyükşehir Belediyesi Ankaraspor Jevriç xxx, Hasan xx, Gökmen xx, Muhammet xx, Wederson xx, Musa xxx, Hürriyet xx, Molnar xx Dk. 60 Ümit Aydın xx , Erman xx, Tita xx Dk. 74 Halit xx , Ümit Karan xx Dk. 84 Hüseyin . Akçaabat Sebatspor Milosevski x, Serdal xx, Hamza x, Ogün xx, Bayram xx, Hakan Bayraktar x, Erman x Dk. 87 Bakadal , Ali Bayraktar xx, Ali Şen x Dk. 76 Barretto x , Orhan xx, Hasan x Dk. 84 Ekrem . Gol Dk. 43 Wederson, Dk. 62 Erman kendi kalesine , Dk. 75 Orhan. Sarı Kart Dk. 43 Orhan, Dk. 55 Erman, Dk. 63 Ali Şen Akçaabat Sebatspor .      
     SEBATSPORLU 7 FUTBOLCU KAMPI TERK ETTİ 

     Öte yandan, Akçaabat Sebatsporlu 7 futbolcu, Büyükşehir Belediyesi Ankaraspor maçı öncesinde kampı terk etti. 
     Kırmızı-beyazlı takımın futbolcularından Sedat, Semavi, Muzaffer, Abdurrahman, Hamza, Erman, Muhammet, Ogün'ün kaptan olmasını ve paralarını alamamalarını gerekçe göstererek kamptan ayrıldılar. Ancak bu futbolculardan Hamza, Erman ve Muhammet, ikna edilerek tekrar kadroya dahil edildi. 
     Bu arada, devre arasında ısınmak için sahaya çıkan Akçaabat Sebatspor'un yedek kalecisi Hakan, sakatlandı ve tedavi altına alındı. 
     
</TEXT>
</DOC>
