<DOC>
<DOCNO> 333296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/14/son/soneko02.html </URL>
<DATE> 2005/04/14/ </DATE>
<TIME> 02.08 </TIME>
<AUTHOR>  </AUTHOR>
<HEADLINE>
Mercedes yeni kamyonlarını tanıttı 
</HEADLINE>
<TEXT>

     Mercedes Benz, yeni model kamyonları AXOR ve ATEGO'yu Aksaray'da düzenlenen bir kokteylle tanıttı Bayraktarlar Aksaray Mercedes Yetkili Servisi'nde düzenlenen tanıtım kokteyline, Aksaray Valisi Hüseyin Avni Coş, Belediye Başkanı Nevzat Palta, Emniyet Müdürü Nihat Dündar, Jandarma Komutanı Albay İhsan Ünal ve çok sayıda davetli katıldı. 
     Firmanın Satış Müdürü Zafer Bülbül, yeni AXOR ve ATEGO'larda kabin içi ve dışının yenilendiğini, sürüş emniyeti ve konforun arttığını söyledi. 
     Bülbül, AXOR 2640 CL'nin sadece Aksaray fabrikasında üretileceğini ve Aksaray'dan Almanya, İngiltere, Fransa ve İtalya dahil bütün Avrupa'ya ihraç edileceğini bildirdi. 
     Vali Hüseyin Avni Coş ise, Mercedes kamyonların kalitesinin tüm dünya tarafından bilindiğini, bu nedenle Türkiye'de en çok tercih edilen markalarından biri olduğunu kaydetti. 
     Yeni model kamyonları inceleyen davetliler, ''Kral Mahalli'' sloganıyla tanıtılan kamyonları çok beğendiklerini ifade etti. 
     
</TEXT>
</DOC>
