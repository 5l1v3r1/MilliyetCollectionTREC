<DOC>
<DOCNO> 337418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/son/sonsiy30.html </URL>
<DATE> 2005/04/27/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Baro başkanlarından Bumin'e destek... 
</HEADLINE>
<TEXT>

     Ege Bölgesi'ndeki çeşitli illerin baroları ile Antalya Barosu, Anayasa Mahkemesi Başkanı Mustafa Bumin'in türbana ilişkin açıklamasını desteklediklerini bildirdi. 
     İzmir, Aydın, Denizli, Balıkesir, Manisa, Uşak, Muğla ve Antalya Baro başkanları yaptıkları ortak yazılı açıklamada, türban sorununun Danıştay, Anayasa Mahkemesi ve Avrupa İnsan Hakları Mahkemesi AİHM kararları ile kesin olarak çözüme bağlandığını, bu konuda iç ve dış hukuk yollarının tümünün kullanıldığını belirttiler. 
     Açıklamada, şöyle denildi 
     ''Anayasa Mahkemesi Başkanı Mustafa Bumin'in yaptığı açıklama, herkesin bildiği hukuksal bir gerçektir. Demokrasinin vazgeçilmez unsurları olan siyasi partilerin faaliyet ve çalışmalarını Anayasanın koyduğu ilkeler ve siyasi partiler yasasına uygun şekilde yürütmeleri gerekir. Hiçbir kişi veya kurumun anayasa ve hukuk kurallarını ihlal etme ayrıcalığı yoktur. Bumin'in bu tarihsel ve hukuksal uyarısını destekliyor ve tüm kişi ve kurumları hukuka ve hukuk kurallarına uygun davranmaya çağırıyoruz.'' 
     
</TEXT>
</DOC>
