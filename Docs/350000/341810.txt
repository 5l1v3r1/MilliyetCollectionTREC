<DOC>
<DOCNO> 341810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/son/sondun24.html </URL>
<DATE> 2005/05/12/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Öcalan'ın avukatı Karar olumlu ancak eksik 
</HEADLINE>
<TEXT>

     Terör örgütü başı Abdullah Öcalan’ın avukatı Mahmut Şakar, Avrupa İnsan Hakları Mahkemesi AİHM 
     Büyük Dairesi’nin bugün aldığı kararı, "olumlu, ancak eksik" bulduklarını söyledi. 
     Şakar, AİHM’deki kararın açıklanmasının ardından Avrupa Parlamentosu’nda basın toplantısı düzenleyerek, AİHM’nin aldığı kararla yeniden yargılanma yolunun açılmasını umut ettiğini belirtti. 
     Şakar, terör örgütü başı Öcalan’ın Kenya’dan Türkiye’ye getirilme koşuluna ilişkin yapılan başvurunun reddedilmesini ise kararın "eksik yanı" olarak yorumladı. 
     Mahmut Şakar, Öcalan’ın cezaevindeki koşullarına ilişkin olarak AİHM’ye ayrı bir başvuru yaptıklarını ve bu kararın sonucunu beklediklerini ifade etti. 
     Şakar, Türkiye’nin, bu konuda terör örgütü başı Öcalan’ı İmralı’da ziyaret eden Avrupa İşkenceyi Önleme Komitesi’nin tavsiyelerine uymasını beklediklerini söyledi. 
     
</TEXT>
</DOC>
