<DOC>
<DOCNO> 330526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/05/son/sontur47.html </URL>
<DATE> 2005/04/05/ </DATE>
<TIME> 20.36 </TIME>
<AUTHOR>  </AUTHOR>
<HEADLINE>
Türk Bayrağı'na girişimi olayında tutuklanan 1 çocuk tahliye oldu 
</HEADLINE>
<TEXT>

     Mersin'deki Nevruz kutlamaları sonrasında Türk Bayrağı'na saygısızlık yaptıkları iddiasıyla tutuklanan 6 çocuktan birisinin tahliye edildiği bildirildi. 
     Alınan bilgiye göre, gözaltına alınanlardan M.A'nın 11 yaşı küçük olduğu gerekçesiyle, avukatlarının itirazı üzerine tahliye edildiği belirtildi. 
     Tahliye olduktan sonra Kurdali Mahallesi'ndeki ailesine teslim edilen M.A'nın, olay günü bayrağı çocukların elinden almaya çalıştığını ve ayağının sopanın üzerinde görülmesi üzerine bayrağa saldırmakla suçlandığını öne sürdüğü kaydedildi. 
     Ayrıca, M.A'nın bayrağı çocukların eline kimin verdiğini görmediğini ve Türk Bayrağı'nı sevdiğini söylediği belirtildi. 
     Mersin'de, DEHAP İl Örgütü'nce 20 Mart Pazar günü düzenlenen Nevruz kutlamaları sonrasında, Türk Bayrağı'nı yakma girişiminde bulundukları iddiasıyla yakalanan C.S, V.S, S.T, F.B, E.B ve M.A, çıkarıldıkları mahkeme tarafından tutuklanarak cezaevine konulmuştu. 
     
</TEXT>
</DOC>
