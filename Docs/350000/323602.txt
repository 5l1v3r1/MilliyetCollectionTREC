<DOC>
<DOCNO> 323602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/14/son/sondun13.html </URL>
<DATE> 2005/03/14/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Time Zarkavi ABD'ye saldırabilir 
</HEADLINE>
<TEXT>

     Can KAMİLOĞLU NEW YORK, DHA 

      TİME Dergisi, Ürdünlü terörist Ebu Mousab El Zarkavi'nin ABD topraklarına sızarak eylem yapma hazırlığı içinde olduğunu iddia etti. 
     Time Dergisi'nin ismini vermediği kaynaklarına dayandırarak verdiği haberde, Usama Bin Laden'in Zarkavi'ye ABD topraklarında eylem yap' çağrısının endişe verici olduğunu yazdı. Dergi, geçtiğimiz yıl yakalanan Zarkavi'nin iki üst düzey kurmayının da sorgulamaları sırasında saldırı olasılığı yönünde bilgi verdiklerini iddia etti. Dergi, geçen yıl yakalanan teröristlerin Zarkavi'nin ABD topraklarında eylem yapmayı düşündüğünü ve bunun için de intihar komandolarını Orta Amerika bölgesinden ABD topraklarına sızdırmayı kafasından geçirdiğini söylediklerini öne sürdü. Dergi, Zarkavi'nin yakalanan kurmaylarının, "Zarkavi, ABD'nin terörist eylemleri yapılması için boşluklarla dolu olduğunu inanıyor'' dediklerini yazdı. 
     Geçtiğimiz hafta Amerikan güvenlik güçleri arasında gizli bir iç yazışmayla uyarıların yapıldığını yazan Time, bu uyarılarda, "Zarkavi ABD topraklarındaki küçük hedeflere saldırı planları yapıyor, bunlar sinema- tiyatro salonları, restoran, okul gibi hedefler var'' mesajı iletildi diye yazdı. Uyarı bülteninde "Zarkavi'nin herkese rüşvet vererek, ABD'ye çok rahat girebilir. Honduras veya Meksika yolunu kullanabilir'' görüşüne yer verildiğini kaydetti. 
     Time Dergisi, FBI'ın da bu konuda bir çok kritik eyalete uyarı bülteni göndererek Zarkavi'nin adamlarının ABD'ye sızabileceği yolunda bilgi verdiğini belirtti 
     
</TEXT>
</DOC>
