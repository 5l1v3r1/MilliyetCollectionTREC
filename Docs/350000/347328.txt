<DOC>
<DOCNO> 347328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/31/guncel/gun08.html </URL>
<DATE> 2005/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Musevilerden Erdoğan'a ödül 
</HEADLINE>
<TEXT>


ABDULLAH KARAKUŞ Ankara 

Başbakan Recep Tayyip Erdoğan, 7 - 11 Haziran tarihleri arasında gerçekleştireceği ABD gezisinde, Musevilerden sürpriz bir ödül alacak. 
ABD Başkanı Bush ile 8 Haziran'da Beyaz Saray'da yapacağı görüşmenin yanı sıra Erdoğan, ABD'de bir dizi temasta bulunacak. Erdoğan, 7 Haziran'da ABD gezisine Musevilerle görüşerek başlayacak. 
Erdoğan bu görüşmede, Türkiye'nin Musevilere karşı olumlu tutumundan dolayı, Musevi cemaati temsilcilerinden bir de ödül alacak. 
Türk - ABD İş Konseyi'nde de konuşacak olan Erdoğan, 9 Haziran'da New York'a geçerek ekonomiyle ilgili görüşmeler yapacak. 30 şirketin CEO'su ile de buluşacak olan Erdoğan, yabancı yatırımları Türkiye'ye davet edecek. 
Erdoğan, New York'taki Musevilerle de bir görüşme yaptıktan sonra, BM Genel Sekreteri Kofi Annan'la Kıbrıs konusunda görüşecek. 


</TEXT>
</DOC>
