<DOC>
<DOCNO> 323862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/16/ekonomi/eko08.html </URL>
<DATE> 2005/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Şener Yabancı medyaya üç sınırlama olacak 
</HEADLINE>
<TEXT>


ANKARA ANKA 

Devlet Bakanı Abdüllatif Şener, RTÜK Yasası'nın, yayın kuruluşlarında yabancı sermayeyi yüzde 25 ile sınırlayan maddesinde değişikliğin, yabancıların kontrolsüz olarak medyaya gireceği anlamına gelmediğini söyledi. Yabancı sermayenin ulusal medya kuruluşlarında üç sınırlamaya tabi olacağını belirten Şener, "Bir yabancı medya kuruluşu Türkiye'de sadece bir medya kuruluşuna girebilecek. İkinci sınır, teklif kanunlaştığında, yabancı sermaye sadece 6 ulusal yayın yapan radyo ve TV'ye yüzde 50'nin üzerinde payla girebilecek. Şu an 24 tane ulusal yayın yapan kuruluş var. Üçüncü sınırlama bölgesel ve yerel yayınlarla ilgili. Buralara yabancı sermaye hiç giremeyecek" dedi. 


</TEXT>
</DOC>
