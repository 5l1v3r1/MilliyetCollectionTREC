<DOC>
<DOCNO> 327462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/27/siyaset/siy07.html </URL>
<DATE> 2005/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargıtay Yeni TCK'de sözümüzü dinletemedik 
</HEADLINE>
<TEXT>


DHA 


Yargıtay Başkan Vekili Osman Şirin, yeni TCK'de basına sınırlama öngören maddeler için, "Yargıçlar çokseslilikten yana. Basının sesi kısılamaz. Sorun çıkarsa, TBMM yeni yasa düzenlemeleri ile sorunları ortadan kaldırabilir" değerlendirmesini yaptı. Trabzon'da yerel bir televizyonun programına katılan Şirin, yeni TCK'nin çok hızlı hazırlandığını belirterek, şunları söyledi "Adalet Bakanı Cemil Çiçek'e sitemimi ilettim. İçindeki 5 madde, yani çelimsiz 5 çocuk kucağımıza verildi. Bize 'Geliştirin' dediler. 'Eksikleri gidermezseniz yargıçlar zorlanır' dedik. Sözümüzü dinletemedik." 
AB dayatmalarından sonra yapılan değişiklikleri kabul etmediğini de ifade eden Şirin, şöyle devam etti "Bunu milletin onuruna yakıştıramıyorum. AİHM iç hukukumuz haline gelmiştir." 



</TEXT>
</DOC>
