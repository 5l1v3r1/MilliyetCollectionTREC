<DOC>
<DOCNO> 328418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/30/yazar/guclu.html </URL>
<DATE> 2005/03/30/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Nasıl bir gelecek istiyoruz 
</HEADLINE>
<TEXT>


Ülke ya da bireysel olarak nasıl bir gelecek istiyoruz Önceliklerimizi çok iyi belirlememiz gerekiyor. 
Yüzyıllardır olduğu gibi bir lokma bir hırka ile yetinmeye devam mı edeceğiz Yoksa yaşam kalitemizi çağdaş ülkeler düzeyine mi yükselteceğiz 
Bu konuda radikal kararlar almak gerekiyor. Bireysel hedeflerimiz, bireysel vizyonumuz dar çerçevede olabilir. Hatalar yapabiliriz. Doğru öngörülerde bulunamayabiliriz. Ama devletin, yerel yönetimlerin ve sivil toplum örgütlerinin bu konuda hata yapma lüksü olamaz. Çünkü bizi geleceğe taşıyacak olan onlardır. 
Gelecekle ilgili kararlar doğru zamanda, doğru yerlerde alınmalı ve doğru bir şekilde uygulanmalıdır. Tepede alınan kararlar ile tabanda gerçekleşen uygulamalar birbiriyle uyum içerisinde olmalı ki mesafe kaydedilsin. 
Şu anda önemde iki önemli karar metni ve uygulama örneği var. 
İlki, Başbakan Erdoğan'ın başkanlığı'nda toplanan Bilim ve Teknoloji Yüksek Kurulu'nun aldığı kararlar. İkincisi ise, İstanbul Büyükşehir Belediyesi'nin açtığı meslek kursları. 
Önce Bilim ve Teknoloji Kurulu'nun birkaç hafta önce belirlediği "Öncelikli Teknoloji Alanları"na bir göz atalım 
Bilgi ve İletişim TeknolojileriBiyoteknoloji ve Gen TeknolojileriMalzeme TeknolojileriNanoteknolojiTasarım TeknolojileriMekatronikÜretim Süreç ve TeknolojileriEnerji ve Çevre Teknolojileri 
Bu alanlardan önemli biri de Uzay Teknolojisi. Hükümetin belirlediği hedefler bunlar. Gönül ister ki DPT, YÖK, üniversiteler, sanayi kuruluşları ve AR-GE şirketleri gibi yerel yönetimlerden sivil toplum örgütlerine kadar hemen her kurum bu yönde hareket etsin. Bu yönde bir gelişim içerisinde olsun. 
Üniversitelerimiz, artık fazlası ile doyuma ulaşmış, on binlerce yetişmiş insan gücü fazlası olan alanlara, h l eleman yetiştirmeye devam ediyor. Meslek liseleri ve meslek yüksekokulları gibi kamu kurumları tarafından düzenlenen kurslar da 50 yıl öncesinden kalma. İşte örnek 
Makine Nakışı, El Nakışı, İğne Oyası, Halı Kilim, Berberlik, Trikotaj, Takı Tasarım, İngilizce, Osmanlıca, Arapça, Okuma Yazma, Cilt Bakımı... 
Benzeri kurslara ve benzeri bölümlere de elbette ihtiyaç var. Ama Türkiye'yi çağdaş dünyaya taşıyacak olan çok daha farklı kurslar ve çok daha farklı akademik eğitim alanları olmalı. Buna kim öncülük yapacak Elbette ki ülkeyi yönetenler. Ama bırakın devlet ile halk, üniversite ile sanayi arasındaki frekans uyumunu, devletin kendi içinde bile bir düşünce ve algılama bütünlüğü yok. 
Eğer devletin tepesinde bir karar alınıyorsa, bu, tabana kadar yayılmalıdır. Türkiye tarım toplumu mu, sanayi toplumu mu yoksa bilgi toplumu mu olacak Madem ki bu konudaki en üst kurulumuz, bilgi ve teknoloji toplumu olmamız yönünde karar verdi, bu tüm Türkiye'ye dalga dalga yayılmalıdır. 
Ders kitaplarından müfredata, meslek kurslarından AR-GE çalışmalarına kadar her alana yansıtılmalıdır. Başka türlü olmaz. 
Atatürk, "Hayatta en hakiki mürşit, ilimdir" demişti. Sözünü dinlemiş olsaydık, bugün bu halde mi olurduk Ama h l geç kalmış sayılmayız. 

Özetin özeti Geleceğe yönelik doğru kararlar alıyoruz. Ama devamını getiremiyoruz. En azından bu kez öyle olmasın... 



</TEXT>
</DOC>
