<DOC>
<DOCNO> 330573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/06/guncel/axgun02.html </URL>
<DATE> 2005/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Liberal aydınlara Diyarbakır'da kötü sürpriz 
</HEADLINE>
<TEXT>


Diyarbakır'da Kürt sorununu tartışan liberal aydınlardan Prof. Dağı, "Özel sohbetlerde insanlar, Öcalan'ın ne kadar negatif, abuk sabuk teorileri olduğunu söylüyor. Ama genel ortamda çok dikkatli davranıyorlar" dedi 

AYDIN HASAN Ankara 

Liberal Düşünce Topluluğu üyesi akademisyenler ve yazarlar, Kürt sorununu, Diyarbakır'daki sivil toplum örgütü temsilcileri ve kanaat önderleriyle birlikte masaya yatırdı. Akademisyenlerin, "Öcalan endeksli siyaseti bırakın" uyarılarına, Diyarbakır'daki katılımcılar, "Bizi tehdit etmeye, akıl vermeye mi geldiniz " diye tepki gösterdi. Katılımcılar, özel ortamlarda ise Öcalan'ı eleştirdi. 
Malabadi Oteli'nde Diyarbakır Barosu ile 1-4 Nisan arasında ortaklaşa düzenlenen konferanslara Gazi Üniversitesi Öğretim Üyesi Prof. Dr. Atilla Yayla, ODTÜ Öğretim Üyesi Prof. Dr. İhsan Dağı, Hacettepe Üniversitesi Öğretim Üyesi Prof. Dr. Mustafa Erdoğan ile yazarlar Nazlı Ilıcak ve Gülay Göktürk'ün yanı sıra 40 kişi katıldı. 

Diyarbakır geçit versin 
Dağı, kanaat önderlerine, "H l İmralı endeksli siyaset yapmaya çalışıyorsunuz. Nevruz kutlamalarındaki görüntüler endişe verici. AB yolunda Diyarbakır geçit vermezse ne olacak Kürtlerin atması gereken adımlar var" diye uyarıda bulundu. Tepkiler geldiğini belirten Dağı, şunlar söyledi 
"Kanaat önderleri, Kuzey Irak'taki gelişmeleri yakından izlemekle birlikte Türkiye eksenli siyasete eğilimli. Kürt olarak tanınmak, kültürel haklara sahip olmak ve Meclis'te temsile vurgu yapıyorlar. Bağımsız devlet ütopyası yok. Ancak örgütün geçmişteki korku politikasının etkisiyle bir iç sansür var. İmralı endeksli siyaseti aşma gayretleri var." 
Dağı şöyle devam etti "Liberal yaklaşımlarımız onları çok şaşırttı, kafaları karıştı. Özel sohbetlerde insanlar, Öcalan'ın ne kadar negatif, niteliksiz, abuk sabuk teorileri olan biri olduğunu söylüyorlar. Ama genel ortamda herkes çok dikkatli. Hem devlet hem de Öcalan korkusu var. Bu toplantılarda Kürtler kendi içlerinde tartışmaya zorlandı." 

Kafaları karıştı 
Prof. Yayla da, izlenimlerini şöyle aktardı "Tarihi bir toplantı oldu. Sosyalist fikirlerden etkilenmiş olan bölgeyi, liberal fikirlere açmaya çalıştık. Kafaları karıştı. Biz de, reformların k ğıt üzerinde kaldığını anladık. Şiddet politikalarına karşı olduklarını gözledim." 




</TEXT>
</DOC>
