<DOC>
<DOCNO> 344651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/21/son/sontur22.html </URL>
<DATE> 2005/05/21/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Siverek'te oksijen tüpü patladı 2 yaralı... 
</HEADLINE>
<TEXT>

     Şanlıurfa’nın Siverek İlçesi’nde bir beyaz eşya tamir atölyesinde oksijen tüpünün patlaması sonucu çıkan yangında, 2 kişi yaralandı. 
     AA muhabirinin aldığı bilgiye göre, Ferit Baydoğan’a 38 ait Emniyet Caddesi’ndeki atölyede, oksijen tüplerinden biri, henüz belirlenemeyen nedenle patladı. 
     Atölyedeki bazı buzdolabı tüplerinin de patlamasıyla çıkan yangında, Ferit ve kardeşi Hamza Baydoğan 22 , çeşitli yerlerinden yaralandı. 
     İtfaiye ekiplerince kısa sürede kontrol altına alınan yangının, çevredeki işyerlerine sıçraması önlendi. 
     Siverek Devlet Hastanesi’ne kaldırılan Ferit ve Hamza Baydoğan, buradaki ilk müdahalenin ardından, Diyarbakır Dicle Üniversitesi Tıp Fakültesi Hastanesi’ne sevk edildi. 
     Yaralıların sağlık durumunun ciddiyetini koruduğu öğrenildi. 
     
</TEXT>
</DOC>
