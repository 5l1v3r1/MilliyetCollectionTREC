<DOC>
<DOCNO> 345786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/25/son/sontur28.html </URL>
<DATE> 2005/05/25/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Dicle'de bir terörist ölü ele geçirildi 
</HEADLINE>
<TEXT>

     Diyarbakır’ın Dicle ilçesinde bir teröristin ölü ele geçirildiği bildirildi. 
     Edinilen bilgiye göre, Diyarbakır’ın Dicle’de ilçesinde güvenlik güçlerinin yaptığı operasyonda bir terörist, uzun namlulu silah, mühimmat, el bombası ve örgütsel dokümanlarla birlikte ölü ele geçirildi. 
     Ölü ele geçirilen teröristin, Suriye uyruklu olduğu bildirildi. 
     Diyarbakır Valiliği’nden yapılan yazılı açıklamada, Dicle İlçesi kırsalında eylem hazırlığı içinde olan bir grup teröristin imhasına yönelik jandarma birliklerince yapılan operasyonda, "dur" ihtarına ateşle karşılık veren terör örgütü PKK mensupları ile jandarma birlikleri arasında çatışma çıktığı belirtildi. 
     Çatışmada 1 teröristin ölü ele geçirildiği ifade edilen açıklamada, "Teröristin üzerinde, Kaleşnikof piyade tüfeği, 5 şarjör, 136 fişek, 2 el bombası, sırt çantası ve örgütsel doküman bulunmuştur. 
     Yapılan incelemede, teröristin Suriye uyruklu olduğu belirlenmiştir. 
     Teröristin açık kimliği henüz tespit edilememiştir" denildi. 
     
</TEXT>
</DOC>
