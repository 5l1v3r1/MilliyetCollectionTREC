<DOC>
<DOCNO> 332684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/son/sontur29.html </URL>
<DATE> 2005/04/12/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Ermenistan'da tutuklu Türk 9 ay sonra serbest bırakıldı 
</HEADLINE>
<TEXT>

     Ermenistan'a yasadışı yollardan girdiği iddiasıyla tutuklanan Türk vatandaşı, tahliye edilerek, Türkiye'ye gönderildi. 
     AA muhabirinin edindiği bilgiye göre, Ermenistan'da Pasaport Kanunu'na muhalefet suçundan tutuklanan İhsan Aydın, 9 ay sonra serbest bırakıldı. Aydın, Türk makamlarına teslim edildi. 
     Türk makamlarınca da Aydın'a, Pasaport Kanunu'na muhalefet suçundan 110 YTL 110 milyon lira ceza verildi. 
     İş bulma ümidiyle Ermenistan'ın Erivan kentine gittiğini belirten Aydın, casus olduğundan şüphelenen Ermeni yetkililerinin kendisini 3 gün sorguladığını, daha sonra 9 ay hapis cezası verdiğini söyledi. 
     Aydın, ''Erivan'da 2 kişilik hücrede 9 ay yaşam mücadelesi verdim. Günde yalnızca bir öğün yemek veriyorlardı. Yaptığıma çok pişmanım. Artık bu güzel vatanımdan ayrılmak istemiyorum'' dedi. 
     İhsan Aydın, geçen Temmuz ayında kaybolmuş, Ermenistan'a yasadışı yollardan girdiği iddiasıyla tutuklandığı ortaya çıkmıştı. 
     
</TEXT>
</DOC>
