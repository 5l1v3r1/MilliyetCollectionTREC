<DOC>
<DOCNO> 304729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/08/son/sontur26.html </URL>
<DATE> 2005/01/08/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
GATA'da yangın .. 
</HEADLINE>
<TEXT>

     Gülhane Askeri Tıp Akademisi'nin Konferans Salonu'nda yangın çıktı. Kısa sürede büyüyen yangın itfaiyenin yoğun müdahalesi sonucu söndürüldü. 
     A.A muhabirinin aldığı bilgiye göre hastanenin Konferans Salonu'nda başlayan yangına ilk müdahale, GATA itfaiye görevlileri tarafından yapıldı. Yangının büyümesi üzerine, Büyükşehir Belediyesi ve diğer askeri birliklerin itfaiyeleri de yangın söndürme çalışmalarına katıldı. 
     Büyükşehir Belediyesi İtfaiye Daire Başkanı Faruk Kurutuz, yangının 13.45 sıralarında söndürüldüğünü söyledi. Yangın söndürme çalışmalarına 30 araç ve 120 personelle katıldıklarını belirten Kurutuz, yangının çıkış nedeninin henüz belirlenemediğini kaydetti. Kurutuz, yangında yaralı veya can kaybının bulunmadığını bildirdi. 
     Yangının çıkış nedeniyle ilgili inceleme ve hasar tespit çalışmalarının sürdürüldüğü bildirildi. 
     
</TEXT>
</DOC>
