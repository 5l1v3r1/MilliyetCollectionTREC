<DOC>
<DOCNO> 334031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/16/son/sonspo24.html </URL>
<DATE> 2005/04/16/ </DATE>
<TIME> 18.05 </TIME>
<AUTHOR>  </AUTHOR>
<HEADLINE>
Konyaspor 2 - Sakaryaspor 0 
</HEADLINE>
<TEXT>

     Birinci Süper Futbol Ligi'nde Konyaspor, Sakaryaspor'u 2-0 yendi. 
     5. dakikada, sağ kanatta Muhammet Hanifi'nin ortasında, ceza alanı içinde kaleci ile karşı karşıya kalan Altan'ın vuruşunda top kaleci Şenol'a çarparak kornere gitti. 
     21. dakikada, Zafer Biryol'un düşürülmesi sonucunda kazanılan serbest vuruşta topun arkasına Altan geçti. Ceza yayı üzerinden Altan'ın şık vuruşunda meşin yuvarlak üst direkten döndü. 
     25. dakikada, Hasan'dan aldığı pasla sol çaprazdan ceza alanına giren Muhammet Hanifi, kaleci ile karşı karşıya kaldı. Muhammet Hanifi'nin vuruşunda top ağlarla buluştu 1-0 
     Kalan dakikalarda başka gol olmayınca maçın ilk yarısı Konyaspor'un 1-0'lık üstünlüğü ile kapandı. 
     
     İKİNCİ YARI 

     60. dakikada Altan'ın arapasında topla buluşan Baliç'in, ceza alanına girer girmez sert şutunda, meşin yuvarlak kaleci Şenol'da kaldı. 
     78. dakikada Sakaryaspor ceza alanının ön çizgisinde topu önünde bulan Baliç'in dönerek vuruşunda, meşin yuvarlak yandan az farkla auta çıktı. 
     86. dakikada sol çaprazdan ceza alanına giren Erhan'ın sert vuruşunda, kaleci Şenol topu kornere gönderdi. 
     89. dakikada topu önünde bulan Muhammed Hanifi, meşin yuvarlağı Ernani'ye çıkardı. Uygun pozisyondaki Ernani, iyi bir vuruşla topu ağlarla buluşturdu 2-0. 
     Maç, evsahibi Konyaspor'un 2-0 üstünlüğüyle sona erdi. 
     
     KÜNYE 

     

Stat Atatürk. Hakemler Serdar Tatlı xx, Muhittin Gürses xx, Selçuk Kaya xx. Konyaspor Özden xxx, Zafer Demir xxx, Tayfun xx, Erhan xx, Yasin xxx, Altan xxx Dk. 68 Ernani xx , Levent xx, Hasan xxx, Baliç xx, Zafer Biryol xx, Muhammed Hanifi xxx. Sakaryaspor Şenol xx, Gökhan xx, Aytaç x, Cemil xx, Kadir xx, M'Bayo xx, Emre xx, Ragıp x, Fatih x Dk. 76 Serdal x , Ali xx, Burak x Dk. 62 Makasi x . Gol Dk. 25 Muhammed Hanifi, Dk. 89 Ernani. Sarı Kartlar Dk. 16 Erhan, Dk. 37 Baliç Konyaspor .      
</TEXT>
</DOC>
