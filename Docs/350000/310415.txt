<DOC>
<DOCNO> 310415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/29/magazin/amag.html </URL>
<DATE> 2005/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
'Sanat filmi emek israfı ' 
</HEADLINE>
<TEXT>


'Sanat filmi az para, boşuna emek demek' diyen Hülya Avşar, artık sanat filminde oynamayacak 

Deniz Altuntaş 

Hülya Avşar, 'Hababam Sınıfı Askerde' filminin, Almanya'da 'Box Office Germany' Ödülü'nü almasını, "Doğuştan ödüllendirilmiş bir insan olarak, verilen ödülleri başımın üstünde taşırım. En büyük ödül, filmi seyircinin beğenmesidir" diye değerlendirdi. Avşar, bu sözlerinin ardından şok bir açıklama yapıp, bundan böyle 'sanat filmleri'nde oynamayacağını söyledi. Bu kararına gerekçe olarak, sanat filmlerinin mümkün olduğunca az maliyetle yapılmasını gösteren Avşar, şöyle konuştu 

'Tanıtım çok yetersiz' 
"Para olmadığı için tanıtımları çok az seviyede kalıyor. Sonuçta filmi büyük kitleler seyretmiyor. Bunun suçlusu olarak sanatçılar gösteriliyor. Sanatçının üzerine çok büyük yük biniyor. Oyuncu, oyununu oynar. Hiçbir filmimde Hülya Avşar olarak oynamıyorum. Rolüm kim olmamı gerektiriyorsa o oluyorum. Sanat filmi az para, boşuna emek harcamak demek." 

'Komedide oynarım' 
'Kalbin Zamanı' filmi yüzünden hak etmediği eleştirilere uğradığını hatırlatan ve "Geçen yıl benim başıma gelen pişmiş tavuğun başına gelmedi. Herkes bana yüklendi" diyen Avşar, sözlerini şöyle tamamladı "Sanat filmlerine bugüne kadar çok emek verdim, ama bundan sonra hep komedi filmlerinde oynayacağım. Ancak rol aldığım 'İki Genç Kızın Hik yesi' filmi seyirciye ulaşırsa, hak ettiği değeri bulursa, sanat filmleri hakkında görüşlerim değişebilir." 



</TEXT>
</DOC>
