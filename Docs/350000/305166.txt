<DOC>
<DOCNO> 305166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/10/son/sonspo16.html </URL>
<DATE> 2005/01/10/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Fransa'nın en sevileni Zidane... 
</HEADLINE>
<TEXT>

     Fransa'da düzenlenen bir kamuoyu araştırması, milli futbolcu Zidane'nın ülkenin yine en sevilen şahsiyeti olduğunu ortaya koydu. 
     IPSOS kamuoyu araştırmasının düzenlediği anketlerde, Real Madrid futbol takımının ünlü oyuncusu Zidane son üç yıldır Fransa'nın en sevilen şahsiyeti olarak seçiliyor. 
     Kamuoyu araştırması sonucuna göre, 2005 yılında Zidane'dan sonra en çok sevilenler sıralamasında şarkıcı Michel Sardou 2. sırada, Francis Cabrel ise 3. sırada yer aldı. 
     Siyasetçiler arasında ise eski sağlık bakanı Bernard Koucner 20. sırada, yine eski sağlık bakanı Simone Veil 22. sırada yer aldı. Cumhurbaşkanı Jacques Chirac ise en sevilen 50 şahsiyet arasında bu yıl 32 sırada yer buldu. 
     Yoksullar için kurduğu yardım derneği ile yıllarca Fransa'nın en sevilen şahsiyeti olarak seçilen rahip Pierre, 2003 yılından beri kendi isteğiyle, bu sıralamanın dışında tutuluyor. 
     
</TEXT>
</DOC>
