<DOC>
<DOCNO> 321855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/08/son/sonsiy04.html </URL>
<DATE> 2005/03/08/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Erdoğan'dan teşkilatlara "yolsuzluk" uyarısı "Bana bildirin" 
</HEADLINE>
<TEXT>

     ABDULLAH KARAKUŞ Ankara 

Başbakan Recep Tayyip Erdoğan, yolsuzlukların üzerine kim olursa olsun gitmekte kararlı olduğunu belirterek, "Teşkilatlar yolsuzlukla ilgili gelen bilgi ve belgeleri bizzat bana bildirsin" dedi. 
     AKP İl Başkanlarının önceki günkü basına kapalı toplantısında Erdoğan, yolsuzluk iddialarıyla birebir ilgilendiğini vurguladı. Teşkilatlardan yolsuzlukla mücadele etmesini isteyen Erdoğan, "Her türlü iddiayı araştırın. Duyduğunuz gördüğünüz şeyleri bana ulaştırın. Yolsuzluğa göz yummayın, müdehale edin" dedi. 
     
     Seçim 2007'de 
     Erken seçimin gündemlerinde olmadığını belirten Erdoğan, "Seçimler 2007'de yapılacak. Bu ülke istikrarsızlıktan çok çekti. Şimdiye kadar sürekli seçimler öne alındı. Bir çok erken seçim yapıldı. Ama şimdi istikrar var ve her şey zamanında yapılacak" diye konuştu. 
     
     Bedelini öderler 
     AKP'de son dönemde yaşanan istifaları da gündeme getiren Erdoğan, "Paniğe gerek yok. O arkadaşların kendi takdiridir. İstemeyeni burada tutamayız. Takdirin bedelini kendileri öder. İstifaların 5'i geçeceğini sanmıyorum" dedi. 
     
</TEXT>
</DOC>
