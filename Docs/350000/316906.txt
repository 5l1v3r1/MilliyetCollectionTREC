<DOC>
<DOCNO> 316906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/20/son/sondun04.html </URL>
<DATE> 2005/02/20/ </DATE>
<TIME> 08.05 </TIME>
<AUTHOR>  </AUTHOR>
<HEADLINE>
KKTC'de oy verme işlemi başladı... 
</HEADLINE>
<TEXT>

     Kuzey Kıbrıs Türk Cumhuriyeti'nde KKTC milletvekilliği erken genel seçimi için oy verme işlemi saat 08.00'de başladı. 
     Saat 18.00'e kadar devam edecek seçimde, kayıtlı 147 bin 249 seçmen ülke genelinde kurulan toplam 575 sandıkta oy kullanacak. 
     KKTC Seçim ve Halkoylaması Yasası uyarınca, seçmenin sandık başında mühür, mühür tercih ve karma oy olmak üzere 3 ayrı yöntemle oyunu kullanma olanağı var. Seçimde, ilk kez renkli oy pusulası kullanılıyor. 
     Cumhuriyet Meclisi'nin 50 yeni üyesinin belirleneceği seçime, Ulusal Birlik Partisi UBP , Cumhuriyetçi Türk Partisi CTP , Demokrat Parti DP , Barış ve Demokrasi Hareketi BDH , Toplumcu Kurtuluş Partisi TKP , Yeni Parti YP ve Milliyetçi Adalet Partisi MAP katılıyor. 
     Seçimlerde Lefkoşa 16, Gazimağusa 13, Girne 9, Güzelyurt 7 ve İskele ilçesi de 5 milletvekili çıkaracak. Ülke genelinde yüzde 5 seçim barajını aşan partiler ile adaylar oy oranına göre Meclis'te temsil edilme şansı bulacak. 

     
</TEXT>
</DOC>
