<DOC>
<DOCNO> 314968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/14/guncel/gun04.html </URL>
<DATE> 2005/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
4653 cinayetin belgeseli çekildi 
</HEADLINE>
<TEXT>


"4653 ..." adlı 70 dakikalık belgesel, Güneydoğu'daki faili meçhul cinayetleri konu alıyor 

BELMA AKÇURA İstanbul 

Güneydoğu Anadolu'daki faili meçhul cinayetler belgesel oldu. "4653 ..." adlı belgesel, gelecek hafta Diyarbakır'da gösterime girecek. 
Gelincik Yapım'ın üstlendiği, Feyzullah Yıldırım ve Mehmet Hatman'ın hazırladığı belgesel film bir döneme damgasını vuran faili meçhul cinayetleri konu alıyor. 1991-2003 arasında evinden, işyerinden, sokaktan, şehrin en işlek caddesinden kaçırılarak öldürülenlerin hik yelerini anlatan belgesel, İnsan Hakları Derneği İHD Diyarbakır Şubesi kurucusu Vedat Aydın'ın 1991'de öldürüldüğü faili meçhul cinayetle başlıyor. 

Bir dönemin gerçeği 
Faili meçhul cinayetlere kurban giden ve gözaltında kaybolan insanların yakınlarının anlattıklarından hareketle kurgulanan filmde, Jandarma istihbarat adına çalıştığını iddia edip faili meçhuller konusunda "İtirafçı" isimli bir kitap yazan Abdülkadir Aygan'ın açıklamalarına da yer veriliyor. 
Hatman, Türkiye'de 15 yıl içinde 10 binin üzerinde faili meçhul cinayet işlendiğini, 4653 cinayeti tespit ettiklerini savunarak, "Bu nedenle 3 nokta koyduk. Bir dönem karşı karşıya kaldığımız gerçeğin belgeselini yaptık" dedi. 


</TEXT>
</DOC>
