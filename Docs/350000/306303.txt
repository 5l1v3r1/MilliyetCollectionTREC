<DOC>
<DOCNO> 306303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/14/guncel/gun03.html </URL>
<DATE> 2005/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
577 bin öğretmene 13 milyon öğrenci 
</HEADLINE>
<TEXT>


Milli Eğitim Bakanlığı, bu yıl ilköğretimde yaklaşık 10 milyon 300 bin öğrencinin okuduğunu bildirdi 


Milli Eğitim Bakanlığı, "Kurban Bayramı tatili ve ağır kış koşullarını göz önüne alarak' ilk ve ortaöğretim okullarında, 19 Ocak'ta başlayacak olan yarıyıl tatilini, bugünden başlatma kararı aldı. 7 Şubat'ta dersbaşı yapacak olan öğrenciler, ikinci yarıyılda 2.5 gün fazladan öğretim yapacak. 
Bu öğretim yılında 35 bin 580 ilköğretim okulunda 10 milyon 298 bin 646, 6 bin 860 lisede 2 milyon 724 bin 676 öğrenci okuyor. İlköğretim okullarındaki öğrencilerden 1 milyon 374 bin 609'u, liselerdeki öğrencilerden de 974 bin 468'i yeni başladı. MEB, okullaşma oranlarını okul öncesi eğitimde 16.1, ilköğretimde 97.4, ortaöğretimde 63.5 olarak belirledi. Okul öncesi eğitim kurumlarından 434 bin 771 çocuk, yaygın eğitim kurumlarından da 3 milyon 451 bin 515 yetişkin yararlanıyor. Devlet ve özel öğretim kurumlarında, toplam 576 bin 85 öğretmen görev yapıyor. 


</TEXT>
</DOC>
