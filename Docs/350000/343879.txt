<DOC>
<DOCNO> 343879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/19/spor/bbas.html </URL>
<DATE> 2005/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Potada ilk raunt Efes Pilsen'in 88-84 
</HEADLINE>
<TEXT>


Lacivert-Beyazlılar, Play-Off yarı finalinin ilk buluşmasında Fenerbahçe'yi kıran kırana geçen bir mücadele sonunda kıl payı devirmeyi başardı, seride 1-0'lık üstünlüğü yakaladı 


Efes Pilsen, Play - Off yarı finalinin ilk maçında Fenerbahçe ile giriştiği ve nefesleri kesen mücadeleden burun farkıyla galip çıktı, seride 1 - 0 üstünlük sağladı 88 - 84 
Maçın ilk çeyreğinde Solomon ile etkili olan Efes'e karşı Mrsic ile direnç gösteren Fenerbahçe güçlü rakibinin arayı açmasına ilk yarıda 20 sayı üreten Boşnak yıldızı ile etkili oldu, devre 45 - 40 Efes lehine kapandı. 
Üçüncü periyotta savunmasını iyice sertleştiren Fenerbahçe, Efes'i 12 sayıda tutarak Mrsic ve Ömer ile skor buldu, son çeyreğe 62 - 57 önde girdi. Ancak dördüncü periyodun hemen başında yedi sayı geriye düşmesine karşın maçı bırakmayan Efes Pilsen, Solomon'un kritik sayıları, Kaya'nın pota altındaki etkinliğiyle galibiyete ulaştı 88 - 84 
Yarı finalin ikinci maçı cumartesi günü yine Abdi İpekçi Salonu'nda oynanacak. 

NE DEDİLER 
'Avantaj bizde' 

Efes'in hocası Oktay Mahmuti, "Zor bir mücadeleden galip çıktığımız için çok mutluyum. Bir adım öne geçtik. Avantaj bizde" dedi. Mahmuti, "Uzun süre önde götürdüğümüz mücadelede ikinci yarı sahaya istediğimiz oyunu yansıtamayınca Fenerbahçe skora dengeyi getirdi. Son çeyreğe ise iyi başladık. Hem pota altından hem de dışarıdan bulduğumuz sayılarla maçı kazanmasını bildik. Kazanmasını bilen oyuncularımı ve çok iyi mücadele eden Fenerbahçe'yi kutluyorum" diye konuştu. 

'İyi oynadık' 

Fenerbahçe couchu Aydın Örs, Efes karşısında iyi mücadele ettiklerini ancak istedikleri sonucu alamadıklarını dile getirdi. Örs, "İlk yarı planladığımız gibi oynayamadık. Edwards ve Harvey'in erken faul problemine girmesi, pota altında zorlanmamıza neden oldu. İkinci yarıda kritik bir zamanda öne geçmesini bildik. Ancak maçın son dakikalarında dışarıdan bulduğumuz boş şutları kullanamamamız mağlubiyeti getirdi" dedi. 

İstatistik 

EFES PİLSEN OYUNCU TS 2S 3S SA R 4 Ermal 3 1 2 - 1 2 2 6 Domercant 12 0 4 3 6 3 3 5 4 Mustafa - 0 1 - - 1 6 Nikolic 11 4 7 - 3 4 2 8 Solomon 25 6 7 3 4 4 4 2 8 Kaya 25 5 10 - 15 18 11 5 Ender 4 1 1 0 4 2 3 - 6 Prkacin 6 1 4 - 4 6 8 5 Cenk 2 1 2 0 2 - 2 TOPLAM 88 19 38 6 16 32 40 33 

FENERBAHÇE OYUNCU TS 2S 3S SA R 7 Ömer 12 3 5 2 6 0 1 4 6 Erdal 8 1 1 2 5 - 5 5 Edwards 3 1 1 - 1 1 1 9 Mrsic 33 5 7 5 11 8 12 1 6 Salyers 14 3 6 0 7 8 8 7 7 Harvey 14 6 7 - 2 3 6 4 Rasim - 0 2 0 1 - 2 3 Barış - - - - - 7 Zeki - - - - 1 4 Emre - 0 1 0 1 - 2 4 Levent - - - - - TOPLAM 84 19 30 9 31 19 25 29 

1.PERİYOT 20 - 15 E.Pilsen , 2.PERİYOT 25 - 25, DEVRE 45 - 40 E.Pilsen , 3.PERİYOT 12 - 22 F.Bahçe , 4.PERİYOT 31 - 22 E.Pilsen , MAÇ SKORU 88 - 84 E.Pilsen , BEŞ FAUL Edwards 33.19 , Kaya 38.35 , HAKEMLER Emin Moğulkoç, Deniz Kıyak, Serhat Ünal 

Tribünler boş kaldı 

Efes - Pilsen ile Fenerbahçe arasındaki yarı final serisinin ilk maçı seyircilerden beklenen ilgiyi görmedi. 12 bin seyirci kapasiteli Abdi İpekçi Spor Salonu'ndaki karşılaşmayı bin civarında basketbolseverler takip etti. Bu arada Fenerbahçeli basketbolculara hemen her maçta destek veren yönetimden sadece Mahmut Uslu'nun olması dikkat çekti. 

El Amin şoku 

Basketbolda bu akşam Ülkerspor ile Play - Off yarı finalinin ilk maçını oynayacak olan Beşiktaş'ın yıldız guardı Khalid El Amin önceki akşam yapılan antrenmanda ayak bileğinden sakatlandı. Basketbol Şube Kaptanı Şenol Demirağ, aynı bölgeden daha önce de bir sakatlık geçiren El Amin'in maça yetiştirilmesi için yoğun tedavi uygulandığını söyledi. Bu arada, sakatlığı süren kaptan Tolga Tekinalp'in ise yarı final serisinde forma giyemeyeceği açıklandı. 

POTADA BUGÜN 

Play - Off Yarı Finali 
Beşiktaş - Ülkerspor 1 - 0 

BEŞİKTAŞ 
Haluk 
El Amin Murat 
Ellis 
Varda 
Bekir 

ÜLKERSPOR 
Vukcevic 
K.Tunçeri 
Stombergas 
Zukauskas 
K.Gönlüm 

Salon Akatlar 
Saat 19.30 
TV Kanal 1 


</TEXT>
</DOC>
