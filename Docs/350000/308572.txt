<DOC>
<DOCNO> 308572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/23/siyaset/siy04.html </URL>
<DATE> 2005/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İlticacı Türkler Japonları korkuttu 
</HEADLINE>
<TEXT>


Yüzlerce kişinin iltica talebinde bulunması üzerine Japonya, "Ne oluyor " diye sordu 

UTKU ÇAKIRÖZER Ankara 


Gaziantep, Kahramanmaraş, Adıyaman ve Malatya'dan yüzlerce kişinin, Türk vatandaşlarına vize uygulamayan Japonya'dan iltica talebinde bulunması, Tokyo ile Ankara arasında diplomatik soruna neden oldu. 
İnsan hakları uygulamalarını gerekçe gösterenlerin başvurularına 2004'te olumlu yanıt veren Japon hükümeti, aynı illerden gelen taleplerin ardı arkası kesilmeyince, "Türkiye'de olağanüstü bir şeyler mi oluyor " sorusunun yanıtını aramaya başladı. Türkiye'den bilgi isteyen Japon hükümeti, durumu yerinde incelemesi için Ankara'ya bir de heyet gönderdi ve bugüne kadar gündeme getirmedikleri vize uygulamasını başlatmak zorunda kalacakları uyarısını iletti. 

Zor ikna oldular 
Türkiye, Japonları, bu 4 ilde hiçbir olağanüstü durum olmadığına ikna etmeyi başardı. Ankara, vize konusunu şimdilik gündemden düşürmeyi başardı. Türk vatandaşlarının ise Türkiye'ye iade edildiği bildirildi. 



</TEXT>
</DOC>
