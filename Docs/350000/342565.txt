<DOC>
<DOCNO> 342565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/14/son/sonspo23.html </URL>
<DATE> 2005/05/14/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Çaykur Rizespor, Trabzonspor maçının hazırlıklarını tamamladı... 
</HEADLINE>
<TEXT>

     Çaykur Rizespor yarın sahasında oynayacağı Trabzonspor maçı hazırlıklarını tamamladı. 
     Çaykur Rizespor Teknik Direktörü Erdoğan Arıca, Mehmet Cengiz Tesisleri’ndeki antrenmanın ardından gazetecilere yaptığı açıklamada, Trabzonspor maçını kazanarak, ligin son iki haftasını keyifli geçirmek istediklerini söyledi. 
     Arıca, bir gazetecinin lig sonunda Çaykur Rizespor’dan ayrılıp ayrılmayacağı konusundaki sorusunu ise "Benim için mesleki değerler çok önemli. Fazla yorum yapmak istemiyorum. Başkanımız Ekrem Cengiz’le görüştüm. Sezon sonunda Çaykur Rizespor’dan ayrılıyorum" diye yanıtladı. 
     Çaykur Rizespor’un Trabzonspor karşılaşmasına Zdravkov, Kürşat, Bashir, Victoria, Mehmet Polat, Gürol, Serkan, Ünal, Cem Baki, Okan ve Fahri muhtemel 11’iyle çıkması bekleniyor. 
     
</TEXT>
</DOC>
