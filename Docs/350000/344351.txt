<DOC>
<DOCNO> 344351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/20/son/sontur07.html </URL>
<DATE> 2005/05/20/ </DATE>
<TIME> 05.00 </TIME>
<AUTHOR>  </AUTHOR>
<HEADLINE>
Vucuduna saplanan demirle hastaneye getirildi... 
</HEADLINE>
<TEXT>

     MERSİN’in Mezitli Beldesi'nde karşı taraftaki bahçeye düşen topunu almak isterken vücuduna bahçenin korkuluk demiri saplanan 10 yaşındaki Mehmet Emin Hoyraz, demir ile birlikte hastaneye kaldırıldı. 
     Olay, Mezitli Beldesi Atatürk Caddesi 66'ncı Sokak'taki Gümüşkent Sitesi’nde meydana geldi. Karşı taraftaki bahçeye düşen futbol topunu almak için sitenin duvarının üzerindeki korkulukların üzerinden atlamak isteyen Mehmet Emin Hoyraz’ın vücuduna bahçenin korkuluk demiri saplandı. Hoyraz'ın vücudu, korkuluk demirinden kurtarılamadı. Sivil Savunma ekipleri bunun üzerine korkuluk demirini dibinden kesti. Vücuduna saplanan korkuluk demiri ile birlikte Mersin Devlet Hastanesi’ne kaldırılan Mehmet Emin Hoyraz, yapılan ameliyat sonrası vücudundaki demir çıkarılabildi. Korkuluk demirinin çocuğun hayati organlarına değmemesi olası bir faciayı önlemiş oldu. Mehmet Emin Hoyraz, Duvardaydım karşı tarafta bulunan topu alacaktım ayağım kaydı bir anda düştüm. Ne olduğunu anlayamadımö dedi. 
     
</TEXT>
</DOC>
