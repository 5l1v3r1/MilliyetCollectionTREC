<DOC>
<DOCNO> 326649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/24/son/soneko35.html </URL>
<DATE> 2005/03/24/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Merkez Bankası'nın haftalık verileri... 
</HEADLINE>
<TEXT>

     Merkez Bankası'nın döviz rezervleri 11-18 Mart 2005 tarihleri arasında 432 milyon dolar azalarak, 18 Mart itibarıyla 39 milyar 3 milyon dolara indi. 
     Bankanın döviz rezervleri 11 Mart'ta 39 milyar 435 milyon dolar idi. 
     Türkiye'nin ''uluslararası rezervleri'' ise 25 Şubat-4 Mart tarihleri arasında 87 milyon dolar arttı ve 4 Mart itibarıyla 59 milyar 276 milyon dolara çıktı. 
     Uluslararası rezervler 25 Şubat'ta, 59 milyar 189 milyon dolar seviyesinde bulunuyordu. 
     Bankalar ve özel finans kurumlarının ÖFK toplam döviz rezervleri de 512 milyon dolar artarak, 4 Mart itibarıyla 21 milyar 224 milyon dolara yükseldi. Bankalar ve ÖFK'ların toplam döviz rezervi 25 Şubat'ta 20 milyar 712 milyon dolar idi. 
     
     EMİSYON HACMİ 

     Dolaşımdaki kağıt para miktarını gösteren emisyon hacmi de bir haftada 152.9 milyon Yeni Türk Lirası YTL azalarak, dün itibarıyla 14 milyar 747 milyon YTL'ye geriledi. 
     Merkez Bankası'nın haftalık verilerine göre, emisyon hacmi 17 Mart'ta 14 milyar 899.9 milyon YTL idi. 
     
     REPO İŞLEMLERİ AZALDI 

     Bankaların müşterileriyle yaptığı repo işlemleri, 11-18 Mart 2005 tarihleri arasında 419.5 milyon YTL azalarak, 18 Mart itibarıyla 1 milyar 643.8 milyon YTL oldu. Repo işlemleri 11 Mart'ta 2 milyar 63.3 milyon YTL idi. 
     Mali kuruluşlar arası repo işlemleri ise 11 Mart'ta 7 milyar 434.5 milyon YTL iken, 18 Mart itibarıyla 195.9 milyon YTL artış ile 7 milyar 630.4 milyon YTL'ye çıktı. 
     
     DIŞ BORÇ ÖDEMELERİ 

     Türkiye, 1-23 Mart tarihleri arasında toplam 876.81 milyon dolar dış borç ödemesi yaptı. 
     Ödemelerin 476.69 milyon doları Hazine, 42.77 milyon doları Merkez Bankası ve 9.33 milyon doları genel ve katma bütçeli idarelerin dokümantasyon, kitap bedeli, katılma payı, üyelik aidatı gibi ödemeler ile MSB ve savunma sanayii ödemeleri gibi kalemlerden oluştu. Aynı dönemde, IMF'ye 348.02 milyon dolar ödeme yapıldı. 
     
     DÖVİZ MEVDUAT HESAPLARI 

     Bankalardaki toplam döviz mevduat hesapları, 11 Mart itibarıyla 79 milyar 388 milyon dolar oldu. 
     Toplam döviz mevduat hesapları 4 Mart'ta 78 milyar 518 milyon dolar idi. 
     Döviz tevdiat hesapları toplamı 11 Mart'ta 61 milyar 100 milyon dolara, yurt içi döviz tevdiat hesapları toplamı 58 milyar 301 milyon dolara, yurt dışı döviz tevdiat hesapları 2 milyar 799 milyon dolara yükseldi. 
     
     BANKALARIN KREDİ HACMİ, 90.2 MİLYAR YTL'YE YÜKSELDİ 

     Bankacılık sistemi kredi hacmi, 11 Mart itibarıyla 90 milyar 207.1 milyon YTL oldu. 
     Merkez Bankası verilerine göre, bankacılık sistemi kredi hacmi 4 Mart itibarıyla 89 milyar 401.9 milyon YTL idi. 
     11 Mart itibariyle, mali kesime verilen kredilerin yaklaşık 767.9 milyon YTL'si mevduat bankaları, 1 milyar 899.7 milyon YTL'si de kalkınma ve yatırım bankaları kredilerinden oluşuyor. 
     Mali olmayan kesime verilen kredilerin dağılımına bakıldığında ise 77 milyon YTL'sinin Merkez Bankası, 81 milyar 983.7 milyon YTL'sinin mevduat bankaları, 5 milyar 185.4 milyon YTL'sinin de kalkınma ve yatırım bankaları kredilerinden oluştuğu görüldü. 
     
     TÜKETİCİ FİNANSMAN ŞİRKETLERİNİN KREDİ HACMİ 

     Tüketici finansman şirketlerinin kredi hacmi, bir haftada 17.2 milyon YTL artarak, 18 Mart itibarıyla 1 milyar 349.6 milyon YTL oldu. 
     Tüketici finansman şirketlerinin kredi hacmi, 11 Mart'ta 1 milyar 332.4 milyon YTL düzeyindeydi. 
     Toplam kredinin 897.8 milyon YTL'si bireysel kredi, 451.8 milyon YTL'si de kurumsal krediden oluştu. 
     
     MENKUL DEĞERLER CÜZDANI 

     Öte yandan bankaların alım satım amaçlı ve satılmaya hazır menkulleri 4 Mart'ta 66 milyar 322.4 milyon YTL iken 11 Mart tarihi itibarıyla 66 milyar 280.9 milyon YTL'ye indi. 
     Verilere göre 11 Mart itibarıyla mevduat bankalarının portföyünde 41 milyar 308.7 milyonu YTL, yaklaşık 23 milyar 905 milyon YTL'si de yabancı para menkul değerleri olmak üzere, toplam 65 milyar 213.7 milyon YTL'lik değerli kağıt bulunuyor. 
     Bu bankalardaki yabancı para ve TL cinsinden menkul değerlerin yaklaşık 916.3 milyon YTL'si yurtdışında bulunurken, yurtiçi yabancı para cinsinden değerler arasında 22 milyar 887.7 milyon YTL'lik, Türk parası değerler açısından da 38 milyar 0.5 milyon YTL'lık devlet tahvili yer alıyor. 
     
     TOPLAM MEVDUAT 

     Mevduat bankalarında toplam mevduat 4 Mart tarihinde 179 milyar 570 milyon YTL iken 11 Mart tarihi itibarıyla 1 milyar 783.1 milyon YTL artarak 181 milyar 353.2 milyon YTL'ye çıktı. 
     Bankalardaki yabancı mevduat 636.6 milyon YTL artarak 72 milyar 441.6 milyon YTL'dan 73 milyar 78.2 milyon YTL'ye yükseldi. 
     Aynı dönemde YTL cinsinden mevduat 2 milyar 31.4 milyon YTL artarak, 11 Mart itibarıyla yaklaşık 104 milyar 839 milyon YTL oldu. 4 Mart tarihinde YTL mevduatı 102 milyar 807.6 milyon YTL idi. 
     
</TEXT>
</DOC>
