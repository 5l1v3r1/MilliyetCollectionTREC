<DOC>
<DOCNO> 339158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/03/son/sondun19.html </URL>
<DATE> 2005/05/03/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Devlet başkanının eşi gazeteciyi tokatladı... 
</HEADLINE>
<TEXT>

     Kenya Devlet Başkanı Mwai Kibaki’nin eşi Lucy Kibaki, ülkenin en büyük gazetesinin bürosunu basarak, bir kameramanı tokatladı. 
     Görgü tanıklarının ifadesine göre, Lucy Kibaki, Dünya Basın Özgürlüğü gününde korumalarıyla birlikte The Daily Nation gazetesinin bürosunu basarak, bir kameramanı tokatladı, bir başka gazetecinin de tutuklanmasını istedi. 
     Gazetenin İdari Müdürü Wangethi Mwangi, Bayan Kibaki’nin, daha sonra, gece yarısından saat 05.00 civarına kadar süren saldırısına tanık olan diğer gazetecilerin not defterlerine, video kasetlerine ve kameralarına el koyduğunu söyledi. 
     Hükümet sözcüsü olayla ilgili yorum yapmadı. 
     Mwangi, Bayan Kibaki’nin baskınından devlet başkanının haberi olduğundan emin olduğunu ifade etti ve Kenya’da basın özgürlüğünün geleceğinden kaygılı olduğunu belirtti. 
     Bayan Kibaki’nin, Dünya Bankası Kenya direktörünün görevinin sona ermesi nedeniyle, devlet başkanının özel konutunun yanındaki evinde düzenlediği veda partisinde müziğin çok yüksek olduğunu ileri sürerek, polisi aradığına dair haberlerine tepki gösterdiği belirtiliyor. 
     
</TEXT>
</DOC>
