<DOC>
<DOCNO> 337687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/son/sondun11.html </URL>
<DATE> 2005/04/28/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Egemen Bağış'a ABD'den 2005 yılı Genç Lider Ödülü’ 
</HEADLINE>
<TEXT>

     Can KAMİLOĞLU NEW YORK, DHA 

      MERKEZİ New York'ta bulunan Think-Thank’ adlı düşünce kuruluşunun Network 20 20 2005 yılı Genç Lider ödülü’, Başbakan Recep Tayyip Erdoğan'ın Dış İlişkiler Danışmanı, AKP İstanbul Millevekili Egemen Bağış'a verildi. 
     New York'taki Türk Evi'nde düzenlenen ödül törenine, New York Başkonsolosu Ömer Önhon, Türk Amerikan Dernekleri Federasyonu Başkanı Dr.Ata Erim katıldı. Egemen Bağış'a ödülünü Think-Thank’ düşünce kuruluşunun Başkanı Dr. Patricia Huntington verdi. Törende bir konuşma yapan Dr. Huntington, Egemen Bağış'ı Türk Amerikan dostluğu için çok çaba harcayan bir siyasetçi ve bir lider olarak gördükleri için Network 20 20 2005 Yılı Genç Lider Ödülü’nü vermekten mutluluk duyduğunu söyledi. Dr. Huntington, geçtiğimiz yıl Türkiye'de yapmış oldukları temaslardan çok memnun kaldıklarını belirterek, Bazı gençlerimiz, geçen yıl Ekim ayında Türkiye'ye ziyarette bulundu. Heyetin Türk dışişleri yetkilileri, parlamento üyeleri, sivil toplum örgütleri, akademisyenler ve gazetecilerle görüşmeler yapıldı. Biz Türkiye ve ABD arasında bir sorun olduğunu düşünmüyoruz. Türkiye'de de herhangi bir Amerika karşıtlığı yok, sadece Türkler Amerikan hükümetinin bazı politikalarından memnun değil.ö dedi. İki ülke arasındaki dostluğun köklü olduğunu belirten Dr. Huntington Başbakan'ın Haziran ayında yapacağı ziyaret, ilişkilere katkıda bulunacaktır.ö dedi. 
     
     BAĞIŞ ÖDÜL, BAŞBAKAN ERDOĞAN VE MİLLETVEKİLLERİNİN 
     Egemen Bağış ise ödül töreni sonrasında yaptığı konuşmada, 2005 yılı Genç Lider Ödülü’nü almaktan duyduğu mutluluğu ve onuru dile getirdi. Bağış, bu ödülü son iki buçuk yılda Türk ekonomisi ve dış politikasındaki önemli başarıları nedeniyle, Türk milletvekillerinin ve özellikle Başbakan Recep Tayyip Erdoğan'ın da hak ettiğini söyledi. Bağış, Türk Amerikan ilişkileri 200 yıllık bir geçmişe sahip. 60 yıldan beri de ABD ile stratejik ortaklık yapıyoruz. Kore, Somali, Bosna ve Afganistan'da yan yanaydık. 5 yıl önce sayısı 11 olan Amerikan Kongresi Türkiye Dostluk çalışma gurubunun şu andaki sayıs 70 üyeye ulaşmıştır. Bu da ilişkilerin ne kadar geliştiğini göstermektedir.ö diye konuştu. 
     
     DERVİŞ'İN UNDP BAŞKANLIĞI'NDA HÜKÜMETİN DE KATKILARI VAR 
     Birleşmiş Milletler BM Kalkınma Programı UNDP başkanlığına Kemal Derviş'in Kofi Annan tarafından atanmasıyla ilgili gazetecilerin sorduğu bir soruya Bağış, Hükümetimiz de bu konuda destek verdi. Hükümetimiz, Başbakanımız ve Dışişleri Bakanımız destek verdi, çaba gösterdi ve kendisine referans oldu. Eminim seçilmesinde bunların da katkıları olmuştur. Bu görevi de başarıyla yerine getirerek, ülkemizi en iyi şekilde temsil edeceğine yürekten inanıyorum. Kemal Derviş'in UNDP başkanlığına seçilmesi, sadece kendisi için değil, Türkiye ve Türk milleti için de önemli bir başarıdır. Derviş'in Türkiye'nin BM Güvenlik Konseyi geçici üyeliğine aday olduğu bir dönemde, BM'de çok üst düzey bir göreve gelmiş olması, Türkiye'nin bu adaylık sürecinde de çok önemli etkileri olacaktır.ö diye konuştu. 
     
</TEXT>
</DOC>
