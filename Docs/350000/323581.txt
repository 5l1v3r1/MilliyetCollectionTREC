<DOC>
<DOCNO> 323581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/14/yazar/akyol.html </URL>
<DATE> 2005/03/14/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Atatürk kurguları 
</HEADLINE>
<TEXT>


NEDEN herkesin kendine göre bir Atatürk anlayışı var "İyi bilen" ve "gerçek Atatürkçü" birileri bize "doğrusu"nu anlatsa olmaz mı 
Olmaz... Böyle bir şey olamaz. Çünkü öncelikler farklı olduğu için, bakışlar farklı olacaktır. 
Edebiyat ve fikir hayatımızın büyük isimlerinden Attil İlhan mesela... 
İş Bankası Kültür Yayınları'ndan çıkan "Yıldız, Hilal ve Kalpak" adlı kitabını ben yeni okudum. Kitabın alt başlığı şöyle "Gazi'nin 'Ulusal' Solculuğu." 
İsmet Giritli de "Atatürk'ün liberalliğini" yazabilirdi 
Attil Ağabey "Mustafa Kemal Paşa... Atatürk... Ulu Önder" gibi kavramları değil, "Gazi"yi tercih ediyor. Çünkü "Gazi" kavramının 'ulusal kurtuluşçu' felsefeye daha uygun olduğunu düşünüyor. 
Ama tarihin her dönemini de buna göre kurgulamak doğru mu 

ATTİL İlhan'ın kitabında "Yıldız" sosyalizm ve devrimi, "Hilal" mazlum milletleri ve İslam lemini, "Kalpak" da Milli Kurtuluş Savaşı'nı temsil ediyor. 
Peki 1930'lardaki redingotlu, fraklı, melon şapkalı, hatta 'Altı Ok' rozetli Atatürk .. CHP'liler de bunu öne çıkarıyor. 
Sayın İlhan bu kitabında, "Gazi"nin 'ulusal solcu'luğunu anlatırken, onun 'ulusal solcu' "Kadro" dergisini desteklediğini yazıyor. Sf. 73 
Halbuki "Kadro"yu Gazi kapatmıştı. 
"Kadro"nun çizgisine karşıyım ama kapatılmamalıydı. Sadece fikir özgürlüğü açısından değil, herkes ekonomik kriz döneminde dil ve tarih kurgularıyla uğraşırken, "ekonomi"nin büyük önemini anlatan bir dergiydi. 
İlhan, 'ulusal solcu Gazi'nin mason localarını kapattığını hatırlatıyor. Gazi aynı dönemde Türk Ocakları'nı, Kadın Derneklerini, Serbest Fırka'yı da kapatmıştı. O dönemde bütün bağımsız düşünceler ve oluşumlar sakıncalı sayılıyordu. 

ATTİL İlhan edebiyat ve düşünce hayatımızda büyük bir "mil kültür sentezi"nin edip ve düşünürüdür 
"O muhteşem Selçuklu Osmanlı kültür sentezi, bir 'ümmet' kültür sentezi idi... Elbette aşılması lazım bu da o sentezden rasyonalist laik yöntemlerle 'ulusal' kültürü yaratmakla olacak..." sf. 195 
İlhan'a göre, Gazi bu amaçla Tarih ve Dil Kurumlarını kurmuştu. Zabıtlar ortada, amaç, yeni milli kültürü "o muhteşem Selçuklu Osmanlı kültür sentezinden" çıkarmak değildi. Osmanlı ve Selçuklu'yu atlayarak, "Türklüğün unutulmuş yüksek medeni vasfı"nı İslam öncesinde, hatta Tunç Çağı'nda aramaktı. 
İlhan "1930'lu yıllarda hüküm süren 'totaliterlik'" diyor Sf. 289 . Ama suçlusu, İnönü'dür. İnönü faşizandır, emperyalizme kapı açmıştır vs vs... 
Sadece İnönü'ye haksızlık değil. Tarihe böyle şematik bakış, Atatürk'ü de İnönü'yü de, yahut başka bir şahsiyeti de tarih gerçekliklerinden koparıp sübjektif 'iyi' ve 'kötü' kurgularına oturtmak demektir. 
Tarih biliminin 'metotlarına' uymak kaydıyla, elbette farklı algılamalar olacaktır. İlhan'ın 'tarih kurgusu'nu yanlış buluyorum ama kültür felsefesinin fikir hayatımıza saygın bir katkı olduğu kesin. 
Önemle olan şu İlhan'ın vurguladığı gibi, kimse kendi Atatürk'ü adına devlete çağrı yapmasın, tek doğru diye de dayatmasın 



</TEXT>
</DOC>
