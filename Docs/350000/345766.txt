<DOC>
<DOCNO> 345766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/25/son/sontur08.html </URL>
<DATE> 2005/05/25/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Ne haber ulan yanık’ cinayetine 15 yıl hapis 
</HEADLINE>
<TEXT>

     Tekin ATAY DHA 

      TRABZON’da, yüzündeki iz nedeniyle Ne haber ulan yanıkö diye dalga geçtiğini öne sürdüğü arkadaşı 44 yaşındaki Cengiz Aydoğdu'yu tabancayla vurarak öldürmek suçundan 30 yıla kadar hapis istemiyle tutuklu yargılanan 29 yaşındaki Emin Selim, 15 yıl 10 ay hapis cezasına mahkum edildi. Mahkeme heyeti, yanık’ sözünü tahrik olarak kabul ederek indirim sebebi kabul etti. 
     Geçen yıl Değirmendere semtinde meydana gelen olayda, oto kiralama işi yapan 2 çocuk babası Cengiz Aydoğdu, karşılaştığı otogarda çalışan tanıdığı Emin Selim'e iddiaya göre, Ne haber ulan yanıkö diye hitap etti. Yüzündeki yanık nedeniyle yanık’ lakabıyla anılan Emin Selim, Ben sana ağabey diyorum, sen yanık diyerek beni beni rencide ediyorsun. Bunu bir daha yapmaö diyerek tepki gösterdi. Bunun üzerine Aydoğdu, Yalan mı söylüyorum oğlum. Yanık değil misinö cevabını verdi. Başlayan tartışma kavgaya dönüşünce ruhsatsız tabancasına sarılan Emin Selim, iki el ateş ettiği Cengiz Aydoğdu’yu olay yerinde öldürdü, daha sonra da polise teslim oldu. 
     
     SÜREKLİ DALGA GEÇİYORDU 
     Trabzon Ağır Ceza Mahkemesi’nde kasten adam öldürmek’ suçundan 30 yıl arasında ağır hapis istemiyle tutuklu yargılanan Emin Selim, bugün son kez hakim karşısına çıktı. Cinayetten pişmanlık duyduğunu belirten Emin Selim, Cengiz Aydoğdu ile yıllardır tanışıyorduk. Bana sürekli yanık’ diyor ve dalga geçiyordu. Kendisini birkaç kez uyardım. Olay günü yine bana, yanık’ dedi. Beni neden rencide ediyorsun diye tepki gösterdim. Bunun üzerine beni tartakladı. Silahımı çekip ayaklarına doğru ateş ettim. Bu sırada arkadan birileri elimden silahı almaya çalışınca kurşun ensesine saplanmış. Öldürme niyetim yoktu, pişmanımö dedi. 
     
     YANIK’ SÖZÜ İNDİRİM SEBEBİ 
     Mahkeme heyeti, Emin Selim’i önce 24 yıl hapis cezasına mahkum etti ancak, ölen Cengiz Aydoğdu’nun yanık’ şeklindeki hitabını tahrik sebebi kabul ederek, cezasını 18 yıla indirildi. Heyet, sanığın kendiliğinden teslim olması ve mahkemedeki olumlu davranışlarını da indirim sebebi kabul ederek, kasten adam öldürmek’ suçundan 15 yıl, ruhsatsız silah taşımak’ suçundan da 10 ay olmak üzere toplam 15 yıl 10 hapis ve 455 bin YTL para cezası verdi. Emin Selim ayrıca, kamu hizmetlerinden ömür boyu men’ cezasıyla da cezalandırıldı. 
     
</TEXT>
</DOC>
