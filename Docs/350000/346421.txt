<DOC>
<DOCNO> 346421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/27/son/sonspo11.html </URL>
<DATE> 2005/05/27/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Gerrard Rüya gecesinden sonra Chelsea'ye gitmem... 
</HEADLINE>
<TEXT>

     Muhteşem bir maçla 'Avrupa şampiyonu' unvanıyla buluşan Liverpool'un kaptanı Gerrard, Chelsea'ye transfer olacağı yönündeki söylentilere 'Rüya gecesinden sonra bu takımdan kim ayrılmak ister ki ' dedi Önceki gece İstanbul Olimpiyat Stadı'nda Şampiyonlar Ligi tarihinin en ilginç finaliyle kupaya uzanan Liverpool, hem kendi tarihinde, hem de İngiliz futbolunun tarihinde yeni bir sayfa açarken gözler maçın kahramanlarından Steven Gerrard'a çevrildi. Maçtan sonra mutluluktan ağlamaklı bir halde İngiliz televizyon kanalı ITV'ye konuşan kaptan, "Mücadeleye devam ettik ve sonuçta takımdaki her oyuncu bu kupayı hak etti" dedi. Liverpool, önceki gece tarihinde beşinci, 1984'ten beri de ilk kez Avrupa kupası kaldırdı. 
     Öte yandan ada futboluna parasıyla yön vermek isteyen Roman Abramovich'in takımı Chelsea'den transfer teklifi aldığı bilinen kaptan Gerrard, bu konuya şöyle açıklık getirdi "Böyle bir gecenin ardından bu takımdan ayrılmayı kim düşünebilir " 
     
</TEXT>
</DOC>
