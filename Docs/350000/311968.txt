<DOC>
<DOCNO> 311968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/03/son/sondun23.html </URL>
<DATE> 2005/02/03/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Japonya'da ganster sayısı artıyor 
</HEADLINE>
<TEXT>

     Japonya'da polisin yoğun çabalarına rağmen, gansterlerin sayısı bu yıl da arttı. 
     Polisten yapılan açıklamada, gansterlerin sayısının 9 yıldır sürekli arttığı belirtildi. 
     Açıklamaya göre, Japonya'da bilinen gansterlerin sayısı, geçen yıla göre 1200 yüzde 14,4 kişilik artışla 87 bine çıktı. 
     Ülkenin en büyük ganster yakuza çetesi Yamaguchi-gumi, diğer küçük çetelerin üyelerini bünyesine katarken, ganster sayısındaki artışın büyük ölçüde bu çetenin elemanları sayısının artmasından kaynaklandığı belirtildi. 
     Merkezi Kobe'de olan Yamaguchi-gumi'ye bağlı gansterlerin sayısı 1100 artarak 39 bin 200'e çıktı. Bu sayı, toplam ganster sayısının yüzde 45,1'ini oluşturuyor. 
     Japonya'daki gansterlerin yüzde 70,5'i, üç büyük yakuza çetesi Yamaguchi-gumi, Sumiyoshi-kai ve Inagawa-kai'ye bağlı. 
     Sumiyoshi-kai'nin 12 bin 600, Inagawa-kai'nin ise 9500 üyesi var. 
     Uzmanlar, gangsterlerin sayısının sürekli artmasını ülke ekonomisindeki yavaşlamaya bağlıyor. 
     Tokyo's Meiji Üniversitesi kriminoloji suç bilimi profesörü Koichi Kikuta, önemli ganster çetelerinin büyük kentlerde iş bulmakta zorlanan gençleri hedef aldığını belirtiyor. 
     
</TEXT>
</DOC>
