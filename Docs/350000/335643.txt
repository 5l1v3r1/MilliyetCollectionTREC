<DOC>
<DOCNO> 335643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/21/son/sontur31.html </URL>
<DATE> 2005/04/21/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Kurtlar Vadisi'ne özendi, evden kaçtı 
</HEADLINE>
<TEXT>

     Zafer TOKUŞ DHA 

      TELEVİZYONLARDA şiddet içeren dizilerin özellikle çocuklar ve gençler üzerindeki olumsuz etkileri tartışılırken, Adapazarı'nda 2 ay önce evden kaçan 17 yaşındaki Ethem Cerrah, televizyonda yayınlanan Kurtlar Vadisi' dizisindeki Çakır' karakterine özendiği ileri sürüldü. 
     Gözüyaşlı anne Behiye Cerrah çocuğunun mafyaya özendiğini ve evden ayrıldığı gün üzerinde, Oktay Kaynarca'nın canlandırdığı Çakır' karakterinin giydiği gibi çizgili takım elbise bulunduğunu söyledi. 2 aydır çocuğundan haber alamadığını anlatan Behiye Cerrah, bu tür dizilerin gençler üzerinde olumsuz etkileri olduğunu söyledi. 
     Tüm aramalarına rağmen oğlunu bulamadığını kaydeden Behiye Cerrah, "Oğlum televizyonlardaki dizileri hiç kaçırmazdı. Her akşam eve geldikten sonra televizyonun başına geçerdi. Hele Kurtlar Vadisi dizisinin tiryakisiydi. Bu dizilerden dolayı son zamanlarda tabanca ve bıçağa da merak sarmıştı'' dedi. 
     Ethem Cerrah'ın ablası Havva Cömert de kardeşinin bu dizi yüzünden evden kaçtığını söyleyerek, "Bu dizideki Çakır karekterine çok özeniyordu. Mafya olmak istiyordu. Ortaokuldan sonra okumadı. Başına birşey gelmesinden endişe ediyoruz'' diyerek, kardeşine eve dönmesi çağrısında bulundu. 

     
</TEXT>
</DOC>
