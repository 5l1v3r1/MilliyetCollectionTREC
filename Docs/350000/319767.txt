<DOC>
<DOCNO> 319767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/01/son/sonyas03.html </URL>
<DATE> 2005/03/01/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Uzay Mekiği Progress, ''astronot salyangozlarla'' fırlatıldı 
</HEADLINE>
<TEXT>

     Rus uzay mekiği Progress, Uluslararası Uzay İstasyonu'na UUİ ikmal malzemesi götürmek üzere 50 ''astronot salyangozla'' fırlatıldı. 
     Moskova yakınlarındaki Korolev'de bulunan Uzay Uçuşları Kontrol Merkezi'nden TSOUP yapılan açıklamaya göre, UUİ'deki mürettebata, su, gıda ve yakıt götüren Rus uzay mekiği Progress M-52, yerçekimi deneylerinde kullanılmak üzere seçilen 50 salyangoz ile Kazakistan'daki Baykonur üssünden TSİ 21.09'da fırlatıldı. 
     Rusya Bilimler Akademisi'nde titizlikle yapılan bilimsel testlerden sonra seçilen 50 ''astronot salyangoz'', Nisan sonunda astronotlar Rus Salijan Şaripov ve Amerikan Leroy Chiao ile Dünya'ya dönecek. 
     Uçuş öncesi astronotlara uygulandığı gibi bir santrifüj makinesine yerleştirilen ''astronot salyangozlar'', simülasyon sırasında uzay aracının şartlarını hissetmeleri üzerine yüzlerce salyangoz arasından seçilmişti. 
     Progress'in UUİ ile çarşamba günü kenetlenmesi planlanıyor. 
     
</TEXT>
</DOC>
