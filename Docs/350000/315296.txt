<DOC>
<DOCNO> 315296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/15/yasam/ayas.html </URL>
<DATE> 2005/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Her 14 Şubat'ta aşkına el-Fatiha 
</HEADLINE>
<TEXT>


Kimi halay çekti, kimi doktorunu ziyaret etti, yarışmalar düzenlendi, dualar okundu... Sevgililer Günü ülkemizde, 'bize' uygun hale getirilerek kutlandı 

HABER MERKEZİ 

Sevgililer Günü, ülke genelinde çiftlerin birbirlerine çeşitli armağan ve jestleriyle kutlanırken, bazı ilginç olaylara da sahne oldu. 

ŞANLIURFA Görme engelli Berika Özkürkçü 77 , 17 yaşında şık olduğu, Kore Savaşı'na katılarak bir daha haber alamadığı nişanlısı Mehmet Şah Demir için her 14 Şubat'ta Fatiha okuduğunu açıkladı. Berika Nine üstte , "Gerçek sevgi mezara kadardır. Şimdikiler aşkı yaşayamıyor" dedi. 
ZONGULDAK Muhtarlardan mahallede yaşayan en yaşlı çiftlerin belirlenmesini isteyen Zonguldak Belediye Başkanı Secaattin Gonca, eşi Sevgi Gonca ile birlikte bu çiftleri ziyaret ederek çiçek verdi. 
KONYA Konya Büyükyehir Belediyesi'ne ait, özel bir şirket aracılığı ile haftalığı 235 YTL'ye kiralanan billboardlar, "Sevgililer Günü" nedeniyle 3 şığın ilanı aşklarıyla doldu. 
İZMİR Dokuz Eylül Üniversitesi Hastanesi'nde yıllar önce gerçekleşen karaciğer nakilleriyle sağlıklarına kavuşan Anıl Angı 7 , Sude Tütüncü 9 ve Furkan San 11 Prof. Dr. İbrahim Astarcıoğlu, Doç. Dr. Sedat Karademir ve Doç. Dr. Hüseyin Astarcıoğlu için pasta keserek sevgilerini sundu. 
AĞRI Ağrı Huzurevi'nde kalan Taştan Taştan 70 , 3 yıl önce kendisini terk eden Sedef Taştan'a çiçek gönderdi ve türkü söyleyip özlemini dile getirdi. Huzurevindeki diğer yaşlılar da Sevgililer Günü'nü türküler söyleyip halay çekerek kutladı. 

'Aşk'a geldiler 

AKP'li Beyoğlu Belediye Başkanı, sevgi yürüyüşü düzenledi. AKP Şişli İlçe Başkanlığı da, dev bir kalp önünde fotoğraf hizmeti verdi 
TAHSİN AKSU, AHU COŞKUN 
Beyoğlu Belediyesi'nin 14 Şubat "Sevgililer Günü" nedeniyle düzenlediği "Sevgi Yürüyüşü"nde AKP'li Belediye Başkanı Ahmet Misbah Demircan, ünlü manken ve sanatçılarla birlikte vatandaşlara kırmızı gül dağıttı. Demircan yaptığı konuşmada, "Sevgiye ne kadar ihtiyacımız olduğunu vurgulamak için buradayız" dedi. 

Bir taşla iki kuş 
AKP Şişli İlçe Başkanlığı da, Şişli Meydanı'nda düzenlediği etkinlikle 14 Şubat'ı kutladı. Etkinlikte kırmızı balonlardan oluşan kalp figürünün önünde vatandaşların ücretsiz fotoğrafı çekildi. Bu arada meydanda kurulan masada fotoğraf teslimi için telefon numaraları alınırken, isteyenlerin AKP Gençlik Kolları'na üye yapılması da sağlandı. 

'Sevishganlar Kuni' kutlu olsun 

14 Şubat'ın 'Sevişenler Günü' olarak kutlandığı Özbekistan'da bir restoran, çiftlerin bu özel gününü Rusça ve Özbekçe hazırlanan bir afişle kutladı. 

Bu ne dünya kardeşim seven sevene... 

14 Şubat Sevgililer Günü, birçok ülkede düzenlenen ilginç etkinliklerle kutlanıyor. Avustralya'da bir alışveriş merkezinde, gençler aradıkları tipe uygun kahvaltılık tahıl gevreği kutularını alışveriş arabalarına koyarak karşı cinsle tanışmanın yollarını aradılar. Tayland'ın başkenti Bangkok'ta da, 500 çift topluca dünya evine girdi. Bir alışveriş merkezi de 'kucaklama maratonu' düzenledi. Ülkenin güneyindeki bir otelde de sualtı nik hları yapıldı. 

5 bin 300 çift öpüştü 

Filipinler'in başkenti Manila'da 5 bin 300'den fazla çift, en az 10 saniye süreyle öpüşerek, Şili'nin 4 bin 445 çifte ait 'Lovapalooza' rekorunu kırdı. Guinness Rekorlar Kitabı'na giren festival, ülkedeki 4 kentte eş zamanlı yapıldı. 


Hoop balıklar Aile var 

Çin'in Şangay kentinde bir 'pet-shop'taki akvaryumda satılan 'öpüşen balıklar' Sevgililer Günü'nde en fazla ilgi çeken hayvanlardan oldu. Dudaklarını büzerek diğer balıkların dudaklarına değdiren balıkların çifti 8 YTL.. 


Sadece ders çalışıyorlar... 

ABD'nin Kaliforniya eyaletinde öpüşme dersleri veren okulun öğrencileri Gary Getz ve eşi Lorrie Clemens, derslerde öğrendikleri teknikleri uyguluyor. 1998'de kurulan okulda, 'tutkulu öpüşme' öğretiliyor. 


</TEXT>
</DOC>
