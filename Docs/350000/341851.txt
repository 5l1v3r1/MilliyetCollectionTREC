<DOC>
<DOCNO> 341851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/son/soneko20.html </URL>
<DATE> 2005/05/12/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Özince Bankacıya hortumcu gözüyle bakmaktan vazgeçmeliyiz 
</HEADLINE>
<TEXT>

     Türkiye Bankalar Birliği TBB Yönetim Kurulu Başkanı Ersin Özince, "Bankacılık sektöründen psikolojik sorunları olan o kadar çok birey var ki ülkemizde, bankacıya hortumcu gözüyle bakmakla bu psikolojiyi yenemeyiz. Bundan artık vazgeçmeliyiz" dedi. 
     Türkiye İhracatcılar Meclisi’nin TİM koordinasyonunda gerçeleştirilen "Emek Yoğun Sektörlerin İhracat Finansmanı, Sorunlar ve Çözüm Önerileri" konulu toplantıda konuşan Özince, krizin esas itibariyle yenildiğini söyledi. 
     Krizin yenilmesinde yanlızca kamunun değil özel sektörün de çok ciddi payı bulunduğunu ifade eden Özince, "Bu krizden başarıyla çıkmayı bilen müsseseler buradayız" dedi. 
     Bankacılık sektörünün çok ciddi bir krizden geçtiğini, bunun sektöre, ülkeye maliyetleri olduğunu belirten Özince, ancak Türkiye Cumhuriyeti tarihinin en büyük ekonomik krizini çok ciddi siyasi zaafiyetlerle de bir aradayken geçirdiğini de unutmamak gerektiğini söyledi. 
     Özince, "Biz çok büyük bir ekonomik kriz yaşadık ve esasında ciddi istikrar programlarını uygulamaya çalıştığımız bir dönemde yaşadığımız bir krizdi. Dolayısıyla özellikle yakın geçmişimizi iyi hatırlamamız ve ne kadar ciddi zorluklardan geldiğimizi iyi değerlendirmemiz, bunun sonucunda da ayakta kalan müesseselerin birbirine o anlamda değer vermesi, inanması ve dayanışması ihtiyacı var" dedi. 
     
     "ALTERNATİF PİYASALARIN GELİŞMESİNE TÜRKİYE MUHTAÇTIR" 
     Bankacılık sektörünün alternatiflenmesine tutucu bir tavırla yaklaşmadıklarını, Türkiye’nin ihtiyacı olan ekonomik gelişmeyi daha büyük bir finans sektörünün desteklemesi gerektiğinin aşikar olduğunu ifade eden Özince, şunları kaydetti 
     "Mali sektör büyümek durumundadır. Bankacılık sektörüne alternatif piyasaların gelişmesine de Türkiye muhtaçtır. Başta sermaye piyasası olmak üzere alternatiflerin gelişmesine imkan tanıyacak olanlar da en başta makroekonomik politikaların istikrarlı sürdürülmesidir. Alternatifler bankacılık sektörünün disiplinini de çok olumlu etkileyecektir. Şu anda alternatif var mı Nispeten var." Reel sektör kuruluşlarından muktedir olanların uluslarararı piyasalardan doğrudan borçlanmasından, Türk bankacılık sektörü olarak da bir yandan memnuniyetsiz olduklarını, bir yandan da gıpta ile izler durumda bulunduklarını dile getiren Özince, konuşmasını şöyle sürdürdü 
     "Memnuniyetsiziz çünkü işimizi dışarıya kaybediyoruz. Biz hem işten hem diğer ekonomiye katkı sağlayacak olanakları yerine getirebilmekten mahrum kalıyoruz, istihdam konusu da başta olmak üzere. Ancak gıpta ile bakıyoruz çünkü birtakım fiyat dışında vergi, harç, fon gibi uygulamalar nedeniyle ya da belki o konuda çok net bilgilerimiz değil ama çıkarımlarımız var, belki bir miktar kayıt dışı kaynakların kullanılması ile ilgili olarak yurtdışından çok ciddi Türkiye’ye kaynak kullandırıldığını görüyoruz. 
     Sözün özü reel sektöre şu anda kullandırılandan daha fazla kaynağın yurtdışından özel sektörce kullanılmasını güzel bir rekabet yöntemi bulmakla beraber aslında biz bu işi de almak arzusundayız." Bu işi almak için de yaptıklarının kamu nezdinde özellikle haksız rekabeti yaratan, bankacılıkta kaynak maliyetlerini yükselten unsurların birer birer ortadan kaldırılması olduğunu ifade eden Özince, "Madem Türkiye liberal serbest piyasa ekonomisinin çok uzun yıllardır uygulandığı bir ülkedir bankacılık sektörünün de bu haksız rekabet usurlarından arındırılmasında yarar var" dedi. 
     Finans sisteminin büyümesi için bankacılık sisteminin ciddi ölçüde sermayeye ihtiyaç duyacağının açık olduğunu belirten Özince, "O nedenle Türk bankacılık sisteminin ciddi kar etmesine hepimiz muhtacız" dedi. 
     Türk bankacılık sisteminin büyümeyi finanse edebilmesi, kendi büyümesini ve ekonominin büyümesini finanse edebilmesi için sermayeye muhtaç olduğunu belirten Özince, bunu en basit anlamda karlılıkla sağlayabileceğini kaydetti. 
     Özince, "Aksi takdirde dışarıdan sermaye girişi ki buna da son derece sıcak bakıyoruz. Bu konuda ihtiyacımız vardır. Yerli sermayeye de yabancı sermayeye de rahatlıkla yer vardır ülkemizde" dedi. 
     Ersin Özince, bu konda Türkiye’ye gelecek yabancı sermayeye de yerli sermayeye de farklı teşvikler tanınabileceğini söyledi. 
     
     "BANKACILIĞIN KAR ETMESİNDEN HEPİMİZ MEMNUN OLMALIYIZ" 
     Özince, "Bankacılığın kar etmesinden hepimiz memnun olmalıyız" dedi. 
     TİM Başkanı Oğuz Satıcı’nın dile getirdiği reel sektörle bankaclık sektörü arasında psikolojik soruna da değinen Özince, şunları kaydetti 
     "Bankacılık sektöründen psikolojik sorunları olan o kadar çok birey var ki ülkemizde hakikaten çok haklı. Reel sektör de adı üstünde o toplumla özdeş bir sektör ama artık bunu da yenmenin zamanı geldi. Zaten sağolsunlar onun için buradayız. Bundan artık vazgeçmeliyiz. Bankacıya hortumcu gözüyle bakmakla bu psikolojiyi yenemeyiz. Bakmıyoruz zaten biz, bakanlar burada değil ama halen ülkemizde her 2 bankadan biri hortumcu şeklinde değerlendirmeler yapılabiliyorsa, bu özel sektörün serbest piyasa ekonomisine inananların sorunudur, bankacıların sorunu değildir veya yanlızca bankacıların sorunu değildir." 
     
     BASEL II 
     Türkiye’de bankacılığın giderek uluslararası sermayeye, uluslararası diğer ilişkilere açıldığını ifade eden Özince, şunları kaydetti 
     "Memnuniyetle söyleyebilirim ki bankalarımız bütün dönemlerin en uygun vade, fiyat ve miktar yönünden kaynaklarını elde edebilmektedirler, ancak bugün AB normları hatta bütün dünya bankacılığında etkin olan Basel standartlarını uygulamaya devam etmek, bırakın bankacılığımızı ülkemizi çok ciddi bir zorlukla karşı karşıya bırakabilir. Nasıl bir zorluk Reytingimiz yetmeyecektir. 
     Kurallar aynen uluslararası bir spor müsabakasında olduğu gibi inisiyatifimiz dışında değişecektir. Dolayısıyla bir an önce bunu inisiyatifimizle planlayabileceğimiz kadar planlamalı, programlamalıyız. En başta gelen hususun, en ciddi hususun bu olduğunu düşünüyorum. 
     Bankacılık sektörü olarak Basel II standartları uygulanmaya kalkılsa, biz Türk bankacılık sektörü çok ciddi zorluk çekeriz, yabancı bankalar da çeker. Ama biz daha çok çekeriz. Şu anda çekmiyor muyuz Çekiyoruz. Bizim sektörümüzde de tabii ki 50 binin üzerinde nitelikli insan işsiz kalmıştır." Değişimin esas olduğunu vurgulayan Özince, "Türkiye Cumhuriyeti devletinin rekabet merdiveninde tekrar belkide biraz geciktiği yerini alması için reformların sürdürülmesi ve siyaseten desteklenmesi hükümetlerden çok Türk özel sektörünün görevidir ve sorunudur diye düşünüyorum" dedi. 
     Özince, bu konuda hükümetlere destek olunması, talepkar olunması, en ufak gecikmeye meydan verilmemesi gerektiğini, Türk bankacılık sektörünün de kendisine düşen görevi böylesine ciddi bir krizin içinden çıktıktan sonra giderek ekonomiye olan direkt desteğini artırarak sürdürmekte olduğunu, buna inanmak ve desteklemek gerektiğini söyledi. 
     
</TEXT>
</DOC>
