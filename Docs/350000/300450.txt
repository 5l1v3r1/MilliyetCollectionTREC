<DOC>
<DOCNO> 300450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/24/yazar/akyol.html </URL>
<DATE> 2004/12/24/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Üniversite ve gençlik 
</HEADLINE>
<TEXT>


GENELLEMELER daima tehlikelidir. Hele de 'metotlu düşünme'yi bilmeyince, tesadüfi birkaç örnekten bir dünya çıkarabilirsiniz 
Üniversite gençliği hakkında da bir genelleme yapılamaz. 
Bunu niye yazıyorum Önceki akşam İzmir'deki beş üniversiteden bin kadar genç hakkındaki gözlemlerimin "bütün üniversite gençliğini" yansıtmadığını belirtmek için... 
Hatta orada bin kadar gencin hepsini kapsayan bir genelleme de yapılamaz. 
Ben o gençler arasında gözlemlediğim "ideolojik" ve "slogancı" bir kesimden bahsedeceğim. 

İZMİR'E Milliyet gazetesinin 'Kariyerim' toplantısı için gittik. Arkadaşımız Abbas Güçlü'nün Kanal D'de yayımlanan "Genç Bakış" programında da gençler, Milliyet yazarlarına sorular sordu. 
Aykırı sorular da sorsalar, medeni, meraklı, gerçekten öğrenmek isteyen pırıl pırıl gençleri tebrik ediyorum. 
Bunun yanında, gençlikte radikal, kestirmeci eğilimlerin olmasını normal sayıyorum. Hatta karmaşık olaylar karşısında ak-kara basitleştirmelerinin ve buna dayalı sloganların o yaşlardaki cazibesini de anlarım. 
Ama coşkuyla konuştuğu konuları hiç araştırmamış olmak .. İşte üniversite öğrencisine yakışmayan budur. 
Bu tür sorulardan biri 
- İsrail, Araplardan toprak satın alarak kuruldu. Ülke topraklarının yabancılara satılabilmesini nasıl içinize sindiriyorsunuz 
Böyle çeşitli sorular... Ateşli itirazlar... Emperyalizm, sömürücü yabancı sermaye falan... 
Hatta şöyle bir soru 
- Üniversitemizin falanca laboratuvarında emperyalizm Irak'ta insanları öldürsün diye deneyler yapılıyor Rektör hesap versin Niye susuyor 

UFAK bir anket olsun diye sordum 
- İsrail'in nasıl kurulduğu hakkında bir araştırma okudunuz mu 
Çıt yok 
İsrail'in nasıl kurulduğunu okumak şart da değil. Ama "emperyalizmin Filistin'de toprak satın alma oyunu" şimdi de Türkiye'de oynanıyor diye bir şüpheniz varsa... Okumanız, İsrail'in kurulması gibi fevkalade karmaşık ve çok yönlü hadiseler zincirini ve bunda "toprak satın alma"nın rolünü araştırmanız gerekmez mi 
Bizde yabancılara taşınmaz mal satışına imk n veren düzenlemeyi, bunun şartlarını, kısıtlamalarını, devletin alabileceği tedbirlerin olup olmadığını da araştırmanız gerekmez mi 
"Toprak satışı" gibi iki kelime, böyle muazzam ve dehşet verici bir sonuca varmaya yeter mi 
Ciddi bir araştırma belki de bu soruya hak verdirecektir. Ama araştırmadan hüküm vermek 
Sağcı solcu, şucu bucu ne fark eder Kuran'ın bilimi öven ayetlerini, Atatürk'ün bilimci sözlerini veya 'bilimsel sosyalizm'in sloganlarını milyon defa tekrarlasak ne fark eder "Araştırma duygusu, metodik düşünce, analitik zihniyet" gibi modern bilimi kurmuş ve Batı'yı bugünkü kudretine ulaştırmış "düşünme metotları"nı özümseyemezsek, ne fark eder 
Karmaşık olayları "ak-kara" veya "dost-düşman" basitliğine indirgemek, politik katılık ve miyopluktan başka bir şey doğurmaz. 
Eğitim sistemimiz artık "gri" renginin değerini, yani çağdaş "belirsizlik mantığının" yaratıcılığını öğretmesi gerekiyor. Bu yöndeki reform çabalarının bir an önce hayata geçmesine ekmek su gibi muhtacız. 



</TEXT>
</DOC>
