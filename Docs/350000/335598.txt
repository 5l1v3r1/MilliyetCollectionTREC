<DOC>
<DOCNO> 335598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/21/son/sonspo23.html </URL>
<DATE> 2005/04/21/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Dünyanın en yaşlı olimpiyat madalyası sahibi 100 yaşında öldü 
</HEADLINE>
<TEXT>

     Dünyanın en yaşlı olimpiyat madalyası sahibi Pakistanlı Feroze Han, 100 yaşında Karaçi kentinde hayata veda etti. 
     Amsterdam'da 1928 yılında düzenlenen olimpiyatlarda, Pakistan henüz bağımsız olmadığı için Hindistan formasıyla çim hokeyi dalında olimpiyat şampiyonluğuna uzanan eski sporcunun ailesi, Feroze Han'ın herhangi bir hastalıktan değil, yaşlılık nedeniyle öldüğünü açıkladı. 
     Han, 1950'li yıllarda aktif sporculuğa veda etmiş, antrenörlük ve milli takımın tek seçiciliği görevlerini yürütmüştü. 
     Uluslararası Olimpiyat Komitesi tarafından dünyanın en yaşlı olimpiyat madalyası sahibi olduğu tescil edilen Han, geçen Eylül ayında 100. yaşını kutlamıştı. Feroze han, bu kutlama sırasında, ''100 yaşında olmaktan gurur duyuyorum. İyi bir disipline ve spor yapma alışkanlığına sahip olmak, uzun yaşamanın sırrıdır'' demişti. 
     
</TEXT>
</DOC>
