<DOC>
<DOCNO> 301380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/27/son/sontur28.html </URL>
<DATE> 2004/12/27/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Kız kardeşine laf atan kişiyi 6 ay sonra öldürdü 
</HEADLINE>
<TEXT>

     Gaziantep'te, sokakta yürüyen bir kişiyi tabanca ile vurarak öldüren, bir kişiyi de yaralayan saldırganlar yakalandı. 
     Edinilen bilgiye göre, dün akşam Göztepe Mahallesi Şoför Ali Caddesi'nde tabanca ile Mehmet Saygılı'yı 38 öldürüp, tesadüfen olay yerinden geçen Orhan Berkörs'ü 24 de yaralayan Şıh Mehmet Öztuta 24 ve kendisine yardımcı olduğu belirtilen amcasının oğlu Süleyman Öztuta 25 , Asayiş Şube Müdürlüğü Cinayet Büro Amirliği ekipleri tarafından saklandıkları evde yakalandı. 
     Şıh Mehmet Öztuta'nın, yapılan ilk sorgulamasında, Mehmet Saygılı'yı, 6 ay önce, Kahramanmaraş'ın Pazarcık İlçesi'ne bağlı Sarıl Köyü'nde kız kardeşi E.Ö'ye laf attığı gerekçesi ile öldürdüğünü söylediği öğrenildi. 
     Alınan bilgiye göre Öztuta, ifadesinde, kız kardeşine laf atıldığı tarihte askerde olduğunu belirterek, şöyle dedi 
     ''Kız kardeşime laf atılması, köyde dedikodulara neden oldu. Bu dedikoduları askerlik yaptığım sırada duydum ama önemsemedim. Askerliğimi tamamlayıp köyüme döndüğümde, köyde yine kız kardeşimle ilgili dedikodular devam etti. Ben de buna dayanamadım ve namusumu temizlemek için cinayet işledim. Çok pişmanım.'' Şıh Mehmet Öztuta ile Süleyman Öztuta, emniyetteki ifadelerinin ardından, çıkartıldıkları nöbetçi mahkeme tarafından tutuklanarak cezaevine gönderildi. 
     
</TEXT>
</DOC>
