<DOC>
<DOCNO> 305040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/10/son/sondun08.html </URL>
<DATE> 2005/01/10/ </DATE>
<TIME> 07.20 </TIME>
<AUTHOR>  </AUTHOR>
<HEADLINE>
Felaket bölgesinde ABD'nin helikopteri düştü, yardım durdu 
</HEADLINE>
<TEXT>

     Endonezya'da tsunami yardım çalışmalarına katılan bir ABD askeri helikopterinin Banda Aceh havaalanı yakınında düştüğü bildirildi. 
     ABD askeri kaynaklarından yapılan açıklamada Seahawk 60 tipi helikopterin düştüğünü ancak helikopterde bulunan 10 kişi arasında ölen olmadığını belirttiler. 
     Gemiden havalandıktan sonra yerel saatle 07.20'de TSİ 02.20 düştüğü bildirilen helikopterdeki mürettebatın tekrar gemiye döndüklerini kaydeden ABD askeri kaynakları, helikopterin gövdesinde bir hasar olmadığını ancak pervanelerinin parçalandığını ifade ettiler. 
     
     YARDIMLAR ASKIYA ALINDI 

     ABD'nin Endonezya'nın tsunamiden zarar gören Aceh eyaletinde yardım çalışmalarına katkı sağlamak amacıyla yaptığı uçuşları dondurduğu bildirildi. 
     Bir ABD helikopterinin Banda Aceh havaalanı yakınında düşmesinin ardından açıklama yapan ABD Abraham Lincoln uçak gemisinden Yarbay John Bernard, ''Helikopterlerle yardım malzemeleri nakletmek biçiminde olan insani yardım ve felaket kurtarma operasyonları belirsiz bir süre için askıya alınmıştır'' diye konuştu. 
     
</TEXT>
</DOC>
