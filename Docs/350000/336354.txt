<DOC>
<DOCNO> 336354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/24/spor/yercan.html </URL>
<DATE> 2005/04/24/ </DATE>
<TIME>  </TIME>
<AUTHOR> Fuat ERCAN  </AUTHOR>
<HEADLINE>
Hassan'ın fendi 
</HEADLINE>
<TEXT>



Bir haftalık araya rağmen tadı h l damaklardan gitmeyen bir futbol gösterisinin ardından dün akşamki oyun hiç yakışmadı Beşiktaş'a. 
Yeteneğini, becerisini, oyun okuma zekasını, kısacası futbol adına tüm servetini bir hafta önce son kuruşuna kadar derbi maçına yatırmış ve tüketmiş bir görüntü içindeydi Siyah - Beyazlı takım. 
Oysa moralli, havalı ve muhteşem tribün desteğiyle coşkulu başlamıştı Konyaspor karşısında maça. Ahmed Hassan ve Tümer'in oluşturduğu iki kanat kısa sürede oyuna ağırlığını koymuş, maçın hemen başında Beşiktaş pozisyon üretmeye başlamıştı. Henüz ilk çeyreğin dolmasına bir dakika kala Ahmed Hassan'ın ayağından gelen gol tribünleri haklı olarak bir fark beklentisi içine soktu. Ama bu golden sonra Beşiktaş sahada yoktu. Rakibin silik futbolundan cesaret alan Konyaspor adam markajını bir kenara bırakarak hücuma yöneldi. 
Karşılaşmanın ikinci yarısında ilk 20'yi bile aratacak bir Beşiktaş vardı çimlerde. Orta sahayı tamamen rakibe teslim eden ve ilk yarıda attığı tek golü koruma düşüncesi içine giren Siyah - Beyazlı ekip, Konyaspor'a geniş bir alan ve rahat rahat oyun kurma imkanı tanıdı. Muhammet Hanifi'nin skora denge getiren şok golü Beşiktaş'ı sıkıntı ve stres dakikalarına doğru götürürken sahneye yine Ahmed Hassan çıktı. Bitime iki dakika kala Kartal'ın "gizli forveti", yetenekli gol ayağı, nefis bir aşırtma vuruşla topu ağlara gönderdi ve hem üç puanı hem de günü kurtardı. 


</TEXT>
</DOC>
