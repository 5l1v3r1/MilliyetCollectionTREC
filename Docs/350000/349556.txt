<DOC>
<DOCNO> 349556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/07/siyaset/siy07.html </URL>
<DATE> 2005/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
AÜ'den Ermeni konferansı 
</HEADLINE>
<TEXT>


BAHAR ATAKAN Ankara 


Boğaziçi, Bilgi ve Sabancı üniversitelerinin ortak girişimiyle yapılması planlanan "İmparatorluğun Çöküş Döneminde Osmanlı Ermenileri" konferansının büyük tartışmalar sonrasında ertelenmesinin ardından, Ankara Üniversitesi AÜ yeni bir adım attı. AÜ Rektörü Prof. Nusret Aras, 30 Haziran'da "Ermeni Olaylarında Tarihsel ve Politik Durum" başlıklı bir konferans düzenleyeceklerini açıkladı. 
Aras, "Bunun bizim için bir görev olduğunu düşünüyoruz. Her 2 görüşteki kesimlerden insanları davet edeceğiz" dedi. Katılımcıların henüz kesinleşmediğini anlatan Aras, "Tarih, AÜ'nün yetkili olduğu bir konu. Yetkin insanları da toplayabilecek bir üniversite olduğumuz için karışıklığa son verebileceğimizi umuyorum" dedi. BÜ'deki konferansın ertelenmemesi gerektiğini de söyleyen Aras, şöyle devam etti "Bilimsel toplantı organize edildiği açıklandıysa yapılamamasının nedeni ancak katılanlarla ilgili olabilirdi. İki görüş karşılıklı değerlendirilirse gerçek ortaya çıkar." 



</TEXT>
</DOC>
