<DOC>
<DOCNO> 300071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/23/guncel/agun.html </URL>
<DATE> 2004/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Dua edin, yangın çıkmasın 
</HEADLINE>
<TEXT>


İstanbul'daki adliyelerin kimisinde yangın çıkışı "sora sora Bağdat bulunur" yöntemiyle bulunuyor, kimisinde acil çıkıştan neredeyse sürünerek geçiliyor 

LUBE AYAR İstanbul 

İstanbul Dolmabahçe'deki bir sinemada "Büyü" filminin galası sırasında meydana gelen yangın, gözleri kamu binalarına ve buralardaki yangına karşı alınan önlemlere çevirdi. 
Elimize yangın yönetmeliğini alıp bazı adliye binalarını gezdiğimizde, ihlaller konusunda birbiriyle yarıştıklarını gördük. İlk durağımız Bağcılar Adliyesi oldu. Yönetmelikteki, "Çıkışlar ve erişim yolları açık seçik görülebilir olacak, konumları simgelerle vurgulanacak" ifadesine rağmen, merdivenin yerini sora sora bulabildik. Tarif edilen yerde ise koltuk dayanarak kapatılmış bir kapıyla karşılaştık. Açtığımızda, bizi iki kapı daha bekliyordu. Neyse ki çıkış kapısı, kilitli değildi. 

İçi boş su kovaları 
Şişli Adliyesi'nde de uyarı tabelasına rastlayamadık. Yangın merdiveninin yerini sorarak öğrendik. Eyüp Adliyesi'nde ise ilk izlenimimiz olumluydu. Çünkü içeri girer girmez, üzerinde "ÇIKIŞ" yazan fosforlu tabelalarla karşılaştık. Bunları izleyerek acil kapısını kolayca bulduk. Fakat, bu kez de kapı en fazla 80 santimetre yüksekliğindeydi 




</TEXT>
</DOC>
