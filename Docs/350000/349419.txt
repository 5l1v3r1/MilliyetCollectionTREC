<DOC>
<DOCNO> 349419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/06/son/sonspo31.html </URL>
<DATE> 2005/06/06/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Yasin Sülün Yuvadan ayrılmayı düşünmüyorum... 
</HEADLINE>
<TEXT>

     Geçtiğimiz sezon Diyarbakırspor'da kiralık olarak forma giyen Beşiktaşlı Yasin Sülün, yeni sezonda yuvadan kopmak istemediğini söyledi. 
     Yasin Sülün, takım arkadaşı Gökhan Zan'ın düğünü için geldiği Antakya'da Hatay Beşiktaşlılar Derneği'ni ziyaret etti. Sülün, gönlünün Beşiktaş'ta olduğunu belirterek, ''Yeni sezonda yuvadan ayrılmak istemiyorum. Rıza hocamla da konuştum, gelen teklifleri askıya aldım, Siyah-Beyazlı formayı giymek istiyorum'' dedi. 
     Galatasaray ve Trabzonspor'dan transfer teklifi aldığı yönünde haberlerin doğru olmadığını söyleyen Yasin, şunları söyledi 
     ''Bir çok transfer teklifi alıyorum, hatta Avrupa'dan da transfer teklifleri geliyor. Ama Galatasaray ve Trabzonspor'dan resmi bir teklif almadım. Şu anda hiçbir teklife cevap vermiyorum, çünkü ilk tercihim Beşiktaş.'' 
     
</TEXT>
</DOC>
