<DOC>
<DOCNO> 322689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/11/dunya/axdun01.html </URL>
<DATE> 2005/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Musul'da intihar saldırısı 50 ölü 
</HEADLINE>
<TEXT>



Irak'ın kuzeyindeki Musul kentinde, dün Şiilere ait bir camiye, cenaze töreni sırasında düzenlenen intihar saldırısında ilk belirlemelere göre, 50 kişi öldü. Kentin doğusundaki Tamim Mahallesi'ndeki Sadrain Camisi'ne düzenlenen intihar saldırısında 100 kadar kişi de yaralandı. Saldırı, Radikal Şii lider Mukteda El Sadr'a bağlı hareketin liderlerinden birinin cenaze töreni sırasında, caminin hemen yanındaki avluda düzenlendi. 
Sünnilerin Musul'daki Ulema Komitesi, saldırıyı kınadı ve halka hastanelere giderek kan bağışında bulunulması çağrısı yaptı. 

Militanlar polis rolünde 
Bağdat'taki merkez karakolunun komiseri, polis kılığındaki El Kaide üyelerince kurulan sahte kontrol noktasında durdurulduktan sonra vurularak öldürüldü. Komiserle birlikte 2 polisin daha öldürüldüğü saldırı, teröristlerce videoya kaydedildi. Saldırıyı "Irak'ta Cihad İçin El Kaide Örgütü" üstlendi. Önceki gün de polis üniformalı intihar komandolarının Bağdat'ta bir otelin önünde düzenlediği saldırıda 2 kişi ölmüş, 40 kişi de yaralanmıştı. 


</TEXT>
</DOC>
