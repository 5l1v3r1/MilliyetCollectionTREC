<DOC>
<DOCNO> 313946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/09/son/sonyas17.html </URL>
<DATE> 2005/02/09/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Penguenlerin eşcinsel olup olmadığı araştırılıyor 
</HEADLINE>
<TEXT>

     Almanya'nın Bremerhaven hayvanat bahçesinde bulunan penguenlerin uzun süredir ürememesi, hayvanların eşcinsel olduğu şüphelerini gündeme getirdi. 
     Bilim adamları çiftler halinde dolaşan ve diğer hayvanlar gibi çiftleşen penguenlerin eşcinsel olup olmadıklarını anlamak için İsveç'ten dört dişi penguen getirtti. 
     Bremerhaven hayvanat bahçesinde sayıları 13 olan penguenler çiftleştikleri halde üremiyor. 
     Çiftler halinde dolaşan, çiftleşen ve hatta birbirini koruyan bu hayvanlar uzun süredir yetkililer tarafından gözlem altında tutuldu. 
     Penguenlerin uzun süredir ürememesi yetkililerde hayvanların eşcinsel olması şüphesi uyandırdı. Bu nedenle yetkililer, hayvanlara cinsiyet testi yapılmasına karar verdi. 
     
     Penguenlere DNA testi 
     Dışarıdan bakıldığında cinsiyetinin belirlenmesi imkansız olan penguenlere bu nedenle DNA testi uygulandı. 
     Test sonucunda ise 13 penguenden, 12'sinin erkek sadece birinin dişi olduğu tespit edildi. Penguenlerin normal şartlarda her çiftleşmede bir yada iki yumurta vermesi bekleniyor. 
     Bilim adamları, penguenlerin aralarında yeterli sayıda dişi olmadığı için mi, yoksa eşcinsel oldukları için mi üremedikleri üzerinde yoğunlaşıyor. 
     
     İsveç'ten dört dişi penguen 
     Bunu belirlemek için İsveç'ten dört dişi penguen getirildi. 
     Hayvanların eşcinsel olup olmadıkları ise yeni gelen penguenlerle çiftleşmesiyle belirlenecek. 
     Bilim adamları hayvanların da eşcinsel eğilimi olabileceğini, hayvanların ürememeleri durumunda ise dört İsveçli penguenin ülkelerine geri gönderileceğini belirtti. 
     
</TEXT>
</DOC>
