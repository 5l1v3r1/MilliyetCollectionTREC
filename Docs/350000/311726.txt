<DOC>
<DOCNO> 311726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/son/sonspo10.html </URL>
<DATE> 2005/02/02/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Morientes Liverpool'u uçurdu, Tugay Chelsea karşısında 
</HEADLINE>
<TEXT>

     İngiltere'de Arsenal-Manchester United karşılaşmasının dışında 4 maç daha oynandı. Lig dördüncülüğünü kovalayan Liverpool, Real Madrid'ten yeni transferi Morientes'in ilk golünü attığı maçta Charlton Athletic'i 2-1 mağlup etti. 
     İlk yarısını ev sahibi Charlton'ın 1-0 önde kapadığı mücadelede, İspanyol forvet Morientes 61'de skorda dengeyi sağladı, 78'de Riise galibiyeti getiren golü attı. 
     Kırmızı-beyazlılar bu galibiyetle puanını 40'a çıkardı ve dördüncü sıradaki Everton'la farkı 4 puana indirdi. 
     Dün gecenin diğer sonuçları şöyle Portsmouth-Middlesbrough 2-1, West Bromwich A.-Crystal Palace 2-2, Bolton Wanderers-Tottenham 3-1. 
     
     Gözler Chelsea'de 
     Manchester United'ın Arsenal'i dün gece devirmesiyle gözler lider Chelsea'ye çevrildi. 
     Yer aldığı bütün cephelerde yoluna kayıpsız devam eden Mourinho'nun lider Chelsea'si, kötü bir sezon geçiren milli futbolcumuz Tugay Kerimoğlu'nun takımı Blackburn Rovers'a bu akşam konuk oluyor. 61 puanla zirvede tek başına yer alan Chelsea ile 25 puanla 16. sırada bulunan Blackburn Rovers'ın maçı saat 22 00'de. 
     Chelsea, kazanması halinde 2. sıraya yerleşen puanlı Manchester'a 11 puan fark atmış olacak. 
     Premier Lig'de bugünün programı şöyle 
     
     
21 45 Birmingham City-Southampton 21 45 Fulham-Aston Villa 21 45 Manchester City-Newcastle United 22 00 Blackburn Rovers-Chelsea 22 00 Everton-Norwich 
     
</TEXT>
</DOC>
