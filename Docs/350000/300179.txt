<DOC>
<DOCNO> 300179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/23/son/sondun36.html </URL>
<DATE> 2004/12/23/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Serdar Denktaş Kıbrıs'ta FKÖ gibi direniriz 
</HEADLINE>
<TEXT>

     KKTC Başbakan Yardımcısı Serdar Denktaş, "Türkiye'ye yönelik bir kısım insanımızda şüphe var" dedi. Denktaş şöyle devam etti "Türkiye bizi gözden çıkarırsa, Kıbrıslı Türkler, Filistin Kurtuluş Örgütü usulü direnişe geçebilir". 
     Best FM'de canlı yayınlanan "Sesli Gazete" programında Mithat Bereket'in sorularını yanıtlayan Serdar Denktaş, Kıbrıs'la ilgili önemli açıklamalarda bulundu. 
     "Türkiye'ye yönelik, bir kısım insanımızda şüpheler var" diyen ve şüpheyi, "Acaba, AB için Türkiye bizi satar mı, satmaz mı" sözleriyle ifad eden Serdar Denktaş şöyle konuştu 
     "Bence, böyle bir satış olmaz. Ama diyelim ki oldu. Türkiye, hakikaten çok sıkıştı ve AB'ye girmesi çok daha iyidir diye düşündü. Kıbrıs'taki haklarından vazgeçti. O durumda olacak olan şudur Kıbrıslı Türk, kendi hakkından vazgeçmeyecektir, direnişe geçecektir. Ama iş o noktaya gelirse, ki gelmeyecektir, ondan eminim, o takdirde Kıbrıslı Türk kendi haklarını korumak için burada, Filistin Kurtuluş Örgütü FKÖ usulü bir direnişe geçebilir." Serdar Denktaş, Mithat Bereket'in "Yani silahlı bir direnişe başlayabiliriz diyorsunuz, öyle mi" sorusuna, "O bile gündeme gelebilir" yanıtını verdi. 
     

     
</TEXT>
</DOC>
