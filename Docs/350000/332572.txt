<DOC>
<DOCNO> 332572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/son/soneko68.html </URL>
<DATE> 2005/04/12/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Fitch, Petkim'in notunu BB- olarak açıkladı... 
</HEADLINE>
<TEXT>

     Uluslararası kredi derecelendirme kuruluşu Fitch Ratings, Petkim'in uzun dönem yabancı para notunu BB- olarak belirledi. 
     Fitch Ratings, Petkim'en yerel para cinsinden BB, Ulusal Senior Unsecured reytingini de A olarak açıklarken, bütün bu notlardaki görünümünü de durağan olarak belirledi. 
     Fitch Ratings'in konuyla ilgili açıklamasında verilen bu notların, Petkim'in güçlü bilanço yapısını, likidite durumunun sağlamlığın ve Türkiye'nin gelişen termoplastik pazarındaki sağlam yerini yansıttığı belirtildi. 
     Açıklamada, not belirlenirken Petkim'in bu olumlu yönlerinin yanı sıra, henüz istikrarlı bir operasyon rotasına oturmamış olmasının, hammadde fiyatlarındaki dalgalanmalara karşı duyarlığının ve pazar payını korumak için gereken genişleme yatırımlarını yapmakta gecikmesinin de dikkate alındığı, ancak özelleştirme sürecinin ilerlemesiyle bu konularda olumlu yönde gelişme sağlanacağına inanıldığı ifade edildi. 

     
</TEXT>
</DOC>
