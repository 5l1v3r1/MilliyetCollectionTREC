<DOC>
<DOCNO> 304897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/09/son/sonspo06.html </URL>
<DATE> 2005/01/09/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Hido 19 sayı attı, Memo yine double-double yaptı, Zaza 5 sayıyla yetindi 
</HEADLINE>
<TEXT>

     ABD Profesyonel Basketbol Ligi'ne NBA , dün yapılan 9 maçla devam edildi. 
     Hidayet Türkoğlu'nun takımı Orlando Magic, sahasında New Jersey Nets'i 104-101 yendi ve üst üste 3. galibiyetini almış oldu. 
     Hidayet Türkoğlu, maçta 20 dakika forma giyerek 19 sayı, 5 savunma ribauntu ve 1 asistle takımına galibiyeti getiren isimlerden biri oldu. Türkoğlu, 2 sayılık atışlarda 6'da 3, 3 sayılık atışlarda 5'de 4 ve serbest atışlarda 2'de 1 isabet buldu. 
     Magic'de Grant Hill, 22 sayı ve 5 ribauntla takımın en skorer ismi olurken Cuttino Mobley, 19 sayı ve 4 asistle, double-double yapan Dwight Howard, 14 sayı ve 13 ribauntla galibiyete katkıda bulundular. 
     Nets'de ise Jason Kidd, 22 sayı, 11 ribaunt ve 11 asistle, bu sezonun ilk, kariyerinin ise 60. triple-double'ını yaptı, ancak takımını yenilgiden kurtaramadı. 
     
     MEHMET VE ZAZA KARŞI KARŞIYA 

     Mehmet Okur'un takımı Utah Jazz, deplasmanda Gürcü asıllı Türk vatandaşı Zaza Pachulia'nın takımı Milwaukee Bucks ile karşılaştı. 
     89-86 Bucks'ın üstünlüğüyle sona eren maçta 33 dakika gorma giyen Okur, bu süre içinde double-double yaparak 10 sayı, 13 ribaunt 5 hücum, 8 savunma , 3 asist, 2 top çalma ve 1 blokluk performans sergiledi. 
     Okur, 2 sayılık atışlarda 8'de 3, serbest atışlarda da 4'de 4 isabet bulurken 2 kez denediği 3 sayılık atışlarda isabet bulamadı. 
     Magic'de, Carlos Boozer'ın 28 sayı, 8 ribaunt ve 4 asisti, Keith McLeod ve Howard Eisley'nin de 15'er sayısı, galibiyet için yeterli olmadı. 
     Milwaukee'de ise 33 dakika forma giyen Gürcü asıllı Türk vatandaşı Pachulia, 5 sayı, 9 ribaunt 3 hücum, 6 savunma , 2 asist, 1 top çalma ve 2 blokla oynadı. Pachulia, 2 sayılık atışlarda 8'de 1, serbest atışlarda ise 4'de 3 isabet buldu. 
     Öte yandan Michael Redd'in 26 sayısı, Marcus Fizer'in 12 sayı ve 9 ribauntu ile Mike James'in 10 sayı ve 5 asisti Bucks'a galibiyeti getirdi. 
     
     Ligde alınan diğer sonuçlar şöyle 

     San Antonio Spurs-Denver Nuggets 99-90. 
     Cleveland Cavaliers-New York Knicks 104-79. 
     Los Angeles Clippers-Phoenix Suns 91-108. 
     Washington Wizards-Minnesota Timberwolves 117-114. 
     New Orleans Hornets-Sacramento Kings 121-117 uzatmada . 
     Chicago Bulls-Boston Celtics 102-91. 
     Dallas Mavericks-Indiana Pacers 121-101. 
     Lige, bugün yapılacak 5 maçla devam edilecek. 

     
</TEXT>
</DOC>
