<DOC>
<DOCNO> 317247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/21/son/sonsiy11.html </URL>
<DATE> 2005/02/21/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
CHP'li Koç TMSF bünyesindeki medya kuruluşları ne zaman satılacak 
</HEADLINE>
<TEXT>

     CHP Yozgat Milletvekili Emin Koç, Tasarruf Mevduatı Sigorta Fonu TMSF bünyesindeki medya kuruluşlarının ne zaman satılacağını sordu. 
     Koç, Devlet Bakanı ve Başbakan Yardımcısı Abdüllatif Şener tarafından yanıtlanması istemiyle verdiği soru önergesinde, devlete borcu olduğu gerekçesiyle TMSF tarafından hangi şirketlerin hangi mallarına ne zaman el konulduğunu, hangilerinin satıldığını öğrenmek istedi. 
     Satılması beklenen malların ne kadar bedelle ve ne zaman satışa sunulacağı sorusunu da yönelten Koç, TMSF'nin elindeki medya kuruluşlarının hangi bedel ile ne zaman satılacağına da açıklık getirilmesini talep etti. 
     Koç, el konulan Bayındır Radyo Televizyonu'nun BRT devlete borcu var ise ödenmesi konusunda neler yapılacağına, kaç personele tazminat borcu olduğuna ve BRT'nin satılmasının düşünülüp düşünülmediğine ilişkin soruları da başka bir önerge ile TBMM gündemine getirdi. 
     
</TEXT>
</DOC>
