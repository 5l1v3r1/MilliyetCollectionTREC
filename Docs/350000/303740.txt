<DOC>
<DOCNO> 303740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/05/son/sonspo17.html </URL>
<DATE> 2005/01/05/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Efes Pilsen İtalya'nın Climamio Bologna takımını konuk edecek... 
</HEADLINE>
<TEXT>

     Basketbol ULEB Erkekler Avrupa Ligi A Grubu'nda mücadele eden Efes Pilsen, grubundaki 9. maçında, yarın İtalya'nın Climamio Bologna takımını İstanbul'da konuk edecek. 
     Grubunda 15 puan ve averajla 2. sırada bulunan Efes Pilsen, gruptaki tek yenilgisini deplasmanda 92-71'lik skorla aldığı 15 puanlı lider Climamio Bologna takımını yenerek, rövanşı kazanmak istiyor. 
     Lacivert-beyazlı ekibin antrenörü Oktay Mahmuti, rakiplerinin ligdeki en iddialı takımlardan birisi olduğuna işaret ederek, şu değerlendirmeyi yaptı 
     ''İlk karşılaşmada yaptığımız hataları tekrarlamadan, maçın ilk saniyesinden itibaren bütün gücümüzü kullanarak, yapabileceğimizin en iyisini ortaya koyacağız. Takımımın sahanın her köşesinde aynı mücadeleyi göstererek, rakibimize şans tanımayacağına, seyircimizin desteği ile bu zorlu karşılaşmadan galip ayrılacağımıza inanıyorum.'' Abdi İpekçi Spor Salonu'nda saat 19.40'da başlayacak karşılaşma Sky Türk'den canlı olarak ekrana gelecek. 
     
</TEXT>
</DOC>
