<DOC>
<DOCNO> 337075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/son/sonspo10.html </URL>
<DATE> 2005/04/26/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Elvan Abeylegesse, yeni bir koşu ayakkabısını test edecek... 
</HEADLINE>
<TEXT>

     Milli atlet Elvan Abeylegesse, çıplak ayakla koşma hissi sağladığı belirtilen yeni bir koşu ayakkabısını test edecek. 
     Nike firması, dünyanın tanınmış atletlerinin beğenisine sunduğu yeni ürünü ''Nike Free'' isimli koşu ayakkabısını, Türkiye'de de Elvan Abeylegesse'nin test etmesini istedi. 
     Çıplak ayakla koşma hissi sağladığı ve ayakta çalışmayan kasları harekete geçirme özelliğine sahip olduğu belirtilen ürünü, dünya rekortmeni Abeylegesse için Türkiye'ye getiren firma, milli atletin görüşlerini beklemeye başladı. 
     Atina Yaz Olimpiyat Oyunları öncesinde de dünyaca ünlü birçok ünlü atletin denemesine tabi tutulan ürünün Türkiye tanıtımı ise Abeylegesse'nin de katılımıyla 3-4 Mayıs tarihlerinde İstanbul Büyükada'da yapılacak. 
     
</TEXT>
</DOC>
