<DOC>
<DOCNO> 323212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/12/son/sonspo10.html </URL>
<DATE> 2005/03/12/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Diyarbakırspor, Gaziantepspor maçına 4 eksikle çıkacak... 
</HEADLINE>
<TEXT>

     Diyarbakırspor, Gaziantepspor ile yarın yapacağı maça 4 futbolcusundan yoksun çıkacak. 
     Kulüp Menajeri İsmet Yılmaz, ligin alt sıralarından kurtulma mücadelesi verdiklerini ve bu nedenle yarın sahalarında oynayacakları Gaziantepspor maçına büyük önem verdiklerini belirterek, ''Geçen hafta deplasmanda güçlü bir ekip olan Denizlispor karşısında iyi mücadele ederek, bir puan aldık. Bu moralle, hafta içerisinde Gaziantepspor maçı hazırlıklarını sürdürdük'' dedi. 
     Gaziantepspor maçından alacakları 3 puanın kendilerini çok rahatlatacağını kaydeden Yılmaz, şöyle konuştu 
     ''Bu hedefimize taraftarımızın desteğiyle ulaşacağımıza inanıyoruz. Yarınki maçta sakatlıkları nedeniyle kaleci Murat, Recep ve Jupi ile kart cezalısı Niyazi görev yapamayacak. Ancak, bunların yerine görev alacak oyuncularımız eksikliği aratmayacaktır.'' 
     
</TEXT>
</DOC>
