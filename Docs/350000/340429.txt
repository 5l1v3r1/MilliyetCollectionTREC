<DOC>
<DOCNO> 340429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/07/son/sondun05.html </URL>
<DATE> 2005/05/07/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Hollanda'daki Anayasa referandumu için "hayırcılar" çoğunlukta... 
</HEADLINE>
<TEXT>

     Hollanda’da 1 Haziran’da yapılacak Avrupa anayasası referandumuna katılmayı düşünenlerin çoğu "hayır" diyecek. 
     İnterview-NSS Enstitüsü’nce yapılan kamuoyu araştırması, referanduma katılacakların yüzde 37’sinin AB anayasasına hayır diyeceğini gösterdi. Evet diyeceklerin oranı yüzde 22 çıktı. 
     Kararsızların oranı ise yüzde 41 oldu. 
     Araştırma, Hollandalıların sadece yüzde 39’unun referanduma katılmaya niyetli olduğunu, halkın yüzde 61’inin ise sandık başına gitmek istemediğini de gösterdi. 
     Nisan sonunda yayınlanan bir araştırma ise halkın yüzde 32’sinin anayasaya karşı olduğunu ortaya çıkarmıştı. 
     Hollanda’da yapılacak referandum tamamen istişari nitelik taşıyor ve hükümeti bağlayıcı değil. Ancak iktidardaki Hıristiyan demokratlar da, muhalefetteki İşçi Partisi de, katılma oranı yüzde 30’u geçerse referandumdan çıkacak sonuca göre hareket edeceklerini bildirdiler. 
     
</TEXT>
</DOC>
