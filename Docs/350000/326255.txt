<DOC>
<DOCNO> 326255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/23/son/soneko19.html </URL>
<DATE> 2005/03/23/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Yılın ilk ayında Boğaziçi köprülerinden 13.5 milyon YTL gelir elde edildi 
</HEADLINE>
<TEXT>

     Geçiş ücretleri ile bütçeye önemli kaynak sağlayan İstanbul Boğaziçi köprülerinden yeni yılın ilk ayında 13,5 milyon YTL gelir elde edildi. 
     Karayolları Genel Müdürlüğü yetkililerinden edinilen bilgiye göre Ocak ayı içinde İstanbul Boğaziçi Köprüsü ile Fatih Sultan Mehmet köprülerinden toplam 13 milyon 513 bin 197 YTL gelir edildi. Söz konusu dönemde 1. Boğaziçi Köprüsü'nden 6 milyon 210 bin 713 YTL elde edilirken aynı dönem içinde Fatih Sultan Mehmet Köprüsü'nden ise 7 milyon 302 bin 484 YTL gelir sağlandı. 
     Ocak ayı verilerine göre köprülerden her iki yönde toplam 9 milyon 878 bin 32 araç geçiş yaptı. 
     Ocak ayı araç gerçekleşmeleri ile yeni yıl içinde olası bir zamdan sonra köprü ve paralı otoyollardan elde edilecek gelirin 500 milyon YTL'ye ulaşması bekleniyor. 
     Boğaziçi köprüleri ile işletmedeki paralı otoyollara en son zam 1 Temmuz 2004 tarihinden geçerli olmak üzere yapılmıştı. 
     
</TEXT>
</DOC>
