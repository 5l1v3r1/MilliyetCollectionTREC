<DOC>
<DOCNO> 336404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/24/son/sondun20.html </URL>
<DATE> 2005/04/24/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Bangladeşli işçiler, Kuveyt büyükelçiliğini bastı 
</HEADLINE>
<TEXT>

     Bangladeş'in Kuveyt büyükelçiliğindeki baskının sona erdiği bildirildi. 
     Bangladeş Büyükelçisi Nazrul İslam Han, 700'den fazla işçinin muhafızları etkisiz hale getirerek, büyükelçiliği bastığını söylemişti. 
     Büyükelçi, baskın üzerine polisi çağırdıklarını, polisin bazı işçileri gözaltına aldığını, diğer işçilerin de kaçtığını, büyükelçilikte düzenin sağlandığını söyledi. 
     Baskının nedeni hakkında bilgi verilmedi, ancak baskının işçilerin ücretlerinin ödenmemesinden kaynaklandığı sanılıyor. 
     Büyükelçi Han, Bangladeşli işçilerin sık sık büyükelçiliğe gelerek, işverenlerin ücretlerini ödememesinden yakındıklarını, ancak baskın öncesinde kendilerine kimsenin gelmediğini söyledi. 
     Büyükelçi, işçiler büyükelçiliğe otobüsle geldiği için, örgütlü bir protesto olduğunun anlaşıldığını belirtti. 
     
</TEXT>
</DOC>
