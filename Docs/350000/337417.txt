<DOC>
<DOCNO> 337417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/son/sonsiy29.html </URL>
<DATE> 2005/04/27/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
Türkiye, Suriye'nin Lübnan'daki askerlerini çekmesinden memnun... 
</HEADLINE>
<TEXT>

     Türkiye, Suriye'nin Lübnan'daki askerlerini çektiği yolundaki açıklamasını memnuniyetle karşıladı. 
     Dışişleri Bakanlığı'ndan yapılan açıklamada, ''Suriye'nin Lübnan'daki askeri ve güvenlik unsurlarını, BM Güvenlik Konseyi'nin 1559 sayılı kararı çerçevesinde 26 Nisan itibariyle çektiğini açıklamış olması tarafımızdan memnuniyetle karşılanmıştır. Bu açıklamanın içeriğinin BM tarafından doğrulanmasıyla, bölgemizde gerginlik sebebi olan bir durumun ortadan kalkacağını umuyoruz'' denildi. 
     Söz konusu gelişmenin Lübnan ve Suriye açısından olduğu kadar bölge istikrarı açısından da önem arz ettiği ve tüm bölgenin çıkarına olduğu belirtilen açıklamada, şunlar kaydedildi 
     ''Türkiye, bu gelişme ışığında, önümüzdeki dönemde Lübnan'daki demokratik sürecin uluslararası toplumun beklentileri doğrultusunda ilerlemesini ve bu ülkedeki seçimlerin Lübnanlıların siyasi iradesini hür bir şekilde kullanmalarını sağlayacak ortamda yapılmasını temenni etmektedir.'' 
     
</TEXT>
</DOC>
