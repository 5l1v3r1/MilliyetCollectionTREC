<DOC>
<DOCNO> 310920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/31/son/sondun08.html </URL>
<DATE> 2005/01/31/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Türkiye ve İsrail arasında 1.5 milyar dolarlık anlaşma görüşmesi 
</HEADLINE>
<TEXT>

     İsrail'in Türkiye ile savunma alanında 1,5 milyar doları bulan bir işbirliği anlaşması pazarlığı yaptığı iddia edildi. 
     İsrail'de yayımlanan Haaretz gazetesinin haberine göre, bu amaçla Savunma Bakanlığı Genel Direktörü General Amos Yaron ve beraberindeki heyet geçen hafta Ankara'ya giderek, özellikle Türk ordusunun modernizasyonu olmak üzere iki ülke arasında savunma işbirliği konusunda görüşmelerde bulundu. 
     İsrail gazetesi, iki ülke arasındaki işbirliğinin özellikle 48 F-4 Phantom ve 200 ila 300 M-48 Patton tankının İsrailli uzmanlarca modernizasyonu ile İsrail'in Harpy tipi pilotsuz keşif uçağının satışı konusunu kapsadığını bildirdi. 
     İsrail Genelkurmay Başkanı Moşe Yaalon'un da yarın iki gün sürecek resmi ziyaret için Ankara'ya gelmesi bekleniyor. 
     Filistin'in yeni seçilen Devlet Başkanı Mahmud Abbas da yarın Ankara'ya gelecek. 
     
</TEXT>
</DOC>
