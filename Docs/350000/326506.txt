<DOC>
<DOCNO> 326506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/24/siyaset/siy05.html </URL>
<DATE> 2005/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
'Eleştiriler, iç politika malzemesi oluyor' 
</HEADLINE>
<TEXT>


GÜVEN ÖZALP Brüksel 


Avrupa Birliği AB Zirvesi'nin aday ülkelere yönelik bilgilendirme bölümüne katılan Dışişleri Bakanı Abdullah Gül, "Hükümetin AB sürecini aksatması mümkün değil" mesajı verirken, AB'den gelen eleştirilerin uygulama odaklı olduğunu söyledi. Üye ülkelerden gelen tepkilere Gül'ün yorumu, "iç politika malzemesi" oldu. Gül, hükümetin AB sürecini aksatmasının mümkün olamayacağını belirterek, önceliklerinin AB ve ekonomi olmaya devam ettiğini söyledi. 2 konunun iç içe olduğunu belirten Gül, "AB'nin faydalarını kısa vadede ekonomide görüyoruz. Dolayısıyla bunu aksatmak ya da zayıflatmak gibi bir yaklaşım içinde olamayız" dedi. Eleştirileri duyduklarını ancak ses vermediklerini ifade eden Gül, "Yolumuza devam ediyoruz. Cevap verip onları daha fazla tahrik etmenin anlamı yok" diye konuştu. 


Arabada sohbet 


Brüksel'deki temaslarını tamamlayan Erdoğan, önceki gece yurda döndü. Erdoğan'ı havalimanında, Dışişleri Bakanı Abdullah Gül, Ankara Valisi ve Büyükşehir Belediye Başkanı karşıladı. 



</TEXT>
</DOC>
