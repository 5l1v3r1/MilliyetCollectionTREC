<DOC>
<DOCNO> 329486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/01/son/sonyas19.html </URL>
<DATE> 2005/04/01/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Turizm sezonunu böyle açtılar... 
</HEADLINE>
<TEXT>

     Türkiye turizmde bu yıl yeni bir patlama bekliyor. Yaklaşık 20 milyon turisti ağırlamaya hazırlanıyoruz. 
     İlk turistler ise gelmeye başladı bile. Didim'in Altınkum sahilleri, yılın ilk turistlerini gördü. 
     Güneşi ve sıcak havayı gören iki turist kız, heyecan içinde sahile koştu ve tatilin tadını çıkartmaya başladı. Güneş öylesine ısıtmıştı ki bir tanesi üzerindeki şort ve tişörtünü çıkartıp iç çamaşırları ile güneşlenmeye devam etti. 
     Ancak yaz sezonunu açan sadece turist kızlar değildi... 
     Türkiye sahillerinin vazgeçilmez görüntüleri arasında yeralan kimine göre "utangaç çapkın" kimine göre "plaj magandaları" da işbaşında idi. 
     Sanki gizli bir el tarafından programlanmış gibi, nerede olursa olsun sergiledikleri plaj tavırlarını tekrarladılar. 
     
Birbirlerine sokularak oturup, denizi ve güneşi boşverip, gözlerini önce kaçamak bakışlarla sonra daha uzun sürelerle turist kızların üzerine diktiler. 
     Ne var ki biri güneşin tadını çıkartan diğeri kitabına dalmış turistler bu meraklı gözlere fazla aldırmadı. 
     Sonuçta Didim'in Altınkum sahilinde herkes istediğini elde etti. Üstelik Türkiye'nin önemli bir bölümünde kışı aratmayan soğuk ve yağış varken, onlar yaza "merhaba" demiş oldu... 
     

     
</TEXT>
</DOC>
