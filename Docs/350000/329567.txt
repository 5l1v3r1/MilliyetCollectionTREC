<DOC>
<DOCNO> 329567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/02/spor/spo16.html </URL>
<DATE> 2005/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Yakan Top 
</HEADLINE>
<TEXT>


Nilay Yılmaz 


Tencere dibin kara... 

Türkiye Milli Takımı'nın maçları olduğunda lige verilen arada, spor sayfalarımızı takımlarımızın antrenmanları, sakat oyuncuların durumu doldururdu. Bu defa öyle olmadı... Lige verilen bir haftalık arada sevgili yöneticilerimizin canı sıkılmış olacak ki söz düellosuna girerek dolu dolu günler geçirttiler bizlere... 
29 Mart Salı Trabzon "Fenerbahçe gibi masa başı oyunlarla şampiyon olmak istemiyoruz." A. Aktuğ . 
30 Mart Çarşamba Galatasaray "Aktuğ ne derse doğrudur " E. Gürsoy . 
Fenerbahçe "Yolumuz kesilmek isteniyor. Başarısızlıklarını kamufle ediyorlar." FB Yönetimi . 
Beşiktaş "Bize karşı çok hakem hatası yapılıyor. Üç büyükleri ikiye indirmek istiyorlar." Y. Demirören . 
31 Mart Perşembe Beşiktaş "Trabzon, Galatasaray ve Beşiktaş bir şeylerden yakınıyorsa herkes şapkasını önüne koyup düşünmeli." Y.Demirören . 
Trabzonspor "Futbolun sahada oynanıp bitmesini istiyoruz. Ortamı gerginleştiren Fenerbahçe." A. Aktuğ . 
Fenerbahçe "Küfür onların devamlı yöntemidir. Kendi başkanlarını bile küfür etmek suretiyle istifa ettirmişlerdir." A. Yıldırım, BJK için 
"Atay Aktuğ, Anadolu takımları olarak İstanbul takımlarına savaş açtıkları gibi son derece tehlikeli, şiddet yasasına aykırı açıklamalar yapmıştır. Ergun Gürsoy, Karadenizliliğinden olacak, Galatasaray'ı Karadeniz'de zannetmektedir." FB Yönetimi 
1 Nisan Cuma Beşiktaş "Rüştü Reçber'in kendi başkanlık döneminde maruz kaldığı şiddet, Beşiktaş taraftarları tarafından yapılmamıştır. Her derbi yenilgisi ardından gündemi değiştirme yöntemini seçen Yıldırım, ortamı germeye çalışmaktadır." BJK Yönetimi 
Fenerbahçe "İnönü Stadı'nda ölümle biten olaylar ardından seyircisiz maç oynamayı alışkanlık haline getirenlerin kendi çaresizliklerini kulübümüze saldırarak kamufle etmeye çalışmaları acizliktir. Yönetimimiz, 2000 Beşiktaş taraftarını derbide en iyi şekilde ağırlayarak Alex, Anelka gibi birçok dünya yıldızını izlettirme fırsatı yaratacaktır." FB Yönetimi 
Açıklamaların daha ne kadar süreceği merak konusu. Belki bugün de devam eder. Ama unutmamaları gereken bir atasözü var Tencere dibin kara, seninki benden kara. 

Bir gol, tıpkı takım arkadaşına veriyormuşçasına kalenin içine atılan düzgün bir pas olmalıdır 
Cesar Luis Menotti 


Haberiniz var mı 

Kuzey Galler'de bir ada takımı olan Amlwch, yalnızca ünlü harflerini değil, bir defasında bütün topları kaybetmiş bir takımın adıdır. Kasım 1999'da Maesgeirchen'le yapılan maçta mevcut dört top da İrlanda Gölü'ne kaçtığı için, maçın ertelenmesi gerekmişti. 

En büyük medya... 
Ersun Yanal, bu noktaya kendi bilgisi ile gelmedi. Medyanın harika yorumlarıyla Gürcistan maçı kazanıldı. Kazım Kanat - Sabah 

Ne alaka 
Tamek'se koy sepete .. Ali Sami Alkış - Star 

Bunlar karışık işler 
Faik Çetiner Gürcistan, Yunanistan maçıyla birlikte gruptaki iddiasını kaybetti bana göre. Çünkü 5 puanda kaldılar. 
Yılmaz Vural Nasıl yani, 5 puanda adamlar. Bizi ve Kazakistan'ı yenerlerse 11 puan yapıyorlar. Nasıl iddiası kalmıyor bu takımın bir türlü anlamadım. Stadyum, TRT 1 

11 metre Sayın Çetiner 
Hakancım, penaltı atmak zor değil mi, 9.15 yakın gibi gözüküyor ama... Faik Çetiner - Stadyum, TRT1 

Terim'den ne bekliyordun 
Hakan Şükür gibi her dakika peynir-ekmek gibi gol atan bir futbolcu var elimizde. Fatih Terim de bekleneni veremedi Arnavutluk maçında. Tanju Çolak - Futbol Zamanı, TGRT 

Tamam söyleriz 
Sayın Yıldırım, aklına geldiği anda esip gürlediği sözcüklerin anlaşılması için "prospektüs" vermeli bize. Ümit Aktan - Türkiye 

Zaman tüneli 

Sahada ya da tribünde ilginç bir anı, bir karşılaşma, şık bir hareket, unutulmazlar arasına yazılacak bir görüntü... Zaman Tüneli'nde tribünler değil, saha sizin.... Aklınıza, elinize, dilinize ne geliyorsa... Yazın yayınlayalım... Sadece bu haftalık bizden 

2001-2002 sezonuydu. Şu an Malatyaspor'un kalesini koruyan Fevzi, Beşiktaş'ın kalecisiydi. Fevzi yediği inanılmaz goller nedeniyle çok talihsiz günler yaşıyordu. Basının ve BJK taraftarının bir kısmının hedefi haline gelmişti. 
27 Ekim günü Denizli'de oynanan Denizlispor-Beşiktaş maçı da Fevzi için kötü bir maçtı. Maçın ilk yarısını Denizli 2-1 önde kapadı. Denizlispor'un ikinci golünü Fevzi kendi kalesine attı. 
Maçın 63. dakikasında İlhan Mansız durumu 2-2'ye getiren golü attı. Ve Beşiktaşlılar'ın olduğu tribüne doğru koşarak formasını çıkardı. İçinde başka bir forma vardı "22 Fevzi". 
Maç 3-3 bitti. Ama maçtan çok, İlhan'ın arkadaşına jesti konuşuldu. Beşiktaşlılar'ın yüzünde şampiyonluklara bedel bir gülümseme... 


</TEXT>
</DOC>
