<DOC>
<DOCNO> 339771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/05/yasam/yas01.html </URL>
<DATE> 2005/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Burun kesme 'basit yaralama' 
</HEADLINE>
<TEXT>


ÖZGÜR CEBE DHA 

Diyarbakır'da 12 yaşında tecavüzcüsüyle yaşamak zorunda bırakılan Rojda G.'nin burnunu kesen sanıkların, daha önce savcılıkça serbest bırakıldığı anlaşıldı. Buna göre, Sabahattin Gezginci'nin tecavüzü sonucu 3 yıl önce bir erkek bebek dünyaya getiren G.'nin 15 burnunu kesen kayınpederi Ekrem 43 , kayınbiraderi Turan 20 , Feyyat Gezginci 18 ve amca oğulları M.G. 16 , 'burunda kesik' iddiasıyla, olayın yaşandığı 11 Mart'ta çıkarıldıkları nöbetçi savcılıkça 'basit yaralama'yla suçlanıp serbest bırakıldı. Karara, Diyarbakır Barosu avukatlarından Remziye Tanrıkulu itiraz etti. Mahkemenin bu kez haklarında tutuklama kararı verdiği 4 sanık cezaevine konuldu. G.'nin ailesi, ölümle tehdit edildikleri iddiasıyla savcılığa başvurdu. 
Rojda G., AA muhabirine yapıtığı açıklamada, "Beni başka erkeklere pazarlamalarına karşı çıktığım için burnumu kestiler. Kafama silah dayayıp sırayla bana tecavüz ettiler" dedi. Baba Musa G. ise, "Kızıma çektirdikleri acıların cezasını çekmelerini istiyoruz" diye konuştu. 



</TEXT>
</DOC>
