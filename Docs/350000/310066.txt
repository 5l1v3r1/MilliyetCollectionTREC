<DOC>
<DOCNO> 310066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/27/son/sonyas20.html </URL>
<DATE> 2005/01/27/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Cüzamlı kadınları kürtaja zorlamışlar .. 
</HEADLINE>
<TEXT>

     Japon yetkililerinin, cüzamlı kadınları kürtaja ya da düşük yapmaya zorladığı ortaya çıktı. 
     Sağlık Bakanlığı'nın bir araştırması, cüzamın bulaşıcı olduğu zannıyla hastaların tecrit altına alındığı sanatoryumlarda cüzamlı kadınlara kürtaj yapıldığı ya da kadınların düşük yapmaya zorlandığını gösteren kanıtları ortaya çıkardı. 
     Uygulamanın 89 yıl sürdüğü ve 1996 yılında son verildiği belirtildi. 
     Japonya'da 6 sanatoryumda yapılan araştırmada, 1924 ile 1956 yılları arasındaki dönemden 114 bebek ya da cenin kalıntıları bulundu. Araştırmacılar, bu tarihten önce ve sonra da kadınların bebeklerinden zorla ayrılmış olabileceğine dikkati çektiler ve hükümetin bu konuda daha ayrıntılı çalışmalar yapması gerektiğini belirttiler. 
     Japon meclisi, 2001'de ayrımcılık yapılan cüzamlı hastalardan özür dilemiş ve hastaların her birine 14 milyon yen yaklaşık 180 bin YTL tazminat ödenmesini kabul etmişti. 
     Bugün artık tedavi edilebilen cüzam hastalığı, dünyada her yıl yaklaşık yarım milyon insanı pençesine alıyor. 
     
</TEXT>
</DOC>
