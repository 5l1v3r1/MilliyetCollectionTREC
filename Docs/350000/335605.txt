<DOC>
<DOCNO> 335605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/21/son/sonspo30.html </URL>
<DATE> 2005/04/21/ </DATE>
<TIME> 18.25 </TIME>
<AUTHOR>  </AUTHOR>
<HEADLINE>
Melih Gökçek Fenerbahçe önünde beraberliği bile tahammülümüz yok 
</HEADLINE>
<TEXT>

     Büyükşehir Belediyesi Ankaraspor, ligde lider Fenerbahçe ile yapacağı maçın hazırlıklarını sürdürdü. 
     Ankaraspor, Üçüncü Futbol Ligi takımlarından Keçiörengücü ile bir hazırlık maçı yaptı. Wederson'un ilk yarıda attığı penaltı golüyle öne geçen başkent temsilcisi, ikinci yarıda Halit'in ayağından bulduğu 2 golle golle karşılaşmadan 3-1 galip ayrıldı. 
     
     GÖKÇEK'DEN MORAL ZİYARETİ 
     Büyükşehir Belediyesi Ankaraspor Kulübü Onursal Başkanı Melih Gökçek, bugün ASKİ Tesisleri'ne gelerek futbolculara ve teknik ekibe moral verdi. 
     Saha içinde kısa bir süre oyuncularla görüşen Gökçek, Fenerbahçe maçında beraberliğe dahi tahammülleri olmadığını belirterek, ''Bu karşılaşmadan mutlaka 3 puan almalıyız. Beraberliğe dahi tahammülümüz yok. Beni herkes Fenerbahçeli olarak biliyor. Eğer maçı kaybedersek olay bana kalır. Hepinize sonuna kadar güveniyorum'' diye konuştu. 
     Ankaraspor, Fenerbahçe maçı için yarın kampa girecek. 
     Bu arada Ankarasporlu taraftarlar, maç sonrası futbolculara baklava ikram etti. 
     
</TEXT>
</DOC>
