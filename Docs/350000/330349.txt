<DOC>
<DOCNO> 330349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/05/son/sondun32.html </URL>
<DATE> 2005/04/05/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Baş kesme görüntüleri içeren video kaset internette... 
</HEADLINE>
<TEXT>

     Iraklı militanların, Iraklı bir güvenlik görevlisinin başını kestiği görüntüleri içeren bir video kaset internet sitesinde yayımlandı. 
     Başı kesilerek öldürülen 20'li yaşlardaki Iraklı ulusal muhafızın kimliği Cesim Muhammed Hüseyin Mehdi olarak açıklanan kasette, El Kaide ile bağlantılı Ürdünlü militan Ebu Musab Zerkavi'nin örgütünün bayrağı görülüyor. 
     Kasette, kimliği belirsiz bir kişi Mehdi'yi sorguluyor ve Iraklı ulusal muhafızın üstlerinden nerede olursa olsun hiç tereddüt etmeden mücahitleri öldürmesi emrini aldığını söylüyor. 
     Boş bir odada, üniformalı ve elleri arkada bağlı bir şekilde çömelirken görüntülenen Mehdi, Irak Ulusal Muhafızları 4. tugayında görevli olduğunu ifade ederken, nerede ve ne zaman kaçırıldığına ilişkin açıklama yapmıyor. 
     Mehdi, Irak hükümetiyle çalışmaktan pişman olduğunu belirterek, ulusal muhafızlarla Irak polisine, dinen yasak olan işleri bırakmaları çağrısında bulunuyor. 
     Kasette daha sonra gözleri bağlı bir şekilde yere yatırılan ve yanında maskeli iki kişi olan Mehdi'nin başı bunlardan biri tarafından kesiliyor. 
     
</TEXT>
</DOC>
