<DOC>
<DOCNO> 320574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/04/siyaset/siy06.html </URL>
<DATE> 2005/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyükelçiden çifte soykırım özrü 
</HEADLINE>
<TEXT>



ABD'nin resmi politikasının dışına çıkarak, 1915 olaylarına "soykırım" dediği için kendi Dışişleri Bakanlığı'nca özür açıklaması yayımlamak zorunda bırakılan ABD Erivan Büyükelçisi John Evans, bu açıklamasında da "soykırım" ifadesini kullanınca, Türkiye'nın uyarısı üzerine, bir düzeltme daha yapmak zorunda kaldı. Evans, bir toplantıda, Ermeni olaylarının artık "soykırım" terimiyle tanımlanması gerektiğini söyleyince, Dışişleri Bakanlığı Evans'a, ABD'nin Erivan Büyükelçiliği'nin internet sayfasında bir özür açıklaması yayımlattırdı. Evans özür açıklamasında da aynı kelimeyi kullanınca, ABD Dışişleri Bakanlığı, Evans'a özür açıklaması için bu defa bir de düzeltme yayımlattırdı. 




</TEXT>
</DOC>
