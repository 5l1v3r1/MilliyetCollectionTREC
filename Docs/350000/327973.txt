<DOC>
<DOCNO> 327973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/29/guncel/gun06.html </URL>
<DATE> 2005/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
'Çingene' genelgeden çıktı ama... 
</HEADLINE>
<TEXT>


Vatandaşlık başvurusunda bulunanlara çingenelikle ilişkileri bulunup bulunmadığı sorulmuyor ama İsk n Yasası'na göre h l muhacir olarak alınamıyorlar 

ANKARA Milliyet 

İçişleri Bakanı Abdülkadir Aksu, vatandaşlık başvurusunda bulunanlara çingenelikle ilişkilerinin bulunup bulunmadığının sorulmasına ilişkin genelgenin yürürlükten kaldırıldığını belirtti. Ancak 1934'te çıkarılan İsk n Yasası'nda anarşistler, casuslar ve göçebe çingenelerin muhacir olarak alınamayacağına yönelik düzenlemenin h l varlığını koruması üzerine, Aksu özür dilemek zorunda kaldı. 
Aksu'nun 23 Kasım 2003'te nüfus ve vatandaşlık il müdürlüklerine gönderdiği genelgede, vatandaşlık başvurusunda bulunanlar hakkında değerlendirme yapılırken, "dilencilik ve çingenelikle ilişkilerinin bulunup bulunmadığının" da kriter kabul edilmesine yönelik ifadelere yer verildi. Genelgede, konunun emniyet müdürlüklerince araştırılması da istendi. 
CHP Balıkesir Milletvekili Sedat Pekel'in konuya ilişkin soru önergesine, "Böyle bir uygulama bulunmadığı" yanıtını veren Aksu, Pekel'in genelgeyle birlikte yanıt yazısını geri göndermesi üzerine özür diledi. Aksu, "Vatandaşlık Kanunu'nda ve yönetmelikte bu yok. Vatandaşlıkla ilgili başvurularda ne böyle bir soru sorulmakta, ne incelenmekte. Ben de o vatandaşlarımızdan özür diliyorum" ifadelerini kullandı. 

Yasada duruyor 

1934'te yürürlüğe giren İsk n Yasası'nın 1. maddesinde, 'muhacir ve mültecilerle, göçebelerin ve gezginci çingenelerin yurt içinde yerleştirilmeleri, Türk kültürüne bağlılık ve nüfus oturuş ve yayılışının düzeltilmesi amacıyla Bakanlar Kurulu'nca yapılacak programa uygun olarak İçişleri ve Sağlık ve Sosyal Yardım bakanlıklarınca tertiplenir' düzenlemesi yer alıyor. 4. maddesinde de 'anarşistler, casuslar, göçebe çingeneler ve memleket dışına çıkartılanlar Türkiye'ye muhacir olarak alınamaz' deniyor. 


</TEXT>
</DOC>
