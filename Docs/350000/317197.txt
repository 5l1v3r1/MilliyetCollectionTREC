<DOC>
<DOCNO> 317197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/21/son/soneko01.html </URL>
<DATE> 2005/02/21/ </DATE>
<TIME> 02.02 </TIME>
<AUTHOR>  </AUTHOR>
<HEADLINE>
Rakamlarla kriz sonrası Türkiye... 
</HEADLINE>
<TEXT>

     Uluslararası piyasalarda "dramatik çöküş" olarak değerlendirilen Şubat 2001 kriziyle birlikte dibe vuran Türkiye, krizi izleyen beşinci yıla işsizlik ve cari işlemler açığı dışındaki makro ekonomik büyüklüklerini zirveye çıkararak giriyor. Toplam milli gelir, kişi başına milli gelir gibi rakamlarını kriz sonrası bir kat artıran Türkiye'nin, kriz sonrası izlerini silemediği en önemli gösterge ise batık banka yükü nedeniyle önemli ölçüde büyüyen borç stoku oldu. 
     Türkiye, 19-23 Şubat 2001 haftasına, günün ilk saatlerine dönemin Başbakanı Bülent Ecevit'in Milli Güvenlik Kurulu MGK toplantısının yapıldığı Çankaya Köşkü'nü, Cumhurbaşkanı Ahmet Necdet Sezer'le tartışarak terketmesiyle başladı. İlk saatlerde "devlet krizi", izleyen saatlerde "likidite krizi" olarak değerlendirilen bu gelişmenin yaşandığı 19 Şubat'ta, bir anda İMKB'deki hisse senedi fiyatları tabana inerken, Devlet iç borçlanma kağıtlarının ikinci el piyasalardaki faiz oranı yüzde 60'lardan yüzde 85'lere fırladı. Bankalar ilk anda Merkez Bankası'ndan 3.3 milyar dolar, akşama kadar da toplam 5 milyar dolar döviz aldı. Gecelik borçlanma faizi bir anda yüzde 760'a tırmandı. 21 Şubat ise 2000 yılı başından itibaren uygulanan programın "çöktüğünün" resmen ilan edildiği gün oldu. Gecelik faizlerin yüzde 4000'e, İMKB Tahvil ve Bono Piyasası'nda DİBS faizlerinin yüzde 150'ye ulaştığı 21 Şubat gecesi, Merkez Bankası sabit kur yerine dalgalı kur rejimine geçtiğini açıkladığında, 21 Şubat'ta 685 bin lira olan dolar kuru 22 Şubat'ta 957 bin liraya tırmandı. 
     
     KRİZ SONRASI DÖVİZ KURU 

     Dalgalı kur rejimine geçilmesiyle birlikte TL hızla değer kaybetti. Bu nedenle Türkiye'deki kriz uluslararası basına "Türk parasının dramatik çöküşü" başlıklarıyla yansıdı. 2001 yılında 1 milyon 225.4 bin lira olan yıllık ortalama dolar kuru, 2000 yılına göre yüzde 96.5 oranında arttı. Bu artış hızı 2002 yılında da yüzde 22.9'luk bir hızla sürdü ve ortalama kur 1 milyon 505.8 milyon liraya çıktı. Ancak, TL 2003 yılından itibaren değerlenmeye başladı. Ortalama dolar kuru 2003 yılında yüzde 0.8 düşerek 1 milyon 494 bin liraya, 2004 yılında ise yüzde 4.7 azalarak 1 milyon 422.3 bin liraya indi. TL, Merkez Bankası'nın reel efektif döviz kuru endekslerine göre 2001 yılı içerisinde reel olarak yüzde 35'e yakın değer kaybetti. İzleyen yıllarda ise artan TL'nin reel değeri son aylarda 2001 krizinde indiği dip noktanın yüzde 48 üzerinde bulunuyor. TL'de son iki yılda sağlanan istikrarın arkasından YTL'ye geçilmesiyle yabancı bankalar uluslararası piyasalardan YTL cinsinden borçlanmaya başladı. Kriz sonrası yıllık ortalama dolar kuru TL 
     

Yıl Ort.Dol.Kuru Değ yüzde 2000 623.704 - 2001 1.225.412 96.5 2002 1.505.840 22.9 2003 1.493.068 -0.8 2004 1.422.341 -4.7 Ocak 2005 1.334.702 -      
     KRİZ SONRASI FAİZ 

     Hazine'nin 2000 yılında ortalama yüzde 38.1, Ocak 2001'de de yüzde 64.9 düzeyinde bulunan iç borçlanma ihalelerindeki ortalama faiz, şubatta yüzde 118.4'e, martta yüzde 193.7'ye kadar tırmandı. 2001 yılında ortalama yüzde 96.5 olarak gerçekleşen Hazine iç borçlanma faiz oranı, 2002 yılında yüzde 63.9'a, 2003 yılında yüzde 45.6'ya, geçen yıl ise yüzde 26.6'ya geriledi. Son haftalarda ise Hazine borçlanmalarını yüzde 15-17 seviyesinde bir yıllık bileşik faiz oranıyla gerçekleştirmeye başladı. Hazine ortalama iç borçlanma faizi yüzde 
     

2000 38.1 2001 96.5 2002 63.9 2003 45.3 2004 26.6 Ocak 2005 21.1      
     MİLLİ GELİR 

     Krizin önemli sonucu 2001 yılındaki hızlı ekonomik küçülme ve onu izleyen yoksullaşma dönemi oldu. 2000 yılını yüzde 6.3'lük bir büyümeyle tamamlayan Türkiye, 2001 yılında yüzde 9.5'lik rekor bir küçülme yaşadı. Büyüme süreci krizden sonra yeniden başladı ve yüzde 7.9 olan 2002 yılındaki büyüme oranı, 2003 yılında yüzde 5.9 olarak gerçekleşti. 2004 yılında ise yüzde 9.5-10 arasında bir büyüme kaydedildiği tahmin ediliyor. Türkiye, son üç yılda yıllık ortalama yüzde 8'lik bir büyüme hızını yakaladı. 
     2000 yılında ilk defa 200 milyar dolar sınırını aşan Türkiye'nin milli geliri, 2001 yılında 144 milyar dolara kadar düştü. 2002 yılında 181.7 milyar dolara çıkan GSMH, 2003 yılındaki büyümeyle 238.5 milyon doları aştı. 2004 yılında ise GSMH'nin 300 milyar dolar sınırına dayandığı tahmin ediliyor. 
     
     KİŞİ BAŞINA GELİR 

     Kişi başına düşen milli gelir 2000 yılında 2 bin 987 dolar olarak hesaplanmıştı. 2001 yılında 2 bin 150 dolara kadar düşen kişi başına gelir, 2002 yılında 2 bin 619 dolara, 2003 yılında ise 3 bin 390 dolarla kriz öncesi düzeyinin üzerine çıktı. 2004 yılında ise gelirin 4 bin doları aştığı tahmin ediliyor. Kriz yılında 882 dolar azalan kişi başına gelirde son üç yılda 2 bin dolardan fazla büyüme kaydedildi. 
     Milli gelir ve kişi başına düşen gelir 
     

Yıllar GSMH Milyar Dol. Büyüme Or. Yüzde Kişi başına gelir dolar 2000 201.4 6.3 2.987 2001 144.0 -9.5 2.105 2002 181.7 7.9 2.619 2003 238.5 5.9 3.390 2004 293.3 10.0 4.112      
     DIŞ TİCARET 

     2000 yılında yüzde 4.5'e kadar gerileyen ihracat artış hızı son iki yılda yüzde 30'un üzerinde seyretti. 2000 yılında 27.8 milyar dolar olan ihracat, 2001 yılında 31.3 milyar, 2002'de 36.1 milyar, 2003 yılında 47.3 milyar, 2004 yılında ise 62.8 milyar dolara çıktı. 
     2000 yılında yüzde 34'lük büyümeyle 54.4 milyar dolara yükselen ithalat ise kriz yılında yüzde 24'lük daralmayla 41.4 milyar dolara kadar indikten sonra hızlı bir artış trendi gösterdi. 2002 yılında 51.6 milyar, 2003 yılında 69.3 milyar dolar olan ithalat, 2004'te 97.2 milyar dolarla rekor kırdı. 2001 yılında 72.7 milyar dolara kadar azalan dış ticaret hacmi 2004 yılında 160 milyar dolara ulaştı. Dış ticaret hacminin GSMH içerisindeki payı ise yüzde 40'tan yüzde 54.5'e yükseldi. 
     Kriz sonrası dış ticaret milyar dolar 
     

Yıllar İhracat İthalat Denge Hacim 2000 27.8 54.5 -26.7 82.3 2001 31.3 41.4 -10.1 72.7 2002 36.1 51.6 -15.5 87.6 2003 47.3 69.3 -22.1 116.6 2004 62.8 97.2 -34.4 159.9      
     CARİ İŞLEMLER AÇIĞI SORUN 

     2001 krizini tetikleyen en önemli nedenlerden biri olarak gösterilen cari işlemler açığı ise sorun olmayı sürdürüyor. 2000 yılında 9.8 milyar dolar açık veren cari işlemler, 2001 yılında 3.4 milyar dolar fazlaya dönüştü. 
     Ancak, 2002 yılında 1.5 milyar, 2003 yılında 8 milyar dolar olan cari işlemler açığı, 2004 yılını ise 15.6 milyar dolarlık rekorla tamamladı. Kriz öncesinden farklı olarak dalgalı döviz kuru uygulanmasının cari işlemler açığı kaynaklı şokları önlediğine inanılıyor. 
     Cari işlemler dengesi 
     

Yıllar Milyon dolar 2000 -9.819 2001 3.390 2002 -1.522 2003 -8.037 2004 -15.573      
     ULUSLARARASI REZERV VE BORÇLAR 

     2001 krizinin en önemli sonuçlarından biri Türkiye'nin uluslararası döviz rezervlerinde yol açtığı erime oldu. 
     Rezervi güçlendirmek için IMF'den alınan borçlara rağmen, kısa vadeli sermaye kaçışı yüzünden 2000 yılında 34.2 milyar dolar olan uluslararası rezerv, 2001 yılında 30.2 milyar dolara kadar geriledi. Uluslararası rezerv 2004 yılı sonunda ise 54 milyar dolara ulaştı. Türkiye'nin 25 milyar dolarlık bir cari işlemler açığı verdiği 2002-2004 döneminde uluslararası rezervde 23.5 milyar dolarlık artış kaydedildi. 
     Türkiye ekonomisinde kriz sonrası yaşanan nispi düzelme büyük ölçüde dış borçlanmayla finanse edildi. Bu gelişme dış borç stokunu önemli ölçüde büyüttü. 2001 krizinde 113.9 milyar dolara kadar gerileyen dış borç stoku Eylül 2004 sonu itibariyle 1.2 milyar dolara çıktı. Dış borçlarda bu dönemde 39.3 milyar dolarlık artış kaydedildi. 
     
     YÜKLÜ KREDİLER BELİRLEYİCİ OLDU 

     Dış borçlardaki büyümede kısa vadeli dış borçlardaki büyüme ve IMF'den kullanılan yüklü krediler belirleyici oldu. 2001 yılında 16.4 milyar dolara kadar düşen kısa vadeli borçlar, geçen yıl sonunda 32.1 milyar doları buldu. 
     Türkiye, 2001 yılından 2004 yılı sonuna kadar IMF'den 26.7 milyar dolar borç aldı. Bu dönemde IMF'ye yapılan geri ödemeler ise faiziyle birlikte 16.7 milyar dolar oldu. 
     Uluslararası rezerv ve dış borçlar milyon dolar 
     

Yıllar Rezerv D.borç stoku Kısa Vad. Borç 2000 34.1 118.8 28.3 2001 30.2 113.9 16.4 2002 38.2 130.4 16.4 2003 45.0 145.8 23.0 2004 .7 1.2 32.1      
     İÇ BORÇ STOKU 6.2 KAT BÜYÜDÜ 

     Krizin ortaya çıkardığı yüksek iç borç stoku faturasını ise Türkiye, daha uzun yıllar ödemeye devam edecek. 
     Hortumlanan bankaların tüm yükümlülüklerinin TMSF, dolayısıyla Hazine tarafından üstlenilmesi ve kamu bankalarına olan görev zararlarının ödenmesi, 2000 yılında 36.4 katrilyon lira olan iç borç stokunun 2001 yılında yüzde 235.4 oranında artarak 122.2 katrilyona çıkardı. Sıkı maliye politikalarına rağmen hem bankacılık krizinin yükünün devam etmesi, hem de yüksek reel faizler nedeniyle stoktaki büyüme izleyen yıllarda da devam etti. 2004 sonu itibariyle 224.5 katrilyon lira olan iç borç stoku, kriz öncesinin 6.5 katı kadar bir büyüklük oluşturuyor. 
     İç borç stoku katrilyon TL 
     

Yıllar Stok Değ. yüzde 2000 36.4 - 2001 122.2 235.4 2002 149.9 22.7 2003 194.4 29.7 2004 224.5 15.5      
     ENFLASYON 

     Türkiye ekonomisinde 2001 sonrası kayda değer en önemli gelişme ise enflasyondaki düşüş oldu. 2000 yılındaki sabit kurla baskılanarak yüzde 39'a kadar gerileyen TÜFE'deki yıllık artış, 2001 yılında dalgalı kura geçişle birlikte yüzde 68.5'e tırmanırken, 2002 yılında yüzde 29.7'yle, 2003'te yüzde 18.4'le ve 2004 yılında da yüzde 9.3'le hedeflerin altında kaldı. 
     Yıl sonu enflasyon oranları yüzde 
     

Yıllar TÜFE TEFE 2000 39.0 32.7 2001 68.5 88.6 2002 29.7 30.8 2003 18.4 13.9 2004 9.3 13.8      
     İŞSİZLİK HALA SORUN 

     2000 yılında yüzde 6.5 düzeyinde bulunan işsizlik oranı 2001 yılında yüzde 8.4'e, 2002 yılında yüzde 10.3'e, 2004 yılında ise yüzde 10.5'e tırmandı. Ekonomideki büyüme ve üretimdeki artışa rağmen geçen yılın ilk dokuz aylık döneminin ortalamalarına göre ise işsizlik oranı yüzde 10.3'le yüksek düzeyini korudu. 2000 yılında 21 milyon 580 bin olan çalışanların sayısı, geçen yıl ancak 21 milyon 645 bine kadar yükseldi. 
     
     REEL ÜCRETLER TOPARLANAMIYOR 

     Kriz sonrası düzlüğe çıkamayan tek kesim ise ücretli çalışanlar oldu. 2001 yılında yüzde 11.5 oranında azalan reel işçi ücretleri, 2002 yılında yüzde 9.2 geriledi. 2003 yılında yüzde 1.2'lik bir toparlanma yaşanan reel işçi ücretlerinde, geçen yıl yüzde 4.5'lik bir reel azalma daha kaydedildi. Memur maaşlarında 2001 yılında yüzde 3.8'lik reel azalma, 2002 yılında yüzde 5.7'lik reel artış kaydedildi. 2003 yılında yeniden yüzde 0.9'luk bir reel azalmayla karşı karşıya kalan memur maaşlarında, 2004 yılında ise yüzde 2.5'lik reel artış olduğu hesaplandı. 
     ANKA 
     
</TEXT>
</DOC>
