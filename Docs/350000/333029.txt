<DOC>
<DOCNO> 333029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/13/son/sonspo32.html </URL>
<DATE> 2005/04/13/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Saracoğlu'nda Beşiktaşlıların oturacağı bölümün eksikleri giderildi 
</HEADLINE>
<TEXT>

     Fenerbahçe ile Beşiktaş takımları arasında hafta sonunda yapılacak derbi maç öncesi, Fenerbahçe Şükrü Saracoğlu Stadı'nda misafir taraftarların oturacağı bölümün eksikleri giderildi. 
     Fenerbahçe Kulübü'nün resmi internet sitesinden yapılan açıklamada, Beşiktaşlı taraftarların oturacağı tribünde eski koltukların yenilendiği, tuvaletlerdeki pisuarlar ve aynalar ile giriş kapılarının değiştirildiği bildirildi. 
     Bu arada, konuk takım taraftarlarının maç boyunca yiyecek ve içecek ihtiyaçlarının karşılanması amacıyla ön bölümde bir büfenin açık bırakılacağı, taraftarların stada girişleri için özel körüklü koridor kullanılacağı ve çıkabilecek olayların önlenmesine yönelik güvenlik kameralarının sayısının da artırıldığı ifade edildi. 
     
</TEXT>
</DOC>
