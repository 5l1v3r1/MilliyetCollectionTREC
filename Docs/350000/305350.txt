<DOC>
<DOCNO> 305350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/11/yazar/pulur.html </URL>
<DATE> 2005/01/11/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Sahapsız memleket " 
</HEADLINE>
<TEXT>


İbret alınsaydı, tekerrür mü ederdi " lafı genellikle siyasetçiler için kullanılır.... 
Haksızlık 
Sanki siyasetçiyi yetiştiren bu toplum değil de bir başkası siyasetçi kötü, ona oy verenler iyi 
Saçmalık 
İşte örnekler... 

TAKSİLERİN bagajına yerleştirilen gaz depoları ha bire patlıyor. Aldıran var mı 
Bir habere göre, Türkiye'de 250 binden fazla LPG'li otomobil var. Gaz, benzinden ucuz olduğu için tercih edildi, benzinli otomobiller gazlıya çevrildi. 

KİM yaptı bu teknik işi 
"Tamam abi yaparız " diye, cebine bir tornavida sokan, eline ingilizanahtarı alan cahiller, sözde ustalar. 
Bir habere göre, İstanbul'da LPG'li 18 bin taksi, bunlardan sadece 4 bininde sızdırmazlık belgesi var, gerisi Allah'a emanet 
Allah sanki senin cehaletinin, ihmalinin emanetçisi... 

GEÇEN gün televizyonda seyrettik Beyoğlu'nda patlayan taksinin deposunu inceleyen makine mühendisi, "İşte kaçak burada " diye gösterirken, herifin biri, mühendisi neredeyse dövecekti... 

TEHLİKE sadece taksilerin bagajlarına konan teneke kutu misali depolarda mı 
"Star"ın haberine göre Türkiye'de otomobillere LPG veren 193 dolum tesisinden sadece dokuzu yasaya uygun, güvenli... 
Diğerleri potansiyel facia deposu 
Yarın biri, ikisi, üçü, beşi patlasa ne olacak 
Hiççç, iki gün gazetelerin manşetinden sonra, eski tas, eski hamam... 

İSTANBUL'a yerleşen Erzurumlu iki hanım pazarda karşılaşmışlar, biri laf ola, beri gele misali memleketten haber vermiş 
"Erzurum'a kar yağmış " 
Öbürü hayıflanmış 
"Yağar bacım yağar, sahapsız memleket " 

EVET, sahipsiz memleket 
Bu şehrin valisi de vardır, belediye başkanları da vardır, ama memleket sahipsizdir. 
Eğer sahipliyse geçenlerde "Büyü" filmi gösterilirken çıkan yangının sorumlusu bulunur. 
O iş yerine kim ruhsat vermiştir, nasıl vermiştir, işletmeye nasıl açılmıştır 
Bunların cevabı var mıdır 

ERZURUMLU kadının dediği gibi, "Sahapsız memleket " x 
Eğer sahipliyse, bugünden itibaren LPG ile çalışan taksiler denetlenir, uygun olmayanlar trafikten alıkonulur. 
Var mısınız 

x "Sahapsız memleket" diye attığımız başlığın haksız olduğunu düşünüyoruz Belediye Başkanı Topbaş, Sivriada'ya "Semazen heykeli" dikerek, İstanbul'un gerçek sahibi olduğunu ispat edecektir. 
H H H 
DÜZELTME- Hastalıktan sonraki dünkü ilk yazımızda biri bizden, biri de dizgiden kaynaklanan iki hata vardı Rakım Erkutlu'nun şarkısı "Hayal içinde geçti ömrü derbederim" değil, "Hayal içinde akıp akıp geçti ömrü derbederim" olacaktı tabii Yahya Kemal'in de "dizisi" değil "dizesi"... Hem 50 yıllık arkadaşımız, hem de yazılarımızın ser musahhihi Hilmi Yavuz'a teşekkür ederiz. 



</TEXT>
</DOC>
