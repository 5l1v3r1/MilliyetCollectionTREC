<DOC>
<DOCNO> 309938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/27/son/sonspo01.html </URL>
<DATE> 2005/01/27/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Mehmet Okur 17 sayı attı, Utah bu kez kazandı 
</HEADLINE>
<TEXT>

     ABD Profesyonel Basketbol Ligi'ne NBA , bu sabaha karşı yapılan 12 maçla devam edild. 
     Sezona güçlü transferler yaparak giren Mehmet Okur'un takımı Utah Jazz, sahasında İbrahim Kutluay'ın takımı Seattle Supersonics ile yaptığı mücadeleden 109-100 galip ayrılmayı başardı. 
     Batı Konferansı Kuzeybatı Grubu'nun lideri Seaatle Supersonics ile grubun sonuncu sırasında yer alan Utah Jazz'ın maçında Mehmet Okur, 17 sayı, 7 ribaunt ve 2 asistlik performans sergilerken, İbrahim Kutluay, maçta forma şansı bulamadı. 
     Okur, sonradan oyuna girdiği maçta 25 dakika forma giydi ve 2 sayılık atışlarda 8'de 6 ve serbest atışlarda da 5'te 5 isabet bularak takımının galibiyetine katkı sağladı. 
     Jazz'da 7 oyuncu, çift haneli rakamlara ulaşırken, Raul Lopez 20 sayı, 5 ribaunt ve 11 asistle double-double yaparak takımının en skorer oyuncusu oldu. 
     Sakatlıktan yeni kurtulan Rus Forvet Andrei Krilenko, 12 sayı 3 asist ve 5 blokluk oyun çıkarak, iyileştiğinin sinyallerini verdi. 
     Ligde çıktığı 40 maçta 11 yenilgi alan Supersonics, Jazz'ın iyi oyunu karşısında tutunamayarak 12. yenilgisine uğradı. 
     İbrahim'in forma giymediği karşılaşmada, Supersonics'ten Ray Allen 27 sayı ve 3 ribauntla, oyuna sonradan giren Antonio Daniels ise 25 sayıyla oynamalarına karşın takımlarının yenilgisini engelleyemedi. 
     
     ZAZA'DAN 13 DAKİKADA 13 SAYI 

     Gürcü asıllı Türk vatandaşı Zaza Pachulia'nın takımı Milwaukee Bucks, Phoenix Suns'a sahasında 121-115 yenilerek, ligdeki 25. yenilgisini aldı. 
     Zaza, yedekler arasında çıktığı karşılaşmada 13 dakika forma sanşı buldu ve maçı 13 sayı, 7 ribaunt ve 1 top çalmayla tamamladı. 
     Bucks'ta 27 sayı, 7 ribaunt ve 3 asistle oynayan Michael Redd ile birlikte 19 sayı, 4 ribaunt ve 4 asistle maçı tamamlayan Desmond Mason'un çabaları galibiyet için yeterli olmadı. 
     Batı Konferansı Pasifik Grubu'nun lideri Phoenix Suns ise ligdeki 34. galibiyetini Bucks karşısında alırken, şampiyonluğun en güçlü adayları arasında olduğunu gösterdi. 
     Suns'ta 6 oyuncu çift haneli sayılara ulaşırken, Shawn Marion 24 sayı ve 12 ribauntla, Kanadalı oyun kurucu Steve Nash ise 21 sayı ve 17 ribauntla double-double yaparak maçın yıldızı oldu. 
     Ligde diğer karşılaşmalarda alınan sonuçlar şöyle 
     Washington Wizards-Philadelphia 76'ers 117-107. 
     Boston Celtics-Indiana Pacers 100-86. 
     Toronto Raptors-Miami Heat 96-111. 
     Cleveland Cavaliers-Memphis Grizzlies 114-111. 
     New Orleans Hornets-Houston Rockets 77-82. 
     Minnesota Timberwolves-Atlanta Hawks 104-87. 
     Detroit Pistons-Denver Nuggets 87-70. 
     Portland Trail Blazers-Dallas Mavericks 98-95. 
     Golden State Warriors-New Jersey Nets 99-113. 
     Los Angeles Clippers-Los Angeles Lakers 105-89. 
     
</TEXT>
</DOC>
