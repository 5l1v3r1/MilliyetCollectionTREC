<DOC>
<DOCNO> 320985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/05/son/sondun05.html </URL>
<DATE> 2005/03/05/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Le Monde AB'nin genişlemesi Avrupa Konseyi'ni işlevsizleştiriyor 
</HEADLINE>
<TEXT>

     PARİS, DHA 

      AVRUPA Konseyi, Avrupa Birliği'nin genişleme süreciyle birlikte etkinliği yitirme tehlikesi ile karşı karşıya. 
     Fransa'da yayımlanan Le Monde gazetesi AB'nin genişleme süreci ile birlikte, ortak dış politika gibi konularda atılan siyasi birliğe yönelik adımların Avrupa Konseyi'nin görev alanını daralttığını yazdı. Gazete, AB'nin insan hakları ve göç gibi sosyal konularda da rolünü artırmasının Avrupa Konseyi'nin etkinliğini azalttığı yorumunda bulundu. Le Monde, Avrupa Konseyi'nin yeni Genel Sekreteri Terry Davis'in, AB Komisyonu Başkanı Jose Manuel Durao Barosso ile 1 Mart'ta gerçekleştirdiği görüşmede bu sıkıntıyı dile getirdiğini, 2 kurumun aynı konular üzerinde durmaktansa birbirini tamamlayıcı konular üzerinde çalışması gerektiğini ifade ettiğini yazdı. 
     2. Dünya Savaşı'nın ardında kurulan Avrupa Konseyi, Berlin Duvarı'nın yıkılmasından sonra eski Doğu Bloğu ülkeleri ve Sovyet cunhuriyetleri ile Batı Avrupa ülkelerini bir araya getiren bir platforma dönüşmüştü. Konsey, 25 AB üyesini de kapsayan 46 ülkeden oluşuyor. 
     
</TEXT>
</DOC>
