<DOC>
<DOCNO> 322562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/10/son/sonsiy19.html </URL>
<DATE> 2005/03/10/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
"IMF ile anlaşma neden imzalanmadı " 
</HEADLINE>
<TEXT>

     CHP Tunceli Milletvekili Sinan Yerlikaya, Türkiye ile IMF arasında anlaşma yapılmamasının nedenlerinin açıklanmasını istedi. 
     Yerlikaya, Başbakan Recep Tayyip Erdoğan'ın cevaplandırması istemiyle TBMM Başkanlığı'na verdiği önergede, iki buçuk ay önce IMF ile anlaşmaya varıldığının ilan edildiğini ileri sürerek, şimdiye kadar anlaşmanın niçin imzalanmadığını, bu nedenle iç piyasada bir daralma olduğunun düşünülüp düşünülmediğini sordu. 
     Cari açık ve işsizlik sorununun risk oluşturmaya devam ettiğini bildiren Yerlikaya, şunları kaydetti 
     ''İşsizlik hırsızlık, soygun ve şiddet olaylarını tetiklemekte ve suçu meşrulaştırmaktadır. İşsizliğin daha büyük sosyal sorunlara dönüşmemesi için acil çözümler nelerdir İşsiz nüfusun, özellikle eğitimli kesimlerde yoğunlaştığını ortaya koymuştur. Bunun için ne gibi önlemler düşünüyorsunuz 
     İşini kaybedenlerin yüzde kaçı işsizlik ödeneğinden yararlanmaktadır İşsizlere eğitim ve sağlık yardımı yapmayı düşünüyor musunuz '' 
     
</TEXT>
</DOC>
