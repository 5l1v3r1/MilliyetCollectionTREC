<DOC>
<DOCNO> 343701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/18/son/sonsiy37.html </URL>
<DATE> 2005/05/18/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Bakan Çelik'e "harem ağası" sorusu... 
</HEADLINE>
<TEXT>

     CHP Denizli Milletvekili Mehmet Neşşar, Milli Eğitim Bakanı Hüseyin Çelik’e, kız meslek liselerinde okuyan erkek öğrenciler için "harem ağası" benzetmesi yapıp yapmadığını sordu. 
     Neşşar, TBMM Başkanlığı’na verdiği soru önergesinde, Çelik’in Ankara’da yapılan bir toplantıda, kız meslek liselerindeki erkek öğrencileri ’Harem Ağası’ olarak nitelendirdiğini basındaki haberlerden hayretle izlediğini bildirdi. Neşşar, önergesinde "Bu ifadenizle erkek öğrencileri hangi fiziksel ve ruhsal özelliklerle tanımladığınızı düşünüyorsunuz Bu durumda, bu okullarımız hangi tanımlamaya uymaktadır Bu okullara erkek müdür atanmaması gerektiğini söylediniz mi " sorularına yer verdi CHP’li Neşşar, konuyla ilgili Başbakan Recep Tayyip Erdoğan’ın yanıtlamasını istediği önergesinde ise "Erkek öğrenciler kız meslek liselerinde ’Harem Ağası’ gibi dolaşıyor" diyen Çelik’in Milli Eğitim Bakanlığı’ndan azlinin düşünülüp düşünülmediğini sordu. 
     
</TEXT>
</DOC>
