<DOC>
<DOCNO> 311465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/01/son/sontur41.html </URL>
<DATE> 2005/02/01/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Antalya'da yağmura bahar molası... 
</HEADLINE>
<TEXT>

     Antalya ve çevresinde yağmurun ara vermesiyle yüzünü gösteren güneşli hava yarın yerini yağış ve fırtınaya bırakacak. 
     Meteoroloji Bölge Müdürlüğü'nce yayınlanan haftalık hava tahmin raporuna göre, Antalya ve çevresinde yarın hava çok bulutlu, sahil sağanak ve gökgürültülü sağanak yağışlı, iç kesimler yağmurlu geçecek. Rüzgar güney yönlerden fırtına şeklinde esecek. 
     Rapora göre, 3 Şubat Perşembe günü hava biraz daha soğuyacak, sahil parçalı çok bulutlu sağanak ve gökgürültülü sağanak yağışlı, iç kesimler kar yağışlı geçecek. Rüzgar güney yönlerden fırtına şeklinde esecek. 
     Raporda, perşembe günü batı kesimlerinden başlayarak hava sıcaklığının mevsim normallerinin altında seyredeceğine de dikkat çekildi. 
     Buna göre hava sıcaklığı kıyı kesiminde en yüksek 10 ile 17, en düşük 2 ile 11 derece iç kesimlerde ise en yüksek 2 ile 9, en düşük de -6 ile sıfır derece olacak. 
     
</TEXT>
</DOC>
