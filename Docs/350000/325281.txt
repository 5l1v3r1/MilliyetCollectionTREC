<DOC>
<DOCNO> 325281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/20/son/sondun28.html </URL>
<DATE> 2005/03/20/ </DATE>
<TIME> 20.42 </TIME>
<AUTHOR>  </AUTHOR>
<HEADLINE>
Irak'ta bomba yüklü 3 araç ele geçirildi... 
</HEADLINE>
<TEXT>

     Irak'ın başkenti Bağdat'ın güneyindeki Musayib kentinde bomba yüklü 3 aracın ele geçirildiği bildirildi. 
     Irak polisinden Muthanna Caber, bomba yüklü 2 aracın, kent merkezinin 3 kilometre batısında ele geçirildiğini, araçları kullananan intihar eylemcilerinin yakalandığını belirtti. 
     Bomba yüklü başka bir aracı kullanan Abdülkerim Acili adlı Filistinli intihar eylemcisinin ise önce kaçmayı başardığı, polisin daha sonra bir sokakta kıstırmayı başardığı intihar eylemcisinin aracı patlattığı kaydedildi. 
     Olayda intihar eylemcisi dışında ölen olmadığı, maddi hasarın da meydana gelmediği belirtildi. 
     Öte yandan, Bakuba kentinde intihar eylemcisinin kullandığı bir kamyonun Irak ordusuna ait bir üssün önünde infilak etmesi sonucu 14 asker ve 3 sivilin yaralandığı ifade edildi. 
     Adının açıklanmasını istemeyen bir polis yetkilisi, patlamanın ardından direnişçilerin askerlere ateş açtığını, çıkan çatışmada 4 direnişçinin öldürüldüğünü söyledi. 
     
</TEXT>
</DOC>
