<DOC>
<DOCNO> 304165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/06/son/sonyas02.html </URL>
<DATE> 2005/01/06/ </DATE>
<TIME> 02.11 </TIME>
<AUTHOR>  </AUTHOR>
<HEADLINE>
Kara üzümdeki resveratrol kalbi koruyor 
</HEADLINE>
<TEXT>

     Eyüp KELEBEK DHA 

      ESKİŞEHİR Osmangazi Üniversitesi Tıp Fakültesi öğretim üyelerinin yaptığı araştırmada siyah üzümdeki Resveratrol' maddesinin kalbi koruduğu belirlendi. 
     Osmangazi Üniversitesi Tıp Fakültesi Gögüs Kalp Damar Cerrahisi Ana Bilim Dalı öğretim üyeleri Prof. Dr. Tuğrul Kural, Prof. Dr. Behçet Sevin, Doç. Dr. Sadettin Dernek ve Yrd. Doç. Dr. Murat İkizler'den oluşan ekip, resveratrol maddesi üzerinde araştıma yaptı. 4 yıl süreyle belirli aralıklarda yapılan laboratuvar araştırmasında denek olarak fareler kullanıldı. Araştırmada denek olarak kullanılan farelerden bazılarına resveratrol maddesi enjekte edildi, bazılarına ise bu madde verilmedi. İki guruptaki farelerin kalpleri yapılan laboratuvar çalışmaları ile incelendi. Araştırma sonunda resveratrol maddesi verilen farelerin kalpleri diğerlerine göre daha sağlıklı çıktı. 
     
     ARAŞTIRMA YURT DIŞINDA İLGİ GÖRDÜ 
     Prof. Dr. Behçet Sevin, yaptıkları araştırmada resveratrol maddesinin kalbi koruğunu, kalp damarlarındaki pıhtılaşmayı önlediğini ve kalp krizini azaltıcı etkisinin olduğunu belirlendiklerini söyledi. Bu maddenin endüstriyel üretim yapılıp ilaç haline getirilmesi halinde kalp krizini önlemede kullanılabilineceğini belirten Prof. Dr. Sevin, yaptıkları çalışmalarının yurt içinde ve yurt dışında büyük ilgi gördüğünü, bilimsel dergilerde yayınlandığını kaydetti. Prof. Dr. Sevin, şöyle konuştu 
     "Daha önce yurt dışında yapılan çalışmalar bu maddenin kanseri önleyici, yağ mebolizmasını düzenleyici ve yaşlanmayı geciktirici antioksidan özelliği olduğunu kanıtlamıştır. Kliniğimiz, 4 yıl önce bu maddeyi hammade olarak temin etmiş olup bugüne kadar yaptığı muhtelif çalışmalarıyla kalp ve damar hastalıkları üzerinde test etmiştir. Kalp damar tıkanıklarında kalp kasının koruyucu etkisi olduğunu kanıtladığımız çalışmamız yurt dışında oldukça ilgi görmüş olup saygın bilimsel dergilerde yayınlanmıştır. Yaptığımız çalışmalar ışığında siyah üzümün içindeki resveratrol maddesinin kalbi damar tıkanıklığına karşı koruduğu kanıtlanmıştır. Bu madde damar sertliğini ve kanın içindeki pıhtılaşma yapan hücreleri önlüyor, kalp damarlarını koruyor ve kalp krizi riskini de azaltıyor.'' 
     
     RESVERATROL KALP DOSTU 
     Resveratrol maddesinin daha çok siyah üzüm tanelerinde bol miktarda bulunan doğal bir antioksiadan madde olduğu belirten Prof. Dr. Behçet Sevin, Güney Fransa'da yağlı diyet ve sigara kullanımı fazla olmasına rağmen bol tüketilen şarap nedeniyle koroner kalp hastalığı sıklığının diğer bölgelere göre daha düşük görüldüğünü, buna da Fransız Paradoksu' adının verildiğini söyledi. Bu konuda yapılan çalışmaların paradoksun nedeninin kırmızı şarap içinde bol miktarda bulunan resveratrole işaret ettiğini ifade eden Prof. Dr. Sevin, şöyle devam etti 
     "Yapılan çalışmalarda bu maddenin dokuları zararlı etkilerden koruduğu ortaya çıkmıştır. Biz de kiliniğimizde bu maddenin kalp üzerindeki etkilerini araştırdık. Yaptığımız deneysel çalışmada resveratrolün fare kalpleri üzerinde olumlu etki yarattığını ortaya çıkardık.'' Prof. Dr. Behçet Sevin, kalp sağlığı için siyah üzüm yenilmesini ve aşırıya kaçmamak kaydıyla kırmızı şarap içilmesini önerdi. 
     
</TEXT>
</DOC>
