<DOC>
<DOCNO> 301898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/29/son/sonsiy04.html </URL>
<DATE> 2004/12/29/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
"Türbanla derslere girildiği" iddiası TBMM gündeminde... 
</HEADLINE>
<TEXT>

     CHP İzmir Milletvekili Ali Rıza Bodur, Ankara Tevfik İleri Anadolu İmam Hatip Lisesi'nde kız öğrencilerin türbanla derse girip girmediklerini sordu. 
     Bodur, Milli Eğitim Bakanı Hüseyin Çelik'in cevaplaması istemiyle TBMM Başkanlığı'na sunduğu yazılı soru önergesinde, türban ile derslere girmenin yasalara uygun olup olmadığının da açıklanmasını istedi. 
     Ramazan ayında okul yöneticilerinin derslik ve öğretmenler odasını sürekli denetleyerek öğretmen ve öğrencilere oruç tutmaları konusunda baskı yapıp yapmadıklarını soran Bodur, ''Bakanlığınızın bu uygulamalardan haberi var mıdır '' dedi. 
     Ramazan ayında hasta öğretmenler ve öğrenciler için gereksinim duyulan içecek ve yiyeceklerin gizlice okula sokulduğunun öğrenildiğini öne süren Bodur, tüm bu uygulamaların çağdaş eğitim ve laik Cumhuriyet ilkeleri ile bağdaşıp bağdaşmadığının da cevaplanmasını istedi. 
     
</TEXT>
</DOC>
