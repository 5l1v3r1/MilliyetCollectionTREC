<DOC>
<DOCNO> 317376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/21/son/sonyas15.html </URL>
<DATE> 2005/02/21/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Kadınların hayatını kolaylaştıran erkekler... 
</HEADLINE>
<TEXT>

     Kadınların günlük yaşamda kullandıkları birçok aletin buluşu erkeklere ait... Erkekler, buluşları ile kadınların günlük yaşamlarını kolaylaştırmışlar. 
     AA muhabirinin çeşitli kaynaklardan yaptığı derlemeye göre, kadınların günlük ev işlerinde kullandıkları ütüden, blendıra, dikiş makinasından elektrikli süpürgeye kadar birçok aleti erkekler bulmuş. 
     Erkeklere göre günlük hayatın birçok sorunu ile daha fazla mücadele etmek zorunda kalan kadınların, güzel görünmek için tercih ettikleri saç boyasının buluşu bir erkeğe ait... 
     
     ERKEKLERİN İCATLARI 
     Dikiş makinasını 1830'da Fransız Barthelemy Thimonnier icat etti. Makinede ayak pedalıyla döndürülen bir tekerlek, iğneyi kaldırıp indiriyordu. 
     Günümüz insanının vazgeçilmezleri arasına giren donmuş gıdaların ısıtılmasında kullanılan mikrodalga fırını, 1945'te ABD'li Percy L. Spencer gerçekleştirmiş. 
     Henry Seely ise 1882'de elektrikli ütüyü icat ederek, kor halinde kömür konularak ısıtılan ve kullanımı zor ütüler ile elbiselerin ütülenmesine son vermiş. 
     Ev temizliğin vazgeçilmezi olan elektrikli süpürgesini de 1901'de Hubert Booth, mutfakların başköşesinde yer alan buzdolabını ise 1805'de Oliver Evans icat etmiş. 
     Mutfak araçları arasında kadınların vazgeçemediği blendırın mucidi ise Stephen Poplawski. 1932'de blendırın ilk tasarımını Poplawski tarafından gerçekleştirildiği kaynaklarda yer alıyor. Mikserin ise 1884 yılında Willis Johnson tarafından icat edildiği biliniyor. 
     1939 yılında Dr. Roy J. Plunkett tarafından bulunan teflon, daha sonra Dupont Teflon adıyla bugün tencere ve tavalarda kullanılmaya başlandı ve mutfağın vazgeçilmez aletleri arasında yer aldı. 
     Kadınların en büyük sorunlarından biri olan pişirilen yemeklerin saklanması sorunu ise 1795'te Nicolas Francois Appert'in oluşturduğu kapak sistemi sayesinde son buldu. Saklama kapları gerçekleştirilerek, kapların içine hava sızması önlendi ve gıda saklama sorunu ortadan kalktı. 
     Kısıtlı zamanlarda yemek sorunun aşılmasını sağlayan donmuş gıdaların buluşu ise Clarence Birdsey'e ait. İlk donmuş gıdayı üreten Bridsey sayesinde artık birçok kadın yemek sorunu yaşamıyor. 
     
     BEBEK BAKIMI 
     Günlük yaşamın tüm güçlerine göğüs geren kadınların, daha rahat bebek bakımını ise yine erkekler gerçekleştirmiş. 
     İngiliz William Kent 1733 ilk bebek arabasını üreterek, bebeklerin gezdirilme sorunun ortadan kaldırırken, Henri Nestli de 1867'de ilk bebek mamasını üreterek, bebek beslemesine katkı sağladı. 
     
     SAÇ BOYASI 
     Fransız kimyager Eugene Schueller ilk saç boyasının yapımını gerçekleştirerek, kadınların daha güzel görünmelerine imkan tanıdı. 
     
</TEXT>
</DOC>
