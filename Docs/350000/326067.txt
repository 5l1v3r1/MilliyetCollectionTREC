<DOC>
<DOCNO> 326067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/22/son/sonyas30.html </URL>
<DATE> 2005/03/22/ </DATE>
<TIME> 21.45 </TIME>
<AUTHOR>  </AUTHOR>
<HEADLINE>
Kuş gribi, İngiltere'de 750 bin kişinin ölümüne neden olabilir 
</HEADLINE>
<TEXT>

     Kuş gribinin İngiltere'de 20 bin ila 750 bin kişinin ölümüne neden olabileceği uyarısında bulunuldu. 
     Halk sağlığı alanında uzman olan üst düzey bir yetkili, bu hastalığın ülkede 20 bin ila 750 bin kişinin ölümüne neden olabileceğini, ayrıca yetişkin nüfusun dörtte birinin de bu hastalıktan etkilenebileceğini belirtti. 
     Genel Mikrobiyoloji Derneği Başkanı Profesör Hugh Pennington, daha önce yaptığı bir açıklamada, kuş gribi hastalığına yolaçan H5N1 virüsünün mutasyona uğramış biçiminin İngiltere'de yaklaşık 2 milyon kişinin ölümüne neden olabileceğini iddia etmişti. 
     Bu arada, İngiliz hükümetinin yaklaşık 14,6 milyon doz aşı siparişi verdiği bildirildi. 
     Hastalık, 2003 sonundan beri Güneydoğu Asya'da, 33'ü Vietnamlı, 12'si Taylandlı ve 1'i Kamboçyalı olmak üzere toplam 46 kişinin ölümüne ve geçen yıl Endonezya'da milyonlarca tavuğun telef olmasına neden oldu. 
     
</TEXT>
</DOC>
