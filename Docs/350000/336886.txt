<DOC>
<DOCNO> 336886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/spor/spo20.html </URL>
<DATE> 2005/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Sen de mi Brütüs 
</HEADLINE>
<TEXT>


YAKAN TOP Nilay YILMAZ 


Zalim Yorumcu CAN DARK 
İtalya'nın Serie B'si düzeyindeki ligimizde bir haftayı daha idrak ettik. Hafta içinde kupa maçları vardı malum. Galatasaray - Trabzonspor maçında 1-0 TS öndeyken Türk görünümlü yabancı oyuncu Celaleddin'in kaçırdığı gol, sonrasında 1 aydır ateşi yanmayan Necati'nin golü, agresif Hagi Efendi'nin şansıydı. E tabii, kritik final maçlarının unutulmaz kötü yönetmeni Şenol Güneş de Ali Sami Yen'den finali çıkarsaydı siciline ihanet ederdi ayrı konu. Sen bu hocalık mentalitenle Şenolamazsın Güneş, Şenolamazsın 
Fenerbahçe-Denizli maçı da ayrı bir alemdi yani. Artık sahalarımızda gelenekselleşmeye doğru giden teknik direktör-futbolcu dalaşmalarında yepyeni çalışmalar izledik ki yapımda, yayında, prodüksiyonda emeği geçenleri tek tek esefle karşılıyoruz. Giray Hoca-Ümit Özat çifti küfür kafiyeli aşık atışması yaptılar, Christoph kardeşim de, "vakit bu vakittir ben de hoplamalı-zıplamalı hoca olurum" diyerek Giray Hoca'ya hamle etti. Araya tercüman da sokmadan bir takım duygularını aktardı. Son iki senedir kaptanlığını, profesyonelliğini takdir ettiğimiz Ümit Özat kardeşim, sen ne yaptın öyle Yakıştı mı sana yani G. Bulak tahrik de edebilir, sahaya da girebilir ve daha yeni seçilen Papa'yla ya da AB müktesebatıyla ilgili de konuşabilir. Senlik bir durum mu var da, durumdan vazife çıkarıyorsun "Sana gülüm demiştim ya, o gül soldu" canım kardeşim. 
Uzakdoğu sporları alanında haklı ün sahibi hoca Yılmaz Vural, Ankaragücü'nden kovuldu. Kulüp ve Vural, birbirleri hakkında zehir-zemberek katsayısı yüksek açıklamalar yaptılar ve memleket futbolundaki tribün terörüne savaş açtığını söyleyen yiğitler, bu konuya hiç yüz vermedi. Bizim bu durumlardaki tavrımız açıktır. Mertçe olsun isteriz, dostluk da, düşmanlık da bu yeter bize. Ayrılık, varsın sevdaya dahil olmasın, razıyız. 
Fener'e yenilen Ankara'nın Belediye olanı yakın dövüş uzmanı hocası Samet Aybaba, yenilgisini açıklarken bir laf etti ki üzerinde aylarca düşünülüp, master ve doktora tezleri yazılası "Bu işler, star işleri." 
Hem böyle deruni lafları düşüneduralım, hem de bünyemizi her türden yozlaşmaya karşı fair-play zırhıyla kuşatalım... İyi haftalar sevgili okurlar... 

Çupi'nin sonsuzluğa gidişinden sonra "yüz bin kalem kırıldı" desem, spor medyasındaki boşluğu anlatabilir miyim acaba 
Attila Gökçe 


Haberiniz var mı 

1954 yılında İspanya ve Türkiye, final öncesi maçlarda iki kez karşı karşıya geldi. Birbirlerini birer kez yendikten sonra bir rövanş maçında tekrar buluştular. Unutulmuş bir telgrafın gelmesiyle İspanyolların yıldız oyuncusu Cuba maçı terk etmek zorunda kaldı ve maç berabere bitti. Bunun üzerine yapılan kura çekimiyle Türkiye, Dünya Kupası'na katılmaya hak kazandı. 



Amin 
Ankaragücü bu sene 4 teknik direktör değiştirerek, bir rekora imza attı. 'Allah beşinciden saklasın' diyoruz. 
Faik Çetiner - Stadyum, TRT1 

Filozof Onay 
Sarı-Lacivertliler'in Alex'e ne kadar teşekkür etse azdır felsefesi, düşüncesi içerisinde olması lazım bir anlamda. 
Güntekin Onay, NTV Radyo 

Herhalde 
Murat Murathanoğlu Bu kadar güzel, bu kadar çekişmeli bir maçta ben bu kavgalara bir anlam veremiyorum. 
İsmet Badem Kendi aralarında bir hesaplaşma herhalde. 
Panar Karşıyaka-Fenerbahçe basketbol maçı - ATV 

Hoşgeldiniz 
Sayın Kupa 
Programımızda Şampiyonlar Ligi Kupası'yla beraberiz. 
Ersin Düzen - Telegol, Star 

Özlü söz 2 
'Fadıl' değil Fadhel takipte 
Ali Sami Alkış - Star 

Yaramaz Aybaba 
Ziya Şengül Sayın Rıza Çaaa.... Araya girme bi yaa.. Otur 
Adnan Aybaba Niye girmiyim, hem oturuyorum zaten 
Telegol, Star 

Belli belli 
Anelka'yı marke ederken maymuna döndüm Beni çok zorladı 
Ali Güneş -Telegol, Star 

Ya diğerleri 
Ankaragücü takımı Süper Lig'e lazım. 
Atay Aktuğ - Stadyum, TRT1 

3 6'sı yeter 
Galatasaray basınının 2 4'ü Galatasaray basını değil. 
Necati Ateş - Stadyum, TRT1 




</TEXT>
</DOC>
