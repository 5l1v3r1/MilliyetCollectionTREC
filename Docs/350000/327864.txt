<DOC>
<DOCNO> 327864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/28/son/sonspo07.html </URL>
<DATE> 2005/03/28/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Hollanda'da Robben şoku 
</HEADLINE>
<TEXT>

     Hollanda ve Chelsea’nin genç yıldızı Arjen Robben’in peşini şanssızlıklar bırakmıyor. Romanya maçında sakatlanan golcü oyuncu sezonu kapatabilir. 
     
     Ayağı kırılmıştı 

     İngiltere Premier Ligi’nde bu sezon liderlik koltuğunda oturan Chelsea’nin en önemli hücum silahlarından Arjen Robben sakatlıklardan bir türlü kurtulamıyor. Takımının Crystal Palace’ı 4-1 mağlup ettiği karşılaşmada ayağı kırıldığı için üç ay sahalardan uzak kalan 20 yaşındaki Hollandalı futbolcu, milli takımının Romanya’yla oynadığı 2006 Dünya Kupası Eleme 1.Grubu maçında da sakatlanarak oyunu terk etmek zorunda kaldı. 
     
     Dokuz gol attı 

     90 dakikanın bitiminde futbolcusunun durumu hakkında bir açıklama yapan Hollanda Teknik Direktörü Marco van Basten, Robben’in durumu ciddi gözüküyor. Ermenistan maçında kesin yok. Sanırım sezonun geri kalan bölümünde de takımı için büyük bir sıkıntı olacakö dedi. 12 milyon Pound karşılığında PSV’den Chelsea’ye transfer olan Robben, attığı 9 golle dikkatleri üzerinde toplamıştı. 
     
</TEXT>
</DOC>
