<DOC>
<DOCNO> 341096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/10/spor/spo04.html </URL>
<DATE> 2005/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Fatih kat sayı kurbanı 
</HEADLINE>
<TEXT>


Trabzonsporlu futbolcu, Avrupa'nın üst düzey liglerinde en fazla gol atan oyuncu olmasına rağmen, Türkiye'nin katsayısı nedeniyle beşinci sırada kaldı 

UĞUR MELEKE 


Bu sezon ligde 28 gole ulaşarak gol krallığında zirveye oturan Trabzonspor'un Kaptanı Fatih Tekke, Avrupa'da da bir numarada bulunuyor. Ancak Fatih, ülke kat sayısı nedeniyle, "Altın Ayakkabı" yarışmasında beşinci sırada yer alıyor. 
UEFA'nın liglerin zorluk derecesine göre belirli kat sayılarla çarparak elde ettiği ESM Altın Ayakkabı Sıralaması'nda zirvede bulunan 50 puanlı Henry'yi, 46 puanlı Mintal ile Eto'o ve 44 puanlı Gilardino takip ediyorlar. Süper Lig'in en skoreri Trabzonsporlu Fatih Tekke ise, Serie A'da 21'er golleri olan Montella ve Lucarelli ile beşinciliği paylaşıyor. 
İngiltere'de Henry'nin sakat olması, Johnson'ın da sadece bir maçı bulunması gollerinin bu düzeylerde kalacağını gösteriyor. Almanya'da bitime 2, İtalya, İspanya ve Türkiye'de ise 3 hafta var. Fatih'in Avrupa gol kralı olabilmesi için kalan 3 haftada en az 6 gol kaydetmesi gerekecek. 

Trabzon'da iş başı 

Konyaspor maçının ardından bir gün izin yapan Trabzonspor, Çaykur Rizespor karşılaşmasının hazırlıklarına dün başladı. Sakatlığı süren Celaleddin ve Lee Yong'un iyileştirilmesi için çaba harcanırken, Teknik Direktör Şenol Güneş, "Şampiyonlar Ligi çok zor ama sonuna kadar savaşacağız" diye konuştu. 

Avrupa'nın ilk 10'u Futbolcu Takım Ülke Gol Kat sayı Puan 1. Thierry Henry Arsenal FC İNG 25 2,0 50 2. Marek Mintal Nürnberg ALM 23 2,0 46 Samuel Eto'o Barcelona İSP 23 2,0 46 4. A.Gilardino Parma İTA 22 2,0 44 5. Fatih Tekke Trabzonspor 28 1,5 42 V. Montella Roma İTA 21 2,0 42 C. Lucarelli Livorno İTA 21 2,0 42 8. Ronaldo Real Madrid İSP 20 2,0 40 Andrew Johnson Crystal Palace İNG 20 2,0 40 Diego Forlan Villarreal İSP 20 2,0 40 


</TEXT>
</DOC>
