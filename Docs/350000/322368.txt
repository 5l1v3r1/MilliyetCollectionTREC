<DOC>
<DOCNO> 322368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/10/magazin/yazdud.html </URL>
<DATE> 2005/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
My Hoş Kabare Anadolu'da 
</HEADLINE>
<TEXT>


Zerrin'den haber var, Bülent Bodrum Taşev'de, sosyetenin yeni gözdesi Batuğ, Ferdi Özbeğen Meridian Ice'da, Papalina Balık Restaurant, Biges Kebap'a taze kan, Florya Kasaba'da brunch... 



Efendim, hafta sonu yine çok hareketli geçti. Cuma akşamı kardeşim kadar yakın hissettiğim Cenk Eren, sahnelerin en iyi yorumcularından Nükhet Duru ve tiyatro dünyasının dev ismi Ali Poyrazoğlu'nun Günay'da birlikte sergilediği My Hoş Kabare'ye gittim. Çok keyif aldım. Espriler, şarkılar, Cenk ve Nükhet'in şıklığı... Vaktin nasıl geçtiğini anlamadım. WMC Group'un Ajans Medya Reklamcılık ve İletişim Hizmetleri başkanı olan yakın arkadaşım Hakan Yangın, kız arkadaşı olan genç kuşağın en iyi oyuncularından İpek Tuzcuoğlu ve turizm dünyasının güzel iş kadınlarından Yeşim Demir ile beraberdim. Tıklım tıklımdı. Cemiyet hayatının ünlü isimleri vardı Levent Kızıl, Osman Dürüst, Tanıl Küçük, Recep Yazıcı, Hakkı Kalkavan ve eşleri, Jumbo'nun yakışıklı ortağı Nurhan ve zarif eşi İrma Çıtak, Arsen-Hilda Yarman, Fatih Ediboğlu, Cihat Narin, eşleri ve arkadaşları, Arik Kuyumcuyan ve eşi... Mönü zengindi Zeytinyağlıların ağırlıkta olduğu Viking tabağı, paçanga böreği, ıspanaklı börek, yaprak ciğer, jumbo karides sıcak ara yemeklerdi. Ana yemekte levrek tava, piliç ızgara, mantarlı bonfile gibi seçenekler vardı. Günay'ın tatlıları da her zaman harikadır Kup Günay, şokolo sufle, profiterol... Ama tok olduğumuz için yemeklere itibar etmedik. Şefler Yılmaz Kaya, Yalçın Demircan, Halil Aytemiz, Önder Çanakkaleli, Cemal Aktürk sağolsunlar hepsi özel olarak ilgilendi. Garson İsmail Sofuoğlu masamızdan ayrılmadı. Günay Tuncel ve güzel eşi Ahu da oradaydı. Çok hoş bir geceydi. Ali'nin esprilerine Yeşil Kabare'den alışık olduğumuz için yabancılık çekmedik. Bu arada Nazan'ın Öncel ablası Neylan yemek müziğinde sahne aldı ama... Aması var. Neyse, Akademi Türkiye'nin yıldızlarından Timuçin ise şıklığı ve yakışıklılığı ile göz doldurdu. Nükhet ve Cenk gerçekten de sahnelerin en uyumlu ikilisi. Eğlendirme işini de çok iyi biliyorlar. Cenk yeni albümünü bitiriyor. Nisanda çıkacak. Nükhet'in single'ı da yolda. İkisinde de Nazan Öncel imzası var. Ayrıca My Hoş Kabare dansçılarla zenginleştirilerek turneye çıkacak. İlk durak Ankara. Ünlülerin menajeri olan sevgili Ayşe Barım'ın menajerliğini yaptığı ekip daha sonra Antalya, Bodrum, Çeşme gibi tatil yörelerinde sahne alacak. Bu arada son günlerin en popüler modacısı olan Nur Yerlitaş yine konuşturmuş. Nü'ye yaptığı transparan kıyafet gerçekten yıkılıyo Günay'ın telefon numarası 0212 230 33 33. Efendim, Kral TV'nin kral DJ'lerinden ve fırsat buldukça keyifle dinlediğim bir isimdir Bülent Çarkacı. Birkaç kez onu değişik yerlerde izledim. Bu nedenle sahnesine de hayranımdır. Bülent bu aralar hafta sonlarında Bodrum Taşevi'nde sahneye çıkıyor. Ayrıca 'Anlat İstanbul' adlı sinema filminde de önemli bir rolü var. Güzel arkadaşım Zerrin'imden Özer nihayet haber var. Ben herhalde "Kırıldı, yine kendini Almanya'daki evine hapsetti" derken yeni bir müzik şirketi ile anlaştığını duydum. Mayıs başında türkü ve caz içeren bir albüm çıkaracakmış. Kasette Alevi türküleri de olacakmış. 

Asmalı'da Batuğ doludizgin 
Efendim, köşemin fanatik okuyucuları bilir. THY'nin New York ve Miami'deki şubelerinde bir zamanlar görev yapan, üç lisan bilen, çok da yakışıklı olan Batuğ Çintav'ın Beyoğlu'nun en popüler meyhanelerinden Asmalı Ziya'da başladığını yazmıştım. Batuğ şimdilerde, tabir-i caiz ise Beyoğlu'nun gülü. Bir başka deyişle Batuğ hobi olarak aldığı Türk Sanat Müziği derslerini mesleğe dönüştürdü. Cemiyet hayatının en ünlü isimleri hafta sonu Asmalı Ziya'da. Albüm çıkarmak için teklif alan Batuğ'u izleyenler arasında Selda Sipahi, Nilgün-Ülkan Delikan, Gül Dürüst ve erkek arkadaşı Sabri Demirel, Mahmut Aydın, Murat Kılıç, Nazlı Keçeli, yakışıklılığıyla genç kızların gözdesi olan genç sosyetik Ralf Tezman, Ayşegül Aldinç, Oya Aydoğan, Gönül Yazar gibi isimler var. Pazartesi ve salı geceleri Asmalı'da düzenlenen karaoke eğlenceleri ise olay oluyor. Alakart mönü kişi başı 75-80, fiks mönü 50-55 milyon lira. Fiks'de 3 soğuk, 3 sıcak meze, bir ana yemek, sınırsız yerli içki ve meyve var. Alakart'ta ise İstanbul lezzetlerinden lakerda, topik, humus, Selanik usulü cacık, patlıcanlı pilav başı çekiyor. Ardından Ziya'nın seçtiklerinden geliyor Pırasa köftesi, yaprak ciğer, sarımsak soslu midye. Asmalı'nın klasikleri arasında da yoğurtlu kebap, çilli soslu tavuk ızgara, acılı penne, güveçte balık var. Asmalı Ziya'nın telefon numarası 0212 243 76 78. Asmalı Ziya ile aynı binada olan, muhteşem manzarası, servisi, ekibiyle kısa sürede cemiyet hayatının ünlü isimlerinin vazgeçemediği yerler arasında olan Meridian Ice'da da müzik dolu geceler devam ediyor. İşletmesini benim prenslerimden Ergun Yıldız, halkla ilişkilerini sosyetenin güzel kadınlarından Sedef Bozok ve Müge Ay'ın yaptığı Meridian Ice'da 11 Mart Cuma akşamı Ferdi Özbeğen var. Yumuşacık, kadife gibi sesi ile saat 22.30-00.30 arasında piyanosunun başında olacak Ferdi. Geçmişten günümüze sevilen eserleriyle muhteşem bir gece yaşatacak konuklara. Şimdiden yerlerinizi ayırtın. Meridian Ice'ın telefon numarası 0212 243 33 75. 

Papalina Balık Restaurant 
Dünyanın 'Altın Çapa' ödüllü en güzel marinalarından biri olan Ataköy Yat Limanı'nda hizmet veren Papalina Balık Restaurant balık tutkunlarının vazgeçemediği mekanlardan biri. Denize sıfır konumuyla Marmara'nın müthiş manzarası eşliğinde müşterilerine hizmet sunan Papalina deniz ürünlerindeki zengin mönüsüyle dikkat çekiyor. Mezelerin ve deniz ürünlerinin günlük hazırlandığı Papalina'da çok özel yemekler var. Somon ızgaradan levrek dolmaya, balıkçı böreğinden levrek marineye, balık pastırmasından düğmeli ahtapota, köri soslu balık çorbasından balık kavurmaya kadar bir çok özel lezzeti bir arada bulabiliyorsunuz. Ayrıca balık kokoreç ve içli köfteyi de sadece Papalina'da yiyebilirsiniz. Papalina'ya minimal ve sade bir dekorasyon hakim. Ağırlıklı olarak ahşabın kullanıldığı mekanın çok sıcak bir havası var. Gruplara özel avantajlar veriliyor. Her gün 12.00-23.00 saatleri arasında açık. Telefon numarası 0212 560 12 40 ve 70. 

Cihan Biges Restaurant'ta 
14 yıldır İstanbul-1. Levent'te Türk ve Osmanlı lezzetlerini sunan Biges, Cihan Oskay'ın da ortaklığıyla restoran sektörüne daha iddialı bir şekilde girdi. 7 yıldır İstanbul'un Anadolu yakasında olan ve Kadıköy civarındaki Çapari, Mercedes M Cafe gibi kuruluşlara imza atan Cihan Oskay tekrar yuvaya döndü. Daha önceleri Şamsa, Baca, Diskorium ve Oba gibi ünlü mekanlarda hizmet sunan Cihan Oskay bundan böyle Levent'teki Biges'te. Salon şefi Nazım Doğan, İbrahim Korkmaz ve mutfak şefi Hayri Yeşil yönetiminde toplam 25 kişinin çalıştığı Biges haftanın 7 günü açık. 12.00-24.00 arasında hizmet vermekte. Yenilenmiş dekoru ve ocakbaşı keyfi ile çok sıcak bir mekan. Öne çıkan yemekler ise özel soslu külbastı, keşkeş kebabı, pastırmalı humus, zeytinyağlı patlıcan, biber ve domates dolmaları. Künefesi de unutulmayacak tatlar arasında. 14 senedir kalitesi değişmeyen et dönerini de mutlaka tatmalısınız. Dört salondan iki ayrı salona koyulan plazma TV sistemleri ile maç günleri aileler çoluk çocuk maç keyfi yaşıyor. Telefon numarası 0212 280 31 53. 

Kasaba Restaurant'ta brunch 
Leziz kebapları, et yemekleri, en taze mevsim balıkları, mezeleri, Akdeniz salataları ve tatlılarıyla Florya'daki Kasaba lezzet geçmişinde 3. yılını dolduruyor. Dünya ve Güneydoğu mutfağıyla, yemek ve hizmet kültürüyle, modern ve sade çizgilere sahip mekanda servis kusursuz. İşletme Müdürü Can Gürel denetiminde personele İngilizce, diksiyon, sunum ve servis dersleri veriliyor. Burada pazar günleri brunch keyfini de yaşayabilirsiniz. Çocuklar her gün palyaço ve pedagogla birlikte oyun odasında eğlenirken aileler rahat ediyor. Kasaba, sigara içilmeyen bölümüyle de benim gibi sigara düşmanları için ideal. Telefon numarası 0212 662 43 43. Efendim, Altın Öğütler'de kullandığım bazı öğütlerde, sözlerde, Yakamoz Yayınları'ndan Gülsüm Aydemir ve Tuğba Hız'ın derlediği 'Altın Öğütler' kitabından da yararlanıyorum. İlk baskısı 30 bin olan bu kitabı kütüphanelerinizde bulundurun bence. Evet, bugünlük de bu kadar. Yine sevinçleriniz okyanuslar, üzüntüleriniz ise kum tanesi kadar olsun. Hoş kalın. 

Vanlı öğrenciler kitap bekliyor 

Van merkezdeki 30 Ağustos İlköğretim Okulu'nda Sosyal Bilgiler Öğretmeni Davut Aydın başkaları gibi para pul peşinde değil. Öğretmenin ve öğrencilerinin tek derdi, kitap. Modern okul binalarında çok hoş bir kütüphane yapmışlar. Davut Öğretmen "Ama hiç kitabımız yok. Boş bir kütüphane çok şık da olsa ne anlam taşır ki " diyor gönderdiği e-mailde. Tozlu raflarda, çatı katında işinize yaramayan roman, hikaye, ansiklopedi, ne varsa yollayın. Ben kapıyı açtım, on tane gönderdim. "Bizim hiç kitabımız yok" diyen Vanlı öğrencilere duyarlı okuyucularımın cevap vereceğine inanıyorum. Beni mahcup etmeyin. Adres mi 30 Ağustos İlköğretim Okulu, Van Merkez, 65040. Davut Aydın'ın cep telefonu ise 0505 485 47 99. Okulun telefon numarası da 0432 217 34 64. 

Altın Öğütler 
Yaşamdan haz duyabilmek için önce kendinizi, sonra başkalarını sevmeyi, en sonunda da başkalarının sevgisini kazanabilmeyi öğrenmek gerek. 
Kim Bassinger 



</TEXT>
</DOC>
