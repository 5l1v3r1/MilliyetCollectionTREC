<DOC>
<DOCNO> 347573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/31/son/sontur14.html </URL>
<DATE> 2005/05/31/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Parkta Pitbull dehşeti 
</HEADLINE>
<TEXT>

     Murat KİBRİTOĞLU ADANA, DHA 

ADANA’da Doberman’ cinsi köpeği ile parkta gezmeye çıkan 27 yaşındaki Özlem Çalıkuşu, beslenmesi ve üretilmesi yasak olan Pitbull cinsi bir köpeğin saldırısına uğradı. 
     Atatürk Parkı’nda köpeğiyle gezen Özlem Çalıkuşu, adını bilmediği, ancak, sahibinin de yanında olduğu Pitbull cinsi köpeğin 11 aylık Tora’ isimli köpeğine saldırdığını söyledi. Bu saldırı sonucu köpeğinin sağ arka bacağı parçalanan Çalıkuşu, köpeğini veterinere götürüp, tedavi ettirdi. Çalıkuşu, parkta Pitbull cinsi köpeklerin boğuşturularak, bahis oynatıldığını, köpeği yaralandıktan sonra uyardığı Pitbull cinsi köpeğin sahibinin de kendisini bıçakla kovaladığını öne sürdü. Akşamları köpeğini parkta dolaştırdığını anlatan Çalıkuşu, şöyle dedi 
     Atatürk Parkı'nda dolaşırken sahibi yanında olan Pitbull cinsi bir köpek köpeğime saldırarak bacağını parçaladı. Güçlükle köpeği uzaklaştırarak Pitbull’un sahibini, köpeğinin tehlikeli olduğuna dair uyarırken birden belinden bıçak çekerek üzerime yürüdü. Polis çağırmaya fırsat kalmadan bıçakla beni ve köpeğimi kovaladılar. Köpeğim kan kaybettiği için polisi bile aramadan veterinere gittim.'' Parkta sürekli köpeğiyle dolaştığını, farklı günlerde Pitbull cinsi köpeklere rastladığını anlatan Çalıkuşu, şunları söyledi 
     Gündüz vakti parkta veya ara sokaklarda büyük paralar ortaya koyarak köpekleri boğuşturuyorlar. Köpeklerin yanaklarını sıkarak kızdırıyorlar. Daha sonra birbirlerinin üzerine saldırtıp bahis oynuyorlar. Biz bu hayvan düşmanı insanları kime şikayet edeceğimizi bilmiyoruz. Köpeğimin yerinde bir çocuk olabilirdi. O zaman bunun hesabını kim verecekti.'' Tora’nın tedavisini yapan veteriner hekim Mete Betin, Doberman’ın güçlü bir köpek olmasına rağmen Pitbull cinsi köpeklerin çenelerinin çok güçlü olduğunu belirterek, Pitbull cinsi köpekler karşı taraftaki hayvan veya insanın boynundan yakalarsa kafasını kopartacak kadar güçlü. Bu Doberman, saldırıyı hafif sıyrıklarla atlatmış diyebiliriz'' diye konuştu. 
     
</TEXT>
</DOC>
