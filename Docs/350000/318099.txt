<DOC>
<DOCNO> 318099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/24/spor/spo04.html </URL>
<DATE> 2005/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon'un suikast timi 
</HEADLINE>
<TEXT>


Bordo - Mavililer'in dört usta silahı Fatih, Gökdeniz, Yattara ve Mehmet Yılmaz toplam 37 golle profesyonel liglerdeki 134 takımdan fazla ağları havalandırdılar 


Müthiş grafik 
KARADENİZ ekibinin 41 golünden 37'sine imza atan Fatih, Gökdeniz, Yattara ve Mehmet Yılmaz profesyonel liglere damga vurdular. Dört futbolcu, Süper Lig, 2 ve 3. Lig'de toplam 150 takımının 134'ünden fazla gol atma başarısı gösterdi. Trabzon'un ligdeki 41 golünden dördünü Hüseyin, Adem, Celalettin ve D'Haene attı. Fatih, 17 golle krallık koltuğunda yer alırken, Gökdeniz 10, Yattara 6, Mehmet Yılmaz da 4 kez ağları sarstı. 

16 ekibi geçtiler 
BORDO-Mavililer, toplam 37 golle, 1. Lig'de sadece Fenerbahçe 49 , Beşiktaş 44 ve Galatasaray'ın 40 altında kaldılar, 37 gollü Konya ile eşit sayıya ulaştılar. İkinci Lig A Kategorisi ve B Kategorileri ile 3. Lig'de mücadele eden 12 takımdan da daha iyi bir gol ortalaması tutturdular. A Kategorisi'nde ise sadece Çanakkale Dardanel 43 , Sivasspor 39 ve Erciyesspor 39 bu futbolcuları geride bıraktı. 

Nostalji rüzg rı 

Cyzio antrenmanda 
ROTASINI Denizlispor'a çeviren Trabzonspor, bir günlük iznin ardından yeniden işbaşı yaptı. Antrenmanı eski oyuncular Hami ve Polonyalı Cyzio da izledi. 1991 - 1993 yıllarında forma giyen Cyzio, ülkesinde 3. Lig'de bir takım çalıştırdığını, oğluyla geldiği Trabzon'da bir hafta süreyle Şenol Güneş'in çalışma programını takip edeceğini söyledi. 

Emrah seferberliği 
SABAH antrenmanına sol diz iç yan bağlarında gerilme olan Emrah Eren ile ailesini almak üzere Polonya'ya giden Szymkowiak katılmadı. Fatih Tekke salonda çalıştı. Akşam düz koşu yapan Emrah'ın, Denizlispor maçına yetiştirilmesine çalışılıyor. İdmanı daha önce Aurelio, Da Silva gibi oyuncuları getiren menajer Miranda ile Ayhan Yeşilbaş da takip etti. 

Doğan'dan havale 

GENÇLERBİRLİĞİ'NİN Teknik Direktörü Ziya Doğan, Trabzonspor'dan istifasının ardından büyük tartışma yaratan kulübe olan 70 bin dolarlık borcunu gönderdi. Mali Sayman Yüksel Şimşek, sezon başında aldığı 200 bin dolarlık peşinat nedeniyle Bordo-Mavililer'e borçlu kalan Ziya Doğan'a duyarlılığından dolayı teşekkür etti. 


</TEXT>
</DOC>
