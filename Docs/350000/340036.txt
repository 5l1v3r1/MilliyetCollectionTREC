<DOC>
<DOCNO> 340036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/06/spor/aspo.html </URL>
<DATE> 2005/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyükler sağolsun 
</HEADLINE>
<TEXT>


Süper Lig kulüpleri, yıllardır devletten kiraladıkları ya da satın aldıkları arazilere tesislerini kurdu. Ancak bu arazi paylaşımında, dört büyükler Fenerbahçe, Galatasaray, Beşiktaş ve Trabzon yine başı çekiyor 


Galatasaray'ın, Seyrantepe arazisinin 30 yıllık üst kullanım hakkını alması ve tapusuna da talip olmasıyla başlayan tartışma iyice alevlendi. Fenerbahçe'nin başını çektiği bazı kulüplerin, bu projeye karşı kampanya başlatması - daha doğrusu sportif alan dışına bulunan kısma baş kaldırması - kamuoyunun gündemine devlet yardımlarını oturttu. 
Süper Lig'de yer alan 18 takıma Milli Emlak - Gençlik ve Spor Genel Müdürlüğü ve belediyeler kanalıyla sağlanan yardım, işbirliği veya iltimasın dökümü ilginç bir sonucu ortaya çıkardı. Özellikle dört büyükler olarak tanımlanan Beşiktaş, Fenerbahçe, Galatasaray ve Trabzonspor aslan payını alırken, Anadolu kulüplerinin ikili ilişkilerle belediyelere sırtlarını dayadıkları gözleniyor. 
Devletin takımı olarak anılan İstanbulspor ise en mağdur kulüp olma özelliğini sürdürüyor. İşte mal varlıkları 

FENERBAHÇE 
37 dönümlük Dereağzı Tesisleri, 29 yıllığına GSGM'den kiralandı.Samandıra Tesisleri, Milli Emlak'ın spor tesisi yapılması için GSGM'ye tahsis etmesinden sonra 49 yıllığına 80 dönüm arazinin üst kullanım hakkı Fenerbahçe'ye verildi. Şükrü Saracoğlu Stadı 49 yıllığına tapudan tescilli olarak GSGM'den Fenerbahçe'ye intifa hakkı alındı.Fenerbahçe Adası'ndaki sosyal tesisler, Büyükşehir Belediyesi ve Milli Emlak'ın ortak malı. Her yıl belirlenen bedel üzerinden kiralık olarak Fenerbahçe, Galatasaray ve Yelken Kulübü'nde...Kayışdağı'ndaki Fenerbahçe Koleji'nin bulunduğu alan Milli Emlak'tan tapulu kullanım hakkı verildi. 29 yıllığına 

GALATASARAY 
Ali Sami Yen Stadı, GSGM'den 49 yıllığına kiralandı. Ayrıca stadın yanındaki 2 bin metrekarelik alan da daha sonra Milli Emlak'tan, Galatasaray'a geçti.2 bin 520 metrekarelik Kuruçeşme Adası da, Milli Emlak tarafından Galatasaray'a devredildi. Ancak çok eskiden kömür deposu olarak kullanılan bu alanın varisleri ortaya çıktı. Bu da çözüldü.4 dönümlük Kalamış Sosyal Tesisleri, 6 dönümlük Maltepe arazisi ve kürekçilerin bulunduğu 6.5 dönümlük arazi de kiralık olarak Galatasaray'ın elinde bulunuyor. Ayrıca Sefaköy'de, Atatürk Havalimanı'nın karşısında bulunan 80 dönümlük arazi de sosyal tesis olarak kullanılmak üzere kiralandı.Florya Metin Oktay Tesisleri'nin bulunduğu arazinin 22 dönümlük bölümü Galatasaray tarafından, Milli Emlak'tan satın alındı. Diğer kısmı da GSGM ile Milli Emlak'tan kiralandı. Toplam alan 80 dönümü buluyor. 

BEŞİKTAŞ 
Yaklaşık 145 dönümü bulan Ümraniye Nevzat Demir Tesisleri'nin üzerinde bulunduğu arazi, Orman Bakanlığı'ndan 49 yıllığına kiralandı.Fulya'da kamp merkezi, Ahmet Fetgeri Spor Salonu ve Hakkı Yeten Stadı'nın üzerinde bulunduğu 55 dönümlük alan GSGM'den önce kiralandı, daha sonra satın alındı. Belediyeye ait olan 2 dönümlük kısım da kulüp tarafından alındı.Akatlar'daki spor kompleksi, İstanbul Büyükşehir Belediyesi'nden kiralandı ve kullanım hakkı Siyah - Beyazlılar'a alındı.Aynı şekilde kullanım hakkı alınan diğer salon da Süleyman Seba Spor Salonu. Dikilitaş'taki tesis de, GSGM'den kiralandı.Çilekli'deki kolej ve tesisler, Beşiktaş Belediyesi'nden 15 yıllığına kiralandı.Pendik'te kürekçilerin daha önce çalıştığı bina da GSGM'den kiralandı.BJK İnönü Stadı da GSGM'den 49 yıllığına kiralandı. 

TRABZONSPOR 
Trabzon Havaalanı altında, DHM'den Devlet Hava Meydanları önce 49 yıllığına kiralanan, daha sonra satın alınan büyük çoğunluğu deniz dolgusu 50 dönüm arsa bedelsiz olarak alındı. Bu arsada kamp tesisleri, futbol sahaları ve alt yapı tesisleri var.Şehir merkezinde 3 katlı tarihi bina, Vakıflar'dan 49 yıllığına bedelsiz olarak kiralandı Sadri Şener Merkez Binası . Burada Divan Kurulu hizmet veriyor. Bir restoran işletmesi var. TS Clup ürünlerinin satış mağazası bulunuyor. Bunların yanında kulübün müzesi de binanın içinde yer alıyor.İstanbul Kartal'da 29 dönüm arsa, Vakıflar'dan 49 yıllığına bedelsiz kiralandı, sosyal tesis yapıldı, Migros'la anlaşmalı olarak bir market açıldı. Futbol sahası bulunuyor, benzin istasyonu açılabilmesi için çaba harcanıyor. 

AKÇAABAT SEBATSPOR 
Akçaabat'ta belediye'ye ait 10 dönümlük bir dolgu alanı, 49 yıllığına bedelsiz olarak kiralandı, ama henüz yatırım yapılmadı.Akçaabat Söğütlü'deki 200 dönümlük, kulüp binası ve idman sahasının olduğu arsa, Söğütlü Belediyesi'nden 49 yıllığına yine bedelsiz olarak kiralandı. 

ÇAYKUR RİZESPOR 
İslampaşa Mahallesi'nde bulunan Milli Emlak'a ait 10 dönümlük arsa, bedelsiz olarak kiralandı, üzerinde Mehmet Cengiz Tesisleri bulunuyor. 

KAYSERİSPOR 
Kayseri Büyükşehir Belediyesi'ne ait Karpuzatan Tesisleri, dönemler halinde belediyeden kiralıyor. Şu anda tesisler 10 yıl süreyle yeniden Sarı - Kırmızılılar'a kiralandı. 

DİYARBAKIRSPOR 
Diyarbakır Büyükşehir Belediyesi'nin 49 yıllığına bedelsiz verdiği Diyarbakırspor Tesisleri bulunuyor.Diyarbakırspor, Şehirlerarası Otobüs Terminali'nden haftada 1-2 milyar gelir elde ediyor. 

DENİZLİSPOR 
Denizlispor'un GSGM'den 10 yıllığına kiraladığı Atatürk Stadı var. Yıllık kirası 40 bin YTL 40 milyar .Denizli Belediyesi'nden kiralanan katlı otopark var. Aylık kirası 480 YTL 480 milyon lira .GSGM'den kiralanan, Gazi Bulvarı'nda Store mağazası yer alıyor. Yıllık kirası 42 bin YTL 42 milyar .Kulüp Binası, Ege Fuar Birliği'nden kiralandı. Aylık kirası 140 YTL 140 milyon lira .İzmir yolu üzerinde 27 dönümlük Şemikler Tesisleri, Gençlik ve Spor Genel Müdürlüğü'nden 49 yıllığına kiralandı. Haluk Ulusoy Tesisleri ve Zafer Katrancı Altyapı Tesisleri bu arazide inşa ediliyor. 

SAKARYASPOR 
Antrenman ve kamp yaptığı yaklaşık 35 dönümlük Rüstemler Tesisleri kiralık olarak Sakaryaspor'da bulunuyor.Atatürk Stadı da, GSGM'den kiralandı.Alt yapı tesisleri olarak kullanılan stadın yanındaki 7 dönümlük arazi, Adapazarı Büyükşehir Belediyesi tarafından bedelsiz olarak kullanıma verildi. 

KONYASPOR 
Konya Büyükşehir Belediyesi tarafından 40 yıllığına Gençlik ve Spor Genel Müdürlüğü'nden kiralanan Atatürk Stadyumu, gelirleri Konyaspor'a kalmak üzere yönetime devredildi.Merkez Karatay Belediyesi tarafından yaptırılan Tatlıcak Tevfik Lav Tesisleri, A takımın ve alt yapının antrenmanlarını yapması için Konyaspor'a tahsis edildi. Yaklaşık 25 dönüm Konya Büyükşehir Belediyesi tarafından Konya - Ankara karayolu üzerinde yapımı devam eden ve bünyesinde kondisyon salonları, yüzme havuzları, büyük ve küçük çim sahalar, tenis kortları, sporcuların kalması için yatakhaneler bulunacak Konyaspor Tesisleri, Konyaspor'un kullanımına sunulacak. Kompleks tamamlandıktan sonra elde edilecek gelirleri Konyaspor'a kalacak. Alan 500 bin metrekarelik. Belediye Milli Emlak'tan parasıyla alıp, tesisi yaptırıyor. Mülkiyet belediyenin, tahsisat Konyaspor'un... İçine stat da yapılabilir. 

SAMSUNSPOR 
Samsun'un Doğupark mevkiindeki Büyükşehir Belediyesi'nin arazisine kurulu Nuri Asan Tesisleri için kulüp, belediyeye yılda sembolik bir kira ödüyor. Dolgu alanı arazinin üzerindeki tesisler kulüp tarafından inşaa edildi.Sezon başında 10 yıllığına Gençlik ve Spor Genel Müdürlüğü'nden kiralanan 19 Mayıs Stadı'nın reklam ve seyirci gelirleri bulunuyor.Yabancılar Pazarı'na giriş ücreti Samsunspor'a gelir olarak kaydediliyor. Ancak bavul turizminin bitmesi, geliri önemli ölçüde azalttı. 

MALATYASPOR 
Malatyaspor'un tesislerinin bulunduğu alan ve bu alan içerisinde bulunan iki antrenman sahası, Özel İdare Müdürlüğü'nden 49 yıllığına kiralandı. Malatya Belediyesi Fuarcılık Şirketi'nden şehir içinde bulunan katlı otopark, Malatyaspor tarafından, 2 yılda bir kira artırımı şartıyla kulüp tarafından kiralandı.Malatyaspor idari binasının bulunduğu şehir merkezindeki 2 katlı bina, sembolik ücretle Malatya Belediyesi'nden kiralanıyor.Malatya Belediyesi'ne ait Esenlik Şirketi ile Malatyaspor arasında her yıl imzalanan reklam sözleşmesi bu yıl da imzalandı. Esenlik Şirketi, Sarı - Kırmızılılar'a her yıl ortalama 1 trilyon lira ödüyor.İnönü Üniversitesi kafeterya ve otoparkı Malatyaspor tarafından işletiliyor.İnönü Stadı, Malatyaspor tarafından GSGM'den kiralandı. 

GAZİANTEP 
Gaziantepspor Celal Doğan Tesisleri'nin arsası 1994 yılında merkez Şehitkamil Belediyesi meclisi tarafından Gaziantep Kulübü'ne bağışlandı. 

ANKARASPOR 
Büyükşehir Belediyesi Ankaraspor, belediyenin kulübü olması nedeniyle birçok imkandan faydalanıyor. Takım çalışmasını belediyenin, ASKİ Tesisleri'nde gerçekleştiriyor.Kulüp, Ankara Büyükşehir Belediyesi'nin iştiraki olan şirketlerden yaklaşık 2 trilyon liralık bir sponsorluk geliri elde ediyor. 

GENÇLERBİRLİĞİ 
Atatürk Orman Çiftliği içinde bulunan 57 dönümlük arazi üzerine İlhan Cavcav Tesisleri inşaa edildi. Burası için Tarım Bakanlığı'na aylık 1 milyar lira kira ödeniyor. Ancak kira artırımı konusunda mahkemelik oldular.19 Mayıs Stadı, Ankaragücü ile birlikte Gençlik ve Spor Genel Müdürlüğü'nden ortaklaşa kiralandı. 

ANKARAGÜCÜ 
Atatürk Orman Çiftliği'nde bulunan 63 dönüm üzerinde Cemal Aydın Spor Kompleksi bulunuyor. Burası da Tarım Bakanlığı'ndan kiralandı.Gençlerbirliği ile ortak şirket kuran Ankaragücü, 19 Mayıs Stadı'nı kiraladı. 

İSTANBULSPOR 
Ataköy'de Olimpiyat Evi'nin otoparkı olarak düşünülen, daha sonra antrenman sahasına dönüştürülen bir tesis kısa vadeli olarak kiralanıyor. 




</TEXT>
</DOC>
