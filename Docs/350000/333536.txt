<DOC>
<DOCNO> 333536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/15/spor/aspo.html </URL>
<DATE> 2005/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Teslim bayrağı 84-76 
</HEADLINE>
<TEXT>


Efes Pilsen, Panathinaikos deplasmanında üç periyot inanılmaz kötü oyun çıkardı. Son periyotta toparlandı, rakibini yakaladı, ancak basit hatalarla havlu attı. Yunan temsilcisi, Final - Four'da oynama hakkı kazandı 

Gökhan Türe 


Efes Pilsen, Euroleague çeyrek final üçüncü maçında Panathinaikos'a Atina'da 84-76 mağlup oldu ve final - four şansını yitirdi. 
Maça 9-1'lik seriyle başlayan, ancak rakibinin baskılı savunmasına aynı taktikle cevap veremeyen Lacivert - Beyazlılar Alvertis, İbrahim, Skepanovic ve Lakovic'in üst üste üçlükleriyle devreyi 48-39 geride kapadı. Üçüncü çeyrekte Efes'e karşı 25. dakikada farkı 25 sayıya çıkaran ev sahibi, sonra rölantiye aldı. 
Panathinaikos'un tempoyu düşürmesinden yararlanan temsilcimiz, son periyotta rakibinin üst üste boş hücumlarını iyi değerlendirdi ve 37. dakikada Solomon ile farkı beş sayıya kadar indirdi 74-69 . Ancak Demorcant'ın çembere bile değmeyen üçlüğüne karşılık veren Lokovic'in üçlüğüyle son dakikaya 9 sayı önde giren Panathinaikos, final - four biletini kapmayı başardı. Böylece Efes üç periyottaki zaaflarının faturasını ağır ödeyerek Avrupa macerasını noktaladı. 

Gel de çıldırma 

Panathinaikoslu seyirciler, Efes Pilsen'in motivasyonunu bozmak için ellerinden geleni yaptılar, tribünleri çirkin içerikli pankartlarla doldurdular. Karşılaşmanın ardından da basketbolcularımızın üzerine yürüdüler 

Yunanistan'daki gerilim yüklü mücadelede tribünlere yansıyan çirkinlikler öfke topladı. Panathinaikoslu seyirciler, karşılaşma öncesi tribünlere astıkları pankartlarla içlerindeki pisliği kustu. Pankartlarda "Atatürk'ün mezarına b.. yağsın", "S... git pis Türkler", "1821'de sizi nasıl s.... hatırlıyor musunuz ", "1453'te sadece barbardınız, 1821'de ölü barbardınız, şimdi ise bir hiçsiniz", "68 milyon barbar Türk'ün Avrupa Topluluğu'nda yeri yok. S... gidin" dövizleri büyük tepki çekti. Panathinaikos'un ünlü taraftar kulübü Gate 13 de, "Burası Avrupa" yazılı pankartı açtı. Panathinaikos Başkanı Yannakopulos, Atatürk ile ilgili ve hakaret dolu iki Türkçe pankartı kaldırttı. 


Prkacin'e yumruk 
Maçın hemen başında kadroların okunması sırasında Efesli oyuncuların üzerine önce patlayıcı madde, ardından ise su şişesi atıldı. Isınma sırasında da elinde Yunanistan bayrağı ile tribünlerden inen bir taraftar, Lacivert - Beyazlılar'a sözlü tacizde bulundu. Saha kenarına kadar gelen kişiyi güvenlik güçleri uzaklaştırdı. 20 bin kişilik Olimpiyat Salonu OAKA'da mücadeleyi 16 bin civarında Yunanlı seyirci izlerken, karşılaşma sonrası zafer sarhoşu olan Yunan taraftarlar sahaya indi. Bu arada Prkacin'e arkadan yumruk geldi. Çıkan kargaşada fizyoterapist Bahattin Tapan taraftarlarla yumruklaştı. Araya giren İbrahim olayların büyümesine engel oldu. 

Kalbi dayanamadı 

Karşılaşma öncesi Yunanlı bir seyirci kalp krizi geçirdi. Maçtan bir saat önce tribünlerde aniden fenalaşan ve salonda bulunan bir doktor tarafından kalp masajı uygulanan 60 yaşındaki Panathinaikoslu taraftar, ambulansla hastaneye kaldırıldı. Yoğun çabalara rağmen bu taraftar kurtarılamadı. 
Panathinaikoslu seyirciler, sahaya çıktığında Efes Pilsen'in ABD'lisi Solomon'u protesto ettiler. Salomon'un, Aris Selanik'te oynarken Kalaitzis ile kavga etmesini unutamayan Yunanlı taraftarlar kendisine sert tepki gösterdi. Tribünler, İbrahim'e ise müthiş sevgi gösterisinde bulundular. 

İstatistik 

PANATHINAIKOS OYUNCU TS 2S 3S SA R 6 Diamantidis 6 1 3 1 3 1 2 1 8 İbrahim 15 1 3 3 6 4 4 - 6 Tsartsaris 4 1 3 - 2 6 6 6 Alvertis 11 0 1 3 4 2 2 2 9 Lakovic 22 3 7 3 7 7 8 1 6 Femerling 7 3 3 - 1 4 4 4 Chatzivrettas - - 0 2 - - 7 Batiste 7 3 5 - 1 2 5 7 Scepanovic 8 0 1 2 3 2 2 3 4 Papanikolau - - - - 1 5 Kalaitzis 2 1 2 0 1 - 1 5 Baxter 2 1 2 - - 2 TOPLAM 84 14 30 12 26 20 30 26 

EFES PİLSEN OYUNCU TS 2S 3S SA R 7 Domercant 17 0 4 3 7 8 11 4 7 Kecman 15 2 4 2 4 5 6 3 6 Solomon 12 3 3 2 6 0 1 1 4 Nikolic 2 1 2 - - 5 5 Ermal 5 2 4 - 1 2 4 5 Ender 5 - 1 3 2 2 1 6 Prkacin 10 4 4 - 2 4 2 4 Kaya 2 - - 2 4 1 7 Mustafa 8 2 5 0 1 4 4 7 TOPLAM 76 14 26 8 21 24 34 28 
HAKEMLER Iztok Rems Slo. , Petr Sudek Slo. , Carl Jungebrand Finlandiya 
1.PERİYOT 22 - 17 Panathinaikos , 2.PERİYOT 48 - 39 Panathinaikos , 3.PERİYOT 72 - 52 Panathinaikos , 
MAÇ SKORU 84 - 76 Panathinaikos 



</TEXT>
</DOC>
