<DOC>
<DOCNO> 345052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/23/son/sonsiy14.html </URL>
<DATE> 2005/05/23/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Trafik genelgesi TBMM gündeminde... 
</HEADLINE>
<TEXT>

     CHP Ankara Milletvekili Yakup Kepenek, bazı meslek mensuplarına trafik cezası yazılmamasıyla ilgili İçişleri Bakanlığı genelgesini, Meclis gündemine taşıdı. 
     Kepenek, İçişleri Bakanı Abdülkadir Aksu’nun yanıtlaması istemiyle TBMM Başkanlığı’na sunduğu yazılı soru önergesinde, milletvekilleri, yargı mensupları ve yabancı elçilik görevlilerine trafik suç ve ceza tutanağı düzenlenemeyeceğine ilişkin genelgeyi hatırlatarak, bu durumun, evrensel ve ulusal hukuk kuralları ile bağdaşıp bağdaşmadığını sordu. 
     Böyle bir uygulamaya gidilmesinin, "polise güvensizlikten mi kaynaklandığı" sorusunu yönelten Kepenek, bu ayrıcalıklı uygulamaya son verilip verilmeyeceğine açıklık getirilmesini istedi. 
     
</TEXT>
</DOC>
