<DOC>
<DOCNO> 311453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/01/son/sontur29.html </URL>
<DATE> 2005/02/01/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Öldürdüğü kişiye "rahmet" dileyince tepki topladı 
</HEADLINE>
<TEXT>

     Samsun'da, kavga ettiği kişiye ateş ederken tesadüfen olay yerinden geçen 2 çocuk annesi kadını öldüren sabıkalının duruşmada, öldürdüğü kişiye rahmet dilemesi, ölenin yakınlarının tepkisine neden oldu. 
     Samsun 2. Ağır Ceza Mahkemesi'ndeki duruşmada, Unkapanı Mahallesi'nde, yaklaşık bir ay önce, kavgalı olduğu Ali Akdağ'a 37 tabancayla ateş ederken, yoldan geçen Süheyla Akbaba'yı 51 vurarak ölümüne neden olan Barış Kuzubaş'ın 21 yargılanmasına başlandı. 
     Çeşitli suçlardan sabıkalı olduğu ve olaydan 3 gün önce cezaevinden çıktığı öğrenilen sanık, olayın kendini korumak isterken meydana geldiğini savundu. Sanığın ''Kimseyi öldürme kastım yoktu, ölene de rahmet diliyorum'' demesi, Akbaba'nın duruşmayı izleyen yakınlarının tepkisine neden oldu. 
     Süheyla Akbaba'nın kızları Zübeyde ve Derya Akbaba, tepki gösterdikleri sanığın en ağır şekilde cezalandırılmasını istedi. 
     Sanığın ateş ettiği Ali Akdağ da sanıktan şikayetçi olduğunu belirterek, ''Yolda yürürken arkamdan gelip tabancayla bana ateş etti'' dedi. 
     Duruşma, dosyadaki eksikliklerin giderilmesi için ertelendi. 
     
</TEXT>
</DOC>
