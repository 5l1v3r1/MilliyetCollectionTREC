<DOC>
<DOCNO> 325239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/20/yazar/asik.html </URL>
<DATE> 2005/03/20/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Haldun Taner ve... 
</HEADLINE>
<TEXT>


Milliyet'te 19 yıl önce, ilk günlerimiz... Cağaloğlu'ndaki binanın en üst katında camek nlı bir odaya yerleşmişiz. Heyecan içinde ilk yayın gününe hazırlanıyoruz. Sabahları çok tanıdık bir zat odamızın önünden geçip salona giriyor. Öğleden sonraları çıkıp gidiyor. Gelip giderken bizim tarafa ne bakıyor, ne bir selam veriyor. O sıcacık adam Haldun Taner bize soğuk davranıyor. 26 Ocak 1986 günü ilk Açık Pencere yayımlanıyor. Günlerdir odamızın önünden bizi görmeden geçen Haldun Taner, akşam çıkışında içeri eğilip 
- İyi bir başlangıç yaptınız Melih Beyefendi, demez mi 
İşte o an dünyalar bizim oluyor. Bir küçücük söz. Ama yalın ve içten, kocaman bir yüreklendirme... Haldun Taner deyince hep o an gelir aklımıza. Değerli yazarı 90. doğum yıldönümünde büyük saygıyla anıyoruz... 

İlk günler deyince anımsanan ilk isim de kuşkusuz Milliyet'in o günkü Genel Yayın Müdürü Doğan Heper... Kapısı açık duran, her an içeri girip gazeteyle ilgili her konuyu konuşabildiğimiz, Abdi İpekçi ekolünden soylu bir gazeteci... Sevgili Heper, geçtiğimiz günlerde beyin kanaması sonucu hastaneye kaldırıldı. Sağlığı şimdi iyiye gidiyor. Kendisine acil şifalar diliyor, bir an önce aramıza dönmesini bekliyoruz. Bilvesile yeni Genel Yayın Yönetmenimiz Sedat Ergin'e hoş geldin diyor, zorlu görevinde başarılar diliyoruz... Milliyet'i güzel günlerin beklediğine inanıyoruz. 

Dünya Bankası'nın ayda 20 milyonluk yardımı için 1 milyon aile başvurmuş. 
Görüldüğü gibi, vatandaşımız sadece Reality Show'ları değil, Dünya Bankası'nın faaliyetlerini de yakından izliyor. 
Haldun Ertem 

Atatürk'süz hutbe Diyanet İşleri'nin Çanakkale Zaferi'yle ilgili cuma hutbesinde Atatürk'ün adı hiç geçmiyor... Üstelik savaşı "Müslüman varlığını yeryüzünden ebediyen silmeyi amaç edinen zihniyet"in çıkardığı söylenerek, Çanakkale din savaşı gibi gösteriliyor. Cemaat yanıltılıyor. 11 Mart 2005 tarihli hutbede de, "Allah katında yeg ne din İslamdır" başlığı ile diğer dinler yok sayılıyor. Başkan Ali Bardakoğlu'na göre, Diyanet laik bir kuruluştur. Laiklik bir yana, Diyanet adeta Suudi Arabistan'dan yayın yapıyor... 

M. Muayyeş 2005 Kadıköy'de her gün geçtiğimiz Misbah Muayyeş Sokak'ta yeni bir lezzet mekanı açıldı Ciğerci Hulusi... Hulusi'nin özellikle ciğer ve yürek dürümü ünlü... Hulusi'nin üst katında Deba "Tırnak Protez" stüdyosu var. Tırnak yiyenleri durdurmak için tırnak kaplaması yapılıyor, tırnak uzatılıyor. Hemen yanında 3D Güvenlik Sistemleri tabelası göze çarpıyor. Altında da Telis Kafe... Ciğer, tırnak, güvenlik ve kahve... Bu dört işyerinin ortak yanı nedir Çok açık Misbah Muayyeş Sokak sakini olmaları .. 

Kitabiyat... Son çıkan kitaplar demeyelim de... Masamızın üzerinde duran, okunmuş, yarı okunmuş, okunmayı bekleyen kitaplar diyelim... Size, ihmale uğrayan o sevgililerden birkaçını tanıtalım... 
Faik Acar'ın "Din İnanç ve Bilinç" adlı kitabı Berfin Yayınları Türkiye'nin "Ilımlı İslam"a doğru seyahat ve serüvenini anlatan çok önemli bir çalışma... Bütün İslam tarihinde geri kalmışlığın tek nedeni vardır diyor Faik Acar "Düşüncenin özgürleşmesi için çalışmamak..." 
Alain de Botton'un "Statü Endişesi" Sel Yayıncılık keyifle okunan bir kitap. Hepimizin içini kemiren bir korkuyu su yüzüne çıkarıyor "Başkalarının bizim hakkımızda ne düşündüğü korkusu..." 
Üstün Akmen, "Provasız Hayat"ta Epsilon Yayınevi kendi yaşam serüveninden renkler sunuyor bizlere... İçinde "Karşı cinsi sahiplenme isteğinin kaynağı nereden gelir ", "60'lı yıllarda İstanbul'da Randevuevleri nasıl çalışırdı " gibi çok sayıda meraklı sorunun yanıtı da var. 
Önay Yılmaz, "Nazilerle Beş Yıl" adlı belgesel romanda Remzi Kitabevi Atatürk tarafından Almanya'ya maden mühendisliği tahsiline gönderilen 5 Türk gencinin İkinci Dünya Savaşı'nda Nazi Almanya'sındaki heyecanlı günlerini anlatıyor... 
Barış Yetkin, 1 Mayıs 1977 olayının savcısı Çetin Yetkin'in oğlu... "Kırılma Noktası" adlı kitapta Barış Yetkin, 1 Mayıs katliamının 12 Eylül 1980 darbesini hazırlayan olayların başlangıcı ve Türk siyasal yaşamının "Kırılma noktası" olduğunu anlatıyor. 



</TEXT>
</DOC>
