<DOC>
<DOCNO> 348984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/04/son/sonyas03.html </URL>
<DATE> 2005/06/04/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Kahkaha at, kalori yak... 
</HEADLINE>
<TEXT>

     Bilimadamları şimdi de, çok az da olsa kalori yakmak isteyenlere kahkaha atmalarını öneriyor. 
     Bilimadamları, koşmak, pedal çevirmek ya da ağırlık kaldırmakla eşdeğer olmasa da, günde 10-15 dakika kahkaha atmanın 10-40 kalori yaktığını öne sürdüler. 
     ABD’nin Tennessee eyaletinin Nashville kentindeki tıp üniversitesinden doktor Maciej Buchowski, şişmanlık konulu konferansta yaptığı konuşmada, "Her gün 10-15 dakika kahkaha atmanın, bir yılda 2 kilogram kilo kaybına eşit olduğunu hesapladıklarını" söyledi. 
     Buchowski, kendisinin ve meslektaşlarının, insanları iyi hissettiren ve en iyi ilaç olarak görülen gülmenin ne kadar enerji aldığını ilk hesaplayan bilimadamları olduklarını da ileri sürdü. 
     Kahkahanın bu marifetini keşfetmek için yaptıkları deneylerde, deneklere komedi dizileri izlettirdiklerini anlatan Buchowski, "İçten bir kahkayı yakalamak kolay değildir" dedi. 
     
</TEXT>
</DOC>
