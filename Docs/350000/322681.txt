<DOC>
<DOCNO> 322681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/10/son/sonyas24.html </URL>
<DATE> 2005/03/10/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
İstanbul dünyanın en pahalı 18'inci büyük kenti 
</HEADLINE>
<TEXT>

     İstanbul, dünyadaki 71 kent arasında en pahalı 18'inci kent olurken, net ücret düzeyinde ise 45'inciliğe kadar düştü. 
     İsviçre'nin en büyük ticari bankası olan UBS Bank, dünyanın çeşitli ülkelerindeki 71 büyük kentteki fiyat ve gelir düzeylerini araştırdı. 
     Zürih'teki fiyat ve gelir seviyesi 100 kabul edilerek yapılan araştırmaya göre kira dahil dünyanın en pahalı kendi 122.4'lük endeks değeriyle Londra oldu. 
     Kiralar hariç tutularak yapılan sıralamada ise ise Oslo 115.5 endeks değeriyle il kısada yer aldı. Kira dahil fiyat sıralamasında Oslo 109.4 endeks değeriyle ikinci, New York 105'le üçüncü Tokyo 104.6'yla dördüncü, Kopenhag ise 104.1'le beşinci oldu. 
     Araştırmaya göre Zürih'te 100 olan kira dahil fiyat seviyesi İstanbul'da 89.4 düzeyinde bulunuyor. Bu düzeyle İstanbul söz konusu 71 kent arasında 18'inci sırayı alıyor. 
     İstanbul kira hariç fiyat seviyesi sıralamasında ise 75.2'yle 28'inciliğe geriliyor. Bu gelişme İstanbul'un kira düzeyli açısından dünyadaki bir çok büyük kenti geride bıraktığını gösteriyor. 
     Kira dahil fiyatlar açısından İstanbul'un Sidney, Seul, Berlin, Atina, Frankfurt, Roma, Amsterdam, Lüksemburg, Bürüksel, Madrid, Los Angels, Toronto, Lizbon, Barselona, Moskova, Toronto gibi kentlerden daha pahalı olduğu belirlendi. 
     İstanbul ilk beşte yer alan kentlerin yanı sıra Stokolm, Basel, Paris, Helsinki, Dublin, Milan, Şikago, Viyana gibi kentlere göre ise daha düşük bir fiyat seviyesine sahip bulunuyor. 
     
     GELİR SIRALAMASI 

     UBS Bank'ın araştırmasında dünyanın 71 büyük kentindeki gelir seviyesi de sıralandı. Zürih'teki ortalama ücretler 100 kabul edilerek yapılan sıralamada saat başına net ücrette İstanbul 45'İnci sıraya kadar indi. Zürih'te 100 olan saat başına ücret İstanbul'da 32.1'e kadar düşüyor. 
     Karşılaştırılan kentler içerisinde en yüksek gelirin Zürih'te elde edildiği belirlendi. Zürih'i sırasıyla Basel, Lüksemburg, Cenova, Lugano, Los Angles, Miami, Şikago, Dublin, New Yrok, Frankfurt, Kopenhag Oslo, Toronto, Montreal, Lefkoşa Rum kesimi Amsterdam, Berlin, Bürüksel, Tokyo, Helsinki, Londra, Barselona gibi kentler izledi. 
     
     HAMBURGER İÇİN ÇALIŞILAN SÜRE 

     Araştırma kapsamında bir adet Big Mac hamburger, bir kilo ekmek ve bir kilo pirinç için söz konusu kentlerde çalışılması gereken süreler de belirlendi. Buna göre İstanbul'da bir adet Big Mac hamburger alabilmek için ortalama ücret üzerinden 34 dakika, bir kilo ekmek için 18 dakika ve bir kilo pirinç için de 32 dakika çalışmak gerekiyor. 
     Bir Big Mac 9 dakikayla için en az süre çalışılan kent Şikago olurken, bir kilo ekmek için en az çalışılması gereken kentlerin ise 6 dakikayla Frankfurt, Londra, ve Zürih olduğu belirlendi. Bir kilo pirinç içi çalışılan sürenin en kısa olduğu kentin ise 5 dakika ile Kopenhag olduğu hesaplandı. 
     Bir Big Mac hamburger alabilmek için en uzun süre çalışılması gereken kent ise 181 dakikayla 3 saat Nairobi oldu. Bir kilo ekmek için en uzun süre çalışılması gereken kentin 87 dakika ile Karakas, bir kilo pirinç için en fazla çalışılması gereken kentin de 89 dakikayla Mumbai olduğu belirlendi. 
     
</TEXT>
</DOC>
