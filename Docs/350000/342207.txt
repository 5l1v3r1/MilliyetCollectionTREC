<DOC>
<DOCNO> 342207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/13/son/soneko38.html </URL>
<DATE> 2005/05/13/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
TMSF, Hazine alacaklarını ödemeye başladı... 
</HEADLINE>
<TEXT>

     Tasarruf Mevduatı Sigorta Fonu’nun TMSF , Fon’a borç olarak ihraç edilen Özel Tertip Devlet İç Borçlanma Senetleri’nden DİBS doğan Hazine alacaklarını ödemeye başladığı bildirildi. 
     TMSF’den yapılan açıklamada, Fon’un, 1997 yılından beri yönetim ve denetimi kendisine geçen bankaların çözümlemesinde kullandığı DİBS’lerden oluşan borcunun 2 milyar YTL’lik yaklaşık 1 milyar 480 milyon dolar kısmını, bugünden itibaren 4 taksit halinde ödeyeceği kaydedildi. 
     Açıklamaya göre, bugünkü ilk ödeme 500 milyon YTL nakit ve 311 milyon YTL tutarında DİBS iadesinden oluşuyor. Daha sonra sırasıyla 24 Mayıs, 3 Haziran ve 10 Haziran tarihlerinde gerçekleştirilecek ödemelerle toplam 2 Milyar YTL tutarında geri ödeme yapılacak. 
     Geri ödemede kullanılacak kaynaklar, Fon’a devredilen banka hakim ortaklarından ve söz konusu bankalardan devralınan kurumsal ve bireysel kredi müşterilerinden sağlanan tahsilatlar ile Bayındırbank tarafından Fon’a aktarılan kaynaklardan oluşuyor. 
     Geçtiğimiz günlerde Fon tarafından yapılan ödeme ile kapatılan 311 milyon YTL tutarındaki Merkez Bankası avansının teminatını oluşturan DİBS de, Hazine’ye iade edilecek. Söz konusu DİBS, İmar Bankası ödemelerinde kullanılmak üzere Merkez Bankası’ndan kullanılan avansın teminatını oluşturuyor. 
     Açıklamada, TMSF’nin artan tahsilat performansı ve Fon kaynaklarının verimli kullanılması sonucunda Hazine’ye olan borçların geri ödenmesine önümüzdeki dönemde artarak devam edeceği kaydedildi. 
     
</TEXT>
</DOC>
