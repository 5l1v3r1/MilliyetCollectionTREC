<DOC>
<DOCNO> 327689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/28/yasam/axyas02.html </URL>
<DATE> 2005/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Türklerin eşya aşkı depremde can alıyor 
</HEADLINE>
<TEXT>


Uzmanlara göre, Japonya'da depremlerin en az hasarla atlatılıp Türkiye'de çok ölüm olmasının bir nedeni de, Türklerin ev eşyalarına duyduğu derin aşk 

Serhat Oğuz 

Kocaeli Üniversitesi İç Mimarlık Bölümü Öğretim Üyesi Yrd. Doç. Dr. Deniz Demirarslan'ın, Japonya ile Türkiye'nin depremsellik açısından konut ve eşya kullanım alışkanlıklarını incelediği çalışması, çarpıcı tespitler içeriyor. 
Japonlar, geleneksel yaşam şekilleri ve Kobe depreminde verilen kayıpların etkisiyle evlerinde "az çoktur" ilkesini benimseyerek en az eşyayla hayatlarını sürdürüyorlar. Türkler ise yaşanan onca derse rağmen, evlerin her yerini vitrin, büfe gibi depremde katile dönüşen eşyalarla dolduruyor. 
Uzmanlar, Japonya'da büyük depremler az hasarla atlatılırken, Türkiye'de rekor ölümlerin yaşanmasının bir nedeni olarak da halkımızın ev eşyalarına duyduğu derin aşkı gösteriyor. 

JAPONYA 
Gelenek ve göreneklere de bağlı olarak az sayıda, hafif, çok işlevli mobilyalar kullanılıyor.Yatma eylemi mobilyadan çok döşek, yastık ve yorganla gerçekleşiyor bunlar sürme kapaklı gömme dolaplarda depolanıyor.Televizyon, video, müzik seti gibi iletişim araçları özel kapaklı alçak mobilyalarda tutuluyor.'Az çoktur' ilkesi benimseniyor. Özellikle toplu konutlarda kullanım alanları 40-60 metrekare. Batı tarzı mobilyalar ihtiyaçlar ölçüsünde kullanılıyor.Mutfaklarda da tezg h altı dolaplar ile büfe tarzı alçak depolama elemanları var. Tezg h üstü dolap hiç yok gibi. 

TÜRKİYE 
Ailelerin statüsünü simgeleyen yeg ne mek n olan salon, giderek önemini artırdı. Büfe ve vitrin, statü belirleyici en önemli mobilya olmuştur.Batı'dan gelen her ürün yaşam kültürümüzle uyuşmasa da alınarak konutlara yerleştiriliyor. Sayısız cam, porselen, gümüş gibi süs eşyaları en önemli köşelerde sergilenmek üzere hantal eşyalarla birlikte yerini alıyor.Mutfaklar yemek kültürümüzle uyuşmayan mikrodalga, fırın, fritöz, mutfak robotu gibi elektrikli aletlerin işgali altında.Evlerde depolama imk nları yetersiz kaldığı için yatak odaları, banyolar, tuvaletler hatta balkonlar bile birer eşya yığını... 



</TEXT>
</DOC>
