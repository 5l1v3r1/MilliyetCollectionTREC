<DOC>
<DOCNO> 327328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/26/son/soneko08.html </URL>
<DATE> 2005/03/26/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta... 
</HEADLINE>
<TEXT>

     Uluslararası döviz piyasalarında geçen hafta, FED'in faiz artırımıyla ABD Doları, bütün önemli paralar karşısında önemli oranda güçlendi. 
     ABD Merkez Bankası FED'in Salı günkü Açık Piyasalar Komitesi toplantısında, dolar gösterge faizini çeyrek puanlık artırımla yüzde 2.75'e yükseltmesinin ardından yaptığı açıklamada enflasyon tehlikesine dikkat çekmesi, piyasalarda endişe yarattı. 
     FED, söz konusu açıklamasında faiz artırımı politikası konusunda ''ölçülü'' kelimesini korusa da ABD'de hafta ortasında açıklanan Şubat ayı tüketici enflasyonunun yüzde 0.4 ile beklentilerin üzerinde gelmesi, piyasalardaki huzursuzluğu daha da artırdı. 
     ABD Merkez Bankası FED'in bundan sonraki faiz politikasında çeyrek puan yerine yarım puanlık artışlara yönelebileceği korkusuyla Türkiye'nin de içinde bulunduğu gelişmekte olan ülke piyasalarından panik içinde çıkan ve sıcak para olarak tanımlanan kısa vadeli fonların hafta sonuna doğru biraz sakinleştiği gözlendi. 
     Doların hareketi açısından büyük önem taşıyan ABD tahvillerinin faizi ise cuma günü itibariyle 10 yıl vadelilerde yüzde 4.60, 2 yıl vadelilerde ise yüzde 3.86 oldu. 
     Analistler, 10 yıl vadeli ABD tahvillerinde faiz oranını yüzde 4.80'i geçmesi halinde gelişmekte olan ülkelerden hızlı para çıkışı yaşanabileceği uyarısında bulunuyor. 
     Uluslararası döviz piyasasında bazı önemli para birimleri karşısında ABD Doları'nın haftaya başlangıç ve hafta sonu kapanış kapanış değerleri şöyle oldu 
     
     
PARA BİRİMİ PAZARTESİ CUMA Japon Yeni 104.72 106.34 İsviçre Frangı 1.1641 1.1996 Kanada Doları 1.2010 1.2184 
     Avrupa döviz piyasasında haftaya 1.3317 dolardan başlayan avro, cuma kapanışta 1.2954 dolara indi. 
     Londra'da haftaya 1.9217 dolardan başlayan İngiliz Sterlini ise cuma günkü kapanışta 1.8692 seviyesinden işlem gördü. 
     
     ALTIN FİYATLARI 
     Doların güçlenmesi, uluslararası borsalarda altının önemli oranda değer yitirmesine neden oldu. 
     Kutsal Cuma günü nedeniyle haftanın son günü tatil olan borsalarda altının onsu, haftaya giriş ve perşembe kapanışları itibariyle şu fiyatlardan işlem gördü 
     
     
BORSA PAZARTESİ PERŞEMBE New York 439.30 424.70 Londra 438.10 424.50 Zürih 438.50 425.10 Hong Kong 436.95 426.25 
     Londra Borsası'nda, haftaya 7.29 dolardan açılan gümüşün onsu, perşembe günkü kapanışta 6.92 dolara indi. 
     
     PETROL FİYATLARI 
     Uluslararası borsalarda haftaya rekor seviyelerden giriş yapan petrol fiyatları, Petrol İhraç Eden Ülkeler Örgütü'nün OPEC üretimi artırma yolundaki çalışmalarıyla bir miktar gerilese de, BP'nin Teksas rafinerisinin benzin zenginleştirme kısmında meydana gelen patlama, bu gerileyişin sınırlı kalmasını sağladı. 
     15 işçinin hayatını kaybettiği patlamada yaralı sayısı ise 100'ü geçti. Petrol fiyatlarının perşembe günü 1 dolar civarında yükselten patlamadan en fazla etkilenen ise akaryakıt fiyatları oldu. 
     Patlama sonrası piyasada sıkıntı yaşanacağı korkusuyla ABD'de benzinin galonu 1.6080 dolar ile rekor seviyelere ulaştı. 
     New York Borsası'nda ise pazartesi 56.72 dolardan işlem görmeye başlayan ABD hafif petrolünün varili, perşembe gününü 54.84 dolardan tamamladı. Borsada ulusal tatil olan Kutsal Cuma günü nedeniyle son gün işlem yapılmadı. ABD hafif petrolünde haftalık gerileme böylece 2 dolara yaklaştı. 
     Londra Borsası'nda işlem gören Brent petrolünün varili ise 55.59 dolar seviyesinden başladığı haftayı perşembe günü .90 dolardan tamamladı. 
     
     MENKUL KIYMET BORSALARI 
     FED'in faiz artırımı ve enflasyon tehlikesine dikkat çeken açıklamasıyla menkul kıymet borsalarında geçen hafta satışların yoğunlaştığı gözlendi. Borsalar ancak hafta sonuna doğru toparlanabildi. Haftalık artış kaydedebilen borsalar sadece Frankfurt ve Paris oldu. Tokyo hariç menkul kıymet borsalarında ulusal tatiller nedeniyle cuma günü işlem yapılmadı. 
     New York Borsası'nda Dow Jones sanayi endeksi, yüzde 1.8 gerilediği haftayı 10,442.87 puandan tamamladı. 
     New York'ta Nasdaq teknoloji endeksi yatırımcıları da geçen haftayı yüzde 0.8 kayıpla tamamladı. Endeks perşembe günü 1,991.06 puandan kapandı. 
     ABD'de faizlerin yükselmesiyle iç talebin gerileyeceği beklentisi, Tokyo Borsası'nda özellikle ihracat ağırlıklı çalışan Japon şirketlerini olumsuz etkiledi. 
     Tokyo Borsası'nın temel göstergesi Nikkei endeksi, yüzde 1 gerilediği haftayı 11,761.10 puandan tamamladı. 
     Londra Borsası'nda önceki hafta 4,923.3 puandan kapanan FTSE 100 endeksi, sadece 0.8 puan gerilediği geçen haftayı 4,922.5 puandan kapattı. Böylece Londra Borsası yatırımcıları geçen hafta kar ya da zarar etmemiş oldu. 
     Diğer önemli Avrupa borsalarından Frankfurt'ta DAX endeksi, geçen hafta 16.42 puanlık yükseliş kaydetti. Endeks haftayı 4343.60 puandan tamamladı. 
     Frankfurt gibi geçen hafta yükseliş kaydedebilen bir diğer borsa olan Paris'te CAC-40 endeksi, 27.54 puan artışla 4078.31 puandan haftayı kapattı. 
     
</TEXT>
</DOC>
