<DOC>
<DOCNO> 314958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/14/ekonomi/eko05.html </URL>
<DATE> 2005/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
GM-Fiat anlaşmazlığı çözüldü 
</HEADLINE>
<TEXT>



Dünyanın en büyük otomobil üreticisi General Motors GM , İtalyan Fiat firması ile arasında süren satın alma anlaşmazlığını çözdü. 2000 yılında yapılan anlaşmaya göre Fiat'ın yüzde 20 hissesini satın alan ve 2004'e kadar geri kalan yüzde 80 hisseyi satın alacağını taahhüt eden GM, yeni anlaşma uyarınca kalan hiseleri satın almamak için Fiat'a 1.55 milyar euro ödemeyi kabul etti. Yeni anlaşmaya göre GM, sermaye artırımıyla yüzde 10'a düşen Fiat hisselerini elinde tutacak, ancak firmalar arasında motor üretimi konusunda süregelen ortaklık sona erecek. Fakat, bu alanlarda iki firma arasındaki işbirliği sürecek. GM Yönetim Kurulu Başkanı Rick Wagoner, adil ve eşit bir anlaşmaya varıldığını kaydederken, Fiat Yönetim Kurulu Başkanı Luca Cordero da, anlaşmanın gelecek için olumlu ve harika bir işaret olduğunu söyledi. 


</TEXT>
</DOC>
