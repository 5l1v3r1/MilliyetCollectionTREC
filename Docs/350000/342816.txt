<DOC>
<DOCNO> 342816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/15/son/sontur14.html </URL>
<DATE> 2005/05/15/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Kendini başsavcı olarak tanıp dolandırıcılık yapan kadın yakalandı 
</HEADLINE>
<TEXT>

     Adapazarı’nda, kendisini İstanbul Üsküdar Başsavcısı olarak tanıtarak bir kişiden 12 bin YTL aldığı iddia edilen Nihan S, şikayet üzerine polis tarafından yakalandı. 
     Alınan bilgiye göre, bir otobüs firmasında şoför olarak çalışan Arif İ, polise başvurarak, kendisini savcı olarak tanıtan ve daha sonra arkadaş olduğu Nihan S’ye verdiği 12 bin YTL’yi alamadığını öne sürerek, şikayetçi oldu. 
     Polis, yaptığı araştırma sonucu, Nihan S’yi Adapazarı Çark Caddesi’nde gözaltına aldı. 
     Nihan S’nin 27 sorgulamasında, Adapazarı’ndaki bir seyahat firmasının İstanbul Esenler Otogarı’ndaki yazıhanesinde tanıştığı otobüs şoförü Arif İ’ye 33 kendisini Asena Ezo Kadıoğlu takma adıyla Üsküdar Cumhuriyet Başsavcısı olarak tanıttığı ortaya çıktı. 
     Arif İ’yle bir süre görüşen ve daha sonra güvenini kazanan kadının, Arif İ’yi özel koruma olarak işe alacağını ve yüksek miktarda maaş vereceğini söylediği belirlendi. 
     Nihan S’nin daha sonra Nihat İ’den 12 bin YTL borç aldığı bildirildi. 
     Sanık Nihan S’nin, sorgulanmasının ardından adliyeye gönderileceği belirtildi. 
     
</TEXT>
</DOC>
