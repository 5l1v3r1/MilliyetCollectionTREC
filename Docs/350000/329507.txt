<DOC>
<DOCNO> 329507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/02/ekonomi/eko05.html </URL>
<DATE> 2005/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Levi's'ın Türk ortağı kalmadı 
</HEADLINE>
<TEXT>



Levi Strauss Co. LS CO. , Levi Strauss International ve yedi Türk ortağı olan Levi Strauss İstanbul Konfeksiyon Sanayi ve Ticaret'e LS İstanbul ait yüzde 49'luk hisseyi aldığını açıkladı. Böylece Levi Strauss İstanbul tümüyle Levi Strauss Co.'ya devredilmiş oldu. LS İstanbul'un yedi ortağı, Boyner Holding, Karamancı Holding, Murat Karamancı, Mehmet Ali Münir Babaoğlu, Mehmet Tunç Alemdaroğlu, Mehmet Alemdaroğlu ve Ahmet Nezih Rodop'tan oluşuyordu. 
Türkiye'nin önemli bir pazar olduğunu ve buradaki faaliyetlerini büyütmeyi hedeflediklerini bildiren LS İstanbul Yönetim Kurulu Başkanı Alan Hed, Levi's markalı jean giyim ürünlerinin bayilik sistemiyle pazarlama çalışmalarının süreceğini kaydetti. Boyner Holding Başkan Yardımcısı Serday Sunay, "Dağıtım kanalı görevimizi sürdüreceğiz" dedi. 


</TEXT>
</DOC>
