<DOC>
<DOCNO> 303858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/06/ekonomi/eko04.html </URL>
<DATE> 2005/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Üç yıllık pasaport 278 YTL oldu 
</HEADLINE>
<TEXT>



Harç tutarları, 1 Ocak'tan geçerli olmak üzere yüzde 11.2 oranında artırıldı. Maliye Bakanlığı'nın dünkü Resmi Gazete'de yayımlanan Harçlar Kanunu Genel tebliğine göre, 6 aylık pasaport harcı 80.80 YTL, bir yıllık 115.4 YTL, iki yıllık 194.70 YTL, üç yıllık 278.30 YTL, üç yıldan fazla süreliler içinse 394.40 YTL oldu. Özel vekaletnamelerde her imza için noter harcı 3.20 YTL, genel vekaletnamelerde de 4.80 YTL olarak belirlendi. Silah taşıma harcı 278 YTL, bulundurma harcı 444.80 YTL olurken, trafik harçları şöyle açıklandı 
A sınıfı sürücü belgelerinden A1 ve A2 dahil 50 YTL, B sınıfı sürücü belgelerinden 150 YTL, F ve H sınıfı sürücü belgelerinden 50 YTL, uluslararası sürücü belgelerinden 100 YTL, diğer sürücü belgelerinden 250 YTL. Değerli kağıt bedelleri de yüzde 10 ile yüzde 11.2 arasında zamlandı. Noter kağıdı, nüfus cüzdanı ve beyanname 2.20 YTL, protesto, vekaletname, re'sen senet 4.40 YTL, pasaport ve yabancılar için ikamet tezkeresi 66 YTL, aile cüzdanı ve iş makinesi tescil belgesi 22 YTL, sürücü belgesi, sürücü çalışma belgesi, motorlu araç trafik belgesi, motorlu araç tescil belgesi 27 YTL, banka çekleri Her 1 yaprak için 1.50 YTL oldu. 


</TEXT>
</DOC>
