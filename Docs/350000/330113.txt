<DOC>
<DOCNO> 330113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/04/son/soneko25.html </URL>
<DATE> 2005/04/04/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Başkent'in vergi rekortmenleri açıklandı... 
</HEADLINE>
<TEXT>

     Gelir vergisinde geçen yılın Ankara ve Türkiye rekortmeni olan işadamı Talip Kahraman, bu yıl da menkul sermaye iradı gelirleriyle başkentin en fazla gelir vergisi ödeyecek ismi oldu. 
     Ankara Defterdar Vekili Cemal Boyalı, 2004 yılına ilişkin olarak Mart ayında verilen gelir vergisi beyannameleri sonucunda oluşan vergi rekortmenleri listesini açıkladı. 
     Geçen yıl 41.5 trilyon liralık gelir ve 18.6 trilyon liralık gelir vergisiyle Türkiye birincisi olan Talip Kahraman, bu yıl da başkentte unvanını korudu. 2004 yılı için 44 milyon 835 bin 800 YTL gelir beyan eden Kahraman, bunun karşılığında ödeyeceği 20 milyon 163 bin 210 YTL'lik vergi ile de gelir vergisinde Ankara rekortmeni olarak belirlendi. 
     Kahraman'ı, beyan ettiği 22 milyon 290 bin 555 YTL gelire karşılık ödeyeceği 9 milyon 122 bin 357 YTL'lik vergiyle Rahmi Koç, 10 milyon 975 bin 383 YTL'lik gelir ve 4 milyon 926 bin 22 YTL tutarındaki gelir vergisi ile de Oğuz Gürsel izledi. 
     Türkiye Odalar ve Borsalar Birliği Başkanı Rifat Hisarcıklıoğlu da, 2004 yılı için 1 milyon 645 bin 193 YTL tutarında gayrımenkul, menkul sermaye ve ticari kazanç beyanında bulundu. Hisarcıklıoğlu, tahakkuk ettirilen 727 bin 436 YTL tutarındaki gelir vergisi ile başkentin rekortmenler listesinde 19'uncu sırada yer aldı. 
     
     KİRA ZENGİNİ, ADINI GİZLİ TUTTU 

     Bu arada, yine Mart ayı içinde verilen gayrimenkul sermaye iradı gelir beyanları sonrasında, başkentin en fazla kira geliri olan kişi ise adının açıklanmasını istemedi. 
     Kira geliri olarak 734 bin 347 YTL gelir beyan eden gayrimenkul sermaye iradı rekortmeninin vergisi de, 317 bin 556 YTL olarak hesaplandı. 
     Kira vergisi rekortmenleri listesinde, ikinciliği 291 bin 760 YTL tutarındaki vergi ile Mustafa Bezci, üçüncülüğü de 275 bin 729 YTL tutarındaki vergi ile Tuncay Kalemdaroğlu aldı. 
     
     BEYANNAME SAYISI DA, GELİR TUTARI DA ARTTI 

     Ankara Defterdar Vekili Cemal Boyalı, son 2 yılda kayıt dışı ekonomiyle mücadele çalışmaları ile genel ekonomideki istikrar sonucunda gelir vergisinde gerek beyanname sayısında, gerekse beyan edilen gelir tutarında ciddi artış olduğunu bildirdi. 
     2003 yılında 155 bin 354, 2004'de 161 bin 186 olan beyanname sayısının bu yıl 167 bin 701'e yükseldiğini ifade eden Boyalı, böylece beyan sayısında geçen yıla göre yüzde 4, 2003 yılına göre ise yüzde 8'lik bir artış kaydedildiğine dikkati çekti. 
     Bu yıl verilen beyannameler ile 1 milyar 119 milyon 813 bin 803.9 YTL gelir bildirildiğini de belirten Boyalı, bunlara toplam 352 milyon 306 bin 698.6 YTL vergi tahakkuk ettirildiğini kaydetti. 
     Ankara Defterdar Vekili, bu şekilde 2005'de, 2004 yılına göre yüzde 29, 2003'e göre yüzde 57 matrah artışı sağlandığını, vergideki artışın ise 2004'e göre yüzde 31, 2003'e göre de yüzde 72 olarak hesaplandığını vurguladı. 
     Cemal Boyalı, ilk 100 içinde yer alan mükelleflerin beyan ettikleri gelirin de, genel matrah içindeki payının yüzde 16 olarak gerçekleştiğini, bunların gelir vergisi içindeki paylarının ise yüzde 23'e yükseldiğini kaydetti. 
     
     KİRA GELİRLERİNDE DURUM 

     Defterdar Vekili Boyalı, kira geliri elde eden vatandaşların vergi kaçırmamasına dönük çalışmaların da sonuç vermeye başladığını bildirdi. 
     Bu çerçevede, gerek gayrimenkul sermaye iradı beyanname sayısında, gerekse beyan edilen gelirde önemli artış olduğuna işaret eden Boyalı, bu yıl 63 bin 724 kira geliri beyannamesi ile devlete 306 milyon 484 bin 770 YTL tutarında kazanç beyan edildiğini vurguladı. Boyalı, kira gelirleri için tahakkuk ettirilen verginin de 84 milyon 335 bin 876 YTL olduğunu belirtti. 
     
     ANKARA REKORTMENLERİ 

     Gelir vergisinde başkentin ilk 25 mükellefi ile gayrimenkul sermaye iradında ilk 10'de yer alan mükellefler şöyle 
     

İSİM FAALİYET KONUSU HESAPLANAN TABİ GELİR VERGİ TALİP KAHRAMAN MSİ 44.835.800,20 20.163.210,09 MUSTAFA RAHMİ KOÇ MSİ 22.290.555,79 9.122.357,65 OĞUZ GÜRSEL TİC.KAZ. 10.975.383,01 4.926.022,35 MSİ-GMSİ 9.435.769,16 4.233.196,12 MSİ 4.248.323,50 1.898.845,58 NURETTİN ÇARMIKLI MSİ-GMSİ 2.569.592,05 1.143.416,42 İSMET AKYÜREK GMSİ-DİĞ.KAZ. 2.553.864,89 1.136.339,20 M.OĞUZ ÇARMIKLI MSİ-GMSİ 2.479.195,57 1.102.738,01 EROL ÇARMIKLI MSİ-GMSİ 2.385.825,76 1.060.721,59 EROL ÜÇER MSİ 2.384.592,00 1.060.166,40 M.HAKAN AKYÜREK GMSİ-DİĞ.KAZ. 2.360.018,62 1.049.108,38 UĞURHAN TUNÇATA MSİ 2.355.494,18 1.047.072,38 SALİH BEZCİ TİC.KAZ.-GMSİ 2.348.965,80 1.044.134,61 NESLİHAN AKYÜREK MSİ 2.286.470,34 1.016.011,65 TİC.KAZ 2.285.757,61 1.015.690,92 MSİ-GMSİ 2.259.379,87 1.003.820,94 ÜCRET-GMSİ-MSİ 2.124.832,39 919.454,52 CEMAL BAYSEFEROĞULLARI TİC.KAZ. 1.694.180,74 749.481,33 M.RİFAT HİSARCIKLIOĞLU GMSİ-MSİ. TİC.KAZ 1.645.193,15 727.436,92 MSİ 1.618.107,94 715.248,57 H. MUSTAFA ÇINAR SMK 1.537.512,35 678.980,56 SMK 1.385.901,60 610.755,72 M.ARİF KALEMDAROĞLU MSİ 1.321.850,00 581.932,50 MSİ 1.306.780,20 575.151,09 KAYA KARAKAYA MSİ 1,248.330,60 548.849,00      
- İsminin açıklanmasını istemiyor... 
     

     
</TEXT>
</DOC>
