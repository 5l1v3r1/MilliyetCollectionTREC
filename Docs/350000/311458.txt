<DOC>
<DOCNO> 311458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/01/son/sontur34.html </URL>
<DATE> 2005/02/01/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Evlerinde ölü bulunan yeni evli çift yanyana toprağa verildi 
</HEADLINE>
<TEXT>

     Osmaniye'nin Kadirli İlçesi'nde evlerinde başlarından tabancayla vurulmuş halde bulunan yeni evli çiftin cenazesi, toprağa verildi. 
     Kadirli'deki Şahit Kansu Küçükateş Mahallesi Cansu Apartmanı'nda başlarından tabancayla vurulmuş olarak bulunan 8 aylık evli Levent ve Özlem Sarıyıldırım çiftinin cenazeleri, Adana Adli Tıp Kurumu'ndan alınarak, Kadirli Devlet Hastanesi Morgu'na getirildi. 
     Cenazeler, daha sonra Kadirli-Sumbas karayolu üzerinde bulunan Yusuf İzzettin Köyü Mezarlığı'nda kılınan cenaze namazının ardından, yan yana gömüldü. Törene katılan çiftin aileleri ve yakınları, güçlükle teselli edildi. 
     Bu arada, 2 yıllık yüksekokul mezunu olan Levent Sarıyıldırım'ın beyaz eşya ticareti yaptığı ve işyerini eşiyle birlikte işlettiği belirtildi. 
     Emniyet Müdürlüğü yetkilileri, ifadesine başvurulan Kadir Sarıyıldırım'ın, oğlunun borcunu ödeme konusunda sıkıntıya düştüğü yönünde bilgi verdiğini, soruşturmanın intihar ihtimali üzerinde durularak yürütüldüğünü bildirdiler. 
     
</TEXT>
</DOC>
