<DOC>
<DOCNO> 349738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/07/son/sonspo16.html </URL>
<DATE> 2005/06/07/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Galatasaraylı Conceicao, Panathinaikos yolunda... 
</HEADLINE>
<TEXT>

     Galatasaray'ın Brezilyalı orta alan oyuncusu Flavio Conceicao'nun Yunanistan Birinci Lig takımlarından Panathinaikos ile anlaşmak üzere olduğu bildirildi. 
     Panathinaikos Kulübü sözcüsü, yaptığı açıklamada, Flavio Conceicao ile transfer görüşmelerinin 1-2 gün içinde tamamlanacağını söyledi. 
     31 yaşındaki Conceicao'nun, Yunan kulübüyle sözleşme imzalamak için bugün Yunanistan'a gideceği kaydedilirken, Brezilyalı futbolcunun 3 yıllık anlaşma yapacağı bildirildi. 
     Sezon başında Real Madrid'den Galatasaray'a gelen Brezilyalı yıldızın bu transfer karşılığında yıllık yaklaşık 1.5 milyon Avro alacağı, Galatasaray'ın ise bu transferden 500 bin Avro elde edeceği ifade edildi. 
     47 kez Brezilya Milli Takımı forması giyen Conceicao, 2002 yılında Real Madrid formasıyla Şampiyonlar Ligi şampiyonluğuna ulaşmıştı. 

     
</TEXT>
</DOC>
