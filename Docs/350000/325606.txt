<DOC>
<DOCNO> 325606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/21/son/sonspo09.html </URL>
<DATE> 2005/03/21/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Tuncay dersini almış... 
</HEADLINE>
<TEXT>

     Malatyaspor karşılaşmasında rakibine tekme attığı gerekçesiyle 2 maç cezaya çarptırılan Tuncay Şanlı, iki duyguyu aynı anda yaşıyor. 
     Cezasının sona ermesi nedeniyle mutlu olduğunu dile getiren genç oyuncu, Ancak hem forma giyememek hem de takımımın Denizlispor’da mağlup olması yüzünden çok üzgünüm. Bir futbolcu için en kötü şey, formasından uzak kalmak. Aldığım iki maçlık ceza bana büyük ders oldu. Artık kart görmeye son. Hedefim, sezonu tek bir kart görmeden tamamlamak. Ağzıma bant çekecek, duygularımı kontrol edeceğim. Bundan sonra varımı yoğumu ortaya koyacağım. Bir yenilgi aldık diye kimse heveslenmesin. Hem kupa hem de ligde şampiyonluğun en büyük adayı biziz. İnanıyorum ki, iki kupayı da kazanacağızö diye konuştu. 
     
</TEXT>
</DOC>
