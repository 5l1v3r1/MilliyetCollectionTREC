<DOC>
<DOCNO> 334388 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/18/son/sondun13.html </URL>
<DATE> 2005/04/18/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Denktaş'tan Talat'a ilginç övgü 
</HEADLINE>
<TEXT>

     KKTC'de yapılan cumhurbaşkanlığı seçimlerinin ardından KKTC Cumhurbaşkanı Rauf Denktaş, seçim galibi Başbakan Mehmet Ali Talat'ı ziyaret ederek destek vaat etti. "Görevimiz kendilerine yardım olmak, destek olmaktır" diyen Denktaş, zorlukların aşmanın yolunun soğukkanlık olduğunu belirterek "Kendisini iyice izledim, yılan gibi soğukkanlı bir adamdır" ifadesini kullandı Cumhurbaşkanı Denktaş, Mehmet Ali Talat'ı ziyaret ederek seçimdeki zaferinden dolayı kutladı. Halka umut veren partinin kazandığını söyleyen Denktaş, kendisinin makama yapışmamasının demokrasiye katkısı olduğunu belirtti. Gönül ferahlığı ile makamını teslim edeceğini de ifade eden Denktaş, Talat'a destek de vaat etti. 
     Denktaş "Görevimiz kendilerine yardım olmak, destek olmaktır" diye konuştu. Vereceği desteğin devletin varlığına dayalı olacağını da vurgulayan Denktaş, şöyle devam etti 
     "Sayın Talat'ı kutlamak için geldik. Hakikaten gönül rahatlığı içerisinde bu görevi kendisine teslim edeceğim. Devlete sahip çıkan bir makam olarak kendine yardımcı olacağım ve devlete sahip çıkan bir makam olarak kalıcı bir barış yapması için hep birlikte eliminden geleni yapacağız. Zorluklar çok olacaktır. Bu zorlukları aşmanın yolu soğukkanlılıktır. Ben kendisini iyice izledim, yılan gibi soğukkanlı bir adamdır." 

     
</TEXT>
</DOC>
