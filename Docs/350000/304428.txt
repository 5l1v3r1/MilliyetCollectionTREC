<DOC>
<DOCNO> 304428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/07/son/sontur06.html </URL>
<DATE> 2005/01/07/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Evden kaçtı tecavüze uğradı 
</HEADLINE>
<TEXT>

     İsmail AKDUMAN DHA 

SAMSUN'da babasının baskısı yüzünden önceki gün evden kaçan 14 yaşındaki M.K., daha önceden tanıdığı 60 yaşındaki seyyar satıcı Muzaffer Kurt'un evine sığındı. Kurt'un kendisine tecavüz ettiğini ileri süren M.K., polise giderek şikayetçi oldu. M.K.'nın kendi isteğiyle ilişkiye girdiğini söyleyen Muzaffer Kurt tutuklanarak cezaevine gönderildi. 
     Fevziçakmak Mahallesi'nde ailesiyle birlikte yaşayan M.K., 54 yaşındaki babası Abidin Kertis'in kendisine baskı yaptığını iddia ederek evden kaçtı. Kalacak yer bulamayan M.K., daha önceden tanıdığı tek başına yaşayan Muzaffer Kurt'un evine sığınarak geceyi geçirdi. 
     M.K. sabah polise giderek Kurt'un kendisine tecavüz ettiğini ileri sürerek şikayetçi oldu. M.K., "Babam gezmeme karışıyordu. Bende evden kaçtım. Ancak kalacak yer bulamayınca, bizim eve gelip giden Muzaffer amcanın evine gittim. Gece ben uyurken odama gelerek benimle zorla cinsel ilişkiye girdi'' dedi. 
     M.K'nın şikayeti üzerine gözaltına alınan Muzaffer Kurt, 14 yaşındaki kızı alıkoymak, tecavüz etmek suçlarından çıkarıldığı Nöbetçi Mahkeme tarafından tutuklandı. Cezaevine gönderilen Kurt ifadesinde, "Kalacak yeri olmadığını söyleyerek bana geldi. Ben önce kabul etmedim. Ancak sonra evde kalması karşılığında bana aşk teklif etti. Bende kabul ettim. Sabahta benden para istedi. Vermeyincede şikayetçi oldu'' dedi. 
     
</TEXT>
</DOC>
