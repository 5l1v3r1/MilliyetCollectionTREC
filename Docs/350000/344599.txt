<DOC>
<DOCNO> 344599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/21/son/sonspo12.html </URL>
<DATE> 2005/05/21/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Van Hooijdonk veda ediyor... 
</HEADLINE>
<TEXT>

     Fenerbahçeli futbolcu Pierre van Hooijdonk, yarınki Galatasaray derbisinde taraftarının önünde son maçına çıkacak. 
     Fenerbahçe’yi geçen sezon şampiyonluğa taşıyan isimlerin en başında gelen Hollandalı futbolcunun, forma giyip giymeyeceği belli olmamakla birlikte, yarın son kez Fenerbahçe Şükrü Saracoğlu Stadı’nda derbinin kadrosunda yer alması bekleniyor. 
     Sezon sonunda Fenerbahçe’den ayrılacak olan Hollandalı oyuncu, ülkesindeki eski takımı NAC Breda ile yeni sezon için daha önce anlaşma yapmıştı. 
     Sarı-lacivertli takımdaki ilk sezonunda 2003-2004 üstün bir performans ortaya koyarak şampiyonluğu yaşayan Van Hooijdonk, bu sezon ilk yarıda geçirdiği uzun süren sakatlık döneminin ardından istediği şansı bir türlü bulamadı. 
     
     LİGDE 52 MAÇTA 32 GOL ATTI 

     Kariyerindeki ilk Birinci Lig şampiyonluğunu Fenerbahçe’de yaşayan Pierre van Hooijdonk, sarı-lacivertli formayla 2 sezonda 52 lig maçına çıkarak, takımı adına 32 gol kaydetti. 
     Özellikle geçen sezon serbest atışlardaki etkili vuruşlarıyla birçok kez rakip fileleri sarsarak sarı-lacivertli taraftarların gönlünde adeta taht kuran Van Hooijdonk, lig, Avrupa kupaları ve Türkiye Kupası maçlarında toplamda 62 resmi maçta 35 gole imza attı. 
     Van Hooijdonk’un, Fenerbahçe’de forma giydiği resmi maçlar ve attığı gollerin tablosu şöyle 
     

Oynadığı Maç Attığı Gol 2003-2004 Lig 34 24 Türkiye Kupası 3 1 2004-2005 Lig 18 8 Avrupa Kupaları 5 1 Türkiye Kupası 2 1 Toplam 62 35      
</TEXT>
</DOC>
