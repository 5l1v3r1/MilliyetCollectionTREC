<DOC>
<DOCNO> 305003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/10/spor/spo15.html </URL>
<DATE> 2005/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Erzurum'un kader günü 

2009 Üniversite Kış Spor Oyunları'na Universiade ev sahipliği için yarışan Erzurum'un kaderi bugün belli olacak. Çin'in Harbin kentiyle yarışan ve son kozlarını Avusturya'nın Innsbruck kentinde Devlet Bakanı ve Başbakan Yardımcısı Mehmet Ali Şahin'in de katıldığı kampanyayla sürdüren Erzurum, seçimde daha şanslı görülüyor. 

Üçüncü madalya 

AVUSTRALYA'DAKİ 20. Dünya İşitme Engelliler Yaz Oyunları'nda güreşte iki madalya daha geldi. Grekoromende 60 kiloda Onur Özcan, finalde Portekizli Passos'a yenilince, gümüşte kaldı. 74'te de Ömer Terzioğlu, yarı finalde İranlı RezaeiKojni'ye 12-1 yenilerek bronz aldı. Önceki gün grekoromende İlhan Çıtak altın kazanmıştı. 

Çetin imzaladı 

DEVRE arasında Ümit Kayıhan ile yollarını ayıran Diyarbakırspor, dün Antalya'da yapılan imza töreniyle Oğuz Çetin'le altı aylık sözleşme yaptı. Yönetim ayrıca Ankaragücü'nün sağ kanat oyuncusu Niyazi Güney'i de 1.5 yıllığına renklerine bağladı. 

Inter mucizesi 

İTALYA Ligi'nde Inter, 2 - 0 yenik götürdüğü maçta son dakikalarda üst üste attığı üç golle galibiyete ulaşarak, yenilmezlik unvanını 18. maçta da korudu. Tonetto ve Kutuzov'un goleriyle yenik duruma düşen Inter'de, pas hatası ikinci gole yol açan Emre 84'te oyundan alındı. 88'de Martins, 90 1'de de Vieri ile eşitliği bulan ev sahibi, 90 4'te Recoba ile zafere ulaştı. 

Uçar'la devam 

ÖZERKLİĞE kavuşan Motosiklet Federasyonu'nun ilk olağan genel kurulunda başkanlığa yeniden Bekir Yunus Uçar seçildi. Ankara Sürmeli Otel'de 133 delegeden 85'inin katıldığı kongrede katılanların tamamının oyunu almayı başaran Uçar dört yıl süreyle başkanlık görevini üstlendi. 

Rövanşı aldık 

A Milli Erkek Hentbol Takımımız, Avrupa Şampiyonası elemelerindeki ilk maçında deplasmanda 40 - 31 yenildiği Bosna Hersek'i Ankara'daki rövanşta 34 - 28 devirdi. Ekibimiz ilk yarıyı da 15 - 13 önde kapadı. 

Filede dün 

Polis Aka. - Halk Bankası 1 - 3 
F.Bahçe - Arkas S.Joseph 3 - 0 
Ank.Num.-T.Telekom Bayan 0 - 3 

Hazırlık maçı 

Mersin İY - Ankaraspor 1 - 1 
Ankaragücü - K.Erciyes 0 - 0 
Malatya - Türk Telekom 2-3 
Ç.Rize - Y.Kırşehir 2-1 


</TEXT>
</DOC>
