<DOC>
<DOCNO> 301422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/28/ekonomi/aeko.html </URL>
<DATE> 2004/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Hisse senedi vergisine rötuş 
</HEADLINE>
<TEXT>


Finansal araçların vergilendirilmesine ilişkin tasarıdaki kurallar Meclis'teki görüşmeden önce gözden geçirilecek 

AHMET ERHAN ÇELİK Ankara 

Hisse senedi, mevduat faizi, devlet tahvili ve bono gibi menkul kıymetlerin tabi olacağı yeni vergi düzeninin İstanbul Menkul Kıymetler Borsası İMKB ve eurobond piyasasında, "işlem hacmini daraltabileceği" ve "tezg haltı satışları" hortlatabileceği iddia edildi. 
Ekonomi yönetimi, yarın Meclis Genel Kurulu'na gelmesi beklenen kanun tasarısında değişiklikler yapmak üzere bu gece toplanma kararı aldı. Mevcut tasarıya göre Hazine'nin yurtdışına ihraç ettiği ancak ağırlıkla Türkiye'deki yerleşik Türklerin satın aldığı eurobondlardan yüzde 40'a kadar artan oranlı Gelir Vergisi alınacak. Yurtiçine arz edilen Hazine bono ve tahvilleri ise yüzde 15 oranında stopaja tabi olacak. Bu durumun çelişki yarattığına ilişkin görüşler ekonomi yönetiminin de gündemine geldi. 

K r-zarar mahsubu yok 
Merkez Bankası "eurobondları Türkler değil yabancılar satın almalı" görüşünü savunurken, Maliye vergilemede "ihtiyari dileyenin stopaja tabi olması " bir sistem getirilmesinin mümkün olup olmadığı üzerinde duruyor. 
Tasarıyla hisse senetlerinin kumar aracı haline getirilmemesi ve yatırımcıların hisse senetlerini 3 aydan daha uzun süre ellerinde tutmalarını özendirmeye yönelik vergi muafiyetinin de kaldırılması öngörülüyor. Böylece bir yatırımcının hisse senedini 2 ay yerine 10 yıl elinde tutması vergisel açıdan farksız hale gelecek. Buna karşın ekonomi birimlerinde ağır basan görüş, "vergi teşvikinin kaldırılması daha doğru olur" şeklinde oldu. 
İMKB profesyonellerinin eleştirdiği, "zararın mahsup edilememesi" kuralında ise herhangi bir esnekliğe gidilmemesi kararı alındı. Tasarıya göre örneğin yılın ilk ve son çeyreklerinde k r, ikinci ve üçüncü çeyreklerinde zarar eden bir yatırımcı k rlı dönem gelirinden vergi öderken, zarar ettiği dönem dikkate alınmayacak. CHP Trabzon Milletvekili ve eski Gelirler Genel Müdürü Akif Hamzaçebi, bu duruma, "tezg haltı borsasıyla karşılaşabiliriz" diyerek tepki gösteririrken, Devlet Bakanı Ali Babacan'ın kendisine, "Tasarıyı yeniden çalışacağız" dediğini aktardı. 
Ekonomi yönetimi, hisse senedi alım satımından elde edilen kazançlar üçer aylık dilimler itibariyle vergilendirilirken, gelir vergisine tabi diğer kazançların yıllık toplamları üzerinden vergilendirilmesinin çelişki yarattığı görüşünü de değerlendirdi. Sonuç, "Üçer aylık vergilemeden vazgeçilmemeli" şeklinde oldu. 


</TEXT>
</DOC>
