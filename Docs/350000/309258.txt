<DOC>
<DOCNO> 309258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/25/son/sonspo19.html </URL>
<DATE> 2005/01/25/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Samsunspor, Bulgar Yordan Petkov ile anlaştı 
</HEADLINE>
<TEXT>

     Samsunspor'un, Bulgaristan'ın Slavia Sofia Kulübü'nde forma giyen 29 yaşındaki defans oyuncusu Yordan Petkov ile anlaştığı bildirildi. 
     Alınan bilgiye göre, uzun zamandır stoper arayışını sürdüren Karadeniz ekibi, Bulgaristan'ın Slavia Sofia takımında forma giyen 29 yaşındaki Yordan Petrov'u renklerine bağlayacak. 
     Samsun'a gelerek sağlık testlerinden geçirilen Bulgar oyuncu ile 2,5 yıllık sözleşme imzalanacağı öğrenilirken, bu oyuncunun transferinde Samsunspor'un Bulgar santrforu İvanov'un da etkili olduğu bildirildi. 
     Bu arada teknik sorumlu Ertuğrul Sağlam'ın Petkov'un dışında biri orta saha, biri de defans olmak üzere 2 oyuncu için yönetim kuruluna görüş bildirdiği öğrenildi. 
     
     ANKARAGÜCÜ MAÇI HAZIRLIKLARI 
     Öte yandan, ligin ikinci yarısının ilk haftasında deplasmanda Ankaragücü ile yapacağı maçın hazırlıklarını sürdüren Samsunspor'da, sakatlıkları devam eden Celil, Ayari ve Ergin'in bu maçta forma giyemeyebileceği bildirildi. 
     Gaziantepspor ile oynanan Türkiye Kupası maçında forma giyemeyen bu oyuncuların Ankaragücü maçında takımdaki yerlerini alabilmeleri için yoğun gayret gösterilirken, belinden sakat olan Celil ile adalelerindeki ağrıları geçmeyen Ayari ve Ergin'in tedavileri sürüyor. 
     
</TEXT>
</DOC>
