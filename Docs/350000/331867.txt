<DOC>
<DOCNO> 331867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/10/siyaset/siy01.html </URL>
<DATE> 2005/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
'Soykırım' konusunda geri kaldık 
</HEADLINE>
<TEXT>


Gül Çarşamba günü Meclis'te Ermeni soykırım iddiaları görüşülecek 

UTKU ÇAKIRÖZER Cezayir 


Dışişleri Bakanı Abdullah Gül, Türkiye'nin Ermeni soykırımı iddialarıyla mücadelede geri kaldığını, çarşamba günü TBMM'de konuya ilişkin genel görüşme yapılacağını söyledi. 2 günlük resmi gezi için dün Cezayir'e giden Gül, uçakta gazetecilerin dış politika konularındaki sorularını da yanıtladı. Gül'ün değerlendirmeleri şöyle 
SOYKIRIM İDDİALARI Gelecek çarşamba TBMM Genel Kurulu'nda genel görüşme yapılacak. Şu bir gerçek ki bu konuda Türkiye geri kaldı. Bu birkaç senelik mesele değil. Türkiye, daha aktif olup dünyayı daha çok aydınlatabilirdi. Bir noksanlığımız var ve bugün hukuki bir yanı olmayan gerçekleşmemiş bir iş, Batı kamuoyları vicdanlarında yer tutmuş. Bu realiteyi görmek gerekir. Bunu daha da pekiştirtmemek için bazı olağanüstü çalışmalar yapmamız lazım. 
BM'YE GÖTÜRÜLEMEZ Soykırım iddiaları, Birleşmiş Milletler'e BM götürülemez. Çünkü BM, hukuki değil, siyasi bir kuruluştur. Siyasi amaçlarla doğruların yanlış, yanlışların doğru olabileceği bir yerdir. 
İNCİRLİK MECLİS'E GİTMEZ Yapılan işlerin biraz daha kolay ve düzenli yapılabilmesiyle ilgili bazı talepleri var. Çalışmalar sürüyor. Meclis'e götürecek yeni bir durum söz konusu değil. Siyasi karar verildikten sonra ilgili birimler, teknik detayların çerçevelerini şüphesiz çizecek ama henüz o noktaya gelinmedi. 


</TEXT>
</DOC>
