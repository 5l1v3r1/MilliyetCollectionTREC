<DOC>
<DOCNO> 323247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/12/son/sontur12.html </URL>
<DATE> 2005/03/12/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Otelde bavul taşıma kavgası... 
</HEADLINE>
<TEXT>

     Kartalkaya Kayak Merkezi'nde, bir otel görevlisi, ''bavul taşıma'' nedeniyle tartıştığı arkadaşını bıçakla yaraladı. 
     AA muhabirinin aldığı bilgiye göre, kayak merkezinde bulunan bir otelde temizlik ve bavul taşıma işlerinde çalışan Cihan Ceyhun Devlet ile Muharrem E. arasında, müşterilere ait bavulların taşınması konusunda çıkan tartışma yumruklu kavgaya dönüştü. 
     Kavga sırasında Muharrem E, üzerinde taşıdığı bıçakla Devlet'i vücudunun 7 yerinden yaraladı. 
     İlk müdahalesi oteldeki sağlık görevlileri tarafından yapılan Devlet, daha sonra İzzet Baysal Devlet Hastanesi'ne kaldırılarak ameliyata alındı. Devlet'in 4 saat süren ameliyat sonrasında, hayati tehlikeyi atlattığı bildirildi. 
     Kavga sırasında yaralanan Muharrem E. ise İzzet Baysal Devlet Hastanesi'nde yapılan tedavisi sonrasında, jandarma ekipleri tarafından gözaltına alındı. 
     
</TEXT>
</DOC>
