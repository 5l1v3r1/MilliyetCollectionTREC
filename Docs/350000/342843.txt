<DOC>
<DOCNO> 342843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/16/guncel/axgun01.html </URL>
<DATE> 2005/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul Masalı 
</HEADLINE>
<TEXT>


"İstanbul'da evlenmeyi de, bu kadar güzel bir kadınla evlenmeyi de hayal edemezdim" 

Fotoğraflar Yurttaş Tümer 

Yunanistan'ın Ankara Büyükelçisi Michael Christides ile geçen yıl evlendiği karısı Boriana Pereva, resmi nik h ile yetinmediler ve önceki gün Fener Patrikhanesi'nde Ortodoks detlerine uygun bir şekilde dini nik hı kıydırdılar. Çiftin aile yakınları ve yakın dostlarının katıldığı dini nik hın ardından tören, Boğaz'da çıkılan tekne gezintisi ile devam etti. 
Resmi nik hın ardından dini nik h için uzun bir süre beklenmesinin de ilginç bir nedeni var. Bu neden, Noel ile Paskalya arasında nik h kıymanın tercih edilmemesi. 
Patrikhane'de Metropolit Teoliptos'un kıydığı nik h töreninde çiftin sağdıçlık ve nedimeliğini AB'nin Sofya'daki Temsilcisi Büyükelçi Dimitri Korkoulas ve eşi yaptı. 

Bereket için pirinç 
Konukların bereket getirmesi için gelin ve damadın üzerine pirinç serpmesiyle sona eren dini törenin ardından Patrikhane'de, Fener Rum Patriği Bartholomeos'un da katıldığı bir davet verildi. 
Davete ailelerin yanı sıra, Büyükelçi'nin arkadaşları Danimarka'nın Türkiye Büyükelçisi Christian Hoppe, Yunanistan İstanbul Başkonsolosu Alexis Alexandris ile Mehmet Ali Bayar ve Şule Bucak gibi Ankara siyaset sahnesinin tanınan isimleri ve çiftin yakın dostları katıldılar. 
Çifti tebrik ederek, Meryem Ana İkonası hediye eden Fener Rum Patriği Bartholomeos, "Büyükelçi Christides Türk-Yunan dostluğuna ve işbirliğine canı gönülden inanmış biridir. Bu ilişkilere yaptığı hizmetlerden dolayı kendisine minnettarız" dedi. 

'İnşallah çocuğumuz olur' 

Michael - Boriana Christides çifti, Yunanistan'dan gelen konuklarını ağırladıkları dar zamanda, Milliyet'in sorularını yanıtladılar ve nasıl tanıştıklarını anlattılar 

Elif Korap - İstanbul 

Nasıl tanıştınız 
Michael C. Önceki görevim sırasında Bulgaristan'da tanıştık. Bu çok özel, çünkü ben Selanikliyim, Boriana ise Sofyalı. Sofya'da çalışıyordum ve her hafta sonu Selanik'e seyahat ediyordum. Bu hafta sonu seyehatlerinden birinde, yani sınırda tanıştık. 
Boriana C. Hayır, sınırda tanışmadık. Bir partide tanıştık, ama ikinci karşılaşmamız sınırda oldu 
Michael C. Yıl 2001'di ve sınırdaki o karşılaşmadan sonra beraber olmaya karar verdik. Daha sonra ben Sofya'dan ayrıldım ve görevli olarak Ankara'ya geldim. O dönemde ilişkimize ayrı ülkelerde yaşarak devam etme kararı almıştık. Ama sonra 'Hayır, biz beraber olmak istiyoruz' dedik. Bunu gerçekten istedik. 2003'ün başlarında Boriana Türkiye'ye geldi ve geçen yıl da resmi nik h yaptık. 

Dini tören için neden bir yıl beklediniz 
Michael C. Biz Yunanlılar için dini evlilik töreni, geleneklerimiz ve kültürümüzle bağlantılı. O yüzden resmi nik hı kıydıktan sonra çevremizdeki pek çok insan, diyebilirim ki yüzde 90'ı dini tören de yapmamızı istediler. Gördüğünüz gibi dostlarımızın çok az bir kısmı ve ailelerimiz burada. Her şey çok büyük bir zaman darlığı içinde hazırlandı. 

Sayın Büyükelçi, büyükannenizin Bulgar olduğunu duymuştum, doğru mu 
Michael C. Benim babaannem İstanbullu. Boriana'nın babası Bulgar, büyükannesi Yunan. Boriana çifte vatandaşlığa sahip. Hem Bulgar hem Yunan vatandaşı. Ve de Türkiye'de evlendi 

Çocukluğunuzda, bir gün İstanbul'da evleneceğinizi hayal eder miydiniz 
Michael C. İstanbul'da evlenmeyi de, bu kadar güzel bir kadınla evlenmeyi de hayal edemezdim. 
Boriana C. Ben de. Asla... Hayat sürprizlerle dolu. Bu töreni İstanbul'da, Fener Rum Patrikhanesi'nde yapmaktan çok mutluyuz. 

Aşk sizin için ne ifade ediyor 
Michael C. Aşk, o kişiyle iyi ve kötü her anı paylaşabileceğinizi gördüğünüz, ona ihtiyaç duyduğunuzu anladığınız anda yaşadıklarınızdır. Ve tabii ki saygı duymak ve değer vermektir. 

Önemli olan paylaşmak 
Boriana C. Ne diyebilirim ki her şeyi söyledi. Birinin seni tamamladığını hissettiğinde şıksındır. Benim için aşkta önemli olan paylaşmak. Zor günleri, dostluğu, her şeyi... 

Türkiye'de yeni evli çiftlere sormak dettendir Bebek istiyor musunuz 
Boriana C. Bebek mi Ellerini kaldırarak ve kahkahalar atarak yanıt veriyor İnşallah İnşallah olur. 
Michael C. Gülüyor Tanrının ellerinde... 

Ankara'da nasıl vakit geçiriyorsunuz 
Boriana C. Hiç sıkılmıyorum. Sabahları Türkçe öğreniyorum. Ve bundan çok keyif alıyorum. Pek çok iyi arkadaş edindim. Çoğu da Türk. 
Michael C Ve tabii ki bana iyi bir büyükelçi olabilmem için yardım ediyor. Bu tam zamanlı bir iş. 


Düğünden notlar... 

Gelin düğüne, detler gereği en son gelen kişiydi. Damat ise gelini Patrikhane'nin bahçesinde konuklarla sohbet ederek bekledi. İçeri giren her konuğa damatla geline serpmeleri için bereket simgesi pirinç ve düğün şekeri dağıtıldı. Patrikhane'de verilen davette Patrik Bartholomeos konuklara Paskalya Haftası nedeniyle boyanmış Paskalya yumurtası hediye etti. Tekne gezisinin konukları arasında AKP İstanbul Milletvekili Egemen Bağış da vardı. Bağış, Patrik Bartholomeos ile şeref masasına oturdu. 


</TEXT>
</DOC>
