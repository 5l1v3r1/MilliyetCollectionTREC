<DOC>
<DOCNO> 328084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/29/son/sondun30.html </URL>
<DATE> 2005/03/29/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Sarkozy Türkiye Avrupalıysa Fas neden Avrupalı olmasın 
</HEADLINE>
<TEXT>

     Fransa'da iktidardaki Halk Hareketi Birliği UMP lideri Nicolas Sarkozy, Türkiye'ye AB üyeliği yerine imtiyazlı ortaklık önerilmesi yolundaki görüşlerini yineledi ve ''Türkiye Avrupalıysa Fas neden Avrupalı olmasın '' dedi. 
     Fas'ta bulunan Sarkozy'nin, bir üniversiteyi ziyareti sırasında Türkiye'nin AB üyeliğinin de gündeme geldiğini belirten Le Figaro gazetesi, UMP liderinin, kendisine yöneltilen bir soruyu, ''Avrupa önce coğrafya kriterleriyle belirlenir, ben okuldayken bana Ankara'nın Asya olduğunu öğrettiler, bunu hatırlatmak kesinlikle bir hakaret değil'' diye yanıtladığını yazdı. 
     Sarkozy, yine aynı toplantıda yaptığı konuşmada, ''AB'nin Akdeniz ülkeleriyle güvenlik ve refah bölgesi oluşturmayı hedefleyen imtiyazlı ortaklıklar kurmasını'' önerdi. 
     
</TEXT>
</DOC>
