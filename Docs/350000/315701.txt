<DOC>
<DOCNO> 315701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/16/son/sondun34.html </URL>
<DATE> 2005/02/16/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Türk büyükelçinin dul eşi maaş için Rum yönetimine başvurdu 
</HEADLINE>
<TEXT>

     Barış Harekatı gerçekleştiğinde Kıbrıs'ın Ankara Büyükelçisi olan Ahmet Zaim'in dul eşi, kendisine emekli maaşı bağlanması için Rum yönetimine başvurdu. 
     Halen KKTC'de yaşadığı belirtilen, Ahmet Zaim'in dul eşi, Rum yönetiminden hak ettiği ödemelerin yapılmasını istedi. Rum Kesimi'nde yayınlanan Cyprus Mail gazetesi, Ahmet Zaim'in Barış Harekatı'ndan sonra da Kıbrıs'ın Ankara Büyükelçiliği'nin başında kaldığını, binada Kıbrıs bayrağını indirmediğini yazdı. Gazete, 1975 yılının Şubat ayında Kuzey Kıbrıs'ta bir federe devletin ilanının ardından Zaim'in ülkücülerce büyükelçiliği teslim etmeye zorlandığını öne sürdü. 
     Kuzey Kıbrıs'a dönen Zaim'in Mart 1975'te Rumlarca işten çıkarıldığını ve bir yıl sonra öldüğünü kaydeden gazete, Zaim'in intihar ettiği yolundaki haberlerin çıktığını yazdı. 
     Cyprus Mail'e konuşan Rum Dışişleri Müsteşarı Sotos Zacheos de Zaim'in dul eşinin başvurusunu aldıklarını doğruladı. Bunun huhuki bir mesele olduğunu ifade eden Zacheos, Zaim'in Ankara Büyükelçiliği'ni terkmeye zorlandığını söyledi. 
     Buna karşın Zaim'in Ankara'dan dönükten sonra Bakanlıkla temas kurmadığını ifade eden Zacheos, Bakanlığın başvuruyu inceleyeceğini, ancak nihai kararın Bakanlar Kurulu'nca verileceğini bildirdi. 

ANKA 
     
</TEXT>
</DOC>
