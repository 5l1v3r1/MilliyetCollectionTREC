<DOC>
<DOCNO> 317359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/21/son/sontur48.html </URL>
<DATE> 2005/02/21/ </DATE>
<TIME> 20.38 </TIME>
<AUTHOR>  </AUTHOR>
<HEADLINE>
Kağıt hamur kazanına giren işçiler öldü 
</HEADLINE>
<TEXT>

     Adana'da kağıt hamur kazanına giren 6 işçiden 4'ü gazdan zehirlenerek hayatını kaybetti. 
     Alınan bilgiye göre, D-400 karayolundaki OMAS Özaltın Kağıt ve Oluklu Mukavva Sanayi fabrikasında çalışan bir işçi, temizlemek için 5 metre derinliğinde 10 metre genişliğindeki kağıt hamur kazanına girdi. Arkadaşlarının kazandan çıkmadığını fark eden 5 işçi daha yardım etmek amacıyla kazana girdi. 
     Bu işçilerin de çıkmaması üzerine fabrika yetkililerince olay yerine çağrılan CANKUR ekipleri, işçileri kazandan baygın halde çıkardı. 
     Kağıdın hamura dönüştürülmesinde kullanılan kimyasalın yaydığı gazdan etkilendikleri belirlenen işçiler, Çukurova Devlet Hastanesi ile Çukurova Üniversitesi Tıp Fakültesi Balcalı Hastanesi'ne kaldırıldı. 
     İşçilerden Nevzat Gök, Murat Akkurt, Ali Özcan ve Abdurrahman Sümbül kurtarılamadı, Hasan Gökçe ile Ayhan Yılmaz'ın tedavilerinin sürdüğü bildirildi. 
     Olayla ilgili soruşturma başlatıldı. 
     
</TEXT>
</DOC>
