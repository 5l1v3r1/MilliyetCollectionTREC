<DOC>
<DOCNO> 332716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/son/sontur62.html </URL>
<DATE> 2005/04/12/ </DATE>
<TIME> 18.45 </TIME>
<AUTHOR>  </AUTHOR>
<HEADLINE>
Polikliniğin tuvaletinde bebek ceseti bulundu 
</HEADLINE>
<TEXT>

     Bursa'nın merkez Yıldırım İlçesi'ndeki bir polikliniğin tuvaletindeki çöp kutusunda bebek cesedi bulundu. Olayla ilgili olarak bir kadın gözaltına alındı. 
     AA muhabirinin aldığı bilgiye göre, vatandaşlar tarafından Esenevler Mahallesi'ndeki özel bir polikliniğin tuvaletindeki çöp kutusunda, 1 günlük olduğu belirlenen kız bebek cesedi bulundu. 
     Poliklinik yetkililerinin durumu polise bildirmesinin ardından olayla ilgili soruşturma başlatıldı. 
     Bebeğin, F.Ö. 20 tarafından tuvalette dünyaya getirildikten sonra boğularak öldürüldüğü ve çöp kutusuna atıldığı ileri sürüldü. 
     Bir tekstil fabrikasında işçi olarak çalıştığı belirtilen zanlı, Hacivat Mahallesi'ndeki evinde polis tarafından gözaltına alındı. 
     Bursa Emniyet Müdürlüğü Asayiş Şube Müdürlüğü'ne götürülen F.Ö'nün, sorgulanmasının ardından adliyeye sevk edileceği bildirildi. 
     Bu arada, zanlının emniyet müdürlüğüne getirilişi sırasında, ağabeyi B.Ö, gazetecilere tepki gösterdi. 
     
</TEXT>
</DOC>
