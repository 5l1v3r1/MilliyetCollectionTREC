<DOC>
<DOCNO> 331557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/08/son/sonyas05.html </URL>
<DATE> 2005/04/08/ </DATE>
<TIME> 08.25 </TIME>
<AUTHOR>  </AUTHOR>
<HEADLINE>
Yerkabuğunun en alt tabakasına ulaşıldı 
</HEADLINE>
<TEXT>

     Bilim adamları, yerkabuğunu delerek ilk kez en alt tabakaya ulaştıklarını ve önümüzdeki yıllarda manto tabakasını da delmeyi planladıklarını bildirdiler. 
     ''LiveScience.com internet'' sitesinin haberine göre, Entegre Okyanus Delme Programı EODP kapsamında bilim adamlarının yerkabuğunu delmeye devam ederek, dünyanın dış kabuğu ile daha sıcak ve daha yumuşak iç kabuğu arasındaki bölgeyi oluşturan dünya çekirdeği kabuğu ile yerkabuğu arasındaki kısma Moho ulaşmaya çalışacakları ifade edildi. 
     Şu ana kadar okyanusun tabanından 1416 metre derine kadar delme yapıldığı ve sismik bulgulara göre Moho'ya ulaşmaya hala 305 metre kadar mesafe kaldığı belirtildi. 
     ABD Ulusal Bilim Vakfı ile Japonya Eğitim Kültür ve Bilim Bakanlığı'nın sağladığı 1,5 milyar dolarlık bir fon ve 10 yıllık bir program çerçevesinde devam eden delme işleminin, yerkabuğunun en ince olduğu Atlantik Okyanusu'ndaki bir bölgede gerçekleştirildiği bildirildi. 
     
</TEXT>
</DOC>
