<DOC>
<DOCNO> 343435 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/17/son/sontur40.html </URL>
<DATE> 2005/05/17/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
İnegöl'de sahte rakıdan ölüm... 
</HEADLINE>
<TEXT>

     Bursa’nın İnegöl İlçesi’nde 3 gün önce alkol aldıktan sonra fenalaşarak kaldırıldığı hastanede hayatını kaybeden Hakkı Adaş’ın 48 kesin ölüm nedeninin, "metil alkol zehirlenmesi" olduğu belirlendi. 
     AA muhabirinin aldığı bilgiye göre, fenalaşmasının ardından yakınları tarafından İnegöl Devlet Hastanesi’ne kaldırılan Hakkı Adaş, Bursa’daki hastanelerin yoğunluktan dolayı kabul etmemesi üzerine, Eskişehir Tıp Fakültesi’ne sevk edildi. Adaş, burada yapılan müdahaleye rağmen hayatını kaybetti. 
     Eskişehir Cumhuriyet Savcılığı’nın talimatıyla yapılan otopside, Hakkı Adaş’ın, metil alkol zehirlenmesi sonucu öldüğü tespit edildi. 
     Hakkı Adaş’ın kardeşi Münür Adaş, gazetecilere yaptığı açıklamada, ağabeyinin barakada yaşadığını belirterek, "Barakaya gittiğimde boş bir rakı şişesi buldum. Onun ölümünden dolayı büyük üzüntü yaşıyoruz" dedi. 
     Olayla ilgili soruşturmanın sürdüğü bildirildi. 
     
</TEXT>
</DOC>
