<DOC>
<DOCNO> 319058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/27/son/sonspo05.html </URL>
<DATE> 2005/02/27/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Real Madrid tepetaklak, Barcelona'ya çelme .. 
</HEADLINE>
<TEXT>

     İspanya La Liga'da 25. hafta zirvedekiler için kabus gibi geçti. Lider Barcelona sonuncu sıradaki Numancia'dan 1 puan alabildi, Real Madrid ise bu şansı değerlendiremedi ve Deportivo deplasmanında bozguna uğradı. 
     Lig sonuncusu Numancia'ya konuk olan Barcelona, karlı bir zeminde oynanan maçta 44. dakikada yediği golle ilk yarıyı 1-0 yenik kapadı. Katalanlar, ikinci yarının hemen başında Marquez'in sayısıyla beraberliği yakaladı ve karşılaşma bu skorla bitti. Barcelona aldığı 1 puanla puanını 58'e çıkardı. 
     Hafta içinde Devler Ligi'nde Juventus'u mağlup eden Real Madrid, bu sezon hiçbir iddiası kalmayan Deportivo önünde ağır bir hezimet yaşadı. Ev sahibi Deportivo, 9. dakikada Luque ve 13. dakikada Pavon'un kendi kalesine fileleri havalandırmasıyla 2-0 öne geçti. Kalan dakikalarda Real Madrid'in çabaları sonucu değiştirmedi ve beyaz-şimşekler 50 puanda kalarak Barcelona ile puan farkını 5'e indirme fırsatını kaçırdı. 
     İspanya'da diğer sonuçlar Espanyol-Albacete 2-1, Mallorca-Levante 1-2. 
     Bugünün programı ise şöyle 
     

18 00 Osasuna-Malaga 18 00 Sevilla-Racing Santander 18 00 Zaragoza-Villarreal 20 00 Atletico Madrid-Real Sociedad 22 00 Valencia-Real Betis      
</TEXT>
</DOC>
