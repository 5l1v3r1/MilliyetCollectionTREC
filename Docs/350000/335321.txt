<DOC>
<DOCNO> 335321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/20/son/sonyas01.html </URL>
<DATE> 2005/04/20/ </DATE>
<TIME> 02.02 </TIME>
<AUTHOR>  </AUTHOR>
<HEADLINE>
Da Vinci'nin ünlü tablosu ipek halıda 
</HEADLINE>
<TEXT>

     Atilla MEMİŞ DHA 

      İTALYAN ressam Leonardo Da Vinci'nin ünlü tablosu İsa'nın son akşam yemeği', özel bir müşteri için ipek halıya dokunuyor. Dan Brown'un ülkemizde de okunma rekorları kıran Da Vinci Şifresi' ile Melekler ve Şeytanlar' adlı kitaplarında ana tema olarak seçilen İsa'nın son yemeği' tablosu şimdi Konya'nun Tuzlukçu İlçesi'nde halıya dokunuyor. 
     Tuzlukçu Kaymakamlığı, Halk Eğitim Merkezi ve Akşam Sanat Okulu ve Han Halıcık şirketi tarafından işletilen bir halı atölyesinde dokunan ipek halının kim tarafından sipariş edildiği sır gibi saklanıyor. 
     Leonardo Da Vinci'nin Mona Lisa ile birlikte en ünlü eseri olan İsa'nın son akşam yemeği'nin halıya tasfir edildiğini belirten Kurs Sorumlusu Mehmet Aloğlu, halının şu anda yüzde 45'inin yapıldığını, 5 ayda tamamlanacağını söyledi. 
     Dünya'nın birçok yerine ipek halı ihracaatı yapan Han Halıcılık yetkilisi Mehmet Aloğlu, siparişi veren kişinin yanı sıra ipek halının fiyatını da sır gibi sakladı. 
     İtalya'nın Milano Kenti'ndeki Santa Maria Delle Grazia Manastırı'nda bulunan tablodan çekilen fotoğraftan yararlanarak ipek halının dokunduğunu söyleyen Aloğlu, "Atölyemizde 60 kadın kursiyer ipek halı dokuyor. Ancak bu eser özel olarak sipariş edildi. En deneyimli kursiyerlerimizden birisi bu halıyı dokuyor. Halı 5 ay sonra tamamlayacak. Şu anda halının yüzde 45'lik bölümü yapıldı'' diye konuştu. 
     Halının her santimetrekaresinde 144 ilmek olduğunu belirten Aloğlu, halının tamamına 1 milyonun üzerinde ilmek atılacağını söyledi. 
     Alaoğlu ayrıca, istek doğrultusunda her türlü tablonun gerekli ön çalışmasını yaparak ipek halı üzerine dokuyabildiklerini belirterek, ancak özel siparişlerinin ücretinin de özel tarifeden belirlendiğini sözlerine ekledi. 
     
</TEXT>
</DOC>
