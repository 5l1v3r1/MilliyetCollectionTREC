<DOC>
<DOCNO> 342334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/13/son/sontur36.html </URL>
<DATE> 2005/05/13/ </DATE>
<TIME> 19.40 </TIME>
<AUTHOR>  </AUTHOR>
<HEADLINE>
Gaziantep'te "ağalığı protesto" yürüyüşü... 
</HEADLINE>
<TEXT>

     Edinilen bilgiye göre, çoğunluğu çocuklardan oluşan bir grup köylü, üzerinde "ağalığa son", "ağadan dedem çekti, babam çekti, ben çekmek istemiyorum" yazılı pankartlarla köyde yürüyüş yaptı. 
     Gruptakiler, olayı haber alıp köye gelen jandarma görevlilerinin uyarısı üzerine evlerine döndü. 
     Köy Muhtarı Halil Eker, grup adına yaptığı açıklamada, köydeki Hazine arazilerinin sahte belgelerle bir kişi tarafından sahiplenildiğini, yürüyüşün bu durumu protesto etmek amacıyla düzenlendiğini öne sürdü. 
     Köylülerin Hazine arazisini mülkiyetine geçirdiğini iddia ettikleri Ökkeş Gazi ise 5 kardeşin ortak malı olan bin dönüm tarım arazisini satın aldığını belirtti. Gazi, şöyle konuştu 
     "Benim ağalıkla falan işim yoktur. Araziyi daha önceki sahiplerinden kiralayarak kullanan köylüler, arazi bana geçince olay çıkarmaya başladı. Arazimi benle kavga ederek kullanmamı engellemek isteyen köylülerle mahkemelik oldum, davalar sürüyor. Ağa değilim, köy sakinlerinden biriyim. Paramı verdim, arazinin sahibi oldum." Jandarmanın, yürüyüşle ilgili inceleme başlattığı öğrenildi. 
     
</TEXT>
</DOC>
