<DOC>
<DOCNO> 328023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/29/yasam/axyas01.html </URL>
<DATE> 2005/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye bu tadı seviyor COPELLA 
</HEADLINE>
<TEXT>


Adı Copella olan cop şeklinde çikolata dağıtmak, 8 kupona polis posteri vermek... Bunlar, polisin 4 yıl önceki 'beyin fırtınası'ndan çıkan fikirlerden ikisi... 

BELMA AKÇURA İstanbul 

Üniversite, iş çevreleri ve özellikle reklamcılar arasında yaygın bir çalışma yöntemi olan, ast üst ilişkisinin kaldırılıp akla gelen her türlü fikrin 'uçuk' da olsa önerilebildiği 'beyin fırtınası' uygulamasını, polislerin de yaptığı ortaya çıktı. Bundan 4 yıl önce, 2 şube müdürü de dahil, komiser yardımcısı, komiser ve başkomiser olmak üzere 15 emniyet personeli, 'Polis Haftası ve Tanıtımı' konulu bir beyin fırtınası gerçekleştirdi. Ve bu 'beyin fırtınası'ndan, özetle şu öneriler çıktı 

Banu Alkan'dan 'Nereni nereni ' 

'Ayna' grubu polis üniformasıyla konser versin, 'aynasız' olarak bilinen polis de küçük aynalar dağıtsın.Üzerinde 'Türkiye bu tadı seviyor' yazan 'Copella' marka, cop şekilli çikolatalar üretilip dağıtılsın.Banu Alkan polis üniforması giyip, elinde copla 'Neremi neremi ' şarkısını 'Nereni nereni ' diye söylesin.Tarkan'ın 'Seni Gidi Fındık Kıran' şarkısı polise uyarlansın.Bütün tuvaletlere, 'Siz nasıl buraya girdiğinizde rahatlıyorsanız, biz de rahatınız ve güvenliğiniz için böyle ortamlarda çalışıyoruz' yazılı poster asılsın.Çevik kuvvet çalışanlarına bale yaptırılsın.Yurttaşlar, polisten bir günlük de olsa 'bir çorba parası' istesin.Gazetelerle anlaşılıp 8 kupona dev polis posterleri verilsin.Polis Haftası'nda bir hafta boyunca polise su tabancası verilsin.Polisi sevimli tanıtan çizgi filmler hazırlansın.Motosikletli gençlerle, 'Yunus'lar yarışsın.Yazar, akademisyen ve araştırmacılarla birliktelikler sağlansın.Polis Akademisi ve okullarının tiyatro grupları, halka açılsın.Serbest çağrışım yöntemiyle yapılacak kamuoyu araştırmalarıyla, polisin halkın gözündeki yeri ortaya koyulsun.Sanatçılar kavşaklarda bir günlüğüne trafik polisi olsun.Posterlerde, 'Siz huzurluysanız biz de mutluyuz' sloganı kullanılsın.Polis maratonu düzenlensin. 


</TEXT>
</DOC>
