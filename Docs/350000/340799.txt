<DOC>
<DOCNO> 340799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/09/spor/spo07.html </URL>
<DATE> 2005/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İlhan Cavcav'dan itiraf 
</HEADLINE>
<TEXT>


İLHAN GÜLER 


Gençlerbirliği Başkanı İlhan Cavcav, Kırmızı - Siyahlı kulübün olağan mali genel kurulunda çarpıcı açıklamalar yaptı. Cavcav, "Türkiye'de kulüpler yöneticilerin ceplerinden verdiği paralarla ayakta duruyor. Bu nedenle vergi kaçırmadık dersem yalan olur. Fenerbahçe, Galatasaray ve Beşiktaş kulüplerinin toplam 13 trilyon liralık vergi borcu ve cezası var. Bu görüşlerimi Başbakan Recep Tayyip Erdoğan ve Maliye Bakanı Kemal Unakıtan'a da aktardım" dedi. 
İlhan Cavcav, "Yeni hazırlanacak yasa taslağında katma değer vergisinin yüzde 18'den 8'e, verginin ise yüzde 15'ten 10'a indirilmesine olumlu bakıldı. Maliye Bakanlığı'na bundan sonra futbolcularla yapacağımız sözleşmelerdeki rakamları olduğu gibi intikal ettireceğiz" diye konuştu. Bu arada kongrede sert tartışmalar yaşanırken, Cavcav, "Koltuğa yapışmadım. Şimdi bile görevi bırakabilirim" ifadesini kullandı. 



</TEXT>
</DOC>
