<DOC>
<DOCNO> 331363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/08/son/sondun10.html </URL>
<DATE> 2005/04/08/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Fransa, Avrupa Anayasası'nı 'imha etti' 
</HEADLINE>
<TEXT>

     BBC 

      Fransa hükümeti, Avrupa Anayasası'nın 160 binden fazla kopyasını imha etti. 
     Kararın gerekçesi ise düzeltmenlerin, anayasanın birinci maddesinin 33. fıkrasından, istenmeyen 'tutarsız metin' ifadesini çıkarmaması. 
     Fransa Dışişleri Bakanlığı, imha edilen kopyaların, ülke çapında belediye binaları ve kütüphanelerde kullanılmasının amaçlandığını açıkladı. 
     Ancak söz konusu yanlışın belirlenmesi sonrası anayasa kopyalarının geri istendiği ve yok edildiği belirtiliyor. 
     İstenmeyen 'tutarsız metin' ifadesini, anayasa kopyalarına kimin soktuğu ise bilinmiyor. 
     Avrupa Anayasası, tam 232 sayfalık bir belge. 
     Fransa'da 29 Mayıs'ta, Avrupa Anayasası için referandum yapılacak. 
     Kamuoyu araştırmaları ise referandumun bugün yapılması halinde, anayasanın reddedileceğini gösteriyor. 
     Avrupa Anayasası son olarak, İtalya tarafından onaylanmıştı. 
     Şu ana kadar anayasayı onaylayan diğer Avrupa Birliği üyesi ülkelerse İspanya, Litvanya, Macaristan ve Slovenya. 
     Bu ülkelerden sadece İspanya'da, anayasa referandumla onaylandı. 
     25 Avrupa Birliği üyesinin yarıya yakınında, anayasanın referanduma sunulması bekleniyor. 
     
</TEXT>
</DOC>
