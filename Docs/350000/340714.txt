<DOC>
<DOCNO> 340714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/08/son/sonspo25.html </URL>
<DATE> 2005/05/08/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Efes Pilsen 78 - İstanbul Tekelspor 61 
</HEADLINE>
<TEXT>

     Türkiye Basketbol Ligi play-off ilk tur ilk maçında Efes Pilsen, İstanbul Tekelspor’u 78-61 yenerek seride 2-0 öne geçti. 
     Karşılaşmanın 5. dakikasını 6-5 önde geçen Efes Pilsen, bu dakikadan sonra Mustafa ve Solomon’un basketleriyle farkı açtı ve ilk periyodu 20-13 önde tamamladı. 
     2. periyoda iyi başlayan evsahibi ekip, Cenk’in arka arkaya attığı 
     basketlerle 14. dakika içinde farkı 14 sayıya dek çıkardı 32-18. Bu dakikadan sonra Phillips’in skorer oyunuyla rakibi karşısında 5 dakika içinde 18-7’lik bir seri yakalayan İstanbul Tekelspor, devrenin bitimine 1 dakika 34 saniye kala farkı 3 sayıya dek 39-36 indirdi. Ancak Efes Pilsen, ilk yarıyı 43-36 önde tamamladı. Maçın 3. periyodunda Fatih’in basketleriyle farkı yeniden azaltan İstanbul Tekelspor, 24. dakika içinde Phillips’in faul atışlarından bulduğu 2 sayıyla 49-48 öne geçti. Efes Pilsen, Domercant’ın 3 sayılık basketiyle 28. dakika içinde 3 sayılık basketiyle 56-54 yeniden üstünlüğü ele geçirdi ve Nikoliç’in son saniye basketiyle 3. periyodu da 61-55 önde kapadı. Karşılaşmanın son periyodunda iyi mücadele eden Efes Pilsen, Nikoliç ve Domercant’ın basketleriyle rakibine 17-6’lik üstünlük kurdu ve karşılaşmayı 17 sayı farkla 78-61 galip ayrıldı. Play-off serisine 1-0 önde başlayan lacivert-beyazlılar, bu sonuçla seride durumu 2-0 yaptı. Efes Pilsen, 10 Mayıs Salı günü yapılacak 2. maçı da kazanırsa tur atlayacak. Bu arada İstanbul birincisi olan Efes Pilsen’in yıldız ve küçük takımına maçın sonunda kupa ve madalyaları verildi. 
     
     
Salon Abdi İpekçi. Hakemler Tarkan Tuser xx, Alper Özgök xx, Elif İnci xx. Efes Pilsen Solomon xx 3, Domercant xxx 13, Mustafa xx 11, Ermal xx 3, Kaya xx 7, Prkacin xx 12, Cenk xx 10, Nikoliç xxx 17, Ender xx 2. İstanbul Tekelspor Phillips xxx 31, Fatih xx 10, Ufuk xx 2, Williams xx 8, Dixon xxx 7, Atıl x, Serhat x 3, Mehmet x, Cihan x. 1. Periyot 20-13. Devre 43-36 Efes Pilsen lehine . 3. Periyot 61-55. Beş Faulle Çıkanlar 35.54 Dixon, 38.38 Ufuk İstanbul Tekelspor . 
     
</TEXT>
</DOC>
