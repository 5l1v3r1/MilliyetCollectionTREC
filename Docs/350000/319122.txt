<DOC>
<DOCNO> 319122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/28/ekonomi/eko03.html </URL>
<DATE> 2005/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
TİSK Genel sigorta Türkiye'ye uymaz 
</HEADLINE>
<TEXT>



Türkiye İşveren Sendikaları Konfederasyonu TİSK , "Genel Sağlık Sigortası" yasa taslağının öngördüğü sisteme, Türkiye'nin koşullarının bugün için uygun olmadığını savundu. 
Çalışma ve Sosyal Güvenlik Bakanlığı'nca gönderilen "Genel Sağlık Sigortası" yasa taslağını inceleyen TİSK, bakanlığa iletilmek üzere, taslağa ilişkin görüşlerini içeren rapor hazırladı. 
Raporda, genel sağlık sigortasının Türkiye'nin gündemine ilk defa 1967'de girdiği belirtilerek, bu konunun "38 yıldır sürüncemede olmasının temel sebebinin, son derece riskli bir konu'' olmasından kaynaklandığı anlatıldı. Taslağın, "hükümetin temel hedefi olan sistemi rekabete açmak ve daha etkin sağlık hizmeti sunmaya hizmet etmek yerine, daha devletçi ve monopol bir yapı öngördüğü'' savunulan raporda, "Oysa sağlık sigortası sistemi, kamuözel sektör sinerjisini yaratmak zorundadır. Kamunun bu sistemdeki ağırlıklı rolü denetleyici olmak ve herkese mutlaka ulaşılması gereken zorunlu sağlık hizmetlerini sunmak olmalıdır" denildi. 


</TEXT>
</DOC>
