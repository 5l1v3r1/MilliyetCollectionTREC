<DOC>
<DOCNO> 348796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/04/siyaset/axsiy02.html </URL>
<DATE> 2005/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kırgın ayrıldılar 
</HEADLINE>
<TEXT>


Revizyon kapsamında görevleri sona eren 3 eski bakan, dün koltuklarını devretti. Ergezen, sabahın erken saatinde sessiz sedasız ayrılırken, Güçlü gözyaşlarını zor tuttu 

Fotoğraf YAVUZ ÖZDEN 


'Yedirmeyeni görevden alırlar' 

SALİHA ÇOLAK Ankara 

Eski Bayındırlık ve İsk n Bakanı Zeki Ergezen'in revizyon kararını öğrendiğinde çevresine "Türkiye'de ya yiyen bakanı görevden alırlar ya da yedirmeyeni" dediği öğrenildi. Ergezen, "Milletin takdiri de her şeyin üzerindedir. Allah memnun olsun, gerisi önemli değil" diye konuştu. 

Taksiyle gitti 
Evinden makam araçsız ve korumasız çıkarak, taksiyle bakanlığa giden Ergezen, Milliyet'in sorularını yanıtladı. 
"Neden görevden alındınız " sorusunu yanıtlamayan Zeki Ergezen, şunları kaydetti 
"Bakanlığımıza toz kondurmadık. Programladığımız hedeflere ulaşmak için adeta hedefe kilitlendik. Milletin parasını yedirmedik. Gecemizi gündüzümüze kattık. Karayollarında, afet konutlarında canla başla çalıştık. Uygulamaya bakıldığında hedefler göz önüne alındığında başarılıyız. Türkiye'nin her tarafını şantiyeye çevirdik." 

'Kimseye alet etmedim' 
Ergezen, "AKP çevrelerinden gelen iş taleplerini geri çevirdiğiniz için mi görevden alındınız " sorusunu da yanıtladı. 
Eski Bayındırlık ve İsk n Bakanı, bu soru üzerine, yolsuzluklara meydan vermediğini söyledi. 
Zeki Ergezen, "Bakanlığımı hiç kimsenin dünyevi menfaatlerine alet etmedim. Kim ne söylerse söylesin, bakanlığı hiç kimsenin çıkarına alet ettirmedim, ama hiç kimsenin" şeklinde konuştu. 

'Allah memnun olsun' 
Revizyon için "En iyi şahit zamandır" diye konuşan Ergezen, "İnşallah hakkımızda hayırlısıdır. Gece gündüz yorgunluk nedir bilmeden çalıştık. Bakanlığın en başarılı dönemini yakaladık. Milletin takdiri de her şeyin üzerindedir. Allah memnun olsun da gerisi önemli değil" ifadesini kullandı. 

Ergezen, sessiz sedasız devretti 

Zeki Ergezen, Bayındırlık ve İsk n Bakanlığı görevini dün yerine atanan AKP Trabzon Milletvekili Faruk Nafiz Özak'a sessiz sedasız teslim etti. 11.00'de yapılacağı duyurulan törenin Ergezen'in bakanlığa erken gelmesi nedeniyle 09.50'de gerçekleşmesi, Ergezen'in kırgın olduğu ve basının karşısına çıkmak istemediği şeklinde yorumlandı. "Ergezen'le ağabey - kardeş gibi sarılıp öpüşüp ayrıldık" diyen Özak, Başbakan Recep Tayyip Erdoğan'ın Köşk'e çıkarken kendisini arayarak bakanlık görevine atandığını söylediğini anlattı. Ergezen, görevi önceki gün devretmek istemiş ancak Özak, Resmi Gazete'de yayımlanmadığı gerekçesiyle bunu kabul etmemişti. 

İlk işi kritik atamalar 

YILDIZ YAZICIOĞLU Ankara 

Güldal Akşit'in yerine devlet bakanlığı görevine atanan Nimet Çubukçu'yu, Kadının Statüsü Genel Müdürlüğü ile Aile ve Sosyal Araştırmalar Genel Müdürlüğü'nde vek leten yürütülen makam koltuklarına yapılacak atamalar bekliyor. 
Çubukçu, Türkiye genelinde 19 bin kimsesiz ve yetim çocuğa bakmakla yükümlü olan ve 2005 için sadece 350 milyon 580 bin YTL bütçesi olan Sosyal Hizmetler ve Çocuk Esirgeme Kurumu'nu SHÇEK yönlendirecek. Kurumda 59 kimsesiz çocuğa 1 sosyal hizmet uzmanı düşüyor. 

2 önemli karar 
Çubukçu, AKP Antalya Milletvekili Mevlüt Çavuşoğlu'nun baldızı Leyla Coşkun'u, vek leten sürdürdüğü Kadının Statüsü Genel Müdürlüğü görevine asaleten atayıp atamama kararını verecek. Çubukçu, Aile ve Sosyal Araştırmalar Genel Müdürlüğü'nü vek leten yürüten Nesrin Afşar Çelik'in durumuyla ilgili son sözü de söyleyecek. 
Akşit'in, Coşkun'u genel müdür yardımcılığında tutacağı ifade ediliyordu. 

Güçlü, giderayak sitem etti 

AHMET ERHAN ÇELİK 

Tarım ve Köyişleri Bakanlığı'ndan alınan Sami Güçlü, bakanlık koltuğunu, adını vermediği bir düşünüre atıfta bulunarak, "Senden bir şey bekleyenleri hayal kırıklığına uğratmayacaksın" sözleriyle devretti. Güçlü'nün sözleri, Dışişleri Bakanı Abdullah Gül'e sitem ettiği yorumlarına neden oldu. Buruk olduğu gözlenen Güçlü, gözyaşlarını tutmakta zorlandı. Milliyet'in "Başbakan'ın ABD gezisi öncesinde görevden alınmanızı ve görevden alınma biçiminizi nasıl açıklıyorsunuz " sorusuna Güçlü, "Oluyor böyle şeyler. Ne yapalım Yorum yapmak istemiyorum" yanıtını verdi. 

Bir günde iki teklif 

ABDULLAH KARAKUŞ Ankara 


Pakistan Başbakanı Shavkat Aziz'le Türkiye'ye gelen heyette bulunan Pakistan Milletvekili Bışra Rahman, Mehdi Eker'e önceki gün bir roman hediye ederek, "Gelin, bu romanın beraber filmini çekelim" dedi. Eker, Urduca dilinde yazılan, "Yolların Kavşak Noktasında Neden Geç Kaldık " adlı romanı okuduktan sonra karar vereceğini söyledi. 
TBMM Pakistan Dostluk Grubu Başkanı da olan Eker, bakan olduğu gün aldığı film teklifinin kendisi için sürpriz olduğunu belirterek, "Dün önceki gün Pakistanlı milletvekilleriyle bir araya geldim. Rahman, bana sosyokültürel bir roman hediye etti. Daha inceleme fırsatı bulamadım. Film yapma teklifini değerlendireceğim. Urduca olan romanı bir tercüme ettirelim ve okuyalım, ona göre bir karar vereceğiz. Konusu Türkiye ile ilişkiler üzerineymiş" diye konuştu. 

'Bize örneksiniz' 
Konuk milletvekilleri Eker'e, "Pakistan'ı daha modernleştirmek istiyoruz. Şimdi değişim sürecindeyiz. Türkiye'yi örnek alıyoruz. AB sürecinizi destekliyoruz. Yaşadıklarınız bizim için sevindirici. Bize örnek oluyor. Liberalizm ve modernleşmek bizim için de gerekli. Batılı ülkelerle uyum içinde olacak bir şeyler yapmak istiyoruz" şeklinde konuştu. 
Eker de, 2 ülke arasındaki ilişkilerin artmasını isteyerek, "Özellikle ticaret hacmimiz dostluğa sığmıyor. Bunun ve dostluğumuzun artırılması lazım" dedi. 

'O koltuğa dikkat et' 

Fotoğraf MUSTAFA İSTEMİ 

Devlet Bakanlığı görevini İstanbul Milletvekili Nimet Çubukçu'ya devreden Güldal Akşit, "İstifa etmedim" açıklamasını yineledi. Zor bir bakanlık teslim ettiğini belirten Akşit, gergin görünen ve makam koltuğuna oturmak istemeyen Çubukçu'yu, "Niye oturmuyorsun Ne olacak canım" diye rahatlattı. Akşit, "Koltuğu kırıldı" haberlerini kastederek, "O koltuğa dikkat, hakkında çok spekülasyon var" dedi. 


</TEXT>
</DOC>
