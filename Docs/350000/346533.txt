<DOC>
<DOCNO> 346533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/27/son/sonyas14.html </URL>
<DATE> 2005/05/27/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Çıplak fotoğraflarını yayınlayan Yahoo'ya 3 milyon dolarlık dava açtı 
</HEADLINE>
<TEXT>

     ABD’nin Oregon eyaletinde bir kadın, internet sitesindeki çıplak fotoğraflarını uyarısına rağmen siteden çıkarmayan Yahoo’ya 3 milyon dolarlık dava açtı. 
     Cecilia Barnes adlı kadın açtığı davada, eski sevgilisinin fotoğraflarla birlikte e-posta adresini ve iş yerinin telefon numarasını kendisinden habersiz internet sitesine verdiğini belirtti. 
     Dava dosyasında, eski sevgilinin internet sohbet yazışmalarında kendisini Barnes gibi tanıtarak erkekleri siteye yönlendirdiği iddia ediliyor. Barnes, bu yüzden tanımadığı adamların, kendisiyle cinsel ilişkiye girme umuduyla işyerine geldiklerini bildirdi. 
     Yahoo’ya ocak ayında fotoğraflarını siteden çıkarması için başvurduğunu belirten Barnes, herhangi bir sonuç alamadığını kaydetti. 
     
</TEXT>
</DOC>
