<DOC>
<DOCNO> 305935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/12/son/sonyas08.html </URL>
<DATE> 2005/01/12/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Hafta sonu kar yağışıyla geliyor 
</HEADLINE>
<TEXT>

     Bugün ve yarın kış güneşinin tadını çıkarmaya bakın Marmara'da sıcaklık önce artacak sonra hızla düşecek. 
     Balkanlar üzerinden gelecek soğuk ve yağışlı havanın önce yağmur, ardından karla karışık yağmur, pazar günü de kar şeklinde yağması bekleniyor. Sıcaklık cumartesi günü 0, pazar günü 3 dereceye kadar düşecek. 
     Bayramda ise havanın parçalı bulutlu ve aralıklarla kar yağışlı olacağı tahmin ediliyor. 
     İstanbul Büyükşehir Belediyesi Afet Koordinasyon Merkezi AKOM ile Meteoroloji İşleri Genel Müdürlüğü yetkililerinin verdiği bilgiye göre yüksek basınç sistemi ve hafif esen rüzg rında etkisiyle cuma gününe kadar sabah saatlerinde sis bekleniyor. Yapılan tahminlere göre çarşamba ve perşembe günleri yurdun büyük bölümünde yağış yok. 
     Sadece Doğu Karadeniz kıyılarında hafif sağanak yağış görülecek. Türkiye genelinde önümüzdeki iki gün boyunca hava sıcaklıkları birkaç derece artacak. Marmara, İç ve Doğu Anadolu Bölgelerinde ise sabah saatlerinde sis bekleniyor. İstanbul'da gündüz sıcaklıklar 11-12, gece 3-4 derece olacak. Tahminlere göre hava sıcaklıkları cumadan itibaren ise hızla düşecek. Balkanlar üzerinden gelecek soğuk ve yağışlı havanın önce Trakya'da ardından da İstanbul ve Marmara Bölgesi'nde etkili olması bekleniyor. Cuma günü yağmurla başlayacak yağışlar cumartesi günü karla karışık yağmura, pazar günü ise kara dönüşecek. Sıcaklığın cumartesi günü 0 dereceye, pazar günü ise 3 dereceye kadar düşmesi bekleniyor. 
     
     BAYRAMDA YAĞIŞ VAR 

     Bayramda ise havanın parçalı bulutlu ve aralıklarla kar yağışlı olacağı tahmin ediliyor. AKOM'un tahminine göre İstanbul'da önümüzdeki 3 günde hava durumu şöyle. 
     Çarşamba İlk saatlerde sisli sonra az bulutlu. En yüksek 12, en düşük sıcaklık 6 derece. 
     Perşembe Sisli ve sonra parçalı az bulutlu. En yüksek 13, en düşük sıcaklık 6 derece. 
     Cuma Parçalı çok bulutlu, öğleden itibaren yağışlı. En yüksek 7, en düşük sıcaklık 4 derece. 
     Cumartesi Aralıklarla yağmur ve karla karışık yağmurlu. En yüksek sıcaklık 5, en düşük sıcaklık 0 derece. 
     Pazar Aralıklarla kar yağışlı. Metrekareye düşmesi beklenen yağış miktarı 4 kg. En yüksek sıcaklık 3, en düşük sıcaklık -3 derece. 

     
</TEXT>
</DOC>
