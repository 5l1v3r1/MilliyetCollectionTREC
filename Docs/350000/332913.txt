<DOC>
<DOCNO> 332913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/13/son/soneko10.html </URL>
<DATE> 2005/04/13/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Kredi kartı faizleri yüzde 179.7'yi buluyor... 
</HEADLINE>
<TEXT>

     Bankaların kredi kartına uyguladığı faizler, hala yüksek düzeylerde bulunuyor. 
     Bankacılık Düzenleme ve Denetleme Kurumu'nun BDDK , 31 Mart 2005 itibarıyla Türkiye'de 20 bankayı kapsayan verilerine göre, kredi kartına en yüksek aylık faiz yüzde 8.95, yıllık bileşik ise yüzde 179.7 düzeyinde bulunuyor. 
     Bunu aylık yüzde 6.48 ve yıllık bileşik yüzde 112.4 ile ikinci bir banka izlerken, yüzde 6.45 ve 111.7 faiz oranları ile bir başka banka üçüncü sırada yer alıyor. 
     Verilere göre 6 banka ise kredi kartlarına aylık yüzde 6.25 ve yıllık bileşik yüzde 107 faiz uyguluyor. 
     Mart sonu itibarıyla kredi kartına aylık ve yıllık bazda en düşük faizi uygulayan bankanın faizleri ise aylık yüzde 4.44 ve yıllık bileşik faizi yüzde 68.4 olarak belirlendi. 
     BDDK'ın verilerine göre, 31 Mart tarihi itibarıyla 20 bankanın aylık faiz oranının aritmatik ortalaması yüzde 5.80, ağırlıklı ortalaması ise yüzde 6.07 oldu. 
     Aynı dönemde, 20 bankanın kredi kartlarına uyguladığı yıllık bileşik faiz oranının aritmatik ortalaması yüzde 96.7, ağırlıklı ortalaması ise yüzde 103.3 olarak tespit edildi Yıllık bileşik faiz oranları, bankalarca aylık olarak bildirilen faiz oranları üzerinden BDDK tarafından hesaplanıyor. Bu oran gösterge niteliği taşırken, bankalarca uygulandığı anlamına gelmiyor. 
     
</TEXT>
</DOC>
