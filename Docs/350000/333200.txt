<DOC>
<DOCNO> 333200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/14/spor/spo20.html </URL>
<DATE> 2005/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Haftanın Kare Ası 
</HEADLINE>
<TEXT>


YAKAN TOP Nilay YILMAZ 


Galatasaray'ın Trabzonspor'a 2-0 yenilmesiyle birlikte Fenerbahçe'yle arasındaki puan farkı 7'ye çıkınca taraftar ayaklandı. Turgay Şeren ağabeyimiz taraftarı sağduyuya davet ederken, adaşı Turgay Renklikurt "gıcıklık" yapmak istemiş. Ali Sami Alkış Fenerbahçe'nin şampiyonluğunu ilan etmiş, Ümit Aktan ise hayatın anlamına ve derbinin önemine değinmiş... İşte bu Haftanın Kare Ası 
Turgay Şeren Galatasaraylı kendine gel - Akşam ...Galatasaraylı aklını başına al. Kulübü 3-5 milyon liralık bilet alarak tribünlere küfür etmek için gelenlere bırakma. Galatasaray bir camiadır. Bu camia 100 senede oluşmuş ama sen bir günde bitirmeye uğraşıyorsun Önünüzde yine Trabzon'la kupa maçı, yedi tane daha lig maçı var, Allahaşkına ne oluyorsunuz Futbolda birden pes etmek olmaz, siz de etmeyin... 
Turgay Renklikurt Galatasaray niye havlu attı .. - Akşam ...İsveç'teki Göteborg Üniversitesi'nde yapılan bir araştırmayı sizlere aktaracağım Stres ve kaygı duygusu, futbolcu organizmasındaki rezervleri boşaltıcı etki yapıyor. Bunun sonucu meydana gelen yetersizlik duygusu futbolcunun ya saldırgan veya boşvermişlik değerliği geliştirmesine etmen oluyor. Enerji rezervlerinin azalması sinir-kas iletişimini bozduğundan futbolcunun teknik kapasitesinde düşüm meydana geliyor..' Benim bu araştırmayı bir defa daha sizlere sunmamın sebebine gelince Vallahi billahi hiçbir art niyetim yok sadece 'gıcıklık' olsun diye, yazdım. Tabi bir de, küfür edecekseniz, bilinçli edin, diye... 
Ali Sami Alkış Bugün dekor... Yarın rekor .. - Star ...Evet... Matematik olarak zor da olsa, bazı ihtimaller var. Ama matematik olarak mümkün olan şey geometrik, kimyasal, fiziksel, bioenerji ve nükleer enerji olarak tıkanmış durumda... F.Bahçe'nin geçmiş 27 haftadaki toplam 3 mağlubiyetini önümüzdeki 7 hafta içinde 3 kez yineleyebileceğini düşünmek, Tarot falıyla ilgilenenlerin işidir. Fala değil, mala bak Biri, son dakikalarda maçı kurtarıyor öbürü son dakikalarda maçı batırıyor. İnişe gidenle, finişe giden bir olur mu ... 
Ümit Aktan Harbi derbi harbi - Türkiye ...Hakemi de, federasyonu da fena halde töhmet altına iteleyebilecek bir maç bekliyor bizi. Bu pazar yapılıp edilenler pek öyle halının altına süpürülecek gibi değil. "Eğer bir gün bir yerlerde hayatın anlamını buluverirseniz, mutlaka biri bir yerlerde hayatın anlamını kaybetmiş demektir." Siz başkasının kaybettiği anlamı bulmuşsunuzdur. Bu derbi de öyle bir derbi işte. Aksi takdirde geleceğin F.Bahçe'sinde Aziz Yıldırım yönetimiyle çalışacak en ideal hocanın Yılmaz Vural olduğu kesinleşmiş olur. Neden mi "Aziz başkan medyayı, Yılmaz hoca topçuları, taraftar da çıkış tünelinde rakip takımı bir temiz döver, federasyon zaten onların .." Öyle bir derbi işte... 

Fener'siz Gaassaray, Gaassaray'sız Fener olmaz. 
Lefter Küçükandonyadis 


Haberiniz var mı 

1938 yılında Fransa'daki Dünya Kupası'na Avusturya katılamadı. Çünkü Almanya tarafından işgal edilmişti ve artık böyle bir ülke yoktu. Fakat Avusturyalı futbolculardan başarılı olanları bu kupaya katılmayı başarmışlardı. Çünkü Almanlar onları kendi takımlarına almıştı. 



Dürtükle bakalım 
Şimdi biraz geriye dönüp "neden olmuyor"u dürtükleyelim. 
Ümit Aktan - Türkiye 

Haydi hayırlısı 
Dünyada belki de ilk defa mafya kandırıldı, dolandırıldı. 
Ahmet Çakar Futbol Ateşi, ATV 

Bahanenin hası 
Allah böyle istedi, yenildik. Sakaryaspor kalecisi Şenol 

Siz de haklısınız 
Erman Toroğlu Futbolda Hatice'ye değil neticeye bakacaksın, Hatice çok ama netice olmayınca olmuyor. 
Şansal Büyüka Hatice değil netice önemli olduğuna göre Daum'a sallamayı bırakalım hocam. 
Maraton, Lig TV 

Çok şükür 
Biz çok şükür vatan haini değiliz. 
Ersin Düzen - Telegol, Star 

Ama kötü futbolcuymuş... 
Daum bu, ne yapacağı belli olmaz. Çok kızarsak, kendini bile futbolcu olarak sahaya çıkartabilir 
Ziya Şengül - Star 

Çaresizlikten... 
Futbolun hep güzellikler içerisinde devamından yanayız. Çünkü başka çaremiz yok. 
İlker Yasin - 3.Devre, Kanal D 



Ordan, burdan, her yerden... 

- Şu Sergen'e bak Bitmiş artık kendini taşıyamıyor, yürüsene oğlum 
- Cordoba orta sahada olsa biz 
UEFA Şampiyonu olurduk. Onun gibi inceci yok takımda... 
- Ahmet Dursun da her gün daha iyi. Demek ki şımaranı sürgüne yollayacaksın. 
- İçime doğuyor bugün Carew'in günü olacak. 
- Bugün olmasa da olur, Fenerbahçe maçı onun günü olsun 
- Aferin oğlum Torik. Bu adam Rıza'yla kendini buldu. 

- Hakem Penaltı görmüyor musun 
- İri yarı diye adama penaltı bile vermiyorlar 



</TEXT>
</DOC>
