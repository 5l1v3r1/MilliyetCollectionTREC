<DOC>
<DOCNO> 323069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/12/guncel/gun90.html </URL>
<DATE> 2005/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Örnek dizi senaryosu 

Konu Birbirine düşman iki zengin aileden bir erkek ve bir kadın birbirine aşık olur bir türlü bir araya gelemezler, aşk hikayesi sakız gibi uzar gider... 
Mek nlar Güneydoğu Anadolu'nun çeşitli doğal mekanları, görkemli konakları, İstanbul'da malikane, yalı, olmadı güzel birkaç tane villa, görkemli ofisler, pahalı restoranlar vs... 
Araçlar En pahalı arabalardan bir düzine kadar Ferrari, Limousine, spor Mercedes, 2-3 cip şart Bakalım 1 milyon dolarlık Maybach'ı hangi dizide göreceğiz Olmaz olmaz demeyin, doz giderek artıyor da. Helikopter, uçak, yat... 
Figürasyon En az 100 kişi O kadar villa-malikane-ofiste çalışacak hizmetli, koruma, garson vs... 
Diğer Çok sayıda tabanca, tüfek, makineli tüfek, sahte para, mücevher... 
En son Mahsun Kırmızıgül'ün dizisinden de anladık ki Türkiye'de dizi denince akla, abartılı zenginlik ve bu kaynağı belli olmayan zenginlikten elde edilen güçle yapılan kötülükten başka bir şey gelmiyor. Özcan Deniz'in dizisinde kaç araba varsa, Mahsun Kırmızıgül'ün dizisinde 3-5 fazlası ve daha lüks olanları var... 
Özcan, bu dizilerde tanıdığı aristokratik hayatı sevdi, kitlesini kaybetti ama umursamıyor, aldı başını gidiyor... Mahsun Kırmızıgül, gel bari sen vazgeç bu lüks işlerden .. Fakir çoğunluğun yanında, onlardan biri ol, inan kaybetmezsin. Yoksa Bir İstanbul Masalı'nın Haziran Gecesi'ndeki Yağmur Zamanı'nda kaybolur gider senin dizi... Her gün kadın programlarında insanın dudağını uçuklatan onlarca hikaye olmasına rağmen, senaryo ve hikaye sıkıntısı çekilmesi anlaşılır gibi değil... 

Bir Prens Aranıyor'a katılmak istedim fakat almadılar, rezalet .. 
Pamuk Prenses 

Şark kurnazlığı 

Duvara Karşı, Show Tv'de yayınlandı... 
Ekranın sağ üst köşesinde ufacık bir " 18" yazısı, arada bir çıktı. Filmin, 18 yaşından büyükler için olduğunu anladık böylece...Fakat film zaten kuşa döndürüldüğü cinsellik içeren sahneler kesildiği, kanlı sahneler de kapatıldığı için, o ibare olmasa da olurdu...Kurtlar Vadisi'ne aynı ibare hiçbir zaman konmadı, o da ayrı bir mesele...Film, her reklam dönüşünde, kaldığı yerden en az 3-4 dakika geri sarılarak gösterildi...Böylece 4 kuşakta 4'er dakikadan minimum 16 dakika, yani neredeyse bir reklam kuşağı kazanılmış oldu biz de reklama girmeden önceki o sahneleri doya doya, iyice anlayana kadar seyretmiş olduk... 

Nevada araştırmaları 

Nevada'da yapılan bir araştırmaya göre dünyada parmak kütletmeyi alışkanlık haline getirmiş insanların oranı 42, bu oran Nevada'da 86'lara kadar çıkıyor. Ayrıca, enteresandır ama bu 86'nın 54'ü bel, boyun, diz, ayak, çene gibi çeşitli uzuvları da bu alışkanlığa dahil etmiş durumda... 

Dur, yavaş söyle 
"Acaba birinden mi hoşlanıyor dedik dedik..." b b b b 
</TEXT>
</DOC>
