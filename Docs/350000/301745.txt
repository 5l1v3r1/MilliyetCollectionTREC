<DOC>
<DOCNO> 301745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/29/ekonomi/eko11.html </URL>
<DATE> 2004/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Eğitime, Doğan ve Koç Holding desteği 
</HEADLINE>
<TEXT>


İBRAHİM KARAKURT Siverek DHA 

Şanlıurfa'nın Siverek ilçesinde 850 öğrencinin eğitim gördüğü Cumhuriyet İlköğretim Okulu'na, Doğan ve Koç Holding ile bir özel banka tarafından 11 bilgisayar hediye edildi. Öğrenciler, kurulan bilgisayar laboratuvarının sevincini yaşadı. 
Cumhuriyet İlköğretim Okulu Müdürü Necati Zerenoğlu, okulda bilgisayar laboratuvarı kurmak için 25 kuruluşa mektup gönderip bilgisayar yardımında bulunmalarını istediklerini söyledi. Doğan Holding ve Koç Holding'in beşer, Finansbank'ın da bir bilgisayar gönderdiğini belirten Zerenoğlu, "Bu bilgisayarların yanında çeşitli aparatlar ve müzik seti de geldi. Bunlarla kurduğumuz laboratuvarda ilk etapta 4 ve 5'nci sınıflara haftada iki saat bilgisayar dersi vermeye başladık" dedi. İlçe Milli Eğitim Müdürü Ali Çalışır da Si verek'te eğitim kalitesini yükseltmek amacıyla tüm kuruluşlardan yardım beklediklerini söyledi. 


</TEXT>
</DOC>
