<DOC>
<DOCNO> 314814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/13/spor/spo09.html </URL>
<DATE> 2005/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Martı'ya uçuş yasak 1-2 
</HEADLINE>
<TEXT>



Geliri G.Asya'ya 
FEYYAZ Uçar yönetiminde ilk maçına çıkan Karşıyaka, Sarıyer deplasmanından üç puanla döndü. Beyaz Martılar, etkisiz bir futbol ortaya koyarken, Karşıyaka, yeni transferi Gökhan Kaba'nın biri penaltıdan iki golüyle güldü. Ege ekibinin 6'da Türker'le kullandığı penaltı atışında ise Cenk başarılıydı. Sarıyer'in tek sayısını Metin kaydetti. Geliri tsunami felaketzedelerine bağışlanacak maçta tribünlerde ancak bin kadar taraftar yer aldı. 

Maçın karnesi 
HAKEMLER Aytekin Durmaz, Ömer Faruk Yeşil, Arif Sucuoğlu 
SARIYER Cenk 7 - Ali 5 , Serhat 3 , Turgay 3 - Niyazi 4 , Macit 4 Cem Dk.65 4 , Hüseyin 4 , Mehmet 5 Ceyhun Dk.55 4 , Metin 6 - Sefer 4 Ümit Dk.46 6 , Günay 5 
KARŞIYAKA Habip 7 - Ufuk 7 , Emrah 5 , Kemal 5 - Ulaş 6 , Ali 6 , Atilla 7 , Hakan 7 Olgay Dk.86 , Gökhan Kaba 8 , Bülent Üçüncü 7 Serkan Dk.86 , Türker 6 Remzi Dk.58 5 
GOLLER Gökhan Kaba Dk.1 ve 77 , Metin Dk.45 
SARI KARTLAR Günay, Mehmet Sarıyer 

İETT şoförünü bıçakladılar 

DİNÇER ŞEREF 

İZMİR'DEN gelen dört Karşıyaka taraftarı, maç sonrası İETT otobüs şoförü Uğur Çilgingir'i bıçakla yaraladı. Taksim'den Sarıyer'e gitmek için otobüse binen taraftarların, "Misafiriz, biletimiz yok" sözleriyle başlayan gerginlik sonrası Çilingir bacağından bıçakla yaralandı. Otobüsün camlarını da kırıp, kaçan fanatikler yakalandı. Gözaltına alınan zanlıların üzerinden bıçak ile bir miktar esrar ele geçirildiği ileri sürüldü. Çilingir ise İstinye Devlet Hastanesi'nde ameliyata alındı. 


</TEXT>
</DOC>
