<DOC>
<DOCNO> 302095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/30/son/sondun01.html </URL>
<DATE> 2004/12/30/ </DATE>
<TIME> 02.15 </TIME>
<AUTHOR>  </AUTHOR>
<HEADLINE>
Tsunami Asya borsasını da vurdu 
</HEADLINE>
<TEXT>

     Merih KALENDER SYDNEY, DHA 

      ULUSLARARASI Asya borsası bölgede meydana gelen ve binlerce insanın hayatını kaybettiği deprem ve tsunami felaketlerinin ardından çok zor günler geçiriyor. Dünkü açılışının ardından en çok değer kaybeden turizm ve havayolu hisseleri yatırımcılar arasında panik havasına yol açtı. 29 Aralık'ta açılacak Avusturalya borsasında da benzer bir tablo bekleniyor. 
     Japon Yeni Euro karşısında son 18 ayın en düşük seviyesine inerken bölge ülkelerinin ekonomilerinde çöküş görülmesinden endişe ediliyor. Tayvan, Tayland, Malezya, Hindistan ve Japon borsalarının bağlı olduğu Nikkei Endeksi son beş haftanın en düşük seviyesine inerken, Tayvan ve Endonezya para birimleri Baht ve Rubi'nin de çok büyük değer kayıplarına uğraması ekonomik felaket endişelerini artırıyor. Singapur, Kore,Tayvan ve Japon havayolu şirketlerinin borsada işlem gören hisselerindeki değer kaybı da yatırımcılar arasında panik havasına yol açtı. 
     Bank of Tokyo-Mitsubishi Yatırım Direktörü Osamu Takaşhima asrın felaketinin bölge ekonomisini olumsuz yönde etkiliyeceğini ve ekonomik gelişmenin yavaşlayacağı tahmininde bulundu. 
     
</TEXT>
</DOC>
