<DOC>
<DOCNO> 324796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/18/son/sonsiy20.html </URL>
<DATE> 2005/03/18/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Gül MKYK'da verdiğim bilgiler basına yanlış yansıdı 
</HEADLINE>
<TEXT>

     Dışişleri Bakanı ve Başbakan Yardımcısı Abdullah Gül, AK Parti'nin dünkü basına kapalı Merkez Karar ve Yönetim Kurulu MKYK toplantısında dış politika gelişmeleriyle ilgili verdiği bilgilerin basına yanlış yansıdığını bildirdi. 
     Gül, yaptığı yazılı açıklamada, dünkü MKYK toplantısında dış politika gelişmeleriyle ilgili verdiği bilgilerin bugünkü bazı basın yayın organlarına ''eksik, yanlış ve ona ait olmayan ifadelerle'' yansıdığını kaydetti. 
     ''Türkiye'nin Irak politikası başta Bakanlığım ve Genelkurmay Başkanlığımız olmak üzere ilgili diğer devlet kurumlarımızın ortak çalışmalarının neticesidir'' ifadesini kullanan Bakan Gül, açıklamasını şöyle sürdürdü 
     ''Şüphesiz ki ülkemizi ilgilendiren bu konularda özellikle Bakanlığım ve Genelkurmay Başkanlığımız arasındaki ortak çalışmalar şimdiye kadar olduğu gibi bundan sonra da yakın istişare içinde yürütülecektir.'' 
     
</TEXT>
</DOC>
