<DOC>
<DOCNO> 309615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/26/son/sonspo30.html </URL>
<DATE> 2005/01/26/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Akçaabat Sebatspor'da Güvenç Kurtar teknik direktörlüğe getirildi 
</HEADLINE>
<TEXT>

     Akçaabat Sebatspor, ara transferde Güvenç Kurtar'ı teknik direktörlük görevine getirirken, 1'i yabancı 5 futbolcuyu renklerine bağladı. 
     Akçaabat Sebatspor Kulübü Başkanı Veli Sezgin, A.A muhabirine yaptığı açıklamada, Ankara'da düzenlenen imza töreniyle Güvenç Kurtar'ın teknik direktörlüğe getirildiğini bildirdi. 
     Sezgin, ara transferde Fenerbahçe'den Yusuf Şimşek ile 1, Gaziantepspor'dan Hasan Özer ile 1.5, Tunus Milli Takımı oyuncularından Amir Mikadmi ile 3.5 yıllığına sözleşme imzaladıklarını, Denizlispor'dan Serdal Şahin ve Trabzonspor'dan Ali Şen Kandil'i ise kiralık oyuncu olarak renklerine bağladıklarını dile getirdi. 
     Güvenç Kurtar'ın yardımcılıklarına Mahir Günok, Orhan Şerif ile Erhan Altın'ın getirildiğini ifade eden Sezgin, yaptıkları trasferlerle puan cetvelinde iyi yerlere gelmeyi amaçladıklarını kaydetti. 
     
</TEXT>
</DOC>
