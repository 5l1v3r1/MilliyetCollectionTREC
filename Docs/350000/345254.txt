<DOC>
<DOCNO> 345254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/24/yasam/ayas.html </URL>
<DATE> 2005/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Gecesi 10 milyara şimdiden doldu 
</HEADLINE>
<TEXT>


Dünyanın en lüks oteli olma iddiasındaki Rixos Hotel Premium Belek, 11 Haziran'da açılıyor. Gecesi 500 YTL ile 10 bin YTL arasında değişen otelde, yazlar kış, geceler gündüz olabiliyor 

NUR DAŞAR 

Konuklarına jet, yat ve limuzinlerden oluşan dev bir araç filosuyla hizmet verecek olan Rixos Hotel Premium Belek, 11 Haziran'da açılıyor. 
130 milyon dolar yatırımla, 405 bin metrekarelik alana kurulan otel, isteyen müşteriyi özel jetiyle alacak ya da havaalanından transferi limuzin veya helikopterle yapacak. Villalar ve standart üstü odalar olmak üzere 769 odası olan otelin gecelik fiyatları 500 milyon lira ile 10 milyar lira arasında değişiyor. Uçak dahil 1 haftalık özel paket programın fiyatı ise 90 bin dolar 130 milyar lira olacak. 

Yüzde 90'ı dolu 
'Turizm sektöründeki standartları değiştirmek' iddiasındaki otelin temeli atıldığında başlanan yatak satışlarında, ilk haftada yüzde 90 doluluk oranına ulaşılmış. 

Zengin turist gelecek 
Rixos Hotel Premium Belek'in, turizmde 'dünya markası' olacağını söyleyen yatırımcı kuruluş Fine Group Yönetim Kurulu Başkanı Fettah Tamince ise şunları söylüyor "Bu otelle birlikte Türkiye, bugüne kadar alamadığı zengin turisti çekecek. İnşaata başlandığı günden beri dünyanın her yerinde ciddi tanıtım faaliyetleri yapıyoruz ve satışlarımız da çok iyi. Doluluk oranının bütün yıl yüzde 90'larda seyretmesini bekliyoruz. Planımız, yaptığımız yatırımı 5 yıl içinde çıkarmak" dedi. 

180 derece dönen odalarda isteyene kar ya da yağmur 

180 derece dönebilen odalarda müşteriler, bir sabah denize, diğer sabah ormana bakarak uyanabilecekler. 
Özel villalarda, sadece o villaya özel aşçılar hizmet verecek. 
Otelin Rus, Asya, Fransız ve Türk mutfakları gibi farklı lezzetleri içeren 14 farklı restoranı var. 
İçinde 2 bin kişilik amfitiyatro var. 
Truva konseptiyle dizayn edilen ve içinde dünyanın en büyük Truva atı yüksekliği 7 katlı, genişliği 23 metrelik bir bina bulunan su oyunları merkezi Troy Aqua, bir uçtan bir uca 1.5 saatte dolaşılabiliyor. 
Barlar Sokağı olarak tasarlanan bölümün yer aldığı kapalı mek n, gündüzü geceye çevirebiliyor. Gökgürültüleri eşliğinde kar veya yağmur yağdırıyor. 
Otelde Prada, Gucci, Christian Dior, Porche gibi 90 markayı bünyesinde bulunduran bir alışveriş merkezi var. 
Kenyalı ve Çinli akrobatlar ile Brezilyalı dansçılardan kurulu, izlemek için haftalar öncesinden bilet alınması gereken Cirque de Soleil, haftada 1 gece sahne alacak. 
Sadece Las Vegas'ta izlenebilen dünyanın en büyük su gösterisi de Rixos Hotel Premium Belek'te olacak. 


</TEXT>
</DOC>
