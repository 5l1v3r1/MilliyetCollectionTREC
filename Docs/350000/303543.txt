<DOC>
<DOCNO> 303543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/05/spor/aspo.html </URL>
<DATE> 2005/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Adaylar turnikede 
</HEADLINE>
<TEXT>


Dedeman Oteli'nde 10.00'da start alacak Genel Kurul'da, Turgay Demirel ile Lutfi Arıboğan mücadele edecek. 177 delegenin oy kullanacağı seçim öğleden sonra başlayacak, saat 17.00'de sona erecek 

NECMİ KEPÇETUTAN 


4 yıl için 
BASKETBOL Federasyonu, özerk yapıya kavuştuktan sonra, ilk Olağan Genel Kurulu'nu bugün Ankara'da düzenleyecek. Dedeman Oteli'nde saat 10.00'da başlayacak Genel Kurul'da, Turgay Demirel ile Lutfi Arıboğan 4 yıl süreyle bu görevi üstlenebilmek için mücadele edecek. 177 delegenin oy kullanacağı kurulda önce konuşmalar yapılacak, ardından ana statünün kabulü, faaliyet programı ve bütçenin onaylanması, federasyon yönetim kuruluna yetki vermek, ödül ve yardım talimatının onaylanması ile borçlanılması konuları görüşülecek. 

Dedeman üs oldu 
KURULDA öğleden sonra da başkan, yönetim, denetim ve disiplin kurulu seçimleri yapılacak ve oylama işlemi 17.00'de sona erecek. Bu arada Genel Kurul öncesi her iki başkan adayı da, seçimin yapılacağı Ankara Dedeman otelini "üs" tuttu. Seçim kulislerini, delegelerin önemli bölümünün de konakladığı bu otelde yapan Turgay Demirel ve Lutfi Arıboğan ekipleriyle birlikte gece geç saatlere kadar çalışmalarını sürdürdü. Her iki başkan adayı, temasları sırasında delegelere projeleri ve yönetimdeki isimler hakkında bilgiler verdi. 

Lütfi Arıboğan kimdir 
1961'de Adana'da doğdu. Ankara Üniversitesi Ziraat Fakültesi Zooteknik bölümünü bitirdi. Adana Çukobirlik, Ankara DSİ, İst.Bank. Yenişehir, Efes Pilsen, Ülkerspor, Galatasaray'da oynadı ve 1996'da kariyerine son verdi. 241 kez milli forma giydi. 1996 - 2004 arasında Ülkerspor Genel Müdürü olarak yöneticilik yaptı. 

Turgay Demirel kimdir 
1957'de İstanbul'da doğdu. ODTÜ Mühendislik Fakültesi Fen Bilimleri Bölümü'nü bitirdi. Galatasaray'da uzun yıllar basketbol oynadı ve 16 yıllık kariyerine Sarı-Kırmızılı ekipte nokta koydu. 41 kez milli oldu. 1992 yılında Osman Solakoğlu'ndan, Basketbol Federasyonu Başkanlığı'nı devraldı. Başkanlığını üç dönemdir yürütüyor. 

ARIBOĞAN'IN LİSTESİ 
Barış KüceÖmer ArazŞengün KaplanoğluHasan Murat TanyeriR.Kaan ArkDeniz BarçınTülin ArtırırMurat AfşarBahri Can ÜstüngelHalil Doğan BolakMeltem ErdemArif Sami BaykalMehmet Öztuna 

DEMİREL'İN LİSTESİ 
Aytek GürkanÖmer Bozerİmran IşıldarLevent DervişoğluKerim ÖzgenNedim EsginMehmet Atilla KuramanNadi GünalTurgay AtasüMehmet Murat BeyazJülide Sonat 

Kimler oy kullanacak Teşkilat ve il müdürleri 14 oy MDK 10 oy TMOK 2 oy TASKK 2 oy TSYD 2 oy FIBA 1 oy Eski başkan. 5 oy Eski antrenör. 5 oy FIBA hakemi 3 oy Milli erkek 10 oy Milli bayan 3 oy Beşiktaş 7 oy Fenerbahçe 7 oy Galatasaray 6 oy Erdemir 5 oy 
4 oy Efes Pilsen, Ülker, Botaş, P.Karşıyaka 
3 oy İTÜ, Çankaya Ünv., İÜSBK, Mersin B.Ş.B, Migros 
2 oy Tuborg, Darüşşafaka, Banvit, Tekel, B.Kolej, T.Telekom, Burhaniye, Ceyhan, Orin Cam, Beykoz, TED Koleji, Tofaş 
1 oy Göztepe, Yeşilyurt, FMV Işık, Maltepe Ünv., TED, Gaziantepspor, Mülkiye, Bil-Fen Koleji, Ankaragücü, Kocaeli Adliye, Uludağ Ünv., İnönü Ünv. Oyak Renault, Urla Bld., Güre Bld., Suadiye, Bakırköy, İzmir B.Ş.B., Spil İhtisas, Alanya Bld., Antalya Koleji, Samsun Gazi Bld., Kayseri TED, İskenderun D.Ç., Malatya Bld., Edirne Yeni İmaret, Hatay Dörtyol, Altınordu, Tekirdağ Telekom, Aksihar Bld., Kepezspor, Anadolu Ünv., Adana Demir, Gaziantep Bako, Sivas Demirspor, Diyarbakır DİSKİ, Trabzon İdman Ocağı, DSİspor, Yıldırımspor, Karşıyaka Bld. 


Kongre kurdu 

Yıldırım işbaşında 
FENERBAHÇE başkanlığına talip olduğu 1998'de Vefa Küçük'ü bir oyla geçerek koltuğa oturan "kongre kurdu" Aziz Yıldırım, seçim tecrübesini basketbol için kullanıyor. Turgay Demirel'i desteklediğini "resmen" ilan eden Yıldırım, adayının başarısı için kulis yapmaktan da geri durmuyor. Demirel'in seçim toplantılarına katılan Yıldırım, delegeleri bizzat arayarak destek istiyor. 

Demirel'e tam destek 


ANKARA'DA kamp kurarak, yönetim kurulu üyeleri ve yakın çevresiyle birlikte adeta gövde gösterisi yapan Başkan Yıldırım, basketbol federasyonu başkan seçiminde ibrenin Demirel lehine dönmesi için vargücüyle çalışıyor. Seçimin yapılacağı salonda da "tam kadro" hazır bulunacak Yıldırım ve arkadaşları, sonuçlar belirleninceye kadar Başkent'ten ayrılmayacak. 

Arıboğan'a destek 

BEŞİKTAŞ Başkanı Yıldırım Demirören ve Başkanvekili Murat Aksu, dün bir araya geldikleri Lutfi Arıboğan'ı desteklediklerini resmen açıkladılar. Arıboğan da, tüm kulüpleri birleştirici bir yönetim tarzı benimseyeceklerini belirtti. 


</TEXT>
</DOC>
