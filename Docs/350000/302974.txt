<DOC>
<DOCNO> 302974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/03/son/sondun18.html </URL>
<DATE> 2005/01/03/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
İran devlet televizyonunda yılbaşı kutlaması 
</HEADLINE>
<TEXT>

     İhsan DÖRTKARDEŞ DHA 

AŞIRI dinci yönetimler arasında yer alan İran'da bu yıl devlet televizyonundan, ülkedeki Ermeniler için yeni yıl kutlaması için eğlence programı yayınlandı. 
     Dünyada Miladi takvimin kullanıldığı ülkelerde ve çeşitli Arap ülkelerinde coşkuyla kutlanırken, Hicri takvimin kullanıldığı İran'daki devlet televizyonunda hiçbir farklılık görülmezken, Tahran yönetimi bu yıl farklı yol izledi. 
     Ülkedeki Ermeni erkek ve kadınlar devlet televizyonu IRIB'ın 1'inci kanal stüdyolarına davet edilirken, onlar için 'Eğlence programı' düzenlendi. 
     Sunucu ve konuklar, izleyicileri müziksiz ortamda güldürerek, eğlendirmeye çalışırken, 2005'in tüm insanlık için hayırlı olması istendi. İran'daki Ermeni patriği de ekrandan kendi diliyle ve üzerine Farsça ses bindirilerek 2005 mesajını seslendirdi. 
     2005'e birçok Arap ülkesinde de coşkuyla girildi. Tunus. Libya ve şeriat yönetiminin işbaşında olduğu Kuveyt'teki devlet televizyonlarının ekranlarında yeni yılın ilk dakikalarında eğlence programları yayınlandı. 
     
</TEXT>
</DOC>
