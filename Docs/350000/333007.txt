<DOC>
<DOCNO> 333007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/13/son/sonspo10.html </URL>
<DATE> 2005/04/13/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
A. Sebatspor Teknik Direktörü Kurtar, PFDK'ya sevk edildi... 
</HEADLINE>
<TEXT>

     Akçaabat Sebatspor Teknik Direktörü Güvenç Kurtar ve antrenör Mahir Günok'un Profseyonel Futbol Disiplin Kurulu'na PFDK tedbirsiz olarak sevkedildikleri bildirildi. 
     Kulüp genel menajeri İlter Kasapoğlu, Kayserispor maçının ardından centilmenlik dışı hareketler yaptıkları gerekçesiyle Güvenç Kurtar ve Mahir Günok'un PFDK'ya sevkedildiklerini söyledi. 
     Kurtar ve Gönok'un bugün savunmalarını göndereceklerini ifade eden Kasapoğlu, ''Tedbirsiz olarak PFDK'ya sevkedildiler. Galatasaray maçında takımın başında olacaklar. Bir ceza alacaklarını düşünmüyoruz'' diye konuştu. 
     
     FEDERASYONDAN YAZI 

     Bu arada Futbol Federasyonu tarafından dün akşam saatlerinde kırmızı-beyazlı kulübe bir faks çekilerek Kayserispor maçındaki şike iddialarına yönelik bilgi ve kanıtların 3 gün içinde federasyona ulaştırılmasının istendiği bildirildi. 
     Cumhuriyet Başsavcılığı da ses kayıtlarının CD'ye yüklenerek kendilerine iletilmesini istedi. 
     Kulüp başkan yardımcısı Baki Eyüboğlu, CD'yi hazırladıklarını hem Futbol federasyonu'na hem de Cumhuriyet Başsavcılığı'na ileteceklerini söyledi. 
     Öte yandan Akçaabat Sebatspor Teknik Direktörü Güvenç Kurtar'ın bugüne ertelediği basın toplantısının iptal edildiği bildirildi. 

     
</TEXT>
</DOC>
