<DOC>
<DOCNO> 329734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/02/son/sontur26.html </URL>
<DATE> 2005/04/02/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Bolu'da LPG yüklü tanker kamyonla çarpıştı .. 
</HEADLINE>
<TEXT>

     Bolu'da, LPG yüklü bir tanker kamyonla çarpıştı. Kazada ilk belirlemelere göre 2 kişi öldü. 
     AA muhabirinin aldığı bilgiye göre D-100 karayolunun Köroğlu mevkiinde, sürücülerinin kimlikleri henüz tespit edilemeyen LPG yüklü 34 CJJ 96 plakalı tankerle, 61 K 7266 plakalı kamyon çarpıştı. 
     Kazada ilk belirlemelere göre, araç sürücüleri yaşamını yitirdi. Kaza yerine gelen polis kaza-kırım ekipleri hurdaya dönen araçların içinde sıkışan sürücüleri çıkartmaya çalışıyorlar. 
     Kaza nedeniyle D-100 karayolu ulaşıma kapanırken, sürücüler otobana yönlendiriliyor. Bolu Belediyesi itfaiye ekipleri ise LPG yüklü tankerin gaz sızdırması ihtimaline karşı, kaza yerinde hazır bekletiliyor. 
     Yetkililer kazaya karışan araçların içinde sürücülerin dışında kimse olup olmadığının henüz tespit edilemediğini söylediler. 
     
</TEXT>
</DOC>
