<DOC>
<DOCNO> 324873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/18/son/sontur23.html </URL>
<DATE> 2005/03/18/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Sivas'ta hala 15 kişi toprak altında bulunuyor 
</HEADLINE>
<TEXT>

     Valilik Kriz Merkezi, Sivas'ın Koyulhisar İlçesi, Sugözü Köyü Kuzulu mezrasında, meydana gelen toprak kaymasında, 15 kişinin toprak altında bulunduğunu açıkladı. Sabaha kadar ara verilen çalışmalara ise halen başlanamadığı, toprak kaymasının yer yer devam ettiği kaydedildi. Devlet Bakanı ve Başbakan Yardımcısı Abdüllatif Şener ile Bayındırlık ve İskan Bakanı Zeki Ergezen'in de incelemelerde bulunmak üzere Sivas'ın Koyulhisar İlçesi'ne gelecekleri bildirildi. 
     Öğle saatlerinde toprak kaymasının meydana geldiği Sugözü Köyü Kuzulu mezrasında incelemelerde bulunacak bakanların, helikopterle olay yerine gidecekleri ifade edildi. 
     Sivas Valisi Hasan Canpolat ile Tokat Jandarma Bölge Komutanı Tuğgeneral Selahattin Yıldırım'ın olay yerinde kurtarma çalışmalarını takip ettiği ancak, sabaha kadar ara verilen çalışmalara halen başlanamadığı, toprak kaymasının yer yer devam ettiği kaydedildi. 
     
     TOPRAK ALTINDA 15 KİŞİ VAR 
     Valilik Kriz Merkezi'nden Sugözü Köyü Kuzulu mezrasında meydana gelen olayda, toprak altında 15 kişinin bulunduğu açıklandı. 
     AA muhabirinin aldığı bilgiye göre, toprak altında kalan 15 kişinin isimleri şöyle 
     ''Hüsnü Demirci 80 , Abdullah Demirci 62 , Meliha Demirci 51 , Ekrem Demirci 62 , Recep Demirci 57 , Hülya Demirci 23 , Hasan Demirci 70 , Şaziye Demirci 60 , Ziya Demirci 75 , Selahattin Demirci 43 , Arife Karaduman 75 , Arife Karaduman 6 , Aliye Özdemir 78 , Samiye Özdemir 17 , Hanım Çiçek 79 .'' 
     
</TEXT>
</DOC>
