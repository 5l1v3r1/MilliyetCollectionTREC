<DOC>
<DOCNO> 323125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/12/yazar/asik.html </URL>
<DATE> 2005/03/12/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Emekli çalışamaz 
</HEADLINE>
<TEXT>


Meslektaşımız SSK emeklisi... Bir süredir TRT'ye dışarıdan program yapıyor. Emekli maaşı 500 milyon, TRT'den aldığı para 900 milyon civarında. İki maaşla bile geçinmekte güçlük çekiyor. Geçenlerde muhasebeye çağrılmış 
- Ya bizden vazgeçeceksiniz denmiş ya da emekli maaşınızı almaktan. 
- Neden ki 
- Yeni Bütçe Yasası'nda, herhangi bir sosyal güvenlik kuruluşundan emekli olanlar kamuda çalışamaz hükmü var. O nedenle aynı anda 2 yerden para alamazsınız. 
Meslektaşımız bu şoku atlatmaya çalışırken, ikinci acı haber SSK'den gelmiş 
- Yılbaşından bu yana aldığınız emekli maaşlarınızı iade ediniz 
Konuyu CHP Mersin Milletvekili Mustafa Özyürek'e aktardık. Söylediği 
"Yasa maalesef böyle... Emeklileri dar gelire sıkıştırıyor. Onlardan yararlanmayı imk nsız kılıyor. Ama herkese uygulanmıyor. İstisnaları var. Başta biz milletvekilleri, belediye başkanları, belediye meclis üyeleri ve üniversite öğretim üyeleri bu yasanın kapsamı dışında... Onlar, ikinci maaş alabilirler, nitekim alıyorlar da... Biz gerek Komisyon'da gerekse Genel Kurul'da bunun yanlış olduğunu çok söyledik, ama AKP'li arkadaşlarımıza anlatamadık. 
Öyle görünüyor ki, garibanların AKP'nin "adaleti"nden kurtuluşu yok 

Süper Toto, Milli Piyango, Ganyan Bayii, Sayısal Loto, On Numara, Şans Topu, İddaa, Skor Toto... 
Kütüphane yok ama her köşede küçük çaplı bir kumarhane var 
Akif Kökçe 

Hayırdır inşallah Şimdiye kadar medyadaki Tayyip Erdoğan ve AKP yorumları genellikle övgü ağırlıklı olurdu. Son günlerde övgülerin yerini yergiler almaya başladı. Müseccel dalkavuklar çark etme eğiliminde görünüyor. Neden 
1 Başlarına taş düştü, 2 yıldır "Değişti, gelişti" dedikleri muhteremin değişmediğini fark ettiler 
2 ABD, Tayyip Erdoğan'a ufak ufak yüz çevirince onlar da yön değiştirdiler. Çünkü onlar AKP'nin değil, ABD'nin dalkavuğudurlar. 
Hangisi dersiniz 

Başbakan Erdoğan, "Medya, Avrupa'ya servis yapıyor" demiş. 
Avrupalı olmak istediği içindir... 
Haldun Ertem 

DİE'den sesleniş Devlet İstatistik Enstitüsü DİE çalışanları, gönderdikleri mektupta diyor ki 
- DİE, çıkarılmak istenen "Türkiye İstatistik Kurumu Yasa Tasarısı TUİK tasarısı ile tamamen tasfiye edilerek, AKP'nin arzu ettiği kadrolarla ve çalışma biçimiyle yeniden kurulmak isteniyor. Taslağa göre merkezde çalışan neredeyse tüm personel yasayı izleyen 6 ay içinde taşrada görevlendirilecek. 
Olmaz böyle şey, diyemiyoruz. Çünkü AKP kadrolaşmada vahşi yöntemler izliyor. 

Giderayak 
Handan, hamamdan geçtik 
Gün ışığındaki hissemize razıydık 
Saadetinden geçtik 
Ümidine razıydık 
Hiçbirini bulamadık 
Kendimize hüzünler icat ettik 
Avunamadık 
Yoksa biz... 
Biz bu dünyadan değil miydik 
Orhan Veli 

Ilımlı yürüyüş TBMM Dışişleri Komisyonu'dan ilginç bir tasarı geçti... Tasarıya göre, İslam Kalkınma Bankası bünyesinde "İslam Özel Sektörünü Destekleme Kurumu" kurulacak. Türkiye'nin sermayesine 11.7 milyon dolarla katkıda bulunmayı taahhüt ettiği bu kurum, İslam kurallarına uygun mal ve hizmet üreten özel teşebbüsleri destekleyecek. 
İyi de kuruluş amacı açıkça dini ayrımcılığa dayanan böyle bir kuruluşa üye olmak Anayasamızla bağdaşır mı AKP'lilere göre bağdaşır Çünkü tasarının Anayasamıza aykırı hükümlerine uymayacağımıza dair baştan rezerv koymuşlar TBMM'de CHP'lilerin "Bir anlaşmanın amacına aykırı rezerv konulamayacağı" hükmünü anımsatmaları sonuç vermedi, tasarı AKP'lilerin oylarıyla geçti. "Ilımlı İslam Projesi" yolunda bir adım daha böylece atıldı. Hepsi bu kadar mı Onur Öymen "hayır" diyor 
- Geçen yıl İstanbul'da yapılan İslam Konferansı sonunda yayımlanan bildirinin 62. paragrafında, "recm" cezası İslam ülkelerinin iç işi olarak nitelendi. Geçenlerde bir arkadaşımız Abdullah Gül'e recm gibi çok önemli bir insanlık suçunu savunan bu paragrafa itiraz edip etmediklerini sordu. Gelen yanıt, Anayasamıza aykırı hususlara rezerv koyduğumuzu daha baştan belirtmiştik, oldu. Özel olarak bir itirazları olmamış. Oysa Avrupa, bu paragraf yüzünden haftalardır ayakta... En sert tepkiyi de bize gösteriyorlar. Ama kimin umurunda. Bizimkilerin gündeminde Avrupa neredeyse yok artık... Gidiş malum, "ılımlı İslam" istikametinde... 



</TEXT>
</DOC>
