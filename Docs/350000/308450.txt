<DOC>
<DOCNO> 308450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/22/son/sonsiy01.html </URL>
<DATE> 2005/01/22/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Yalçınbayır Lezbiyenlik ve eşcinselliğe karşı tavır almalıyız 
</HEADLINE>
<TEXT>

     Pınar YILDIRIM DHA 

AKP Bursa Milletvekili Ertuğrul Yalçınbayır, "Avrupa'dan gelen en büyük tehtid cinselliktir. Avrupa'da yaygınlaşan lezbiyenlik ve eşcinsellik, insanlığı tehtid ediyor. Bunun Türkiye'de yaygınlaşmasını önlemek için tavır almalıyız'' dedi. 
     Rumeli Türkleri Kültür ve Dayanışma Derneği'nin Kültürpark'taki Ender Çay Bahçesi'nde düzenlediği bayramlaşma törenine katılan AKP Bursa Milletvekili Ertuğrul Yalçınbayır, Avrupa'dan ve Amerika'dan gelebilecek tehditler hakkında konuştu. 
     Avrupa'dan gelecek olan en büyük tehdidin, cinsellik olduğunu kaydeden Yalçınbayır, Amerika'nın ise kendi isteklerini dünyaya dayatamayacağını söyledi. Avrupa'da, çocuğun cinsiyetinin 17 yaşına geldikten sonra belli olduğunu ileri süren Yalçınbayır, "Bu tehtidtir. İnsalık tehtid altındadır. Bu tehtide karşı kendimizi korumalıyız. Milli ve dini hassasiyetimizi ortaya koyup, buna karşı tavır göstermeliyiz'' dedi. 
     Amerika'nın hukuk tanımaz, demokrasiden uzak bir devlet olduğunu ve bunu da Irak'a yaptığı işgalle ortaya koyduğunu dile getiren Yalçınbayır, "Dünyanın en büyük tehdidi Amerika'dır. Amerikalılar, Irak ve bunun gibi işgal ettikleri devletlerde masum insanlara bile işkence yaptılar. Özgürlükleri askıya alan en büyük hadise savaşlar ve olağanüstü hallerdir. Özellikle İran'a karşı bir savaş başlatılırsa Türkiye büyük bir tehdit altında kalacak, sınır ticareti askıya alınacaktır'' diye konuştu. 

     
</TEXT>
</DOC>
