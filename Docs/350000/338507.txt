<DOC>
<DOCNO> 338507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/30/son/sontur29.html </URL>
<DATE> 2005/04/30/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Kontrollü patlamada yaralandılar .. 
</HEADLINE>
<TEXT>

     Eskişehir'in Sivrihisar İlçesi Bölge Trafik İstasyon Amirliği lojman inşaatı yapımında kayalık alanı yıkmak için kullanılan dinamitin patlatılması sonucu sıçrayan kayalardan, otomobilde bulunan bir anne ile 2 yaşındaki oğlu yaralandı. 
     Alınan bilgiye göre, lojman inşaatı için yapılan çalışmalar kapsamında kayalık bölgenin yıkılması için dinamit kullanıldı. 
     Polisler, 150 metrelik alanda çevre emniyeti alırken, patlayıcı madde kullanım ehliyeti bulunan Mahir K, 5 çukur açarak dinamitleri yerleştirdi. 
     Patlatılan dinamitlerin etkisiyle çevreye sıçrayan kayalardan bazıları, çevre emniyeti kapsamında durdurulan 16 U 7316 plakalı otomobile isabet ederek, Melek Üreyen 27 ile H. Yaşar Üreyen'in 2 yaralanmalarına neden oldu. 
     Kayaların isabet ettiği Bölge Trafik İstasyon Amirliği'nin çatısı ile bahçede park halinde bulunan 06 HLE 58 plakalı otomobil de zarar gördü. 
     İlçe Devlet Hastanesi'ne kaldırılan yaralıların hayati tehlikesinin bulunmadığı, olayla ilgili soruşturma başlatıldığı bildirildi. 
     
</TEXT>
</DOC>
