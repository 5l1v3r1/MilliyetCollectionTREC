<DOC>
<DOCNO> 305357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/11/son/sondun02.html </URL>
<DATE> 2005/01/11/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Ukrayna'da Yuşçenko resmen başkan... 
</HEADLINE>
<TEXT>

     Ukrayna Merkezi Seçim Komisyonu, devlet başkanlığı seçimini Viktor Yuşçenko'nun kazandığını açıkladı. 
     Seçim Komisyonu'nun açıklamasında, muhalefetin itirazı üzerine 26 Aralıkta yenilenen seçimlerin kesin sonuçlarına göre, Yuşçenko'nun oyların yüzde 51.99'unu aldığı belirtildi. 
     Komisyon Başkanı Yaroslav Davidoviç, yaptığı açıklamada, ''Viktor Yuşçenko, 26 Aralıktaki seçimde Ukrayna Devlet Başkanı seçilmiştir'' dedi. 
     Ukrayna'da Yüksek Mahkeme, muhalefetin başvurusu üzerine Viktor Yanukoviç'in kazandığı 21 Kasım'daki ikinci tur seçimleri geçersiz saymış ve seçimlerin 26 Aralıkta yinelenmesine karar vermişti. 
     
     YANUKOVİÇ, YÜKSEK MAHKEMEYE GİDİYOR 

     Ukrayna'da devlet başkanlığı seçimini batı yanlısı aday Viktor Yuşçenko'nun kazandığının resmi olarak açıklanmasının ardından, Rusya'nın desteklediği aday olan eski başbakan Viktor Yanukoviç, yüksek mahkemeye başvuracağını açıkladı. 
     Yanukoviç, yaptığı basın açıklamasında, ''26 Aralık'ta tekrarlanan ikinci tur seçim sonuçlarını kabul etmeyeceğiz. Devlet Başkanı'nın Yuşçenko ve seçimin meşruiyetini tanımamız mümkün değil'' diyerek, yüksek mahkemeye başvuracağını ifade etti. 
     Ukrayna Merkezi Seçim Komisyonu, dün devlet başkanlığı seçimini Viktor Yuşçenko'nun kazandığını açıklamış, Yuşçenko'nun oyların yüzde 51.99'unu aldığını belirtmişti. 
     Ukrayna'da yüksek mahkeme, muhalefetin başvurusu üzerine Viktor Yanukoviç'in kazandığı 21 Kasım'daki ikinci tur seçimleri geçersiz saymış ve seçimlerin 26 Aralık'ta yinelenmesine karar vermişti. 
     
</TEXT>
</DOC>
