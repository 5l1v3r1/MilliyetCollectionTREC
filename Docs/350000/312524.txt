<DOC>
<DOCNO> 312524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/04/son/sonyas06.html </URL>
<DATE> 2005/02/04/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Brad Pitt ve Jennifer Aniston h l birlikte yaşıyor 
</HEADLINE>
<TEXT>

     NEW YORK DHA 

BİR süre önce ayrıldıklarını açıklayan Hollywood'un rüya çifti Brad Pitt ve eşi Jennifer Aniston yollarını ayırmakta zorlanıyor. New York Post'un haberine göre, ayrılık açıklamasına rağmen çift yüzüklerini çıkarmadığı gibi hala birlikte yaşıyor. Ünlü çift geçen hafta Los Angeles'taki bir restoranda el ele görülmüştü. 
     Aniston'un sözcüsü Stephen Huvane gazeteye yaptığı açıklamada, ünlü aktristin modacısı ile birlikte kaldığı ve şarkıcı Ali G'ye kiraladığı eve taşınacağı yönündeki haberleri de yalanladı. 
     Hollywood'un en gözde çiftleri arasında yer alan Pitt ve Aniston'un arasına ünlü yıldız Angelina Jolie'nin girdiği ve Brad Pitt'in bebek istemesine rağmen Aniston'ın kariyerine öncelik vermesinin çiftin evliliklerini sarstığı belirtiliyordu. Ancak Star dergisine göre kocasını tekrar geri kazanmak isteyen Jennifer Aniston, yakın çevresine bebek korkusunu yenmek için terapi görmeye başlayacağını söyledi. Aniston'ın büyükannesi de çiftin sorunları aşmaları için tüm ailenin dua ettiğini ifade etti. 
     
</TEXT>
</DOC>
