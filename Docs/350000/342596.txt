<DOC>
<DOCNO> 342596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/14/son/sontur17.html </URL>
<DATE> 2005/05/14/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Tuzağa düşürülen yaşlı çapkın soyuldu 
</HEADLINE>
<TEXT>

     
     Ramazan ÇETİN DENİZLİ, DHA 
     
DENİZLİ'nin Cankurtaran beldesinde, özel otomobili ile mola verdiği dinlenme tesisinde, birlikte olmak anlaştığı kadın tarafından tuzağa düşürülen 69 yaşındaki Ahmet Sarıkaya soyuldu. 
     Afyon'da oturan Ahmet Sarıkaya, özel otomobiliyle Antalya'dan dönerken, Denizli-Antalya Karayolu üzerindeki bir restoranda dinlenmek için mola verdi. Bu sırada, Sırakaya’nın oturduğu masaya 24 yaşındaki Selver Kaya ismindeki genç bir kadın geldi. Sarıkaya ile Kaya tanıştıktan sonra restorandan çıktılar ve birlikte olmak amacıyla ormanlık alana yürüyerek girdiler. Bu sırada, arkadan gelen ve Selver Kaya'nın arkadaşı olduğu sonradan öğrenilen 22 yaşındaki Nazmi Algın ve 13 yaşındaki G.A. isimli kişiler de ormana girdi. Kaya, Algın ve Allı, ellerini ve ayaklarını bağladıkları Selver Kaya'nın cebindeki 900 YTL para ile cep telefonunu alarak kaçtılar. Sarıkaya'nın bağırması üzerine vatandaşlar, sesini duyarak jandarmaya haber verdi. Olay yerine gelen jandarma, Sarıkaya'nın verdiği eşkal üzerine zanlıları yakaladı. Küçük yaşta olan G.A. jandarma tarafından serbest bırakılırken, Selver Kaya ile Nazmi Algın gözaltına alındı. 
     
</TEXT>
</DOC>
