<DOC>
<DOCNO> 318053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/23/son/sonyas21.html </URL>
<DATE> 2005/02/23/ </DATE>
<TIME> 20.58 </TIME>
<AUTHOR>  </AUTHOR>
<HEADLINE>
Zatürre ve bronşitin sorumlusu iş yerleri çıktı 
</HEADLINE>
<TEXT>

     ABD'de yapılan bir araştırma, iş yerlerinin mikrop yuvası olduğunu ve solunum yolu hastalıklarının kaynağı olduğunu ortaya koydu. 
     ABD'nin 5 ayrı kentinde Amerikan Clorox temizlik malzemeleri üreticisi tarafından iş yerlerinden toplanan örnekler sayesinde, birçok ofisin, grip ve zatürree ile bronşit gibi ortak solunum yolları hastalıklarına yol açan virüsle kaplı olduğu anlaşıldı. 
     Arizona üniversitesinden bir ekip tarafından yapılan araştırmada, telefon ahizesi, bilgisayar faresi, masaüstü bilgisayarlar, kapı kolları, konferans odaları, ışık düğmeleri ve her çalışana ayrılan bölmeler gibi ortak alanlardan örnekler toplandı. 
     Araştırma sonucunda, konferans odalarında, çalışanlara ayrılan bölmelerdekinden daha az mikrop tespit edilirken, en kirli yerlerin masaüstü bilgisayarlar olduğu ortaya çıktı. 
     Tüm ofis binalarında ışık düğmelerinin en az virüs buluşan yerler olduğu belirlendi. 
     Araştırmada, New York'taki tüm ofis mekanlarının yarısının virüsle kaplı olduğu, bu kenti Atlanta, San Francisco, Chicago ve Tucson'ın izlediği tespit edildi. 
     
</TEXT>
</DOC>
