<DOC>
<DOCNO> 332016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/10/son/sontur13.html </URL>
<DATE> 2005/04/10/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Trabzon'da aynı görüntüler... TAYAD üyeleri saldırıya uğradı... 
</HEADLINE>
<TEXT>

     Trabzon'da geçen hafta yaşanan gerginliğe bugün bir yenisi daha eklendi. Bildiri dağıtan 5 gence yapılan linç girişimini bugün Atatürk Alanı'nda protesto etmek isteyen TAYAD üyeleri, basın açıklaması yaptıkları sırada, yaklaşık 200 kişilik bir grubun engellemesiyle karşılaştı. Taraflar arasında yaşanan arbedede yaralananlar oldu. Polisin yerinde müdahalesi olayları büyümeden önledi. 
     Trabzon'da geçen çarşamba günü cezaevlerindeki ölüm oruçlarına dikkat çekmek için TAYAD Tutuklu Aileleri Yardımlaşma Derneği adına bildiri dağıtan 5 kişiyi linç etmek istenmesi büyük tepkilere neden olmuştu. Bugün yaşananları protesto etmek ve bir basın açıklaması yapmak isteyen TAYAD üyeleri aynı saldırıyla karşı karşıya kaldı. 200 kişilik grup, TAYAD üyelerine tekmelerle saldırdı. Olay, çevrede geniş güvenlik önlemi alan polisin zamanında müdahalesiyle büyümeden önlendi. TAYAD'lılar, daha sonra, KESK Trabzon Şubesi'ne gitti. 
     
     
     BEŞ KİŞİ LİNÇ EDİLMEK İSTENMİŞTİ 

     Trabzon'un Kemerkaya mahallesi Kunduracılar ve Kahramanmaraş caddelerinde, 6 nisan 2005 tarihinde, hapishanelerde neler oluyor bilmek hakkımız, tecritte ölüm var’ ifadelerinin yer aldığı bildiri dağıtmaya çalışan beş kişiyi vatandaşlar dövmüştü. 
     Güvenlik güçlerince zırhlı araca bindirilerek olay yerinden uzaklaştırılan beş kişi, toplumda infial yaratma’ suçundan tutuklanmıştı. 
     

     
</TEXT>
</DOC>
