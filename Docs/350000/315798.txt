<DOC>
<DOCNO> 315798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/16/son/sonsiy39.html </URL>
<DATE> 2005/02/16/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
CHP'li Topuz Mumcu'nun istifası bekleniyordu 
</HEADLINE>
<TEXT>

     CHP Grup Başkanvekili Ali Topuz, ''Mumcu'nun istifası beklenen bir istifadır'' dedi. 
     Eski Enerji ve Tabi Kaynaklar Bakanı Hüdai Oral'ın Denizli'de düzenlenen cenaze törenine katılan Topuz, karayoluyla Ankara'ya giderken Afyonkarahisar'da mola verdi. 
     AA muhabirine açıklama yapan Topuz, Mumcu'nun istifasının AK Parti Hükümeti için önemli bir gelişme olduğunu belirterek, ''Kültür ve Turizm Bakanı Erkan Mumcu'nun istifa haberini yolda öğrendik. Bu istifa aylardır beklenen bir olaydı'' dedi. 
     Ali Topuz, bu istifanın, AK Parti'nin meclisteki sandalye sayısının azalması bakımından da önemli olduğunu söyledi. 
     Topuz ve beraberindekiler daha sonra, Sandıklı İlçesi'ndeki Hüdai Kaplıcaları'nda verdikleri yemek molasının ardından Ankara'ya hareket ettiler. 
     
</TEXT>
</DOC>
