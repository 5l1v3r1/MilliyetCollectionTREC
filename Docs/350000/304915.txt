<DOC>
<DOCNO> 304915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/09/son/sonspo24.html </URL>
<DATE> 2005/01/09/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Inter inanılmazı başardı, Juventus 4 köşe 
</HEADLINE>
<TEXT>

     İtalya Serie A'da 18. haftanın en mucize sonucuna Emre'li Inter son 3 dakikada 3 gol atarak imza attı, lider Juventus Livorno'yu rahat geçti. 
     Bu yıl Avrupa'da yenilgisiz tek takım ünvanını koruyan ve 17 maçta 12 beraberlik alarak bahis oynayan taraftarları çileden çıkaran Inter, Sampdoria önünde öldü öldü dirildi ve son 3 dakikada 3 gol bularak karşılaşmayı 3-2 kazandı. 
     Inter-Sampdoria maçı, futbolda son dakikalarda da mucize gerçekleştirilebileceğinin önemli örneklerinden biri olarak hatırlanacak. Milli yıldızımız Emre Belözoğlu'nun 90 dakika forma giydiği maçta konuk ekip Sampdoria 44. dakikada Tonetto ile öne geçti, 83. dakikada Kutuzov ile skoru 2-0 yaptı. 
     Inter'in son dakikalara dek tek bir gol bile atamamış olması, siyah-mavili taraftarların büyük bölümünün tribünleri boşaltmasına yol açtı. Ancak karşılaşma bu sonuçla bitecek sanılırken 88'de Martins, 90'da önce Vieri, ardından Recobaattıkları gollerle Inter'e hayat verdi. 
     Mavi-siyahlılar bu galibiyetle 30 puana yükseldi. 
     Teknik direktör Roberto Mancini, maç sonunda yaptığı değerlendirmede, önce yenik duruma düşmelerini bir şanssızlık olarak niteleyerek, ''Ekibim gayet iyi oynadı. Kendi sahamızda sezonun en iyi maçlarından birini oynadık. Taraftarların tribünleri boşaltmaktansa, son dakikaya dek takımımızı desteklemesini beklerdim'' dedi. 
     
     Juve rahat kazandı 

     17. haftada berabere kalarak takipçisi Milan ile puan farkını 2'ye düşüren Juventus, sahasında ağırladığı Livorno'yu 4-2 mağlup etti ve 43 puanla liderliğini sürdürdü. 
     Siyah beyazlıların sayılarını Del Piero, Camoranesi 2 ve Zlatan İbrahimovic kaydetti. 
     Serie A'da toplu sonuçlar şöyle 
     

Roma 2 1 Atalanta Bologna 3 1 Chievo Fiorentina 2 3 Lazio Lecce 1 1 Reggina Messina 2 0 Brescia Siena 0 1 Parma Udinese 2 0 Cagliari      
</TEXT>
</DOC>
