<DOC>
<DOCNO> 329003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/31/son/sonspo14.html </URL>
<DATE> 2005/03/31/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Trabzonspor'da millilerin performansı sevindirdi 
</HEADLINE>
<TEXT>

     Trabzonspor'da, 2006 Dünya Kupası Grup Eleme Maçı'nda, Gürcistan'ı 5-2 yenen A milli takımın aldığı galibiyetin ve bordo-mavili futbolcuların bu maçta gösterdiği performansın sevinci yaşanıyor. 
     A Milli Takım'ın grupta toplam 7 maçta attığı 13 golün 7'si bordo-mavili futbolculardan geldi. 
     Trabzonsporlu futbolculardan Fatih Tekke 5 , Gökdeniz ve Tolga da birer kez rakip fileleri havalandırmayı başardılar. 
     Ay-yıldızlı takımın diğer gollerini ise Nihat 2 Real Sociedad , Necati Galatasaray , Koray Beşiktaş , Tuncay Fenerbahçe ve Beqiri Arnavutluk kendi kalesine kaydetti. 
     
     YENİ GOLCÜ FATİH TEKKE 
     A Milli Futbol Takımı'nın 7 maç sonunda en golcü oyuncusu unvanını 5 golle Fatih Tekke elde etti. 
     Fatih, 1998 yılından bu yana A Milli Futbol Takımı kampına 8'i özel, 7'si ise 2006 Dünya Kupası Grup Eleme maçı olmak üzere 15 kez çağrıldı. 
     
     GRUBUN EN GOLCÜ TAKIMI TÜRKİYE 
     A Milli Futbol Takımı, 7 maçta attığı 13 golle grubun en golcü takımı özelliğini taşıyor. 
     
</TEXT>
</DOC>
