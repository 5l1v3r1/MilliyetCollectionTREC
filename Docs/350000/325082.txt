<DOC>
<DOCNO> 325082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/19/son/sonspo09.html </URL>
<DATE> 2005/03/19/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Galatasaray'da 3 puan hesapları... İşte muhtemel 11... 
</HEADLINE>
<TEXT>

     Birinci Süper Futbol Ligi'nde yarın Büyükşehir Belediyesi Ankaraspor'u konuk edecek Galatasaray'da, galibiyet hesapları yapılıyor. 
     Şampiyonluk yarışında ezeli rakibi Fenerbahçe'nin Denizlispor deplasmanında yenilmesinin ardından, Büyükşehir Belediyesi Ankaraspor maçı Galatasaray için önemli bir avantaj yakalama fırsatı oldu. Sarı-kırmızılılar, kazanmaları durumunda lider Fenerbahçe ile aralarındaki puan farkını 2'ye indirecek. 
     Galatasaray'da, cezalı olan Song ve sakatlığı süren Hakan Ünsal, yarınki maçta forma giyemezken, arka adelesinde sakatlık bulunan Orhan'ın ise bu akşam gerçekleştirilecek son çalışmada deneneceği açıklandı. 
     Sarı-kırmızılıların Büyükşehir Belediyesi Ankaraspor karşısına, Mondragon, Cihan, Tomas, Bülent, Ergün, Ribery, Conceiçao, Ayhan, Hasan Şaş, Necati ve Hakan Şükür muhtemel 11'iyle çıkması bekleniyor. 
     Ali Sami Yen Stadı'nda saat 19.00'da başlayacak karşılaşmayı, hakem Serdar Tatlı yönetecek ve mücadele Digitürk Lig TV'den naklen yayınlanacak. 
     
</TEXT>
</DOC>
