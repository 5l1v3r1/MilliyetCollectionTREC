<DOC>
<DOCNO> 305075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/10/son/sondun44.html </URL>
<DATE> 2005/01/10/ </DATE>
<TIME> 19.25 </TIME>
<AUTHOR>  </AUTHOR>
<HEADLINE>
Pinochet şartlı tahliye ediliyor 
</HEADLINE>
<TEXT>

     Şili'de Yargıç Juan Guzman Tapia, ev hapsinde bulunan eski diktatör Augusto Pinochet'nin şartlı tahliye edilmesine karar verdi. 
     Yargı kaynaklarına göre Tapia, Pinochet'nin avukatlarının talebi üzerine, geçen hafta ev hapsine alınan 89 yaşındaki eski diktatörün şartlı tahliye edilmesini kararlaştırdı. 
     Tapia'nın, ayrıca Pinochet'nin 3500 dolar para cezası ödemesine karar verdiği ve şartlı tahliye kararını Santiago İstinaf Mahkemesi'ne bildirdiği belirtildi. Eski diktatörün tahliye edilmesi konusunda son kararı İstinaf Mahkemesi verecek. 
     Pinochet, başında olduğu askeri cunta döneminde istihbarat servislerinin, muhalifleri hedef alan Akbaba adlı operasyonu nedeniyle hakkındaki suçlamadan dolayı, Pasifik kıyısındaki Los Boldos kentindeki evinde göz hapsine alınmıştı. 
     Pinochet'nin avukatları, bugün eski diktatörün şartlı tahliye edilmesi için başvuruda bulunmuştu. 
     
</TEXT>
</DOC>
