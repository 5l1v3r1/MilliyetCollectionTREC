<DOC>
<DOCNO> 312101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/03/son/sonspo42.html </URL>
<DATE> 2005/02/03/ </DATE>
<TIME> 19.15 </TIME>
<AUTHOR>  </AUTHOR>
<HEADLINE>
Kirita'nın cezası 1 maça indirildi 
</HEADLINE>
<TEXT>

     Samsunspor, bu hafta sahasında yapacağı Fenerbahçe maçının hazırlıklarını sürdürüyor. 
     Kırmızı-beyazlılar, 19 Mayıs Stadı'da, teknik sorumlu Ertuğrul Sağlam gözetiminde taktik ağırlıklı bir çalışma yaptı. İlk 15 dakikası basına açık gerçekleştirilen antrenmana tüm futbolcular katıldı, Kulüp Başkanı İsmail Uyanık ve bazı yöneticiler, 19 Mayıs Stadı'na gelerek idmanı izlediler. 
     
     KİRİTA'NIN CEZASI KALDIRILDI 
     Samsunspor Kulübü Menajeri Süleyman Hurma, Futbol Federasyonu'nun Kirita'ya verdiği 3 maçlık cezanın, itirazları sonucu 1 maça indirildiğini söyledi. 
     Hurma, Gaziantepspor ile oynanan Türkiye Kupası 3. kademe maçında kırmızı kart gören ve Futbol Federasyonu Profesyonel Futbol Disiplin Kurulu PFDK tarafından 3 maç oynamama cezası alan Rumen futbolcunun, 1 maç oynamamaya indirilen cezasını yerine getirdiğini ve Fenerbahçe karşısında takımdaki yerini alabileceğini kaydetti. 
     
</TEXT>
</DOC>
