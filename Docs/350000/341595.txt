<DOC>
<DOCNO> 341595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/son/sonspo24.html </URL>
<DATE> 2005/05/11/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Mutu Yeşil sahalara dönmek için gün sayıyorum... 
</HEADLINE>
<TEXT>

     Kokain kullandığı gerekçesiyle 7 ay sahalardan men edilen Romanya Milli Takımı’nın yıldız oyuncularından Adrian Mutu, cezasının bitmesi için gün saydığını söyledi. 
     Ceza aldıktan sonra İngiltere Premier Ligi Şampiyonu FC Chelsea’den gönderilen ve daha sonra İtalya’nın FC Juventus takımıyla 5 yıllık sözleşme imzalayan golcü oyuncu Mutu, Romanya’nın, Hollanda 
     ve Ermenistan ile yapacağı Dünya Kupası Avrupa eleme maçlarında forma giymek için can attığını bildirdi. Cezasının 24 Mayıs’ta dolacağını kaydeden 26 yaşındaki ünlü oyuncu, "O yeşil sahaya çıkmak için günleri hatta saatleri sayıyorum. Milli takımdaki arkadaşlarımın eleme maçlarında bana ihtiyaç duyduklarını biliyorum ve istendiği takdirde, takımdaki yerimi almaya hazırım" diye konuştu. Mutu ayrıca, İtalya Birinci Ligi’nde Serie A liderlik yarışında 3 puanla AC Milan’ın önünde bulunan FC Juventus’un, ligde yapacağı son maçta Cagliari’ye karşı forma giyebilecek. Almanya’da yapılacak Dünya Kupası finallerine katılmak için şansı süren Romanya, 1. Grup’ta, 16 puanlı Hollanda ve 15 puanlı Çek Cumhuriyeti’nin ardından 13 puanla 3. sırada yer alıyor. 
     
</TEXT>
</DOC>
