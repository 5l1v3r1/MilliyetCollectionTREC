<DOC>
<DOCNO> 316027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/17/son/sondun20.html </URL>
<DATE> 2005/02/17/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Şaron kurtuldu, yeni hedef oğlu Omri 
</HEADLINE>
<TEXT>

     İsrail Başbakanı Ariel Şaron'a yönelik, seçim kampanyasının finanse edilmesine ilişkin davanın düşürüldüğü, suçlamanın Şaron'un oğlu Omri Şaron'a yöneltileceği bildirildi. 
     İsrail Adalet Bakanlığı'ndan yapılan yazılı açıklamaya göre, İsrail Başsavcısı Meni Mazuz, Şaron'un, dış kaynaklı para yardımını 1999'daki seçim kampanyasına aktarabilmek için paravan şirketler kurulmasındaki rolüne ilişkin delil bulunmadığı gerekçesiyle 3 yıldır süren soruşturmaya son verdi. 
     Mazuz'un, aynı suçlamanın İsrail Parlamentosu üyesi Omri Şaron'a yöneltilmesine karar verdiği belirtildi. 
     Omri Şaron'un yargılanabilmesi için, milletvekili dokunulmazlığının kaldırılması gerekiyor. 
     Başsavcı Mazuz, geçen yıl Şaron'un hakkında açılan rüşvet davasında aklama kararı vermişti. 
     
</TEXT>
</DOC>
