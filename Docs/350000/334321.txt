<DOC>
<DOCNO> 334321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/18/siyaset/siy03.html </URL>
<DATE> 2005/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Gönül Bedelli askerlik yok 
</HEADLINE>
<TEXT>


ANKARA Milliyet 


MİLLİ Savunma Bakanı Vecdi Gönül, mevcut insan gücü kaynağının Türk Silahlı Kuvvetleri'nin TSK ihtiyacını ancak karşıladığını ve bu nedenle yeni bir bedelli askerlik uygulamasının mümkün görülmediğini söyledi. AKP Trabzon Milletvekili Asım Aykan'ın bedelli askerlikle ilgili soru önergesini yanıtlayan Gönül, askerlik yükümlülüğü için kaynağa giren miktarın ihtiyaçtan fazla olması durumunda, ihtiyaç fazlası olanların bedel ödeyerek askerlik hizmetini yerine getirmelerine olanak sağlandığını belirtti. 

'Müracaatla ilgisi yok' 
Bu nedenle bedelli askerlik istemiyle ilgili olarak askerlik şubelerine müracaat etmenin veya müracaat miktarının konuyla ilgisi bulunmadığını bildiren Gönül, "Bedelli askerlik hizmetinin uygulanması, Genelkurmay Başkanlığı'nın ortaya koyduğu Türk Silahlı Kuvvetleri ihtiyacı ile bağlantılıdır" dedi. 


</TEXT>
</DOC>
