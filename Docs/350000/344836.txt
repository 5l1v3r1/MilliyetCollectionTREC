<DOC>
<DOCNO> 344836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/22/son/sonspo09.html </URL>
<DATE> 2005/05/22/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Ülkerspor 96 - Beşiktaş 92 
</HEADLINE>
<TEXT>

     Türkiye Basketbol Ligi Play-off Yarı Final serisinde Ülkerspor, Beşiktaş’ı 96-92 mağlup ederek, seride durumu 2-1’e getirdi. 
     Karşılaşmaya iki takım da karşılıklı basketler bularak başlarken, Ülkerspor, Stombergas’ın etkili oyunuyla iyi savunma yapamayan Beşiktaş önünde 4. dakikada 10 sayılık fark yakaladı 14-4 Beşiktaş bu dakikalarda sahada varlık gösteremezken, siyah-beyazlıların uyguladığı kötü savunmayı Kerem Tunçeri ve Stombergars’ın dış atışlarıyla cezalandıran Ülkerspor, 5. dakikada farkı 14 sayıya çıkardı 20-6 Sayı bulmakta zorlanan ve tutuk bir oyun ortaya koyan Beşiktaş karşısında çok iyi organize olan Ülkerspor, yakaladığı farkı Zukauskas’ın yakın mesafeden bulduğu sayılarla artırarak 1. periyodu 27-11 önde geçti. 
     İkinci periyotta biraz olsun toparlanan Beşiktaş, Ellis ile sayılar bulup farkı kapatmaya başladı. 14. dakika içinde aradaki farkı 10 sayıya 27-17 indiren siyah-beyazlılar, bu andan sonra üst üste 
     hücumlardan boş dönmesine rağmen, Ülkerspor’un da sayı bulmakta zorlanmasıyla oyundan kopmadı. Uzun süre dış atışlarda isabet kaydedemeyen Beşiktaş, Haluk, Bekir ve El Amin ile üst üste 3 sayılık basketler bularak 17. dakikada farkı 8 sayıya indirmeyi başardı 34-26 Salonun büyük bir bülümünü dolduran iki takım taraftarlarının büyük heyecan yaşadığı 2. periyotun son bölümünü iyi oynayan Beşiktaş, savunmasını düzeltti ve El Amin ile bulduğu basketlerle 18. dakikada farkı 3 sayıya kadar düşürdü 36-33. Siyah-beyazlılar, Ülkerspor karşısında 16 sayı geriye düştüğü ilk yarıda, soyunma odasına sadece 4 sayı farkla gitti 39-35 Oyunda çekişme ikinci yarının başında da sürerken, Beşiktaş’ın ilerleyen dakikalardaki top kayıplarını ve kötü hücumlarını değerlendiren Ülkerspor, Stombergas ve Kerem Gönlüm’ün basketleriyle 24. dakikada farkı yeniden 10 sayıya çıkardı 51-41 Bu dakikadan sonra yüksek bir 3 sayı yüzdesi yakalayan Ülkerspor, maçta yeniden üstünlüğü ele geçirdi. Turuncu-yeşilliler, rakibine sayı imkanı vermeyip, üst üste bulduğu basketlerle 26. dakikada 17 sayılık farka ulaştı 62-45 Güçlü rakibi karkşısında hırslı oyunuyla farkı kapatmaya çalışan Beşiktaş, Ülkerspor’da Kerem Gönlüm ve Stombergas’ı bir türlü durduramayınca, ev sahibi ekip son saniyelerde üst üste hatalar yapmasına rağmen 3. periyotu 74-59 önde kapattı. Son periyota uzun oyuncularına yer vermeyerek başlayan Beşiktaş, rakip sahada baskı yaparak farkı kapatma çabası içine girdi. Ancak, Beşiktaş’ta El Amin’in tüm gayretine rağmen ribauntlarda üstünlük sağlayan Ülkerspor, rahat bir oyun sergiledi. Ancak, maçın son dakikalarında büyük çaba harcayan Beşiktaş farkı maçın bitimine 15 saniye kala 6 sayıya kadar indirdi 93-87 Siyah-beyazlılar, maçın bitimine 1.8 saniye kala da Haluk ile bulduğu 3 sayılık basketle, farkı 2 sayıya indirdi 94-92 Ancak, yapılan taktik faulleri Kerem Tunçeri ile sayıya çeviren Ülkerspor, salondan 96-92 galibiyetle ayrılarak seride durumu 2-1’e getirdi. Seride 3. maç yine Abdi İpekçi Spor Salonu’nda oynanacak. 
     
     6 BİN TARAFTAR İZLEDİ 
     Karşılaşmayı iki takımı destekleyen toplam 6 bin’e yakın taraftar izledi. 
     Maç boyunca özellikle Beşiktaşlı taraftarlar takımlarını büyük bir coşkuyla ateşlemeye çalışırken, 33. dakikada El Amin ile Vukçevic arasında yaşanan tartışma sonrasında iki takım taraftarları da sahaya yabancı madde attılar. 
     Ülkerspor’da Stombergas ve Kerem toplam 50 sayı bulurken, Beşiktaş’ın yükünü 35 sayı atan El Amin çekti. 
     Beşiktaş, aldığı bu mağlubiyetle Ülkerspor’a bu sezon ilk kez yenildi. Ligde oynanan 2 maçı ve play-off yarı final serisinin ilk maçını siyah-beyazlılar kazanmıştı. 
     
     
Salon Abdi İpekçi. Hakemler Mustafa Can xx, Halil Baldemir xx, Tunçtan Durmuşcan. Ülkerspor Kerem Tunçeri xx 19, Stombergas xxx 28, Vukçevic x 1, Kerem Gönlüm xxx 22, Zukauskas xx 10, Praskevicius x 9, Serkan Erdoğan x 7, Ersan x, Oğuz x, Caner x. Beşiktaş El Amin xxx 35, Erkan xx 8, Haluk xx 8, Nedim xx 6, Varda xx 11, Bekir xx 7, Maher xx 6, Ellis xx 4, Murat x 7, Umutcan x, Eren x. 1. Periyot 27-11. Devre 39-35. 3. Periyot 74-59. 5 faulle oyun dışı kalanlar 27.14 Bekir, 38.08 Erkan, 39.51 Nedim Beşiktaş , 37.47 Zukauskas Ülkerspor . 
     
</TEXT>
</DOC>
