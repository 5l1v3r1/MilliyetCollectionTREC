<DOC>
<DOCNO> 330563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/06/ekonomi/eko00.html </URL>
<DATE> 2005/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Aydın Doğan, İstanbul'da geleneksel rekortmen... 
</HEADLINE>
<TEXT>


Doğan Holding Yönetim Kurulu Başkanı Aydın Doğan, yedinci kez vergi rekortmeni oldu. 32.5 trilyon gelir beyan eden Doğan, İstanbul'un vergi rekortmenleri listesinin ilk sırasında yer aldı 

EKONOMİ SERVİSİ 

Doğan Holding Başkanı Aydın Doğan, 10 yılda yedinci kez İstanbul vergi rekortmeni oldu. İstanbul Defterdarlığı'nın açıklamasına göre, 2004 yılında 32 trilyon 543 milyar lira gelir beyan eden Doğan, 14 trilyon 609 milyar lira vergi ödeyecek. Aydın Doğan, 1994, 1996, 1998, 2001 yıllarında hem Türkiye hem İstanbul vergi rekortmeni, 2002 ve 2003 yıllarında da yine İstanbul rekortmeni olmuştu. 

247 trilyon lira 
Defterdarlığı açıkladığı listenin ikinci sırasında işadamı İzzet Bayraktar yer aldı. Üçüncü sırada 11 trilyon lira ile ismini açıklanmasını istemeyen bir mükellef, dördüncü sırada Yahya Akel, beşinci sırada Sabancı ailesinden Şevket Sabancı yer aldı. İlk 100 vergi rekortmeninin 2004 yılı kazançlarından bu yıl ödeyecekleri toplam vergi miktarı ise 247 trilyon lirayı buluyor. 
Avukatlar arasında ise Ahmet Pekin 2 trilyon liralık vergiyle birinci oldu. Doktorlar arasında ise adının açıklanmasını istemeyen bir mükellef 512 milyar lira vergiyle ilk sırayı alırken sanatçılar arasında ise Mehmet Ali Erbil birinci oldu. 

Aydın Doğan'ın şampiyonlukları Yıl Vergi TL Şampiyonluk 1994 203 milyar İstanbul ve Türkiye 1996 537 milyar İstanbul ve Türkiye 1998 4.5 trilyon İstanbul ve Türkiye 2001 3.5 trilyon İstanbul ve Türkiye 2002 4.2 trilyon İstanbul 2003 9 trilyon İstanbul 2004 14.6 trilyon İstanbul 

Kayserili işadamı ikinci Rekortmenleri listesininin ikinci sırasını Bayarktarlar Grubu'nun sahibi İzzet Bayraktar aldı. Kayseri kökenli grup, 1963'te merkezi İstanbul'a kaydırdı. Fransız CIBIE firması ile işbirliği yapan aile otomotiv yan sanayi ağırlıklı faaliyet gösteriyor. Aile, 70 'li yıllarda Sabancı ailesi ile birlikte Lassa projesinde işbirliği yapmıştı. 

Pirinç ithalatçısı 
Dördüncü sırada yer alan Akel Grup Başkanı Yahya Akel, Türkiye'nin en büyük pirinç ithalatçısı. Yem ve katkı maddeleri üretiyor. Kamuoyunda çok fazla görünmeyen Yahya Akel, her yıl geleneksel olarak verdiği yemekte iş dünyası ve sosyetenin popüler isimlerini biraraya getiriyor. 

Rekortmen profesyonel Koç Holding CEO'su Bülend Özaydınlı da vergi rekortmenleri listesinde yer aldı. Geçen yıl iş hizmetleri karşılığı 3 trilyon 847 milyar lira gelir beyan eden Özaydınlı, ödeyeceği 1 trilyon 536 milyar lira vergi ile rekortmenler listesinin 52'inci sırasında yer aldı. İstanbul Vergi Rekortmenleri listesinde dikkat çeken diğer unsurlar şöyle 
Listede Sabancı ailesinden 16 isim yer aldı. Aileden Şevket Sabancı ilk sırada genel sıralamada beşinci , Yönetim Kurulu Başkanı Güler Sabancı ise son sırada genel sıralamada 91'inci yer aldı. Sabancı ailesinden, geçen yıl vefat eden Mehmet Sabancı da ilk 100 sıralamasına girdi.Koç ailesinden ise beş isim listede yer aldı.Ülker Ailesinden listeye Murat Ülker ile Ahsen ve Orhan Özokur girdi. 


</TEXT>
</DOC>
