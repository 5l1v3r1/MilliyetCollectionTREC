<DOC>
<DOCNO> 325976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/22/son/sonspo20.html </URL>
<DATE> 2005/03/22/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Trabzonspor İddiamızdan ve yarışma azmimizden birşey kaybetmedik 
</HEADLINE>
<TEXT>

     Trabzonspor Basın Sözcüsü İbrahim Şahin, Trabzonspor'un iddiasından ve yarışma azminden hiçbir şey kaybetmediğini belirtti. 
     Şahin, AA muhabirine yaptığı açıklamada, son günlerde bazı basın yayın organlarında çıkan bordo-mavili takımda sorun olduğu yönündeki haberlerin gerçeği yansıtmadığını kaydetti. 
     Trabzonspor'un iyi bir takım olduğunu, kaybedilen maçlarda dahi iyi futbol oynadıklarını ifade eden Şahin, ''İyi oyun oynamamıza rağmen bazı maçları şanssızlıklarımızdan dolayı kaybettik'' dedi. 
     Şahin, Trabzonspor'un büyük bir camia olduğunu, belirterek, ''Lig yarışı davam etmektedir. Trabzonspor da iddiasından ve yarışma azminden hiçbir şey kaybetmemiştir. Takımımıza ve teknik kadromuza olan güvenimiz tamdır. Taraftarlarımızdan takımı desteklemelerini istiyoruz. Şimdi destek zamanıdır'' diye konuştu. 
     
</TEXT>
</DOC>
