<DOC>
<DOCNO> 334202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/17/son/sondun27.html </URL>
<DATE> 2005/04/17/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Yunanlılar Atina'nın Türkiye politikasını sertleştirmesini istiyor... 
</HEADLINE>
<TEXT>

     Yunanistan'da yapılan bir kamuoyu araştırması, Yunanlıların çoğunluğunun Atina'nın Türkiye politikasını sertleştirmesinden yana olduğunu ortaya koydu. 
     To Paron gazetesi tarafından yapılan araştırmada yöneltilen ''Türklerin Kardak'taki tahriklerinden sonra hükümet ne yapmalı '' sorusunu yanıtlayanların yüzde 79.9'u, hükümetin Türkiye'ye karşı tutumunu sertleştirmesini istedi. 
     Araştırmada, Yunanlıların yalnızca yüzde 16.8'inin Türkiye'nin AB sürecine desteğin sürdürülmesinden yana olduğu ve yüzde 54.2'sinin ana muhalefet PASOK'un Türkiye politikasını tasvip etmedikleri gibi sonuçlar da elde edildi. 
     Bu arada, partilere halk desteğiyle ilgili olarak Etnos gazetesi tarafından yapılan bir araştırmada, geçen yılın Mayıs ayında PASOK'un yüzde 7.7 puan önünde olan iktidardaki Yeni Demokrasi Partisi'nin YDP bu farkı yüzde 1,4'e indirdiği belirlendi. 
     
</TEXT>
</DOC>
