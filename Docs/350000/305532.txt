<DOC>
<DOCNO> 305532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/11/son/sontur07.html </URL>
<DATE> 2005/01/11/ </DATE>
<TIME> 02.18 </TIME>
<AUTHOR>  </AUTHOR>
<HEADLINE>
Oto hırsızlarını otomobiline kilitledi 
</HEADLINE>
<TEXT>

     Onur SAĞSÖZ DHA 

      ERZURUM'da park halindeki bir otomobile giren iki hırsız, sahibi tarafından suçüstü yakalandı. Eli tornavidalı hırsızların saldırısından çekinen otomobil sahibi başçavuş Ekrem Kalu, kapıları üzerlerine kilitleyip hemen polis çağırdı. 
     Kuloğlu Mahallesi Yaseri sokakta park halindeki 24 DA 912 plakalı Başçavuş Ekrem Kalu'ya ait özel otomobile giren 13 yaşındaki N.K. ve aynı yaştaki Y.D., teybi sökmeye çalıştı. Bu sırada tesadüfen el çantasını otomobilinde unutan Ekrem Kalu, hırsızları gördü. 
     Ellerinde tornavida olan hırsızların saldırısından çekinen E.K. hemen otomobilin kapılarını üzerlerine kilitleyip, cep telefonuyla polisi aradı. Olayı farkeden çevre sakinleri de Ekrem Kalu'ya yardımcı olmak için otomobilin başında birlikte nöbet tuttu. 
     Olay yerine gelen polislerce yakalanan N.K. ve Y.D.'nin Merkez Çocuk Yuvası'nda barındıkları, okul sonrası yurda gitmedikleri anlaşıldı. Çocukların yapılan üst aramasında, makas, tornavida ve kontrol kalemi bulunurken, Çocuk Şube Müdürlüğü'nde ifadeleri alınan zanlılar daha sonra yuvaya teslim edildi. 
     
</TEXT>
</DOC>
