<DOC>
<DOCNO> 329726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/02/son/sontur18.html </URL>
<DATE> 2005/04/02/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Öğrenci taşıyan otobüs, otomobille çarpıştı... 
</HEADLINE>
<TEXT>

     Çanakkale gezisine katılan Ankara Arı Koleji öğrencilerinin bulunduğu otobüs, Bursa'nın İnegöl İlçesi yakınlarında bir otomobille çarpıştı. Kazada otomobil sürücüsü öldü, yara almadan kurtulan öğrenciler, başka bir otobüsle yola devam etti. 
     Alınan bilgiye göre, Ankara Arı Koleji'nden, 26'sı öğrenci, 35 kişilik gezi grubunu taşıyan Adem Acun'un kullandığı 06 AP 2630 plakalı otobüs, İnegöl'e bağlı Şehitler Köyü girişinde, Halil Münür Yılmaz 45 yönetimindeki 34 DIT 98 plakalı otomobille çarpıştı. 
     Kazada, otobüsün yaklaşık 40 metre sürüklediği otomobilin sürücüsü Yılmaz, olay yerinde yaşamını yitirdi. 
     Stabilize yola düşen otobüste bulunan ve yara almadan kurtulan öğrenciler, daha sonra İnegöl'den getirilen bir otobüsle Çanakkale'ye gitti. 
     Kazayla ilgili soruşturmanın sürdürüldüğü, otobüs sürücüsünün gözaltına alındığı bildirildi. 
     
</TEXT>
</DOC>
