<DOC>
<DOCNO> 340548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/07/son/sontur34.html </URL>
<DATE> 2005/05/07/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Afyonkarahisar'da aşk cinayeti... 
</HEADLINE>
<TEXT>

     Afyonkarahisar’ın Şuhut İlçesi’ne bağlı Balçıkhisar Beldesi’nde, bir kadının daha önce ilişkisi olduğu ileri sürülen kişiyi, kocasıyla beraber öldürdüğü iddia edildi. 
     Jandarma ekiplerinin olayla ilgili soruşturma başlatması üzerine yakalanacağını anlayan koca, kendini asarak intihar etti, tarım ilacı içerek intihar etmek isteyen kadına ise jandarma engel oldu. 
     AA muhabirinin jandarma yetkililerinden aldığı bilgiye göre, İzmir’de yaşayan Himmet Bakır, oğlu İsmet Bakır’ın 27 daha önce Ağrı’nın Diyadin İlçesi’nde birlikte olduğu Hediye Kılıçarslan’ı 34 
     unutamadığını, bu nedenle 30 Mart günü evi terk ettiğini belirterek jandarmadan yardım istedi. Bunun üzerine jandarma ekipleri, İsmet Bakır’ın, Afyonkarahisar’ın Şuhut İlçesine bağlı Balçıkhisar Beldesi’nde yaşayan ve Hasan Hüseyin Kılıçarslan 61 ile evli olan Hediye Kılıçarslan’ın yanına gidebileceğini göz önüne alarak soruşturma başlattı. İsmet Bakır’ın Balçıkhisar’a gelmediğini ve kendisini tanımadıklarını söyleyen Kılıçarslan çiftinin hareketlerinden şüphelenen jandarma soruşturmayı genişletti. Belde halkına fotoğraflar gösteren ekipler, İsmet Bakır’ın Balçıkhisar’a geldiğini tespit etti. Olayın duyulmasının ardından Hasan Hüseyin Kılıçarslan, yakalanma korkusuyla 4 Mayıs’ta evinin ahırında kendini asarak intihar etti. İntihar olayı ile İsmet Bakır’ın kaybolması arasında bağlantı kurmaya çalışan jandarma ekipleri, çiftin evinde yaptığı incelemede, yeni boyanan bir duvarın altında kan lekeleri bulunduğunu, eşeğin semerindeki yastıkta ise yıkanmasına rağmen kan izleri tespit etti. Soruşturma kapsamında jandarma, İsmet Bakır’ın Kılıçarslan çifti tarafından 30 Mart’ta bıçaklanarak öldürüldüğünü, gece çuval içinde bir yere gömüldüğünü belirledi. Olayların ardından tarım ilacı içerek intihara teşebbüs eden Hediye Kılıçarslan da jandarma ekiplerince kurtarılarak Afyonkarahisar Devlet Hastanesi’ne kaldırıldı. Komadan çıkan Hediye Kılıçarslan’ın, Ağrı’da İsmet Bakır ile gönül ilişkisi olduğunu, Afyonkarahisar’a geldikten sonra kendisini sürekli aradığını, bunu öğrenen kocası ile aralarının açıldığını, bunun üzerine İzmir’deki İsmet Bakır’ı Balçıkhisar’a çağırarak eşiyle öldürdüklerini söylediği öğrenildi. Jandarma ekiplerinin olayla ilgili soruşturmayı sürdürdüğü bildirildi. 

     
</TEXT>
</DOC>
