<DOC>
<DOCNO> 344837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/22/son/sonspo10.html </URL>
<DATE> 2005/05/22/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Denizli ve Gençlerbirliği puanları paylaştı 1-1 
</HEADLINE>
<TEXT>

     Birinci Süper Futbol Ligi’nde Denizlispor ile Gençlerbirliği 1-1 berabere kaldı. 
     14. dakikada Ömer Rıza kendisine verilen pası iyi değerlendirip 
     rakiplerini geçerek önünü boşalttı. Ömer Rıza, cezaalanının dışında vurduğu sert şutta, top kale direğinin üzerinden auta çıktı. 18. dakikada Bülent, pasını Güven’e aktardı. Güven kaleyi çaprazdan gören yerden sağ ayağıyla sert vurdu, top çok az farkla kalenin hemen yanından dışarı çıktı. 20. dakikada Timuçin, cezaalanında yaşanan karambolde defansın çıkartamadığı topu yarım voleyle kaleye gönderdi. Top, kaleye giderken defans oyuncuları mutlak bir golü önledi. 30. dakikada Youla, cezaalanında rakibini geçip kaleciyle karşı karşıya kaldığı pozisyonda topu yerden kaleye gönderdi. Kaleci Souleymanou, yatarak kaleye giden topu yakalamayı başardı. 44. dakikada Youla, kaleyi karşıdan gören cepheden vurduğu top, kale direğinin hemen üstünden auta çıktı. Karşılaşmanın ilk yarısında gol olmayınca maç 0-0 bitti. 
     
     İKİNCİ YARI 

     52. dakikada Güven, ceza alanına girerken Timuçin ile verkaç yaptı 
     ve önünü boşalttı. Güven’in kaleyi tam karşıdan gören yerden sol ayağıyla vurduğu top, kale direğini sıyırarak auta çıktı. 
     57. dakikada Bülent, ceza alanında yaşanan karambolde önünde kalan 
     topa sağ ayağının dışıyla sert vurdu ve top ağlarla buluştu 1-0. 
     76. dakikada gelişen ender Gençlerbirliği ataklarından birinde 
     Mustafa, kendisine gönderilen topu son anda kaleye gönderdi. Kaleci Souleymanou, topu kontrol ederek gole izin vermedi. 
     87. dakikada Abraham, orta alanda rakibiyle girdiği pozisyonda 
     baygınlık geçirdi. Hakem oyunu devam ettirince, gergin anlar yaşandı. 
     Abraham pozisyon sonrası oyuna devam edemedi. 
     90. dakikada Mikka’nın pasında kaleciyle karşı karşıya kalan Ömer 
     Rıza, tpou Ömer’e nişanladı. 
     Uzatma dakikalarında Güven, ceza alanı içinde Ali’yi düşürünce hakem penaltı noktasını gösterdi. Atışı kullanan Gtari, skoru dengeledi ve karşılaşma da 1-1 berabere bitti. 
     Maçın bitiminde Denizlispor Teknik Direktöü Giray Bulak, hakem Kuddusi Müftüoğlu’na sert tepki gösterdi. Müftüoğlu, sahayı polis korumasında terketti. 
     

DENİZLİSPOR 1 - GENÇLERBİRLİĞİ 1 Stat Atatürk. Hakemler Kuddusi Müftüoğlu x, İsmail Köse xx, Serdar Diyadin xx. Denizlispor Souleymanou xx, Burak x, Bülent xxx Dk. 90 Fatih , Kratochvil xx, İbrahim x, Güven xxx, Abraham xx Dk. 87 Mikka , Serhat xx, Mustafa Keçeli xx, Timuçin xx, Ömer Rıza xx Dk. 90 Ender . Gençlerbirliği Ömer xx, Erkan x, Baki xx, İsmail x, Uğur x, Erhan xx, Ayman xxx, Kerem xx Dk. 71 Ali x , Sertan x Dk. 64 Gtari x , Youla xx Dk. 77 Ayhan x , Mustafa x. Goller Dk. 57 Bülent, Dk. 90 Gtari penaltıdan . Sarı Kartlar Dk. 14 İbrahim, Dk. 53 Burak, Dk. 73 Timuçin Denizlispor , Dk. 53 Uğur, Dk. 87 İsmail Gençlerbirliği . Kırmızı Kart Dk. 79 Erkan Gençlerbirliği      
</TEXT>
</DOC>
