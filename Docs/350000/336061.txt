<DOC>
<DOCNO> 336061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/23/ekonomi/eko05.html </URL>
<DATE> 2005/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa şirketleri 'orta' şeffaf 
</HEADLINE>
<TEXT>



Sabancı Üniversitesi Kurumsal Yönetim Forumu ve Standart and Poor's'un S P şeffaflık ve kamuya açıklama araştırması raporuna göre, halka açık Türk şirketlerinin şeffaflığı, 10 üzerinden 5 puanla 'ortalama' düzeyde bulundu. Şirketlerin yıllık faaliyet raporları ve web siteleri incelenerek yapılan araştırmada, 106 noktada mülkiyet yapısı ve yatırımcı hakları, finansal şeffaflık ve açıklamalar ile yönetim kurulu, üst yönetim yapısı ve yönetim süreçleri olmak üzere üç kategoride kamuya açıklama düzeyleri analiz edildi. 
Raporda, alfabetik sırayla Anadolu Efes, Akbank, Doğan Yayın Holding, Koç Holding ve Turkcell incelenen 52 şirket arasında şeffaflık düzeyi en yüksek beş şirket olarak değerlendirildi. Akbank, üç katerogide de ilk beşe giren tek şirket oldu. 


</TEXT>
</DOC>
