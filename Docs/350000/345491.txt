<DOC>
<DOCNO> 345491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/24/son/sonyas15.html </URL>
<DATE> 2005/05/24/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Erken boşalmanın da çaresi bulunuyor 
</HEADLINE>
<TEXT>

     İktidarsızlığa Viagra ile son verilmesinin ardından, erkeklerin bir diğer kabusu olan erken boşalmaya da çare bulunuyor. 
     ABD’de denemeleri başarıyla sürdürülen, Amerikan Üroloji Vakfı’nın yıllık genel kurulunda tanıtılan "Dapoxetin" adlı ilaç, Johnson and Johnson firmasına ait Orth-McNeil laboratuvarlarında geliştirildi. 
     Dapoxetin’in klinik etkilerini inceleyen bilimadamlarından Minnesota Üniversitesi üroloğu Dr. Jon Pryor, şimdiye dek yüzde 100 tedavisi olmayan ve çiftlerin cinsel yaşamını olumsuz etkileyen erken boşalma sorununa bu ilacın sonunda çare olabileceğini kaydetti. 
     Deneyler sırasında, erken boşalma sorunu olan, yaşları 18 ile 77 arasında değişen 2614 erkekten bir gruba 12 hafta boyunca 30 miligram, başka bir gruba 60 miligram Dapoxetin verildi. Bir grup erkek de plasebo aldı. 
     Araştırma sonucunda, ilacın boşalmaya kadar olan süreyi 3-4 kat artırdığı belirlendi. 
     Bu arada, Amerikan İlaç ve Gıda İdaresi’nin FDA de ilacın onayı için gerekli incelemelerini sürdürdüğü belirtildi. 
     Bilimadamlarına göre, erkeklerin yüzde 27 ila yüzde 34’ü, cinsel eylemin ikinci dakikasında boşalmaya neden olan erken boşalma sıkıntısı çekiyor. 
     
</TEXT>
</DOC>
