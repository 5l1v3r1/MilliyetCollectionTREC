<DOC>
<DOCNO> 346789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/28/son/sonyas01.html </URL>
<DATE> 2005/05/28/ </DATE>
<TIME> 04.30 </TIME>
<AUTHOR>  </AUTHOR>
<HEADLINE>
En kirli denize girin ama, en temiz havuza girmeyin" 
</HEADLINE>
<TEXT>

     Burcu İNAL EDİRNE, DHA 

TRAKYA Üniversitesi Tıp Fakültesi Hastanesi Dermatoloji Anabilim Dalı Başkanı Prof. Dr. Adnan Görgülü, havuzların sağlık açısından çok tehlikeli olduğunu söyleyerek, En kirli denize girin ama, en temiz havuza girmeyinö dedi. 
     Yaz aylarında özellikle tatile gidemeyenlerin havuzları tercih ettiğini belirten Prof. Dr. Adnan Görgülü, Havuzlar ne kadar temizlenirse temizlensin sağlığı olumsuz yönde etkiler. Havuzlarda mantar hastalığının bulaşması çok kolaydır. Havuza girmek mantar hastalığına davetiye çıkarmaktırö diye konuştu. 
     Havuzları temizlemek için kullanılan kimyasalların vücut için oldukça zararlı olduğuna dikkat çeken Prof. Dr. Görgülü, uyarılarını şöyle sürdürdü 
     İnsanlarda, Lüks otellerin havuzları daha temizdir, çünkü daha pahalı’ gibi bir düşünce var. Oysa tam tersidir. Otellerin yıldızları arttıkça havuzlarındaki tehlike de artar. Havuzun temizliği için kullanılan kimyasal maddelerin sayısı lüks otellerde ve havuzlarda daha fazladır. Bu ilaçlar çeşitlidir. Örneğin suyun yosun tutmaması için, renginin sabit kalması için, küçük tuvaletini yapanların etrafında yeşil bir renk oluşturup kişiyi belirlemek için kullanılan ilaçlar bile vardır. Havuzların temizliği için kullanılan kimyasal maddeler göz sağlığı için de zararlıdır.ö Sınırlı bir alanda ve aynı su içerisinde çok sayıda kişiyle birlikte yüzmenin sağlık açısından sakıncalı olduğunu kaydeden Prof. Dr. Görgülü, enizde ise durumun farklı olduğunu söyledi. Prof. Dr. Görgülü, Denizde su sürekli değişim halindedir. Kirli bir deniz ve temiz bir havuz arasında kalmış olsanız bile kirli denizi tercih edinö dedi. 
     
</TEXT>
</DOC>
