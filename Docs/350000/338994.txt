<DOC>
<DOCNO> 338994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/02/son/sontur32.html </URL>
<DATE> 2005/05/02/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Halk oyunları yarışmasında Selçuk Üniversitesi ekibi jüriye saldırdı 
</HEADLINE>
<TEXT>

     Erzurum’da, Türkiye Üniversite Sporları Federasyonu’nca düzenlenen Üniversitelerarası Halk Oyunları Bölge Yarışması’nda, şike yapıldığını iddia eden Selçuk Üniversitesi ekibi, organizasyon görevlileri ve jüri üyelerine saldırmak istedi. 
     Atatürk Üniversitesi Spor Salonu’nda düzenlenen yarışmada, stilize dalda 3. olan Selçuk Üniversitesi ekibi, "şike yapıldığını" ileri sürerek, organizasyon görevlileri ve jüri üyelerine saldırmaya kalkıştı. 
     Üniversite güvenlik görevlilerince güçlükle sakinleştirilen oyuncular, 3’üncülük kupalarını da almayarak protestoda bulundu. 
     Fırat, Gaziantep, GATA, Marmara, Mustafa Kemal, Selçuk, Hacettepe, Niğde, Kocaeli, İnönü ile Marmara üniversiteleri halk oyunları ekiplerinin katıldığı yarışmada, stilize dalda Gaziantep Üniversitesi birinci, Mustafa Kemal Üniversitesi ikinci ve Selçuk Üniversitesi üçüncü oldu. 
     Artistik dalda ise Fırat Üniversitesi birinciliği, Mustafa Kemal Üniversitesi ikinciliği, Marmara Üniversitesi ekibi üçüncülüğü elde etti. 
     Yarışma birinci gelen ekiplerin, gelecek günlerde yapılacak Üniversitelerarası Halk Oyunları Türkiye Şampiyonası’na katılmaya hak kazandığı bildirildi. 
     
</TEXT>
</DOC>
