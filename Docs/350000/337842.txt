<DOC>
<DOCNO> 337842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/son/sontur03.html </URL>
<DATE> 2005/04/28/ </DATE>
<TIME> 02.37 </TIME>
<AUTHOR>  </AUTHOR>
<HEADLINE>
Küçük mucitten hırsızsavar’ 
</HEADLINE>
<TEXT>

     Turaç TOP DHA 

      SON günlerde artan hırsızlık olayları, İzmirli ilköğretim okulu öğrencisi İhsan Kutay Sakallıoğlu'nu mucit yaptı. Sakallıoğlu, kendi minik dünyasında hazırladığı ve finale kaldığı hırsızsavar’ projesiyle hırsızlık olaylarını önlemeyi amaçladı. 
     Güzelyalı semtindeki Mehmet Akif Ersoy İlköğretim Okulu birinci sınıf öğrencisi 7 yaşındaki İhsan Kutay Sakallıoğlu, geçen kasım ayında Hatay semtindeki evlerindeki para ve değerli eşyaların hırsızlar tarafından çalınmasının ardından bu tür suçları önlemek için hırsızsavar’ projesi üretti. Danışman öğretmen Canan Sonat tarafından da desteklenen minik öğrenci, projesinde sert bir karton üzerine ev maketi yerleştirip, giriş kapısındaki paspasın altına folyo koyduktan sonra devre tamamlayıcı kablolarla zile bağladı. Sakallıoğlu, hırsızın eve girmesiyle birlikte paspasa basmasının ardından çalan zille kaçmasını amaçladı. Minik öğrenci ayrıca, kapının karşısına yerleştirdiği fotoğraf makinesiyle de kaçan hırsızın görüntüsünün çekilmesini düşündü. Sakallıoğlu'nun kendi minik dünyasında hazırlayıp hırsızsavar’ ismini koyduğu bu proje, İl Milli Eğitim Müdürlüğü tarafından ikincisi düzenlenen Eğitim ve Bilim Şenliği'nde finale kaldı. 
     
     BÜYÜKLERİN ADINA DÜŞÜNDÜ 
     Rakipleri arasında en küçük mucit olan İhsan Kutay Sakallıoğlu, Bizim eve hırsız girmişti. Bu yüzden böyle birşey düşündüm. Bence hırsızlık olaylarını önleyebilir. Projemde, hırsızın farkına varmadan bastığı paspasın altındaki kablolar, zilin çalmasını sağlıyor. Zilin çalmasıyla birlikte hırsızın kaçacağını veya komşuların müdahale edebileceğini düşündümö dedi. 
     Yetkililerin son günlerde artan kapkaç ve hırsızlık olaylarını önlemek için bir dizi önlem almaya çalıştığını hatırlatan danışman öğretmen Canan Sonat, öğrencisi Sakallıoğlu'nun da kendi icadıyla bir nebze olsun yardımcı olmak istediğini belirtti. Öğretmen Sonat, Kutay, dört yaşından beri bu tip icatlar peşinde koşuyor. Yaşı küçük ancak yaptığı basit bir proje, son günlerdeki bu olaylardan çocuklarından ne kadar etkilendiğini gösteriyor. Devlet büyüklerimiz, bu olayları önlemek için sürekli çaba gösteriyor. Ancak Kutay gibi her vatandaş da bu tip olayların son bulması için çalışıyor. İnşallah projesi başarılı olurö dedi. 
     
</TEXT>
</DOC>
