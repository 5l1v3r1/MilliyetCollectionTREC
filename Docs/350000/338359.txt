<DOC>
<DOCNO> 338359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/30/yasam/yas02.html </URL>
<DATE> 2005/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıskanç kocadan gecelikli mesaj 
</HEADLINE>
<TEXT>


Ankara'da 5 yıllık eşinin seksi giyindiğini ailesine kanıtlamak için onun geceliğini giyip apartmanda dolaşan koca, mahkemelik oldu 

ANKARA Milliyet 

Kocasının, geceliğini giyip apartmanda dolaşması üzerine boşanma davası açan eş, "Tüm apartmana beni rezil etti" dedi koca ise kendisini "Kimse görmedi ki" diye savundu. G.S. adlı genç kadın, kocası E.S.'den boşanmak istediğini belirterek, 8 Aralık 2004'te Ankara'da boşanma davası açtı. 
E.S. ise, karısından ayrılmak istemediğini belirterek şunları anlattı "Binanın lambalarını yakmadan eşimin ailesinin kapısını çaldım. Kapıyı annesi açtı. İçeri girince 'Anne, gelirken Hatice Teyze'yi gördüm. Bir şey olur mu ' diye yalan söyledim. 'Rezil olduk el leme' diyerek okumadık beddua bırakmadı. Beni kimsenin görmediğini söyledim. 'Birini gördüm deyince nasıl öfkeden çıldırdınız. Kızınız da benim namusum. Karımı bir erkek bu kıyafetle görüp iç geçirirse ben de sinirlenirdim' dedim." 



</TEXT>
</DOC>
