<DOC>
<DOCNO> 330333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/05/son/sondun16.html </URL>
<DATE> 2005/04/05/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
'Hayır' en çok Sarkozy'ye yarayacak 
</HEADLINE>
<TEXT>

     Fransa'da yapılan bir kamuoyu araştırması, son haftalarda AB Anayasası ile ilgili referandum kampanyasından en fazla Halk Hareketi Birliği UMP lideri Nicolas Sarkozy'nin güçlenerek çıktığını ortaya koydu. 
     Liberation gazetesinde yayınlanan araştırmaya göre, seçmenlerin yüzde 'ü, Sarkozy'nin bu kampanyadan güçlenerek çıktığı görüşünde. 
     ''Cumhurbaşkanı Jacques Chirac'ın bu kampanya sonucu zayıfladığını düşünenlerin oranının yüzde 56 civarında olduğu'' belirtilen araştırmada, ''AB Anayasası için güçlü bir ''Evet'' kampanyası yürüten Sosyalist Parti lideri François Hollande'ın zayıfladığını düşünenlerin oranının da yüzde 51 oranında olduğu'' bildirildi. 
     Araştırmanın yorum kısmında, ''Sarkozy'nin, Türkiye'nin AB üyeliğine karşı çıkması ve AB Anayasası'na göreceli olarak isteksiz yaklaşması, bu kampanyadan en fazla güçlenerek çıkan siyasi lider olmasında önemli rol oynadığı'' kaydedildi. 
     Sarkozy'nin 2007 yılında düzenlenecek cumhurbaşkanlığı seçimlerinde aday olacağına kesin gözüyle bakan siyasi gözlemciler, AB Anayasası'na ''Hayır'' denilmesi halinde, Chirac'ın siyasi otoritesinin zayıflayacağını düşündüğü için UMP liderinin gerçekte AB Anayasası'nın kabul edilmesini istemediği belirtiyorlar. 
     Liberation gazetesinin son yaptığı araştırma, ''Hayır'' oylarının yüzde 54, Le Figaro gazetesinin yaptığı araştırmaysa yüzde 52 civarında olduğunu ortaya koydu. 
     Fransa'da AB Anayasası için referandum 29 Mayıs Pazar günü düzenlenecek. 
     
</TEXT>
</DOC>
