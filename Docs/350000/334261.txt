<DOC>
<DOCNO> 334261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/17/son/sonspo11.html </URL>
<DATE> 2005/04/17/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Ankaragücü 2 - B.B. Ankaraspor 5 
</HEADLINE>
<TEXT>

     Birinci Süper Futbol Ligi'ndeki başkent derbisinde Büyükşehir Belediyesi Ankaraspor, Ankaragücü'nü 5-2 yendi. 
     Karşılaşmanın ilk yarısında rakip alanda topla daha fazla oynayan ve pozisyonlar üreten Ankaragücü, bulduğu 2 golle devreyi önde tamamlamayı başarırken, güçlü hücum özelliğini sahaya yansıtamayan ve hızlı ataklarla gol arayan Büşüyşehir Belediyesi Ankaraspor ise bu yarıda Wederson'un usta vuruşuyla 1 gol bulabildi. 
     10. dakikada ceza alanı girişinde topla buluşan Augustine, şut çekmek yerine pas vermeyi deneyince, savunma topu kornere gönderdi. 
     11. dakikada sağ taraftan Evren'in kullandığı köşe atışında, ceza alanında yükselen Augustine'in kafa vuruşunda, yan direğe çarpan top auta gitti. 
     25. dakikada Zengue'nin soldan ortasında, ceza alanında yükselen Cenk'in kafasında, top yandan auta çıktı. 
     27. dakikada Ankaragücü'nün sağ taraftan Evren ile kullandığı köşe atışı sonrasında ceza alanında oluşan karambolde topla buluşan Cenk'in vuruşunda, savunmaya çarpan top kornere gitti. 
     30. dakikada sol taraftan Ankaragücü ceza alanına giren Wederson, topu kale alanı önüne ortaladı. Kaleci Orkun son anda uzanarak müdahele ettiği topu iki hamlede kontrol etti. 
     33. dakikada kaleci Orkun'un uzun mesafeli degajında Umut, topla ceza alanına girdi. Bu futbolcunun pasında önce topu düzelten Cenk, daha sonra meşin yuvarlağı ağlara gönderdi 1-0. 
     37. dakikada Ankaragücü kalecisi Orkun'un önde olmasından yararlanan Wederson, yaklaşık 35 metreden çok sert ve düzgün vurdu. Direğin altına çarpan top filelerle buluştu 1-1. 
     44. dakikada sağ taraftan Büyükşehir Belediyesi Ankaraspor ceza alanına giren Cenk, yerden sert bir vuruşla topu kale alanına çıkardı. Savaş'ın ters vuruşunda, top filelerle buluştu 2-1 
     Karşılaşmanın ilk yarısı, Ankaragücü'nün 2-1 üstünlüğüyle sona erdi. 

     
</TEXT>
</DOC>
