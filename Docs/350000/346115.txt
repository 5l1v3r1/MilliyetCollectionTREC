<DOC>
<DOCNO> 346115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/26/son/sontur04.html </URL>
<DATE> 2005/05/26/ </DATE>
<TIME> 07.10 </TIME>
<AUTHOR>  </AUTHOR>
<HEADLINE>
İzmir'de bir kişi kayınbiraderleri tarafından öldürüldü 
</HEADLINE>
<TEXT>

     İzmir’in Konak İlçesi’nde, 1 kişi bıçaklanarak öldürüldü. Alsancak 1509. sokakta bir kişinin yattığını gören vatandaşlar polise ihbarda bulundular. İhbar üzerine olay yerine gelen güvenlik güçleri, sokakta bir erkek cesediyle karşılaştı. 
     Sokakta cesedi bulunan kişinin, Hüseyin Pekanıl 27 olduğu ve kayınbiraderleri tarafından öldürüldüğü belirtildi. 
     Alsancak 1509. sokakta vatandaşların ihbarı üzerine bulunan ve üzerinden hiçbir belge çıkmayan cesedin kimliği, parmak izi sonucu tespit edildi. 
     Güvenlik güçleri, öldürülen kişinin Hüseyin Pekanıl olduğunun anlaşılması üzerine, geniş çaplı soruşturma başlattı. Pekanıl’ın, kayınbiraderleriyle tartıştığı belirlenirken, ekipler, Hasan B. 30 ile ağabeyi Sezer B.’yi 31 , Alsancak 1517. sokakta yakaladılar. Hüseyin B’nin 35 ise cinayetten sonra kaçtığı öğrenildi. 
     Pekanıl ile tartışan üç kardeşin, eniştelerini 1517. sokakta öldürdükten sonra cesedi 1509. sokağa attıkları bildirildi. Yakalanan 2 zanlı gözaltına alınırken, kaçan Hüseyin B’nin arandığı kaydedildi. 
     
</TEXT>
</DOC>
