<DOC>
<DOCNO> 342401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/14/siyaset/siy02.html </URL>
<DATE> 2005/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya basını Ankara'ya sert darbe 
</HEADLINE>
<TEXT>


DHA 


AİHM Büyük Dairesi'nin Öcalan kararı, dünya basınında geniş yankı buldu. Batı basınının yorumları şöyle 

İngiltere 
THE GUARDIAN "Türkiye, Kürt gerilla liderini yeniden yargılamaya mecbur edildi" başlıklı haberinde Öcalan'ın cezavinde geçirdiği 6 yıla karşı düşmanlarında nefret uyardırma yeteneğini kaybetmediğini belirtti. Gazete, "AB'den giriş tarihi almaya ilişkin sönük geçen çabalarına yeni ivme kazandırmak isteyen Türkiye'nin Öcalan'ı yeniden yargılamaktan başka seçeneği kalmıyor" diye yazdı. 

Fransa 
LE FİGARO "37 bin kişinin" ölümüne yol açan "savaş" yılları nedeniyle Öcalan'ın kişiliğinin Türkiye'de "derin bir husumet" yarattığını belirtti. Gazete, Öcalan vakasının "aşırı derecede hassas" bir vaka olmaya devam ettiğini ve aşırı milliyetçilere Erdoğan'ı zor durumda bırakmak için bir fırsat verebileceğini savundu. 

İspanya 
LA VANGUARDİA "Ankara sert bir darbe aldı" yorumunu yapan gazete, Avrupa yargısının Türkiye'yi köşeye sıkıştırdığını öne sürerek, Ankara'nın "milliyetçi bir ayaklanma"yı provoke etmeden AİHM kararını uygulamak için bir yol bulması gerekeceğini yazdı. 



</TEXT>
</DOC>
