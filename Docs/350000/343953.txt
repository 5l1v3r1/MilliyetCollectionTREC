<DOC>
<DOCNO> 343953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/19/son/sondun25.html </URL>
<DATE> 2005/05/19/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Kuzey ve Güney Kore, 1 ay içinde yeniden masaya oturacak 
</HEADLINE>
<TEXT>

     Kuzey Kore ve Güney Kore’nin 1 ay içinde yeniden görüşmelere başlayacağı bildirildi. 
     Ülkelerin ortak yayınladığı ve Kuzey Kore’nin nükleer planlarına değinilmeyen bildiride, iki Kore arasındaki görüşmelerin 10 aylık kesintiden sonra bakanlar düzeyinde 21-24 Haziran arasında yeniden başlamasına karar verildiği belirtildi. 
     Bildiride, Güney Kore’nin, Kuzey Kore ile 15 Haziran 2000’de yaptığı tarihi zirvenin 5. yıldönümü dolayısıyla düzenlenecek törenlere katılmak üzere Pyongyang’a bakanlar düzeyinde bir heyet göndereceği, Seul’un de Kuzey Kore’ye 21 Mayıstan itibaren 200 bin ton gübre yardımı yapacağı kaydedildi. 
     İki Kore arasındaki görüşmelerin 10 aylık kesintiden sonra yeniden başlaması, Kuzey Kore’nin ısrarla reddine karşın, Güney Koreli yetkililere krizin çözümü konusunda ümit vermişti. 
     
</TEXT>
</DOC>
