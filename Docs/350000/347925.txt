<DOC>
<DOCNO> 347925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/01/son/sonspo34.html </URL>
<DATE> 2005/06/01/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Sakaryasporlu Ragıp, Florya'da... 
</HEADLINE>
<TEXT>

     Galatasaray'ın prensip anlaşmasına vardığı Sakaryasporlu futbolcu Ragıp Dasdağ, Florya Metin Oktay Tesisleri'ne geldi. 
     Tesislere gelişinde basın mensuplarının sorularını yanıtlayan Ragıp, ''Hedefleri olan bir camiaya geliyorum, mutluyum. Arkadaşlarla forma yarışına gireceğiz. Kim faydalı olursa formayı giyecek'' dedi. 
     Sportif direktör Bülent Tulun ile görüşeceğini kaydeden Ragıp, ''Sözleşmemde bonservisimle ilgili küçük bir madde var. Sakaryaspor'dan ayrılırsam, kulübüme bir miktar para ödeneceği konusunda bir madde bulunuyor. Bunu kulübüme fayda sağlamak için ben koydurtmuştum. Küçük bir rakam ve sorun olacağını sanmıyorum'' diye konuştu. 
     Ragıp, Bülent Tulun ile görüştükten sonra tesislerden ayrıldı. Resmi sözleşmenin ne zaman yapılacağının daha sonra açıklanacağı öğrenildi. 
     
</TEXT>
</DOC>
