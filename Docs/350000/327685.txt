<DOC>
<DOCNO> 327685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/28/spor/spo20.html </URL>
<DATE> 2005/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İşkembenin düşündürdükleri... 
</HEADLINE>
<TEXT>


YAKAN TOP Nilay YILMAZ 


Geçen hafta Star televizyonunda yayınlanan Telegol programının konuklarından biri Mutlu Çelik'ti. Gecenin 03.00'ünde biten program sayesinde, önceden sadece katlettiği birkaç maçı izlediğimiz Mutlu Çelik hakkında birkaç izlenimimiz oldu. Çünkü 23.30'da yayınlanmaya başlayan programda Mutlu Çelik, yaklaşık 1 saatten sonra programla ilgilenmeyi bıraktı. Yarasının deşildiği konulara ilişkin ise, tabiri caizse geyik muhabbeti yaparak zaman geçirdi 
Serhat Ulueren 22 Temmuz'da göreve geldi bu federasyon. Hiç mi düzgün bir şey yok 
Mutlu Çelik Var. İçlerinde yakışıklılar var. 
Hele programın ilerleyen saatlerinde Çelik'in ağzından değil, karnından gelen sesleri duymaya başladık 
Mutlu Çelik Hocam buralarda işkembeci var mı Gider miyiz Acıktık. 
Serhat Ulueren Var, gideriz programdan sonra. 
Ersin Düzen Saat 3'e 10 var. 
Mutlu Çelik Hadi. Daha çorbacıya gidicez. 
Anlaşılan Mutlu Çelik'te belli bir saatten sonra konsantrasyon eksikliği görülüyor. Biz de bu hakem ağabeyimizin daha önceden yönetmiş olduğu maçlarda 60. dakikadan sonra konsantrasyonunun nasıl dağıldığını böylece öğrenmiş olduk. Tabii aldı bizi bir merak Acaba Sayın Çelik'in, yönettiği maçların sonlarına doğru aklı midesine mi takılıyordu Yoksa başka başka şeyler de düşünüyor muydu Eee, Mutlu Çelik bu, belli olmaz. Belki o anda Metin Üstündağ'ın dediği gibi "Kuşların çinko dam gagalama sorunsalı"nı dahi düşünmüş olabilir... 

Haberiniz var mı 

Reji nasıldı 
Emre ve Yıldıray'ın süper dalışları vardı. Görsel efektleri müthişti... 
Ali Sami Alkış - Star 

Ütücü aranıyor 
Milli Takım'ın kumaşı parlak ve pahalıydı ancak oynadığı futbol buruşuktu. 
Levent Tüzemen - Sabah 

Niye ki 
Ahmet Çakar Selçuk Dereli, aşk filmlerinin unutulmaz yönetmeni. 
İlker Yasin Bence oyuncusu 
3. Devre, Kanal D 

Bir ihtimal 
Anelka ve Ribery de Müslüman futbolcular. Peki o zaman onlar da mı tarikat üyesi 
Ziya Şengül - Telegol, Star 

O nasıl oluyor 
Hiç santrforla oynadık. 
Kazım Kanat - Sabah 

O zaman kapatmayın 
Reha Muhtar Televizyonu kapatabilir misiniz Sesi direkt benden alırsanız... 
Ali Şen Bodrum'da havalar güzel. 
Futbol Ateşi, ATV 

Acaba kim 
Madem uzun oyuncu alınacak, bizde de çok başarılı bir isim var. 
Galatasaray Kulübü 2. Başkanı Ergun Gürsoy 

20 yaş çok geç 
Hakan'ı çocukluğundan beri tanırım. 20 yaşından beri. 
Ahmet Çakar - 3. Devre, Kanal D 

Geçmiş zaman olur ki... 

Fenerbahçe'nin unutulmaz oyuncusu, imparatoru şimdinin teknik direktörü OĞUZ ÇETİN anlatıyor 
Tarih, 27 Mayıs 1990... İrlanda ile İzmir'de özel bir maç yaptık. Karşılaşma golsüz sona erdi. 
Ertesi gün Ankara'ya gittik... Milli ve Şampiyon Sporcuları Koruma Derneği olarak merhum Cumhurbaşkanımız Turgut Özal'ı makamında ziyaret ettik. Ben derneğin yönetim kurulu üyesiydim. Ziyarette Başkan Kazım Koç dışında Tanju Çolak, Haydar Doğan, Ali Gültiken, Aykut Kocaman, Rıza Çalımbay ve Mehmet Terzi vardı. 
Özal'la bir süre sohbet ettik. Oradan da Spordan Sorumlu Devlet Bakanı İsmet Özarslan'ın makamına geçtik. 
Özarslan tek tek elimizi sıktıktan sonra oturmamızı istedi. Oturduk... Sohbete başladık. Birden bana döndü. Ve sordu 
"Oğuz, İrlanda milli maçını seyrettin mi .." 
Odayı bir anda sessizlik kapladı. Haliyle açıklama yapmak zorunda kaldım 
"Sayın Bakanım... Ben o maçta 90 dakika oynadım..." 


</TEXT>
</DOC>
