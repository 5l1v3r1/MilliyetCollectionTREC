<DOC>
<DOCNO> 323019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/11/son/sonyas09.html </URL>
<DATE> 2005/03/11/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Michael Jackson pijama ve terlikle mahkemede... 
</HEADLINE>
<TEXT>

     ABD'de çocuklara cinsel tacizde bulunduğu iddiasıyla yargılanan pop yıldızı Michael Jackson, hakkında tutuklama emri çıkarılmasından sonra duruşmaya pijama ve terlik ile geldi. 
     Michael Jackson, duruşma başladığında zanlının gelmediğini gören yargıcın tutuklama emri çıkartmasından sonra, 1 saat gecikmeyle mahkemeye ulaştı. 
     Cinsel tacize uğradığını söyleyen 13 yaşındaki çocuk, ifadesinde, Jackson'ın kendisine iki kez ''uygunsuz şekilde'' dokunduğunu ayrıntılarıyla anlattı. 
     Çocuk ayrıca ünlü şarkıcının kendisine defalarca içki içirdiğini, evde çıplak dolaştığını, beraber internetteki erotik sitelere baktıklarını ve 75 bin dolar para vererek, bunlardan kimseye bahsetmemesi gerektiğini, bunun arkadaşlık gereği olduğunu söylediğini kaydetti. 
     Ünlü şarkıcının avukatı Thomas Mesereau ise suçlamaların müvekkilinden para almak için yapıldığını, çocuğun ailesinin daha önce herhangi bir şikayette bulunmadığını, bir avukat tuttuktan sonra bu suçlamaları gündeme getirdiğini savundu. 
     46 yaşındaki pop yıldızı, suçlu bulunursa 20 yıla kadar hapisle cezalandırılabilecek. 
     
</TEXT>
</DOC>
