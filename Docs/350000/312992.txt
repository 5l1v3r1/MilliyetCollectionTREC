<DOC>
<DOCNO> 312992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/07/ekonomi/eko02.html </URL>
<DATE> 2005/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancılar, 263 Türk şirketini satın aldı 
</HEADLINE>
<TEXT>


ÖNDER YILMAZ Ankara 

263 Türk şirketini satın alan yabancılar, toplam 28 milyon 308 bin 825 YTL 28.3 trilyon sermaye yatırımında bulundu. Haliç Fin. Kir. A.Ş. 7.5 milyon YTL ile en büyük sermayeli ile satın alınan şirket oldu. 
DYP Iğdır Milletvekili Dursun Akdemir'in yazılı soru önergesini Başbakan Recep Tayyip Erdoğan adına yanıtlayan Sanayi Bakanı Ali Coşkun, 59. Hükümet döneminde 4875 Sayılı Doğrudan Yatırımlar Kanunu'na göre 263 şirketin yabancı yatırımcılarca satın alındığını belirtti. Coşkun, yerli sermayeli Türk şirketlerinin yüzde 100 hissesini alan yatırımcıların yabancı gerçek kişiler ve yurt dışında ikamet eden Türk vatandaşları ile yabancı ülkelerin kanunlarına göre kurulmuş olan tüzel kişiler ve uluslararası kuruluşlar olduğunu açıkladı. 

Tek tek isimlerini saydı 
Coşkun'un tek tek isim vererek saydığı şirket listesinde en fazla sermaye konularak alınan şirket Haliç Finansal Kiralama AŞ oldu. Coşkun, 7.5 milyon YTL sermayeli bu şirketin Arap iş adamlarından oluşan konsorsiyum tarafından alındığını kaydetti. En düşük sermaye ile alınan şirket ise Elmas Makina Sanayi ve Ticaret Ltd. Şti oldu. Bahram Ranjbarnovın adlı yabancı şirket, Elmas Makina için 250 YTL 250 milyon sermaye koydu. 14.03.2003 ile 31.12.2004 tarihi arasında yüzde 100 hissesi yabancılara satılan şirketlerden bazıları şöyle 

Firma adı Yabancı şirket Sermaye YTL Aroma Deniz. A.Ş. Lorenz Severin 3.200.000 Lufthansa Çağrı A.Ş Lufthansa Com. 3.200.000 Notika Yatçılık Belpower invest. 2.700.000 Genel Enerji Unit invest. 1.000.000 AT T Global AT T Global 1.825.725 M ve N Paz. Mykola Dudchenko 750.000 Onur İnşaat Röstem Hairedin 600.000 

</TEXT>
</DOC>
