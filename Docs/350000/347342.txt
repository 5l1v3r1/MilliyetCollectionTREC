<DOC>
<DOCNO> 347342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/31/siyaset/siy03.html </URL>
<DATE> 2005/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
'CHP bir çınar, AKP mevsimlik çalı' 
</HEADLINE>
<TEXT>


ANKARA Milliyet 


CHP Grup Başkan Vekili Haluk Koç, dün TBMM'de düzenlediği basın toplantısında, yasaya aykırı eğitim kurumu açanlara verilecek cezaların üst sınırının düşürülmesiyle ilgili tartışmalara değindi. 
Başbakan Recep Tayyip Erdoğan'ın, İslamın felsefesine inanan insanların cumhuriyet ve demokrasi kavramlarıyla kucaklaşmalarına dayanamadığını öne süren Koç, "Başbakan gerçek İslama inananlara kötülük yapıyor. Gerçek Müslümanların üstünden elini çek Sayın Başbakan" dedi. 
Erdoğan'ın demagoji yaptığını savunan Koç, "Erdoğan uzun vadeli hedefleri için militana ihtiyacı olanların baskısını hissetti. Tarikatlar başbakan baskı yapıyor" diye konuştu. Koç, Erdoğan'ın CHP'ye yönelik "seviyesiz muhalefet" eleştirilerine de, "CHP demokrasi çınarı, AKP mevsimlik çalı. Başbakanı'n seviyesini bilelim ki gerekirse seviyemizi düşürelim, ona yaklaşmak için" karşılığını verdi. 


</TEXT>
</DOC>
