<DOC>
<DOCNO> 326226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/23/son/sondun55.html </URL>
<DATE> 2005/03/23/ </DATE>
<TIME> 18.25 </TIME>
<AUTHOR>  </AUTHOR>
<HEADLINE>
AB ile İran arasındaki Paris toplantısından sonuç çıkmadı 
</HEADLINE>
<TEXT>

     AB ile İran arasında nükleer konuların ele alındığı toplantıdan sonuç çıkmadığı bildirildi. 
     AB adına Fransa, Almanya ve İngiltere temsilcilerinin katıldığı toplantı, ileri bir tarihte tekrar düzenlenecek. 
     İran heyetinden Sirus Naseri, basına yaptığı açıklamada, ''ülkesinin atom çalışmalarını durdurmayı gözden geçirmediğini'' söyledi. 
     İranlı yetkili, gelecek haftalarda heyetler arasında yeni görüşmeler düzenlenmesi konusunda görüş birliğine varıldığını söyledi. 
     Fransa, İngiltere ve Almanya temsilcilerinin, AB adına İran'ı, nükleer silah üretmemesi konusunda güvence vermesi için ikna etmeye çalıştığı toplantılarda, Tahran ile ticaret, siyaset ve güvenlik konularının da ele alındığı belirtiliyor. 
     İran, nükleer enerji reaktörlerini sivil amaçlı geliştirmek istediğini belirtirken, ABD ve bazı Batılı ülkeler, bunun silah üretimi için bir paravan olduğunu düşünüyor. 
     AB ülkeleri, İran'ın nükleer enerji programından vazgeçmesi halinde Tahran'ın Dünya Ticaret Örgütü'ne DTÖ kabul edilmesini öneriyor. 
     
</TEXT>
</DOC>
