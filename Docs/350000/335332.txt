<DOC>
<DOCNO> 335332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/20/son/sonyas12.html </URL>
<DATE> 2005/04/20/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
MÜYAP ödülleri sahiplerini buldu... 
</HEADLINE>
<TEXT>

     Bu yıl üçüncüsü düzenlenen 'MÜYAP 2005 Türkiye Müzik Endüstrisi Ödülleri' verildi. Serdar Ortaç, 801 bin 285 adet albüm satışıyla birincilik ödülünü aldı. 
     Albümlerin satış rakamları esas alınarak yapılan değerlendirmeye göre verilen ödüller, dün akşam Lütfi Kırdar Kongre ve Sergi Saray'ında düzenlenen törenle sahiplerini buldu. 
     Beyazıt Öztürk ve Ceyda Düvenci'nin sunuculuğunu üstlendiği törende, 15 sanatçı ve yapım şirketi ödül aldı. 
     Serdar Ortaç, 801 bin 285 adet albüm satışıyla birincilik ödülünü aldı, Yıldız Tilbe ikinci, Mahsun Kırmızıgül ise üçüncü oldu. 
     Yaşar Kekava anısına verilen 'MÜYAP Özel Ödülü'nü ise bu yıl, korsan üretimi ve korsan satışlara karşı yaptığı programlar sebebiyle gazeteci Uğur Dündar aldı. 
     Shaman grubunun bir gösteri sunduğu gece, ödül alan şarkıcıların toplu fotoğraf çekimiyle son buldu. 
     
</TEXT>
</DOC>
