<DOC>
<DOCNO> 349929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/08/son/sondun30.html </URL>
<DATE> 2005/06/08/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Pentagon'un milyarlarca doları çarçur ediliyor 
</HEADLINE>
<TEXT>

     Amerikan Savunma Bakanlığı'nın Pentagon her yıl milyarlarca dolarlık teçhizatının, çalındığı, hasara uğratıldığı, satıldığı veya hurdaya çıkarıldığı bildirildi. 
     Federal hükümetin icraatını denetleyen ''Hükümetin Güvenilirliği Ofisi'' GAO adlı kuruluş tarafından yayımlanan raporda, aralarında hassas askeri teknoloji ürünleri ile 5 füze başlığının da bulunduğu yüz milyonlarca dolar değerinde teçhizatın çalındığı veya hasara uğratıldığı belirtildi. 
     Raporda, ayrıca 2002 ve 2003 yıllarında 18,6 milyar dolar tutarında malzeme ve teçhizatın Savunma Bakanlığı'ndan alındığı, 2,5 milyar dolar tutarında teçhizatın da yeni ve hiç kullanılmamış durumda atıl olarak beklediği kaydedildi. 
     Pentagon'un bu malzemenin sadece 295 milyon dolarlık küçük bir bölümünü geri dönüştürdüğü, 1,3 milyar kısmının küçük meblağlara satıldığı belirtilen raporda, askerlerin binlerce dolarlık çadır, bot, elektrik malzemesi ve tıbbi malzeme gibi teçhizatı sattığının belirlendiği bildirildi. 
     
</TEXT>
</DOC>
