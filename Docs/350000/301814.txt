<DOC>
<DOCNO> 301814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/29/son/sondun10.html </URL>
<DATE> 2004/12/29/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Yuşçenko'cular hükümet binasını ablukaya alınca... 
</HEADLINE>
<TEXT>

     Ukrayna'da pazar günü yapılan başkanlık seçiminin galibi ilan edilen Viktor Yuşçenko yanlılarının, Başbakan Viktor Yanukoviç tarafından yapılacak bakanlar kurulu toplantısını engellemek amacıyla hükümet binasının girişlerini ablukaya aldığı bildirildi. 
     Bina girişlerine araçlar yerleştiren bin kadar Yuşçenko yanlısının, memurların girişine izin verdikleri, sadece Yanukoviç'in binaya girmesini engelledikleri belirtildi. 
     Yuşçenko, dün yandaşlarından, ''Yanukoviç'in gayri resmi hükümetinin ilk toplantısını engellemek için'' hükümet binasını ablukaya almasını istemişti. 
     Ukrayna parlamentosu, kasım ayı sonunda yapılan oylamada, Yanukoviç'e güven oyu vermemiş, ancak Devlet Başkanı Leonid Kuçma önergeyi imzalamayı reddetmişti. 
     
     HÜKÜMET TOPLANTISI BAŞKA YERDE YAPILIYOR 

     Ukrayna'da devlet başkanlığı seçimini kazanan muhalif lider Viktor Yuşçenko'nun yanlılarının engellemesiyle karşılaşan hükümet üyeleri parlamento dışında toplandı. 
     Başbakan Viktor Yanukoviç'in katılmadığı oturum, başkent Kiev'de, bir bakanlık binasında yapıldı. 
     Maliye Bakanı Mykola Azarov'un başkanlık ettiği oturumda 60'tan fazla sosyal ve ekonomik konunun ele alındığı belirtildi. 
     Yanukoviç, devlet başkanlığı seçimini Yuşçenko'nun kazandığını kabul etmiyor. 
     Viktor Yanukoviç'in sözcüsü, bu sabah için planlanan kabine toplantısının, Yuşçenko yanlılarının binanın dışında toplanması nedeniyle yapılmayacağını söylemişti. 
     Yuşçenko, dün yandaşlarından, ''Yanukoviç'in gayri resmi hükümetinin ilk toplantısını engellemek için'' hükümet binasını ablukaya almasını istemişti. 
     
</TEXT>
</DOC>
