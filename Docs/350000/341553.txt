<DOC>
<DOCNO> 341553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/son/sonsiy19.html </URL>
<DATE> 2005/05/11/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Kemal Derviş, Baykal ve CHP kurmaylarıyla veda yemeğinde 
</HEADLINE>
<TEXT>

     Birleşmiş Milletler Kalkınma Programı UNDP 
     Başkanlığı’na seçilmesi nedeniyle milletvekilliğinden istifa eden Kemal Derviş, CHP Genel Başkanı Deniz Baykal ve parti yöneticileriyle veda yemeğinde bir araya geldi. 
     Derviş, saat 12.20 sıralarında genel merkeze geldi. 
     Burada Genel Sekreter Önder Sav’la Genel Başkan Yardımcıları Cevdet Selvi ve Eşref Erdem tarafından karşılanan Derviş, kısa bir süre Genel Başkan Deniz Baykal’la görüştü. Derviş daha sonra parti yöneticileriyle birlikte, Atütürk Orman Çiftliği’ndeki Merkez lokantasında birlikte veda yemeği yedi. Yemeğe, Baykal’ın yanı sıra, Genel Sekreter Önder Sav, Genel Başkan Yardımcıları Cevdet Selvi ve Eşref Erdem’le Genel Sekreter Yardımcıları, Mehmet Sevigen, Onur Öymen, Bilhun Tamaylıgil ve Genel Sayman Mahmut Yıldız da katıldı. 
     Yemekten sonra TBMM’ye gidecek Derviş, gündem dışı söz alarak milletvekillerine bir konuşma yapacak. 
     
</TEXT>
</DOC>
