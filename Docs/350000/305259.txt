<DOC>
<DOCNO> 305259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/10/son/sonyas01.html </URL>
<DATE> 2005/01/10/ </DATE>
<TIME> 02.03 </TIME>
<AUTHOR>  </AUTHOR>
<HEADLINE>
Cengiz Han'ın sırrı 
</HEADLINE>
<TEXT>

     PEKİN DHA 

      PEKİN'de yapılan Geleneksel Çin Tıbbı Toplantısı'na katılan Çin'in İç Moğolistan Özerk Bölgesi Sağlık Bölümü'nden Yu Lianyun, gelecekte daha çok kullanılması beklenen Moğol tıbbının birçok yararının keşfedildiğini söyledi. 
     Yu, geleneksel Moğol tıbbının yurt içinde ve yurtdışında çok geniş bir kullanım alanı olduğunu belirterek, "Cengiz Han ülkesinin sınırlarını Asya'dan Avrupa'ya kadar genişletirken geleneksel Moğol tıbbının koruyucu kanatları altında böylesi dinç ve güçlü kalmıştır" dedi. Yu ayrıca, Moğol tıbbının geleneksel Çin tıbbının 'kardeşinden' çok 'kuzeni' olabileceği söyleyerek, Moğol tıbbının köklerinin 1000 yıl kadar daha eskiye dayandığını savundu. 
     Yu'nun verdiği bilgiye göre, İç Moğolistan'da ortalama 14 bin 900 geleneksel Moğol tıp doktoru var. Çok daha uçuz ve etkili olan Moğol tıbbı, yüksek tansiyona karşı mayalanmış kımız gibi farklı ilaçlarla tedavi imkanı sunuyor. 
     
</TEXT>
</DOC>
