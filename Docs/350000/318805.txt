<DOC>
<DOCNO> 318805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/26/son/sondun11.html </URL>
<DATE> 2005/02/26/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Irak'ta kaçırılan kadın TV sunucusunun cesedi bulundu... 
</HEADLINE>
<TEXT>

     Irak'ın Musul kentinde geçen hafta kaçırılan kadın televizyon sunucusunun cesedi bulundu. 
     Yerel bir televizyon için çalışan Raida Muhammed Vageh Vazan'ın eşi Salim Saadullah, eşinin başından vurulmuş haldeki cesedinin dün bulunduğunu söyledi. 
     Saadullah, aldığı tehditler nedeniyle eşi için özel cenaze töreni düzenlenmeyeceğini belirtti, ancak tehditlerle ilgili ayrıntı vermedi. 
     Vazan'ın neden kaçırıldığı bilinmiyor, ancak çalıştığı televizyon şirketine geçen hafta havan saldırısı düzenlenmiş, saldırıyı El Kaide ile bağlantısı olan Ebu Musab Zerkavi'nin örgütü üstlenmişti. 
     Kadın sunucu, 20 Şubatta birkaç maskeli ve silahlı kişi tarafından Şahvan mahallesindeki evine dönerken kaçırılmıştı. 
     
</TEXT>
</DOC>
