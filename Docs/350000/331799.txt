<DOC>
<DOCNO> 331799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/09/son/sonspo36.html </URL>
<DATE> 2005/04/09/ </DATE>
<TIME> 18.50 </TIME>
<AUTHOR>  </AUTHOR>
<HEADLINE>
FC Bayern Münih, lig şampiyonluğunda öne geçti 
</HEADLINE>
<TEXT>

     Almanya Birinci Futbol Ligi'nde Bundesliga bugün yapılan karşılaşmalar sonunda, sahasında Borussia Mönchengladbach'ı 2-1 yenen FC Bayern Münih, şampiyonluk mücadelesinde öne geçti. 
     En yakın takipçisi FC Schalke 04'ün deplasmanda VFB Stuttgart'a 3-0 yenilmesi sonucu ligde ilk sırada bulunan FC Bayern Münih, 59 puanla FC Schalke 04 ile puan farkını 3'e çıkardı. 
     Bugünkü karşılaşmalarda alınan sonuçlar şöyle 
Hertha BSC Berlin-SC Freiburg 3-1 
Bayer 04 Leverkusen-BV Borussia Dortmund 0-1 
VFL Bochum-Hannover 96 1-0 
FC Bayern Münih-Borussia Mönchengladbach 2-1 
Hamburg SV-SV Werder Bremen 1-2 
FSV Mainz 05-VFL Wolfsburg 0-2 
VFB Stuttgart-FC Schalke 04 3-0 
Bu sonuçlardan sonra FC Bayern Münih puanını 59'a çıkarırken, 2. sırada bulunan FC Schalke 04, 56 puanda kaldı. 3.sıradaki VFB Stuttgart puanını 54'e yükseltirken, SV Werder Bremen de 50 puanla dördüncülüğünü korudu. 
     Milli futbolcular Yıldıray Baştürk ile İlhan Mansız'ın takımı olan Hertha BSC Berlin de 47 puana yükselerek 5. sıradaki yerinde kaldı. 
     Ligin dibinde ise 26 puanla VFL Bochum, 23 puanla Hansa Rostock, 17 puanla da SC Freiburg yer alıyor. 
     Ligdeki gol krallığı yarışında FC Nürnberg takımında oynayan Marek Mintal, 25 golle ilk sırada yer alırken, 15 golle Arminia Bielefeld'li Delron Buckley, bu futbolcuyu izliyor. 
     Ligde yarın da Arminia Bielefeld-FC Kaiserslautern ve FC Nürnberg-FC Hansa Rostock karşılaşmaları yapılacak. 
     
</TEXT>
</DOC>
