<DOC>
<DOCNO> 331913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/10/yazar/theper.html </URL>
<DATE> 2005/04/10/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Bu nasıl gelişme 
</HEADLINE>
<TEXT>


Şu gelinen noktaya bakın. Bana, işveren olmadığım, işverenlerle vek let ilişkisi dışında bir ilişkim bulunmadığı halde günde en az beş kişi iş bulmam için başvuruyor. Demek ki, şirketlere başvuru patlama halinde. İş arayanlara soruyorum, ilk defa mı işe gireceksiniz diye, hayır çoğu işten çıkarılmış. Peki bu ekonomi nasıl atılım yapıyor, anlamak mümkün mü 
Benim bildiğim, ekonominin değerlendirilmesi için önemli verilerden biri "yatırım-istihdam-üretim" üçlüsüdür. Bunlar zaten birbirine bağlıdır, istihdam olmadan üretim olmaz. Teknolojik gelişme istihdamı daraltır ancak yatırım yani işyerleri ve yeni iş imk nı demektir ki, bugün bunu görmek mümkün değil. Peki her gün yüzlerce kişinin işinden olduğu bir ekonomi nasıl atılım yapıyor Konu sadece iktisadi değil, bunun sonu hukuka dayanıyor, zira işsiz adam suç işler. Demek ki kapkacın, hırsızlığın çaresi "İstiklal Caddesi'ni trafiğe açmak" değil. Birileri bu öneriyi getirmiş, İstiklal Caddesi'ni trafiğe açarsak kapkaç önlenir Peki... 
İşsizliği ne yapacaksınız Zabıtanın konuya önem vermeyişini, müeyyide uygulanmayışını, kanunlardaki değişikliklerin suçlular lehine yapıldığı gerçeğini, büyük şehirlere göçü ne yapacaksınız Suçu yaygınlaştırmak kolaydır da, önlemek zordur. Bunun için önce irade, sonra sağlam politik kafa yapısı ve cesaret gerekir. Bugün bunların hiçbiri yok. Dolayısıyla işi bu kadar basite alamazsınız. 
Yepyeni Ceza Kanunumuz yeniden ele alınıyor, bakalım daha neler göreceğiz, dedim ya şimdi okullu olduk, harıl harıl ders çalışıyoruz ve bu arada hukuki konulardan, yeme içmeye, gezip tozmaya dair anılarımızı yazarız. İşte birincisi. İstiklal Caddesi'nde Galata Restoran var, ben gittim. Tam bir aile restoranı. Servis mükemmel, yemekler harika, vaktin nasıl geçtiğini anlamıyorsunuz, canlı Türk müziği yayını var. Oldukça da hesaplı. Benim gezi notum da şimdilik bu kadar. Hafta sonu bir yere gidersem yazarım, yeni kanunlar kabul edilene kadar böyle idare edeceğiz, ne yapalım 



</TEXT>
</DOC>
