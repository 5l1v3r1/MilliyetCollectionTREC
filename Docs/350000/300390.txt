<DOC>
<DOCNO> 300390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/24/ekonomi/eko03.html </URL>
<DATE> 2004/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kıbrıs'ta hamasete gerek yok' 
</HEADLINE>
<TEXT>


ÖZLEM BAY Ankara 

Koç Holding Yönetim Kurulu Başkanı Mustafa Koç, Türkiye'nin AB'den müzakere tarihi almasını değerlendirirken, bunu çok olumlu bulduğunu belirterek, "Gelecek 10 yılda çok şey değişecek, dolayısıyla bir şekilde sorunlar çözüme bağlanacak" dedi. 
Türk Sanayicileri ve İşadamları Derneği'nin TÜSİAD kokteyline katılan Koç, "Biz Kıbrıs'ı da verdik, buradan bir şey tarih aldık diye hamasi edebiyata girmemek lazım" diye konuştu. Müzakere tarihi alınmasının en önemli sonuçlarından birinin yabancı yatırımların ivme kazanması olacağına işaret eden Koç, bunun da işsizliğe çare bulunması açısından çok önemli olduğunu vurguladı. Eczacıbaşı Holding Yönetim Kurulu Başkanı Bülent Eczacıbaşı da, 2005'e çok olumlu baktıklarını belirterek, "Belki biraz yavaşlayan ama sağlıklı bir büyüme bekliyoruz" dedi. Eczacıbaşı, müzakere tarihi alınmasının ekonomide çok iyi karşılandığını dile getirdi. Yatırımlar açısından özel sektörde son derece olumlu bir hava olduğunu belirten Eczacıbaşı, "Kuruluşumuzda da bu olumlu hava h kim. Kapasitemizi artıracağız. Rusya'da 2005'te seramik yatırımına başlayacağız" dedi. Kokteyle Dışişleri Bakanı Abdullah Gül ile Devlet Bakanları Ali Babacan ve Abdüllatif Şener de katıldı. 


</TEXT>
</DOC>
