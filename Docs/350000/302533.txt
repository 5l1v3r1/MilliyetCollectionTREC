<DOC>
<DOCNO> 302533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/18/yasam/yas02.html </URL>
<DATE> 2005/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Genç futbolcuya kapkaççı bıçağı 
</HEADLINE>
<TEXT>


İSTANBUL Milliyet 

Şişli'de Fenerbahçe Spor Kulübü'ne bağlı Feriköy Futbol Okulu öğrencisi olan Hakan Özil 18 , dün idmana gelirken, futbol okulu yakınlarında kapkaççıların saldırısına uğradı. Özil'i göğsünden bıçaklayarak cep telefonunu alan kapkaççılar kaçtılar. 

Durumu ağır 
Çevredeki vatandaşlar tarafından ambulansla Okmeydanı Eğitim ve Araştırma Hastanesi'ne kaldırılan Özil ameliyata alındı. Aldığı bıçak darbesi sonucu karaciğerinin parçalandığı öğrenilen Özil, ameliyatın ardından Reanimasyon Servisi'nde tedavi altına alındı. Hastane yetkilileri, Hakan Özil'in sağlık durumunun ciddiyetini koruduğunu belirttiler. Polis yetkilileri, kaçan kapkaççıların yakalanması için geniş çaplı araştırma başlattı. Özil'in, uğradığı saldırıyla ilgili olarak Fenerbahçe Kulübü'nün resmi internet sitesinde de açıklama yapıldı. 


</TEXT>
</DOC>
