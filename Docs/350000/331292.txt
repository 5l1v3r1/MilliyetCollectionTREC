<DOC>
<DOCNO> 331292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/08/magazin/mag01.html </URL>
<DATE> 2005/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
'Beni kanser eden 11 Eylül saldırıları' 
</HEADLINE>
<TEXT>


ABC haber spikeri Jennings, kanser olduğunu ekrandan duyurdu 11 Eylül'de sigaraya yeniden başladım 

DIŞ HABERLER SERVİSİ 

Amerikan ABC televizyon kanalında 22 yıl haber spikerliği yapan Peter Jennings, salı akşamı ana haber bülteninin sonunda yayımlanan video kasette, akciğer kanseri olduğunu açıkladı. 
ABD'nin en tanınmış sunucularından Jennings 66 , video kasette, "10 milyon Amerikalı kanserle yaşıyor. Onlardan öğrenecek çok şeyim var" dedi. Jennings, 20 yıl önce sigarayı bıraktığını, 11 Eylül saldırılarından sonra yeniden başlayarak 'zayıflık' ettiğini söyledi. 
Komünizmin çöküşünden O.J Simpson davasına ve 11 Eylül saldırılarına kadar çok sayıda önemli haberi duyuran Jennings, bundan sonra da haber sunmayı sürdürmeyi istediğini belirtti. 

Selefi de kanserdi 
Gelecek hafta kemoterapiye başlayacak Jennings, doktoruna ilk sorusunun "Saçlarım ne zaman gidecek " olduğunu söyledi. 2003'te ABD vatandaşı olan Kanada doğumlu Jennings, 1983'te kanserden ölen Frank Reynolds'ın ABC'deki yerini almıştı. 


</TEXT>
</DOC>
