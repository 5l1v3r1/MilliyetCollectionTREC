<DOC>
<DOCNO> 320621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/04/son/sondun03.html </URL>
<DATE> 2005/03/04/ </DATE>
<TIME> 02.19 </TIME>
<AUTHOR>  </AUTHOR>
<HEADLINE>
Sinn Fein 7 kişinin üyeliğini askıya aldı 
</HEADLINE>
<TEXT>

     İrlanda Cumhuriyet Ordusu'nun IRA siyasi kanadı Sinn Fein, katolik bir adamın öldürülmesinde bağlantıları olduğu ileri sürülen 7 üyesinin üyeliğini askıya aldı. 
     Sinn Fein'in lideri Gerry Adams, 30 ocakta Belfast'ta Robert McCartney adlı katoliğin öldürülmesinde bu kişilerden herhangi birinin sorumlu olduğunun tespit edilmesi, ya da cinayet anında nerede oldukları hakkında doyurucu bir açıklama yapamamaları durumunda, Sinn Fein bu kişileri ihraç edeceğini söyledi. 
     İrlanda Cumhuriyet Ordusu IRA da 26 şubatta McCartney'in öldürülmesine karıştıkları gerekçesiyle 3 üyesinin örgütle ilişkisini kestiğini bildirmişti. 
     IRA, kurbanın ailesinin Gerry Adams'la yaptığı görüşmenin ardından ilk kez böyle bir karar almıştı. 
     
</TEXT>
</DOC>
