<DOC>
<DOCNO> 332358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/guncel/gun03.html </URL>
<DATE> 2005/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bu bildiri gereksiz' 
</HEADLINE>
<TEXT>


200 aydının yayımladığı bildiriyi eleştiren DYP lideri Ağar'a göre, Trabzon'da olayların üzerine gidilmemeli 

FERİT ASLAN, MUZAFFER DURU Diyarbakır DHA 

Aydınların, Türk ve Kürt aşırı milliyetçiliğinin yükselişine dikkat çektikleri bildiriyi "gereksiz bulduğunu" söyleyen DYP Genel Başkanı Mehmet Ağar, "Ateş düştüğü yeri yakar. Ateşin dışındakiler milleti rahatsız etmesin" dedi. 
Diyarbakır'da Galatasaray - Trabzon maçını izleyen Ağar, Trabzon'daki olayların üzerine gitmenin anlamı olmadığı kaydetti. Ağar, şunları söyledi "İşi zamana bırakıp soğutmak yerine, germenin anlamı yok. Halkın büyük çoğunluğu bunları kabul etmez." 
Aydınların yayımladığı bildiriyi eleştiren Ağar, halkın herkesin üstünde olduğunu belirtirken şunları kaydetti 

Halkı tanımıyorlar 
"Bunları kaleme almak yanlıştır. Gereksiz işlerdir... Halkı tanımayan, geleneğini, genlerini, tarihini bilmeyenler kendilerini ortaya atmaktadır." 
Ağar, Mersin'de bayrağa saldırının ardından Genelkurmay Başkanlığı'nın açıklamasında kullanılan "sözde vatandaş" nitelemesini de şöyle değerlendirdi "'Sözde vatandaş'ın o anlamda kullandığını sanmıyorum. O sözü sadece bayrağa saygısızlık yapanlar için söylemiş olabilirler." 

'Bildiriyi destekliyoruz' 

Aydınlar bildirisine, AKP ve CHP'li milletvekilleri destek verdi. Ersönmez Yarbay AKP Bildiriye katılıyorum... Hiç kimse bayrak korumak için sokakta adam dövemez. Kemal Kumkumoğlu CHP Bu gelişmeler, Trabzon kökenli bir milletvekili olarak beni rencide etti. Bu, ülkeyi sahiplenme değil parçalanma tavrı. Aydınların sağduyu çağrısını destekliyorum. Mustafa Özyürek CHP Mersin Herkesin barış çağrısı yapması doğal ama belli sayıda insan bir bildiri yayımladığında, sanki sadece onlar barış istiyormuş gibi yanlış anlama olabilir. 


</TEXT>
</DOC>
