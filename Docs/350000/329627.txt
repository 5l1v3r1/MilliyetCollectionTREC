<DOC>
<DOCNO> 329627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/02/son/sondun20.html </URL>
<DATE> 2005/04/02/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Afganistan'da 2 bomba patladı 4 ölü, 5 yaralı... 
</HEADLINE>
<TEXT>

     Afganistan'ın güneyindeki Kandahar ve kuzeyindeki Balk eyaletlerinde dün meydana gelen bombalı saldırılarda 2'si çocuk 4 sivil Afgan öldü, 5'i yaralandı. 
     İçişleri Bakanlığı, bugün yaptığı açıklamada, ilk patlamanın dün gece meydana geldiğini, 2 çocuğun öldüğü bu patlamada bombanın yeni yerleştirilip yerleştirilmediğinin bilinmediğini açıkladı. 
     Patlamanın eski bir mayın nedeniyle meydana gelmiş olabileceğinin belirtildiği açıklamada, aynı gün Balk'ta bir traktörün altına yerleştirilen bombanın patlaması sonucu ise 2 sivilin öldüğü, 5 sivilin yaralandığı ifade edildi. 
     Açıklamada, patlamaların sorumluluğunun kime ait olduğunun bilinmediği, bununla birlikte önceki saldırıların Taliban tarafından düzenlenmiş olduğu kaydedildi. 
     
</TEXT>
</DOC>
