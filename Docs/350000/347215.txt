<DOC>
<DOCNO> 347215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/30/son/sonspo16.html </URL>
<DATE> 2005/05/30/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Konyasporlu Altan, Galatasaray ile prensipte anlaştı... 
</HEADLINE>
<TEXT>

     Konyaspor’un başarılı oyuncusu Altan, daha önce prensipte anlaştığı Galatasaray ile sözleşme imzalamayı bekliyor. 
     Yeşil-beyazlı ekibin 2 yıldır formasını giyen Altan, AA muhabirine yaptığı açıklamada, yıllardır futbol oynamayı hayal ettiği Galatasaray’a transferinin ilk kez 12 yıl önce Göztepe’de forma giydiği dönemde gündeme geldiğini söyledi. 
     12 yıl boyunca görüşmelerde bulunduklarını, ancak bazı aksaklıklar 
     nedeniyle transferin gerçekleşmediğini ifade eden , bu yıl sezon sonuna doğru yapılan görüşmelerin oldukça olumlu geçtiğini anlattı. Altan, 2 yıl forma giydiği Konyaspor’da 2004-2005 futbol sezonunda 20 maçta oynadığını ve rakip fileleri 4 kez havalandırdığını belirterek, "İlk golümü de sezonun ilk maçında Galatasaray’a karşı İstanbul’da atmıştım. İki yıl boyunca Konyaspor’un başarısı için ter döktüm. Artık, hedeflerime ulaşmak istiyorum" dedi. Formasını giymeyi istediği Galatasaray ile prensipte anlaştıklarını ve son bir görüşme yapacaklarını vurgulayan Altan, "Galatasaraylı yöneticilerle yapacağımız görüşmede büyük olasılıkla sözleşme imzalarız. 12 yıldır umutla beklediğim transferin gerçekleşmesini çok istiyorum" dedi. Altan, anlaşma sağlanması durumunda sarı-kırmızılı ekiple 1 yılı opsiyonlu 3 yıllık sözleşme imzalayacaklarını söyledi. 

     
</TEXT>
</DOC>
