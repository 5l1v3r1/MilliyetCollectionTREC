<DOC>
<DOCNO> 337070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/son/sonspo05.html </URL>
<DATE> 2005/04/26/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Aziz Yıldırım Seyrantepe'yi kendine istiyor 
</HEADLINE>
<TEXT>

     Başkan Aziz Yıldırım'ın Seyrantepe arazisini Sarı-Lacivertli kulüp için değil, kurduğu kooperatif adına almak istediği öğrenildi. 
     
     Fener’e yüzde 10 pay 

     Seyrantepe’ye yapacağı evler, alışveriş merkezleri ve işyerlerinden yaklaşık 1 milyar dolar kazanmayı planlayan Aziz Yıldırım’ın bu paradan Fenerbahçe’ye de yüzde 10’luk bir pay ayırabileceği ifade ediliyor. Yıldırım işin peşini bırakmamaya kararlı gözükürken, gelecek için tüm ümitlerini Seyrantepe’ye bağlayan Galatasaray cephesinden öfke sesleri yükseliyor. 
     
     Galatasaray öfkeli 

     Cim Bom’un patronu Özhan Canaydın katıldığı bir televizyon programında, Ben Fair-Play ödülü almış bir başkanım. Tahriklere kapılmam. Ama gerekirse de masaya yumruğumu vurmasını iyi bilirim. Seyrantepe arazisinin üst kullanım hakkını 30 yıllığına Galatasaray kulübü almıştır. Onlar bu noktadan sonra almaya çalışsalar da hiçbir şey yapamazlarö diye konuştu. 
     
     Taraftar birbirine girer’ 

     Fenerbahçe cephesinden gelen açıklamaların olayı sadece uçuruma sürükleyeceğini belirten Canaydın, Galatasaray işine bakar, stadını yapıp gider. Bu tür açıklamalarla bir yere varamazlar. İki takım taraftarları birbirlerine girerö ifadesini de kullanıp, konuyu Fenerbahçe Başkanı Aziz Yıldırım ile görüşeceğini vurguladı. 

     
</TEXT>
</DOC>
