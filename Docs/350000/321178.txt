<DOC>
<DOCNO> 321178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/06/spor/spo15.html </URL>
<DATE> 2005/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Salonda final günü 

AVRUPA Salon Atletizm Şampiyonası'nda milli atletimiz Tezeta Dengersa bugün 3 bin metrede madalya mücadelesi yapacak. Seçmede 8.59.62 ile finale kalan 12 atlet arasında en iyi ikinci dereceyi elde eden Dengersa, saat 18.30'da Madrid'teki yarışta start alacak. 

Balkan Kros koşuluyor 

50. Balkan Kros Şampiyonası bugün Kocaeli'nin Sarımeşe beldesinde koşulacak. Türkiye ile birlikte yedi ülkenin gençler, 23 yaşaltı ve büyükler kategorilerinde mücadele edeceği şampiyonada gençler Avrupa şampiyonumuz Binnas Uslu da yarışacak. 

Özel madalyalar 

JAPONYA'NIN Nagano kentindeki Özel Olimpiyatlar Kış Oyunları'nda Türkiye 8 madalya kazandı. 80 ülkeden 2 bin 500 sporcunun katıldığı oyunlarda Zihinsel Engelliler Kayak Milli Takımı'ndan İsmail Kuruçay 2 altın, 1 bronz, İsmail Topal 1 altın, 2 gümüş, Tuğba Tekin 1 altın ve Ali Tunçbilek de 1 gümüş madalya elde etti. 

Hamide sürprizi 

DÜNYA Tekvando Şampiyonası'na katılacak milli takım seçmelerinde 59 kiloda dünya şampiyonu ve olimpiyat üçüncüsü Hamide Bıkçın Tosun, Esra Akbaş'a mağlup oldu. Seçmeler sonunda bayanlarda Kadriye Selimoğlu, Ülkü Ergen, Azize Tanrıkulu, Tuğba Abuş, erkeklerde de Bahri Tanrıkulu, Tunahan Dikmelik, İsmail Menekşe, Abdülkadir Dolaş, Selim Kokar milli takıma girdiler. 

Dubai'nin galibi Davenport 

DUBAI WTA Açık Tenis Turnuvası'nda şampiyonluğu ABD'li raket Lindsay Davenport kazandı. Yarı finalde sakatlanan Serena Williams'ı geçen Sıpr raket Jelena Jankoviç ile finalde karşı karşıya gelen Davenport, 6 - 4, 3 - 6 ve 6 - 4'lük setlerle galibiyete ulaştı. 

Şeref Eroğlu'ndan altın 

MACARİSTAN'IN Szombathely kentinde dün başlayan Uluslararası Grand Prix Grekoromen Güreş Turnuvası'nda Türk Milli Takımı'ndan Şeref Eroğlu, altın madalya kazandı. 66 kiloda mücadele eden Eroğlu sırasıyla Sırp, Güney Kore, Sırbistan - Karadağ ve Rus rakiplerini yenerek birinciliğe uzandı. 

Chelsea k rlı çıktı 

İNGİLTERE Ligi'nde şampiyonluk yarışındaki Manchester United bir darbe de Cyrstal Palace beraberliğiyle yedi. 10 kişi kalan rakibi karşısında gol bulamayan Manchester bir puana razı olurken, Chelsea, Norwich City'yi deplasmanda 3 - 1 yenerek zirvede puan farkını sekize çıkardı. Üçüncü Arsenal ise Henry'nin üç golüyle Portsmouth'u yenerek Manchester ile farkı iki puana indirdi. 

Lejyonerler ne yaptı 

Bochum - Schalke 0 - 2 
Hamit Altıntop 75'te girdi 
B.Münih - Werder Bremen 1 - 0 
Ümit Davala yedek kaldı 


</TEXT>
</DOC>
