<DOC>
<DOCNO> 330146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/04/son/sonsiy19.html </URL>
<DATE> 2005/04/04/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Başbakan'a soru Çıkar peşindeki gazeteciler kimler 
</HEADLINE>
<TEXT>

     Basın Konseyi Başkanı Oktay Ekşi, Başbakan Tayyip Erdoğan'ın 'kendisinden çıkar talebinde bulunan gazetecileri' açıklamasını isteyerek, ''mesleğimizde bu tür kişiler varsa, onların ayıklanması için Basın Konseyi olarak bize düşenleri yapmaya hazırız'' dedi. 
     Ekşi, yaptığı yazılı açıklamada, Başbakan Erdoğan'ın AK Parti Kadınlar Kolu Birinci Olağan Kurultayı'nda bazı gazetecileri ''hortumları kesildiği için çılgına döndüler'' diyerek suçladığını, Hürriyet gazetesinin 3 nisan 2005 tarihli sayısında da Fatih Altaylı'nın sorusunu yanıtlarken, 'gazeteci' sıfatıyla randevu alan bazı kişilerin gizli planlarını ortaya koydukları, kimi zaman yatırım projesi, kimi zaman ihale, kimi zaman da kredi konulu taleplerini dile getirdiklerini söylediğini ifade etti. 
     Başbakan Erdoğan'ın ''bunları açıklarsam hepsinin dengeleri bozulur'' dediğini belirten Ekşi, Erdoğan'ın 'hortumları kesildiği için çılgına dönenler' açıklaması için yaptıkları çağrıya cevap vermediğini ifade etti. 
     TGS AÇIKLAYIN SAYIN BAŞBAKAN 
     Türkiye Gazeteciler Sendikası TGS , Başbakan Recep Tayyip Erdoğan'dan ''kendisinden ihale istediğini'' belirttiği gazetecileri açıklamasını istedi. 
     TGS Yönetim Kurulu tarafından yapılan yazılı açıklamada, Başbakan Erdoğan'ın bir söyleşide, ''kendisiyle görüşen bazı gazetecilerin ihale istediklerini'' belirttiği ve gazetecilerden gelen görüşme taleplerine olumlu yanıt vermeyişini bu nedene bağladığı hatırlatıldı. 
     ''Sayın Başbakan'ı 'ihaleci gazetecileri' açıklamaya davet ediyoruz'' denilen açıklamada, şunlar kaydedildi 
     ''Bu konu, Sayın Başbakan ile 'ihaleci gazetecileri' ilgilendiren kişisel bir nitelik taşımamaktadır. Gazetecilik, bir kamusal hizmettir ve demokrasinin düzgün işleyebilmesinde en etkili araçtır. Bu nedenle ihaleci gazetecilerin açıklanması öncelikle kamusal yarar açısından zorunludur.'' ''Benzer iddiaların son yıllarda medya içinde de tartışma konusu olduğu ve mesleğin saygınlığını zedelediği'' vurgulanan açıklamada, şu görüşlere yer verildi 
     'Sayın Başbakan'ın söz konusu gazetecileri açıklaması, gazetecilik mesleğinin korunması açısından da önem taşımaktadır. Açıklamaması hali ise özellikle de Başbakan ile görüşme talebinde bulunan tüm meslektaşlarımızı zan altında bırakacaktır. Bunun kabul edilebilir tarafı yoktur. Sayın Başbakan'ın tüm gazetecileri zan altında bırakma gibi bir haksız davranıştan kaçınacağına inanmak istiyor, söz konusu gazetecilerin isimlerini bir an önce açıklamaya davet ediyoruz.'' 
     
     CHP'den önerge 

     Bu arada, CHP Yozgat Milletvekili Emin Koç, Başbakan Recep Tayyip Erdoğan'a, 'gazeteci adı altında kendisinden randevu isteyenlerin kim olduğunu' sordu. 
     Koç, Başbakan Erdoğan tarafından yanıtlanması istemiyle TBMM Başkanlığı'na sunduğu önergede, Erdoğan'ın Kızılcahamam toplantısında,''benden gazeteci gibi randevu alıp gelen, başka işler için konuşanlar, aracılık yapanlar var. Şikayet edenler bunlar' diye konuştuğunun basında yer aldığını belirterek, bu gazetecilerin kim olduğunu sordu. 
     Koç, önergesinde şu soruların da yanıtlanmasını istedi ''bu kişiler basın kartı taşıyan gazeteciler mi Basın kartlı gazeteciler ise hangi medya kuruluşunda çalışıyorlar Gazeteci gibi randevu alanların sizden ne gibi talepleri oluyor Sizinle görüşememekten şikayetçi olan kişilerle daha önce görüştünüz mü Görüştünüz ise kaç defa Bundan sonra görüşecek misiniz Şikayetçileri kamuoyuna açıklamayı düşünüyor musunuz, düşünmüyorsanız bunları bir bakıma korumuyor musunuz '' 
     
     NE DEMİŞTİ 

     Başbakan Erdoğan, Hürriyet Gazetesi yazarı Fatih Altaylı ile yaptığı ropörtajda, kendisinden randevu alıp geldikten sonra aracılık yapanlar olduğunu söylemişti. 
     Erdoğan'ın Fatih Altaylı'ya yaptığı açıklamaların gazetecilerle ilgili bölümü şöyle 
     
     Altaylı 

     Son günlerde danışmanlarınız ve yakın çalışma arkadaşlarınız eleştiriliyor. Gazetecilerin size ulaşmalarını engelliyorlarmış. 
     
     Erdoğan 

     Bana ulaşamayan gazeteciler varmış. Önce şunu sormak isterim, her arayan her aradığına hemen ulaşıyor mu Size, Ertuğrul Özkök’e veya Aydın Doğan’a her arayan ulaşabiliyor mu Üstelik bana ulaşmak çok da zor değildir. Cep telefonum hep yanımda. Bir arkadaşımda durur. Gece de başucuma koyar öyle yatarım. Bana herkes ulaşabilir. Ama benden gazeteci gibi randevu alıp gelen, geldikten sonra başka işler için konuşanlar var, aracılık yapanlar var. Elbette ki bunlara kapıları hemen kapıyoruz. Şimdi Başbakan’a ulaşamamaktan şik yet edenler işte bunlar. Aslında az önceki sorunuzun da yanıtı bu. 
     
</TEXT>
</DOC>
