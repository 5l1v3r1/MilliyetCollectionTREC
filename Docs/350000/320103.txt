<DOC>
<DOCNO> 320103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/02/son/sontur25.html </URL>
<DATE> 2005/03/02/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Sahte rakıdan zehirlenenler dikkat .. Başka alkol almayın .. 
</HEADLINE>
<TEXT>

     Vehbi Koç Vakfı VKV Amerikan Hastanesi VKV Dahiliye Bölüm Şefi Dr. Ömer Ayata, ''alkolden zehirlendiğini düşünenlerin 'panzehir' diyerek kesinlikle tekrar alkol almamalarını, böyle bir davranışın kişiyi komaya sokup öldürebileceğini'' bildirdi. 
     Dr. Ayata, AA muhabirine yaptığı açıklamada, alkol zehirlenmeleri tedavisinde etil alkol kullanılmasının yeri bulunduğunu söyledi. 
     Ayata, ''Ancak etil alkol verilmesi tek başına yeterli değil. Başka tedaviler de uygulanıyor. Etil alkol, tedavide damardan küçük miktarlarda ve kontrollü olarak kullanılıyor'' dedi. 
     Alkolden zehirlendiğini anlayan kişilere kusmasını ve ardından müshil içmesini öneren bulunan Dr. Ayata, şunları kaydetti 
     ''Kişi, bunları yaptıktan sonra bir sağlık kuruluşuna başvurmalı. Zehirlendiğini anlayan kişi, başka alkol almasın. Yoksa alkol komasına girer, ölmeyeceği varsa da ölür. İyileşeyim diyerek rakı, viski içilirse ölünür.'' 
     
</TEXT>
</DOC>
