<DOC>
<DOCNO> 309804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/27/yazar/pulur.html </URL>
<DATE> 2005/01/27/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kurban üzerine... 
</HEADLINE>
<TEXT>


FARSÇA bir deyim vardır "Men çe guyem, tamburem çe guyed " 
Türkçesi 
"Ben ne söylerim, tamburum ne söyler " 
"Tamburum ne çalar " diyenler de vardır. 
Sayın Başbakan, "kurban" adına işlenen "hayvan katliamını" adeta korurcasına, eleştirenleri suçladı, onları "İnsanların dini duyarlılığına yönelmiş hareket" olarak değerlendirdi 
"Medya her şeyi yazmaz, ineklerin yol kenarında kesildiğini yazar. Bunları yazarken Müslümanların değer yargılarıyla oynamamak lazım Kesimhaneler modern şartlarda yapılmalıdır. Buna katılıyorum. Bu süreçtir, kültürdür. Bu kültürü oluşturacağız." 
Bu tepkiyi okuyunca aklımıza Farsça bu deyim geldi 
"Biz ne söylüyoruz, Başbakan ne söylüyor " 

ASLINDA gelecek Kurban Bayramı'na kadar "kurban" için bir şey yazmamaya niyetliydik, ama Başbakan'ın bu tepkisi bizi zorladı... 
Sanki biz "Kurban kesilmesin " diyoruz. 
Belki diyenler vardır ama, biz değil 
Onlar öyle düşünebilir, biz Kurban Bayramlarında "Mehmetçik Vakfı"na bağışta bulunuruz, bu da bizim özgürlüğümüz, isteyen kurban keser, isteyen kesmez, isteyen bağış yapar. 

LAKİN, bu biçimde kurban kesilmez. Kaçan boğayı yakalamak için arka ayaklarını kesmek hangi dini ve insani kurala sığar 
Ya da hayvanın başına odunla, tahtayla vurarak bayıltarak kurban kesmek vacip midir 

BAKIN, bu memleketin en önemli din limlerinden, Diyanet İşleri Başkanı ve Fatih dersiamlarından rahmetli Ömer Nasuhi Bilmen "Büyük İslam İlmihali"nde ne diyor 
"Hayvanı ayağından tutarak mezbahaya çekmek de mekruhtur." 
Ayağından tutup çekmek ne demek, hayvanın arka ayaklarını bıçakla kesip yere yıkıyorlar, boğazına bıçağı dayıyorlar. 
Bunu eleştirip "Olmaz böyle vahşet " dedin mi de "Sen insanların dini inançlarına karşısın " diye karşına dikiliyorlar. 

KURBAN niçin kesilir 
Gösteriş olsun diye kesilmez. 
Ömer Nasuhi Bilmen, kurban kesilmesine karşı olanları eleştirirken şöyle der 
"Kendi zevkleri uğruna her gün binlerce hayvanın kesilmesini çok görmeyenleri, senede bir defa Allah rızası için, bir kısım hayvanların fukara menfaatine olarak kurban namıyla kesilmesini çok görmeleri doğrusu büyük bir düşüncesizliktir." 
İŞTE kurban kesmenin anlamı bu fukara menfaati şartı... 
Yani kurban etinin fakir fukaraya, yoksullara dağıtılması... 
Yoksa "Hak için kurban Küp için kavurma" değil... 

BAŞBAKAN "Modern kesimhanelerden" söz ederken "Bu kültürü oluşturacağız" diyordu. 
Siz bu yaklaşımla, ancak bugünkü "katliam kültürünü" oluşturabilirsiniz. 



</TEXT>
</DOC>
