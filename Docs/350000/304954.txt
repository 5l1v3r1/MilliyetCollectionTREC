<DOC>
<DOCNO> 304954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/09/son/sonyas11.html </URL>
<DATE> 2005/01/09/ </DATE>
<TIME> 17.35 </TIME>
<AUTHOR>  </AUTHOR>
<HEADLINE>
Evinde fara olanlar daha az kira ödüyor 
</HEADLINE>
<TEXT>

     Almanya'da evinde fare bulunan kiracıların, kirada indirim yapma hakkı olduğu bildirildi. 
     Berliner Kurrier gazetesi, Brandenburg eyaletinde, evinde 10 fare bulunan bir kadının ev sahibinin farelere karşı tedbir almaması üzerine kirasını ödemediğini ve mahkemenin de kadını haklı bulduğunu belirtti. 
     Köln'deki bir kiracı ise balkonunda fare olduğu için, yüzde 5'lik kira indirimi hakkını yine mahkeme kararıyla kazandı. 
     Kiracı dernekleri, evlerinde veya binalarında fare olanların kira indirim hakkı olduğunu hatırlatarak, kiracılara gerekli yasal girişimleri yapmaları çağrısında bulundu. 
     Evlere yuva yapan güvercinlerin de kira indirimi için bir gerekçe olabileceği belirtilen haberde, Pforzheim kentinde bir kadının, sürekli pencerisine gelen güvercinler nedeniyle, mahkemeye başvurarak yüzde 30'luk kira indirim hakkını kazandığı belirtildi. 
     
</TEXT>
</DOC>
