<DOC>
<DOCNO> 304561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/08/spor/bbas.html </URL>
<DATE> 2005/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kolej'in hocası Fener 64-76 
</HEADLINE>
<TEXT>


Sarı - Lacivertli ekip, Galatasaray'dan sonra Büyük Kolej'i de devirdi, Başkent deplasmanında özellikle 35 sayı atan Mrsiç'in etkili oyunu ile galibiyete ulaşarak zirve yarışına devam etti 


Son periyodda coştu 
FENERBAHÇE, Başkent'te Büyük Kolej engelini rahat aştı, zirve iddiasını sürdürdü. Karşılıklı basketlerle geçen ilk periyodu Kolej 26-24 önde tamamladı. İkinci periyottan itibaren toparlanan Fenerbahçe, özellikle Mrsiç ve Salyers'in etkili oyunu ile devreyi 46 - 37 galip kapadı. Sarı-Lacivertliler, üçüncü periyodda hücuma çıkmakta zorlanıp çok top kaybedince ev sahibi ekip farkı ikiye indirdi. Ancak Fenerbahçe son periyodda yeniden oyuna ağırlığını koydu ve sahadan 76-64'lük skorla galip ayrıldı. 

Maçın karnesi 
HAKEMLER Ersan Kartal, Ozan Çakar, Can Atsüren 
BÜYÜK KOLEJ Özgür 4 1, Felton 7 22, Murat 7 20, Tunç 6 3, Onur 6 4 - Arda 5 6, Orçun 4 , Miliçeviç 6 8 
FENERBAHÇE Ömer 5 2, Erdal 6 8, Booker 6 10, Mrsiç 9 35, Salyers 7 15 - Harvey 6 4, Rasim 6 2, Barış 4 
1. PERİYOT 26 - 24 B.Kolej , 2. PERİYOT 46 - 37 Fenerbahçe , 3. PERİYOT 59 - 57 Fenerbahçe , MAÇ SKORU 76 - 64 Fenerbahçe 5 FAUL Erdal 34.33 

Demirel temiz çıktı 

BASKETBOL Federasyonu başkanlığına yeniden seçilen Turgay Demirel, vergi borcu ile ilgili yapılan incelemeden temiz çıktı. Defterdarlık'ın incelemelerinde Demirel'in şahsi borcu olmadığı, şirketlere ilişkin ise 244 milyar vergi borcu bulunduğu, ancak bunun takas edilebilir olması nedeniyle seçim için herhangi bir engel teşkil etmediği ortaya çıktı. 
DEMİREL'İN banka borçlarına ilişkin incelemelerin de sürdüğü öğrenildi. Seçimi üç oy farkla kaybeden Lutfi Arıboğan, "Projelerin takipçisi olacağım" diye konuştu. Adaylıktan son anda çekilen Mahmut Kulein ise, çerçeve statü için açtığı davanın yanı sıra seçim sonucuna ilişkin olarak da pazartesi mahkemeye gideceğini belirtip, "Bu masada kazanılmış bir maç" dedi. 

Potada bugün 
Abdi İpekçi Salonu 
15.00 Ülkerspor - Tuborg Pilsener 
İTÜ Ayazağa Salonu 
17.00 İTÜ - Erdemirspor 
Haldun Alagaş Salonu 
16.00 Tekelspor - Türk Telekom 
İzmir Atatürk Salonu 
16.00 Pınar Karşıyaka - Darüşşafaka 
Balıkesir Kara Ali Acar Salonu 
15.00 Banvit - Beşiktaş 


</TEXT>
</DOC>
