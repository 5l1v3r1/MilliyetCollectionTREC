<DOC>
<DOCNO> 344654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/21/son/sontur25.html </URL>
<DATE> 2005/05/21/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Ukraynalı kadın, Müslüman oldu... 
</HEADLINE>
<TEXT>

     Almanya’da tanıştığı Türkler sayesinde İslam’la tanışan Yulia Bogdanchyk 29 , Ankara’nın Şereflikoçhisar İlçe Müftülüğü’nde "Hülya" adını alarak Müslüman oldu. 
     AA muhabirinin aldığı bilgiye göre, Almanya’da işçi olarak çalışan Yulia Bogdanchyk, burada arkadaşlık kurduğu Türkler sayesinde İslamiyet’i tanıdı. Daha sonra İslam hakkında araştırmalar yapan Yulia Bogdanchyk, Müslüman olma isteğini, arkadaşı olan Türklere iletti. 
     Almanya’da çalışan Türk işçilerle birlikte Şereflikoçhisar’a gelen Yulia Bogdanchyk, İlçe Müftülüğü’nde düzenlenen törenle "Hülya" adını alarak Müslüman oldu. 
     Şereflikoçhisar Müftüsü Kadir Koç, genç kadına İslamiyet’i anlatan çeşitli kitaplar ve Kur’an-ı Kerim hediye etti. 
     
</TEXT>
</DOC>
