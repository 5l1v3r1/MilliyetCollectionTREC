<DOC>
<DOCNO> 328489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/30/son/sondun62.html </URL>
<DATE> 2005/03/30/ </DATE>
<TIME> 22.35 </TIME>
<AUTHOR>  </AUTHOR>
<HEADLINE>
Suriye'de tutuklanan 213 Kürt serbest bırakıldı 
</HEADLINE>
<TEXT>

     Suriye'nin kuzeyindeki Kamışlı'da geçen yıl meydana gelen olaylardan sonra tutuklanan 312 Kürdün serbest bırakıldığı bildirildi. 
     Sana ajansının haberinde, ''Suriye Devlet Başkanı Beşşar Esad bugün, Mart 2004'de Kamışlı'da meydana gelen olaylara karıştıklarından dolayı tutuklanan 312 Kürt mahkumun serbest bırakılması talimatı vermiştir'' denildi. Haberde, mahkumların ''devlet başkanlığı tarafından bağışlandığı'' belirtildi. 
     Ajans, ''Bu bağışlama kararı, toplumumuzun istikrarı ve güvenliğinin korunması temelinde ve ulusal birliğimizin güçlendirilmesi için Suriye tarafından alınan bir dizi karar çerçevesinde alınmıştır'' denildi. 
     Kamışlı'da geçen yıl bir futbol maçı sonrasında Suriyeli Kürtlerle polis arasında çıkan çatışmalarda 30 kadar kişinin öldüğü bildirilmişti. 
     Suriye'deki Kürtler nüfusun yaklaşık yüzde 9'unu oluşturuyor ve çoğunlukla ülkenin kuzeyinde yaşıyor. 
     
</TEXT>
</DOC>
