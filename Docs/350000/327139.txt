<DOC>
<DOCNO> 327139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/25/son/sontur29.html </URL>
<DATE> 2005/03/25/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
İstanbul'da bir taksi sürücüsü otomobilinde öldürüldü 
</HEADLINE>
<TEXT>

     İstanbul'da bir taksi sürücüsü, otomobilinde başından vurularak öldürüldü. 
     Alınan bilgiye göre, Gaziosmanpaşa Yenidoğan Mahallesi Karadeniz Sokak'taki yokuşta meydana gelen olayda, taksi sürücüsü Ayhan Özgölet 36 , 34 THZ 85 plakalı aracında silahla vuruldu. 
     Özgölet'in vurulmasının ardından yokuştan aşağı kayan otomobil, bir otoparkın duvarına çarpıp yıkarak içeri girdi. 
     Taksiye müşteri gibi davranarak binen 2 kişi tarafından vurulduğu bildirilen Özgölet'in cesedi, Adli Tıp Kurumu Morgu'na kaldırıldı. 
     Taksinin Ayhan Özgölet'e ait olduğu ve bu kişinin önceki yıllardan bir cinayete ilişkin emniyette kaydı bulunduğu kaydedildi. 
     Polis yetkilileri, Özgölet'in öldürülmesinin, geçmişteki olayla ilgisi bulunup bulunmadığının araştırıldığını söylediler. 
     
</TEXT>
</DOC>
