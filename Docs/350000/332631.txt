<DOC>
<DOCNO> 332631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/son/sonspo15.html </URL>
<DATE> 2005/04/12/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Cimbom'un rüya takım kadroları açıklandı.. "Terim'in davete ihtiyacı yok" 
</HEADLINE>
<TEXT>

     Galatasaray 100. Yıl Rüya Takımlar Maçı kadroları açıklandı. 
     Galatasaray Kulübü Asbaşkanı Turgay Kıran, Genel Sekreter Cengiz Özyalçın, Mecidiyeköy'deki Galatasaray Cafe'de düzenledikleri basın toplantısında, 24 Nisan'da Pazar günü Ali Sami Yen Stadı'nda düzenlenecek organizasyonla ilgili bilgi verdi. 
     Genel Sekreter Cengiz Özyalçın, taraftarları Türkiye'de üst üste 4 kez ve toplam üç yıldızlı 15 lig şampiyonluğunu ilk kez kazanan hiç yenilmeden UEFA Şampiyonluğu ve Süper Kupa gibi erişilmezlikleri gerçekleştiren, dünyanın her yerinde Galatasaray'ın görkemini gösteren, Galatasaray'ı bir dünya markası yapan efsanelerin Ali Sami Yen Stadı'na geleceğini söyledi. 
     Galatasaraylı taraftarları o efsaneyi yaratanları son bir kez görmek için organizasyona davet eden Özyalçın, ''Onları çocuklarımıza gösterip tanıtırken, o günleri tekrar yaşamak, yaşatmak için, onları Galatasararay'ımızın sarı-kırmızılı renklerini onurla temsil ettikleri, zaferlere taşıdıkları için, onları alkışlamak, onları Galatasaray'ımız adına bir kez daha bağrımıza basıp, teşekkür edebilmek için Ali Sami Yen'e gelin'' diye konuştu. 
     
     TERİM'İN OLMAMASI 

     Cengiz Özyalçın, 100. Yıl Rüya Takımlar Maçı'nda Fatih Terim'in yer almaması konusuna da açıklık getirdi. 
     Galatasaray'ı Galatasaray yapan temel değerlerin varlığına dikkat çeken Cengiz Özyalçın, şöyle konuştu 
     ''Galatasaray, formasını yüceltmiş kişilere her zaman sahip çıkar, saygısını ve sevgisini eksiltmez. Kendisine bütün üyelerimizle yaptığımız rutin iletişimi sağladık. Yapılan anketlerde bize gelen 3 binin üzerindeki mailde, Biz kendisini 5 numaralı formayla kaptan olarak görmek istiyoruz dediler. Ancak, kendisi sağlık sorunu ve ameliyat olacağını ifade ederek katılamayacağını bildirdi ve bize başarılar diledi.'' Özyalçın, basın mensuplarının, ''Fatih Terim'i antrenör olarak davet ettiniz mi '' şeklindeki sorusu üzerine de ''Evlat yuvaya davet edilir mi, böyle bir lüks olur mu. Kendisi gelirse o maçta istediği her yerde olabilir'' yanıtını verdi. 
     
     100. YIL RÜYA TAKIM 

     Cengiz Özyalçın, Rüya Takım'da forma giyen Türk sporcularını belirlerken 100 maç oynama ve sağlık sorunlarını gözönünde bulundurduklarını söyledi. 
     Genel sekreter Özyalçın, 100. Yıl Rüya Takımları'nı şöyle açıkladı 
     Beyaz forma Teknik Direktör Karl Heinz Feldkamp. 
     Yasin Özdenak, Gintaras Stauche, Claudio Taffarel, İsmail Demiriz, Reinhard Stumpf, Raşit Çetiner, Gheorhe Popescu, Erdal Keser, Arif Kocabıyık, Suat Kaya, Tarık Hociç, Gheorghe Hagi, Metin Yıldız, Savaş Demiral, Muhammet Altıntaş, Öner Kılıç, Gökmen Özdenak, Adrian Knupp, Rudiger Abramczik. 
     Sarı-kırmızılı parçalı forma Teknik Direktörler Coşkun Özarı, Bülent Ünder. 
     Zoran Simoviç, Hayrettin Demirbaş, Nihat Akbay, Yusuf Altıntaş, Hamza Hamzaoğlu, Cüneyt Tanman, Erhan Önal, Falco Götz, Uğur Tütüneker, Cevad Prekazi, Mirsad Kovaçeviç, Kubilay Türkyılmaz, İlyas Tüfekçi, Ali Çoban, Iosif Rotariu, Tanju Çolak, Didier Six, Mehmet Özgül, Bülent Alkılıç, Sebastian Perez. 
     Karşılaşmanın 16.00'da başlayacağını ve 35 dakika süreceğini belirten Özyalçın, maçın hakemlerinin Ertuğrul Dilek, Sadettin Güler ve Haluk Dikmen olacağını kaydetti. 
     Cengiz Özyalçın, karşılaşmanın Digitürk'ün . kanalından yayınlanacağını sözlerine ekledi. 

     
</TEXT>
</DOC>
