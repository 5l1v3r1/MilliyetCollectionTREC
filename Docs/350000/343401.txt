<DOC>
<DOCNO> 343401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/17/son/sontur06.html </URL>
<DATE> 2005/05/17/ </DATE>
<TIME> 02.45 </TIME>
<AUTHOR>  </AUTHOR>
<HEADLINE>
Avrupa Aspendos'u izledi, Paris Hilton Gladyatör'ün kucağında 
</HEADLINE>
<TEXT>

     Antalya DHA 

      ALMAN 2'nci devlet kanalı ZDF'nin, Wetten Dass.. ’ Bahse Var mısın adlı programı, Antalya'daki 2 bin yıllık Aspendos Tiyatrosu'ndan 3 ülkede birden canlı yayınlandı. 5 bin kişinin tiyatroda izlediği programda sunucu Thomas Gottschalk'a konuk olan skandallarıyla ünlü Paris Hilton, göğüs ve bacak dekolteli sarı elbisesiyle gecenin konuşulan ismi oldu. Programın finalinde sahneye bir eşeğin çektiği savaş arabası üzerinde gladyatör kıyafetiyle gelen ünlü Alman oyuncu Ralf Möller, Hilton'u kucağına alarak platformdan indirdi. Eşeği okşayan ve havuç veren Hilton, Çok güzelö dedi. Özel uçakla gelen Hilton, 20 dakika kaldığı programın bitiminde Londra'ya döndü. 
     Antalya'nın Serik İlçesi'ne bağlı Belkıs Beldesi'ndeki Aspendos Tiyatrosu, dün gece dünya starlarına ev sahipliği yaptı. Alman televizyonu ZDF'de ve aynı zamanda İsviçre'nin SF, Avusturya'nın ORT kanallarında yayınlanan Wetten Das.. ’ Bahse Var mısın adlı eğlence programının 156'ncısı antik tiyatrodan canlı olarak yayınlandı. Tanınmış sunucu Thomas Gottschalk tarafından hazırlanıp, sunulan yaz özel programı, Aspendos'ta 4 bin 500'ü Almanya'dan olmak üzere yaklaşık 5 bin kişi tarafından büyük ilgiyle izledi. Saat 21.15'te başlayan program Almanya’nın yanı sıra uydu aracılığı ile Avrupa, Ortadoğu ve Afrika ülkelerinde de izlendi. Antalya Büyükşehir Belediye Başkanı Menderes Türel, Kültür ve Turizm Bakanlığı Müsteşar Yardımcısı Ali Alp ve Öger Tours’un sahibi ve Avrupa Parlamentosu Milletvekili Vural Öger'in de izlediği program nedeniyle Aspendos Tiyatrosu çevresinde sıkı güvenlik önlemleri alındı. Programı canlı olarak izlemeye gelenler, gruplar halinde tiyatroya alınırken, sunucu Gottschalk, program öncesinde bazı izleyiciler ile konuşarak espriler yaptı. 
     
     TÜRKÇE İYİ AKŞAMLAR’ 
     Beyaz giysilerle sahneye çıkan sunucu Thomas Gottschalk, Türkçe olarak İyi akşamlar Türkiye’ diyerek canlı yayın programına başladı. Alman sunucu ilk olarak sahneye, sinema oyuncusu çift Victoria- Heinez Lauterbach'ı davet etti. Heinez Lauterbach bir soru üzerine, Böyle bir tiyatroda sahne almak gurur verici olurö dedi. Pop yıldızı Mustafa Sandal, İsyankar' adlı parçasını rapçi Gentlemen ile birlikte Reggea’ yorumuyla seslendirdi. Parçanın sonunda Sandal'ı kutlayan Alman sunucu, Türkiye'de izleyici karşısında mutlu olduklarını söylerken, Mustafa Sandal ise Almanca olarak yayında bulunmaktan duyduğu mutluluğu dile getirdi. Sunucu daha sonra F1 pilotu Kimi Raikkonen'i sahneye davet etti. Sohbette, Thomas Gottschallk'ın Michael Schumacher'in rakibisin. Başarılı olur mu ö sözü üzerine Raikkonen, Umarım başarılı olamaz, artık o benim rakibimö dedi. Formula yarışçısı Raikkonen, İstanbul'da F1 pistinin yapılmasından da memnun olduğunu ekledi. 
     
     SHAKIRA İLK KEZ SÖYLEDİ 
     Programda Kolombiyalı şarkıcı Shakira da, klipleri televizyonlarda dönen La Tortura’ adlı şarkısını ilk kez canlı söyledi. 3.5 dakika sahnede kalan Shakira'ya sunucu Thomas bir demet çiçek verdi. Programa katılan Almanya'nın komedyen ikilisi Erkan ve Stephan, ayyıldızlı ve etrafında AB yıldızları bulunan tişörtlerle programa çıktı. İkilinin esprileri, tiyatroyu dolduran binlerce kişiyi güldürdü. Ardından konuklar arasında ünlü Alman sinema yıldızılı Gladiator’ filmi ile tanınan Ralf Möller de katıldı. Conan' filmindeki karakteriyle de ünlü Möller, sunucuya pazularını gösterdi. Alman şarkıcı Peter Maffay'ın şarkı söylediği programda Il Divo’ adlı grup ise Unbreak my heart’ adlı parçayı İtalyanca seslendirdi. 
     
     PARİS ETEĞİNİ KAPATTI 
     Programda en çok merak edilen bölüm ise, Hilton otellerinin varisi Paris Hilton'un sahneye gelmesi oldu. Programın bitimine 20 dakika kala antik tiyatroya gelen Hilton, bacak ve göğüs dekolteli sarı elbisesiyle çıktığı sahnede yoğun alkış aldı. Alman sunucu, skandallarıyla ünlü Hilton'a, Biz daha önce seninle Oscar gecesinde yemek yemiştik. Sen bir Amerika'da, bir Avrupa'dasın. Sana ilgi çok büyükö dedi. Hilton ise, Evet bunu Cannes Film Festivali'nde hissettim, inanılmazdıö yanıtını verdi. 
     Çalışmadığı zamanlar evde arkadaşlarıyla oturduğunu söyleyen Hilton, evinde at ve tavşanlar olduğunu anlatarak, Hayvanları çok seviyorumö dedi. Alman sunucunun Hilton'un sarı renkli kıyafetini kastederek, Herhalde çok elbisen vardır, bu benim için çok özel bir kıyafet. Ayrıca çocuklar seni çok seviyor. Benim oğlum sana tapıyorö demesi üzerine Hilton, Neden bilmiyorum çocuklar beni çok seviyor, sempatik buluyor. Ayrıca ben sarışınımö dedi. Paris Hilton'un koltukta oturduğu sırada sürekli olarak mini eteğinin üzerini transparan tül ile kapatmaya çalıştı. 
     
     GLADYATÖRÜN KUCAĞINDA 
     Sahneden kısa süreliğine ayrılan Alman oyuncu Möller, antik tiyatroya bu kez giriş bölümünden bir eşeğin çektiği savaş arabası üzerinde ve gladyatör kıyafetiyle girdi. Tiyatroda alkış tufanı koparken, Alman sanatçı konukların olduğu bölüme çıkıp Hilton'u kucakladı ve sahnenin ortasına indirdi. Savaş arabasını çeken eşeğin yanına gelen Hilton, okşayıp, havuç vererek, Çok güzelö yorumunu yaptı. 
     
     İLGİNÇ BAHİSLER 
     Eğlenceli bahislerin yapıldığı programda Li Liandong’ adlı Çinli işçi, yanan 6 ampul üzerinde durarak ve ağzıyla 24 kiloluk bisikleti yukarı kaldırarak, bir yandan da bir halk şarkısını 2 dakika süre ile söylemeyi başardı. Programda İtalya ile canlı bağlantı da yapıldı. Bir İtalyan TIR sürücüsü kamyonuyla, yol kenarına dizilen 20 çubuk üzerinde 20 kibrit kutusunun üzerinde bulunan 20 yumurtayı 20 şampanya bardağı içine düşürmeye çalıştı. Mario Piva adlı sürücü, en az 17 yumurtayı bardaklar içine düşürmesi gereken bahiste ancak 16 yumurtayı düşürmeyi başarabildi. Bahisler kapsamında Wu Xue adlı küçük Çinli kız da patenlerle sadece 25 santimetre yüksekliğindeki cam masanın altından geçmeyi başardı. Aimar Irigoyen adlı bir İspanyol ise 100 kilogram ağırlığındaki bir taş küreyi 2 dakika içinde başının etrafında 20 kez döndürmeye çalıştı. Ancak, bunu 14 kez başarabildi. Irigoyen'in bir ara taş küreyi elinden düşürmesi üzerine sunucu Thomas, Bu tiyatro 2 bin yıldır duruyorö esprisini yaptı. Almanya’nın Köln kentinde yaşayan ve babası da 22 yıl önce aynı programda bahislere katılan Erkan Soysal adlı bir Türk yarışmacı da tiyatronun tepesinden sahneye bir raketle tenis topu atan Martin Sieber'in attığı 6 toptan 3’ünü raketi ile tutmaya çalıştı. Ancak, birini tutabildi. Programın sonunda izleyicilerin oylarıyla Çinli Li Liandong Bahis Kralı’ seçilerek 5 bin Euro kazandı. 2 saat 20 dakika canlı yayın sonrasında tüm sanatçılar sahneye gelerek, izleyicileri selamladı. Bir şarkı seslendiren Shakira'nın şovdan erken ayrılması ve finaldeki seremoniye katılmaması dikkat çekti. 
     
     
İşte özel geceden notlar Avrupa'nın en önemli televizyon şovlarından biri olan Wetten Dass.. ' ilk kez Türkiye'den yayın yaptı. 24 yıldır Avrupa'nın en önemli programlarından biri olan Wetten Dass.. ', 18.5 milyon seyirciye ulaşıyor. Programın 100 tonu aşan teknik ekipmanları, Avusturya ve İtalya üzerinden deniz yoluyla Türkiye'ye ulaştırıldı. Program için gerekli cihazlar, 24 TIR ile Aspendos Tiyatrosu'na getirildi. Programın Avrupa'da yayımlanan bölümlerine bugüne kadar, Kevin Costner, Robin Williams, Kylie Minogue ve Will Smith gibi Hollywood'un ünlü yıldızları ile pop starları katıldı. Antalya'nın Serik İlçesi'ne bağlı Belkıs Beldesi'ndeki Aspendos Tiyatrosu'na 3 kilometre kala yol trafiğe kapandı. Sadece görevli 200 tur otobüsü, yerli ve yabancı turistleri tiyatroya taşıdı. Şovu izlemeye gelen Alman turistlerin bazıları ellerinde Türk bayrağı salladı. Üzerinde Türk bayrağı logosu olan kırmızı-beyaz tişörtler giyen turistler, ön sıralarda oturup dikkat çekti. ZDF ekibi izleyiciler için açık alana 40 seyyar tuvalet koydu. Yayın için 23 kilometre elektrik kablosu çekildi. 10 kamera canlı yayına katıldı. Antik tiyatro 19 Mayıs'a kadar yayın nedeniyle ziyarete kapalı kalacak. Yaklaşık 5 bin izleyici saat 19.00'dan itibaren antik tiyatroya alınmaya başladı. Program yapımcıları içeri giren izleyicileri merdivenler konusunda uyardı, sivri topuklu ayakkabı giyen bayanlardan çıkarmaları istendi. Shakira, La Tortura’ adlı şarkısını ilk kez bu şovda seslendirdi. Kahverengi tonları içeren kostümüyle sahne alan Shakira, sade makyajıyla dikkat çekti. Kolombiyalı şarkıcı, 3.5 dakika sahnede kaldı. Programın 24 yıllık şov hayatında 5'inci açık hava gösterisi gerçekleştirildi. Disneyland, Paris, Berlin Duvarı ve Molarco'dan sonraki Aspendos yayını, 5'inci canlı açık hava yayını oldu. Aspendos Tiyatrosu'nu canlı yayına hazırlamak için 5.5 milyon Euro harcandı. Antik tiyatro, Kültür ve Turizm Bakanlığı'ndan özel izinle kiralandı. 200 kişilik ekip, 15 günde tiyatroyu yayına hazırladı. Beyaz giysilerle sahneye çıkan sunucu Thomas Gottschalk, esprilerini kamera arkasından gösterilen fondan okudu. Flaşlı çekimin yasak olduğu canlı yayını, yerli ve yabancı çok sayıda foto muhabiri izledi. Bazı seyirciler, yayın başlamadan önce Aspendos'ta pankart açtı. Bir grup, Almanca yazılı Cennet Aspendos'tan selamlarö pankartını açarken, bir grup da, ellerindeki Türk bayraklarını salladı. Program için özel uçakla Antalya'ya gelen Paris Hilton, kadın şoför Şaziye Kocademir'in kullandığı lüks minibüsle Aspendos'a geldi. Yayından sonra alandan ayrılan Hilton, kendisini bekleyen uçakla Londra'ya döndü. 
     
</TEXT>
</DOC>
