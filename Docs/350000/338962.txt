<DOC>
<DOCNO> 338962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/02/son/sonspo48.html </URL>
<DATE> 2005/05/02/ </DATE>
<TIME> 22.20 </TIME>
<AUTHOR>  </AUTHOR>
<HEADLINE>
Fenerbahçe, Beşiktaş düğümü 5 Mayıs'ta çözülecek... 
</HEADLINE>
<TEXT>

     Türkiye Bayanlar Basketbol Ligi TBBL play-off final serisinin 2. maçında Fenerbahçe, Beşiktaş’ı 79-74 yenerek, seride durumu 2-2 yaptı. 
     Karşılaşmanın ilk periyodunda pota altında üstünlüğü ele geçiren Beşiktaş, Hicks, Esmeral ve Arzu ile sayılar üreterek, Şaziye ile sayılar bulan Fenerbahçe karşısında ilk periyodu 23-17 önde kapadı. 
     Maçın ikinci periyoduna da iyi başlayan Beşiktaş, 15. dakikada farkı 9 sayıya 34-25 kadar çıkardı. Ancak bu dakikadan sonra toparlanan ve iyi savunma yapan Fenerbahçe, Nilay ve Şaziye’nin üst üste bulduğu 3 sayılık basketlerle 17. dakikada farkı 1 sayıya 34-33 
     indirdi. Bitime 40 saniye kala 38-36 öne geçen sarı-lacivertliler, devreyi de 40-38 önde kapadı. İlk yarıda Fenerbahçe’de Şaziye toplam 17 sayı atarak, Fenerbahçe’yi sürükleyen isim oldu. İkinci yarıda Hicks’in pota altı sayılarına Yasemin ve Esmeral da katkıda bulununca Beşiktaş, 3. periyodu 57-55 önde bitirdi. Karşılaşmanın son periyodu büyük bir çekişmeye sahne oldu. Takımlar son 5 dakikaya 64-64 berabere girdi. Son 2 dakikada Fenerbahçe, Zanze ve Ferdinand’ın basketleriyle 73-69 üstünlük sağladı. Skor 74-72 iken, bitime 30 saniye kala Nilay’ın uzak mesafeden attığı 3 sayılık basketle 77-72 üstünlük kuran Fenerbahçe, maçtan da 79-74 galip ayrılarak, seride durumu 2-2’ye getirdi. Final serisinin son maçı, 5 Mayıs Perşembe günü saat 19.00’da BJK Akatlar Spor Salonu’nda oynanacak. 
     
     Künye 

     

Salon Caferağa Hakemler Fatih Dalay xx, Erşan Kartal xx Fenerbahçe Nilay xxx 9, Ferdinand xxx 17, Şaziye xxxx 26, Johnson xx 8, Zanze xxx 14, Serap xx, Nazlı xx, Müjde xx 1, Esra xx 2, Nalan xx 2 Beşiktaş Esmeral xxx 15, Stinson xx 12, Mactebene xx 11, Arzu xx 4, Hicks xxx 19, Yasemin xx 11, Tuğba xx 2, Esra x, Derya x 1. periyot 17-23 İlk yarı 38-36 3. periyot 55-57 5 faul alanlar 34.52 Nazlı Fenerbahçe , 37.00 Arzu, 39.55 Mactebene Beşiktaş      
</TEXT>
</DOC>
