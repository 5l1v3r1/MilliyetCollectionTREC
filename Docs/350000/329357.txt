<DOC>
<DOCNO> 329357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/01/son/sonspo03.html </URL>
<DATE> 2005/04/01/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Koray, Fener maçına da yetişemeyebilir... 
</HEADLINE>
<TEXT>

     Gürcistan maçında sağ ayak bileği yırtılan Koray Avcı'nın, 3 hafta sonraki Fenerbahçe derbisine bile yetişemeyebileceği açıklandı. 
     
     Sevinç hüsrana dönüştü 
     Ara transferde Çaykur Rizespor’dan Beşiktaş’a gelen, sergilediği performansla kısa sürede Siyah-Beyazlılar’ın yüzünü güldüren Koray Avcı, Milli Takım’ın da gediklisi olmuştu. Gürcistan maçında Ay-Yıldızlı forma altında ilk golünü atarak büyük sevinç yaşayan genç oyuncu, İstanbul’a dönüşte ise Kara Kartallar’a büyük şok yaşattı. Memorial Hastanesi’nde MR’ı çekilen Koray’ın sağ ayak bileğinde yırtık olduğu tespit edildi. 
     
     Fran ve Fatih de yok 
     Diyarbakırspor ve Ankaragücü karşılaşmalarında kesinlikle forma giyemeyecek olan Koray Avcı’nın, 28. haftada Şükrü Saracoğlu Stadı’nda oynanacak Fenerbahçe derbisine yetişmesinin de şüpheli olduğu açıklandı. Kara Kartal’da ayak bileğindeki ağrıları devam eden Juanfran ile darbeye bağlı olarak adalesinde ezilme bulunan Fatih Sonkaya da Diyarbakır deplasmanına götürülmeyecek. 
     
</TEXT>
</DOC>
