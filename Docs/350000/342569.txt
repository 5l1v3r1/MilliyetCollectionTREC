<DOC>
<DOCNO> 342569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/14/son/sonspo27.html </URL>
<DATE> 2005/05/14/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
Malatyaspor 2 - Denizlispor 2 maç bitti 
</HEADLINE>
<TEXT>

     Birinci Süper Futbol Ligi’ndeki Malatyaspor-Denizlispor maçı 2-2 berabere bitti. 
     Maçın ilk 15 dakikası orta alan mücadelesi biçiminde geçti. 
     15. dakikadaki Malatyaspor atağında, Murat Erdoğan’ın ceza alanı 
     dışından sert vuruşunda, kaleci Souleymanou, yatarak topu kornere çeldi. 27. dakikada Toth’un ortasında Osterc, ceza alanında topu kontrol edemeyince, Denizlispor savunması tehlikeyi kornerle önlendi. 31. dakikada Serkan Özsoy’ın ceza alanı dışından vuruşunda, top az farkla yandan auta çıktı. 33. dakikada Hakan’ın ceza alanına gönderdiği topa Bülent Akın vurmakta gecikince, savunma topu kornere çeldi. 35. dakikadaki Denizlispor’un atağında, Mikka’nın pasında topla buluşan Tomas’ın ceza alanı dışından vuruşunda, top üstten auta çıktı. Kalan dakikalarda her iki takımın çabası sonuç getirmeyince, ilk yarı golsüz eşitlikle tamamlandı. 

     
</TEXT>
</DOC>
