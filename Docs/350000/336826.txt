<DOC>
<DOCNO> 336826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/ekonomi/eko06.html </URL>
<DATE> 2005/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖTV'de karmaşa 
</HEADLINE>
<TEXT>


Maliye'nin, hafif ticari araçların satışında hangi vergi oranını uygulayacağı konusunda karmaşa devam ediyor 


Maliye Bakanlığı, Gümrük Müsteşarlığı'nın otomotiv sanayicilerinin büyük tepkisine yol açan, hafif ticari araçları "binek" sınıfına alan tanım değişikliğini değerlendirmeye alıyor. 21 Nisan tarihinde yayımlanan Gümrük Tebliği ile getirilen tanımlama değişikliği sonrasında, hafif ticari araçların önemli bir bölümünün "binek otomobil" sayılması ve bu çerçevede Özel Tüketim Vergilerinin ÖTV artmasıyla ilgili tartışmalar sürüyor. 
Otomotivciler, Gümrük Müsteşarlığı ve Maliye Bakanlığı'ndan ortaya çıkan mağduriyetin giderilmesini isterken, satışlar sırasındaki eski - yeni tarife belirsizliği de devam ediyor. Bir üst düzey Maliye yetkilisi, Gümrük Tebliği'nin yayımının ardından çıkan karmaşaya dikkat çekerek, şu açıklamada bulundu 
"Maliye olarak bu konuyu değerlendirmemiz gerekiyor. Ne yapıldı, ne olması lazım Bu hafta, ticari araçlarla ilgili tanım değişikliği konusunu, bütün yönleriyle değerlendireceğiz ve nihai bir karara varacağız. Şimdiden şu olur, bu olur dememiz mümkün değil, şu aşamada sadece bunu değerlendirmeye alacağımızı söyleyebilirim." 


</TEXT>
</DOC>
