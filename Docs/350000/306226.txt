<DOC>
<DOCNO> 306226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/13/son/sontur31.html </URL>
<DATE> 2005/01/13/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Eski bakanın kızının evine hırsız girdi 
</HEADLINE>
<TEXT>

     Eski bakanlardan Vural Arıkan'ın kızı Arzu Erkal'ın Nişantaşı'ndaki evine gelen 2 kişi, hizmetçiyi etkisiz hale getirip hırsızlık yaptı. 
     Alınan bilgiye göre, Arzu Erkal ile eşi avukat Osman Erkal'ın Valikonağı Caddesi'ndeki evlerine, saat 11.00 sıralarında 1'i kadın 2 kişi geldi. 
     Evde yalnız olan ve 2 gün önce burada çalışmaya başladığı öğrenilen hizmetçi Kadriye Şaban'a ''sucu olduklarını ve su getirdiklerini'' söyleyen bu kişiler, daha sonra içeri girdi. 
     Şaban'ı darp ederek el ve ayaklarını bağlayan bu kişiler, daha sonra değerli bir palto ile içinde mücevher ve para bulunan küçük bir kasayı aldı. 
     Hırsızlardan birinde tabanca bulunduğu ve olay yerinden yaya olarak kaçtıkları bildirildi. 
     Bu arada, aynı evden yaklaşık 1 ay önce de hırsızlık yapıldığı kaydedildi. 
     Olayla ilgili soruşturma sürüyor. 
     
</TEXT>
</DOC>
