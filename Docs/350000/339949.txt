<DOC>
<DOCNO> 339949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/05/son/sontur15.html </URL>
<DATE> 2005/05/05/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Depremde evi yıkıldı, beyin kanaması geçirdi, eşi terketti 
</HEADLINE>
<TEXT>

     Ufuk AKTUĞ DHA 

      YALOVA’daki depremde evi zarar gören, Antakya’daki sel felaketinde evi oturulamayacak hale gelen ve geçirdiği rahatsızlık sonucu felç olduktan sonra eşi tarafından terk edilen 30 yaşındaki Sevgi Çetin, 5 yaşındaki kızı ile İskenderun’da bir türbeye sığındı. 
     Çay Mahallesi’ndeki Hurmalı Dede Türbesi’ne sığınan Sevgi Çetin, 1999’dan bu yana başına gelenleri anlattı. Yalova’da meydana gelen depremde evinin yıkıldığını söyleyen Çetin, daha sonra taşındıkları Antakya’da 2001 yılında sel felaketinde, oturdukları evin kolonlarının zarar gördüğünü belirtti. Sevgi Çetin şunları söyledi 
     Evimiz, sel felaketinde çok zarar gördü. Onun ardından beyin kanaması geçirdim ve felç oldum. Eşim, kızımla beni terk etti. Kızım Gizem ile birlikte sokaklarda yaşamamak için bu türbeye sığındım. Hayırseverlerin verdiği yiyeceklerle karnımızı doyuruyoruz. Çevredeki bazı vatandaşlar günah’ diyerek bizim burada kalmamızı istemiyor. Asıl günah olan benim şu küçücük çocukla sokaklarda yaşamam değil mi . Felaketler hep beni buldu. Kızıma bakamıyorum. Hayırseverlerden kızımla yaşayabileceğim bir ev istiyorum.ö 
     
</TEXT>
</DOC>
