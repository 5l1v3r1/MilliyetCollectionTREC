<DOC>
<DOCNO> 346521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/27/son/sonyas02.html </URL>
<DATE> 2005/05/27/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Paparazzilerden Cameron Diaz'a bir darbe daha Bu kez tanga şov 
</HEADLINE>
<TEXT>

     Mayıs ayı başında sevgilisi Justin Timberlake'i evli bir TV programcısı ile aldatırken paparazzilere yakalanan Cameron Diaz, bu kez tangasıyla objektiflere yakalandı. Paparazzilerden nefret ettiğini her fırsatta yineleyen Diaz, yine paparazzilerin gazabına uğramaktan kurtulamadı. 
     
     Poposunu sarkık buluyor 

     Erkekleri güzelliğiyle kendisine hayran bırakan Cameron Diaz, geçtiğimiz aylarda poposundan nefret ettiğini açıklamıştı. Poposunun sarkık olduğunu iddia eden ünlü yıldız, bunu bir takıntı haline getirdiğini söylemişti. Vücudunun biçiminden de sürekli yakınan Cameron Diaz, her zaman daha kıvrımlı vücut hatlarına sahip olmayı hayal ederek büyüdüğünü itiraf etmişti. 
     
     
     Çalıların arasında aldatırken yakalanmıştı 

     Diaz, uzun süredir birlikte olduğu Justin Timberlake'i evli bir TV programcısı ile aldatırken mayıs ayı başında fotoğraflanmıştı. 
     Şarkıcı Justin Timberlake çok yakında evlenmesi beklenen Cameron Diazın, MTV'de program yapan bir erkekle sokak ortasında öpüşürken fotoğraflanması ortalığı karıştırmıştı. The National Enquirer dergisi, 33 yaşındaki güzel oyuncuyu Santa Monica'da bulunan bir ses stüdyosunun dışındaki çalıların arasında Nickerson ile öpüşürken görüntülemiş, Diaz'ın basın sözcüsü ise yapımcı ile ünlü aktrisin romantik bir ilişki içinde olmadığını açıklamıştı. 
     Paparazzilerle yıldızı bir türlü barışmayan ve sık sık kavga eden ünlü güzel, bir ay içinde ikinci kez paparazzi kurbanı oldu. Diaz, yakın zamanda kendisini görüntülemeye çalışan bir paparazziye küfürler yağdırıp yüzüne naylon torba fırlatmıştı. 

     
</TEXT>
</DOC>
