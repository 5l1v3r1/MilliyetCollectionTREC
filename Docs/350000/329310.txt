<DOC>
<DOCNO> 329310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/01/son/soneko42.html </URL>
<DATE> 2005/04/01/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
AB'de işsizlik oranı yüzde 8.9 
</HEADLINE>
<TEXT>

     AB üyesi 25 ülkede işsizlik oranı ortalamasının, Şubat 2005 sonu itibarı ile yüzde 8,9 olduğu bildirildi. 
     AB istatistik kurumu Eurostat tarafından açıklanan verilere göre, işsizlik oranı en düşük olan üye ülkelerin başında İrlanda, Lüksemburg, Avusturya, İngiltere ve Hollanda geliyor. En yüksek işsizlik oranları ise Polonya, Slovakya, Yunanistan, İspanya, Fransa ve Almanya'da görülüyor. 
     Eurosat verilerine göre AB ülkelerinde işsizlik oranları şöyle 
     İrlanda yüzde 4,3 , Lüksemburg yüzde 4,4 , Avusturya ve İngiltere yüzde 4,6 , Hollanda yüzde 4,7 , Danimarka yüzde 5 , Kıbrıs Rum kesimi yüzde 5,6 , Slovenya yüzde 5,8 , Macaristan yüzde 6,3 , İsveç yüzde 6,5 , Malta yüzde 6,8 , Portekiz yüzde 6,9 , İtalya, Belçika ve Estonya yüzde 8 , Çek Cumhuriyeti yüzde 8,3 , Litvanya yüzde 8,9 , Finlandiya yüzde 9 , Letonya yüzde 9,6 , Almanya yüzde 9,7 , Fransa yüzde 9,8 , İspanya yüzde 10,3 , Yunanistan yüzde 10,5 , Slovakya yüzde 16,2 , Polonya yüzde 18,1 . 
     Eurostat, aynı dönemde işsizlik oranının ABD'de yüzde 5,4, Japonya'da yüzde 4,6 olduğunu bildirdi. 
     
</TEXT>
</DOC>
