<DOC>
<DOCNO> 301021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/26/yasam/axyas01.html </URL>
<DATE> 2004/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Gelen fırsatları iyi değerlendirin 
</HEADLINE>
<TEXT>


2005'te kendi şansınızı kendiniz yaratacaksınız. Girişimlerinizde başarılı olup, zorluklara karşı daha dayanıklı olabileceksiniz 

2005'te sizi neler bekliyor - 7 HAKAN KIRKOĞLU 

Kuşkusuz bu yılın şanslı burcu Terazi olacak. 2005, kendinize güvenin artacağı, şansa daha çok güvenebileceğiniz bir yıl. Sorumluluk hissiniz ve çabalarınız bu yıl çok daha güzel sonuçlar getirirken, kişisel olarak kendinizi yenileyeceksiniz. Sağlık problemleriniz varsa, bunlar daha kolay düzelebilecek. Kendinize güveninizi tazelerken, iş hayatında da olanakları daha iyi değerlendirebileceksiniz. Anlaşmalar, ortaklıklar ve evlilik alanında daha büyük şanslar yakalayabilirsiniz. 
14 Ekim'den sonra doğmuş olan Terazi'ler, Satürn'ün disiplin getiren enerjisini hissedecek. Sıkı çalışma ve sorumluluklar etkin olacak. 
Özellikle güzel sanatlar ve yaratıcı alanda aktif olan Terazi'ler için, Neptün daha üstün bir yaratıcılık ve ruhsallık getirmekte. 

Şanslı alanlar Bu yıl kendi şansınızı kendiniz yaratacaksınız. Kişiliğiniz, girişimleriniz ve görünümünüzle şansı kendi üzerinize çekmek daha kolay olacak. Daha popüler, ilgi gören ve iyimserlik sergileyen bir tavırdasınız. Kendine güvenerek yeni riskler alabilecek ve hayatınızın ufuklarını genişletebileceksiniz. Eğitim, kariyer ve evlilik hayatında pozitif deneyimler söz konusu. 26 Ekim'den sonra ise Jüpiter size maddi alanda daha fazla kazanç getirebilir ve elde ettiğiniz tecrübeleri daha kolay biriktirebilir, sağlamlaştırabilirsiniz. 

Mücadele alanları Bu yıl zorlamalara karşı daha dirençli olabilirsiniz. 2005, size daha fazla kolaylık ve başarı şansı getiriyor. Ancak 14 Ekim'den sonra doğmuş olan Terazi'ler, kariyerle ilgili konularda ve amaçlarına erişme yolunda daha fazla disiplin sergilemek zorunda. 6 Şubat 20 Mart ve 12 Haziran 28 Temmuz tarihleri arasında Mars'ın sert açıları, yorucu zamanlara işaret etmekte. 

Aşk ve İlişkiler 
Venüs'le ilişkili olan Terazi, ilişkilerin, aşkın ve uyumun burcudur. Terazi'ler, aşka ve beraberliklere özel bir önem verir ve duygularını mümkün olduğunca belirgin kılar. Bu burcun insanı romantizmi öne çıkarır ve kabalıklardan hoşlanmaz. Partnerlerinin kararlı ve irade sahibi olmasını tercih ederler. 

Terazi Kadını Terazi kadını aşka şıktır. Düzensiz, vasat ve agresif hareketlerden hoşlanmaz. İlişkilerinde tarafsız, yumuşatıcı ve dengeleyicidirler. Bununla birlikte Terazi, fikirleriyle de öne çıkan bir burçtur ve ilişkilerinde zihinsel canlılığa büyük önem verir. Aşkın sadece fiziksel alanında kalmayacaklar, düşüncelerini paylaşan partnerler arayacaklardır. 
Bu yıl Neptün, size romantizm ve aşkta kendinizi kaptırabileceğiniz temaslar getirmekte. 2 Şubat 26 Şubat, 22 Mart 15 Nisan, 10 Mayıs 3 Haziran, 17Ağustos 11 Eylül, 8 Ekim 5 Kasım dönemleri, ilişkilerde çok daha olumlu ve keyifli dönemler olabilir. 6 Şubat 20 Mart ve 12 Haziran 28 Temmuz arasında tartışmalar ya da kişilik çatışmaları huzursuzluk getirebilir. 

Terazi Erkeği Zevk sahibi ve dikkat çekmeyi bilen bir erkektir. Gerçek bir romantiktir. Özellikle 6 Şubat'a kadar ve 20 Mart-20 Mayıs arasındaki dönemde ilişkiler daha akıcı ve heyecan verici olabilir. 12 Haziran 28 Temmuz arasında sabırsızlık, ters ve ani çıkışlar ve yanlış anlamalar yüzünden keyfinizin kaçması, ilişkileri zora sokabilir. 

En iyi ilişkiler Terazi-Terazi, Terazi Kova 
En zor ilişkiler Terazi-Yengeç 

İş ve Para Uzun vadeli düşünmek ve planlı hareket etmek size çok şey kazandırabilir. Neyse ki Jüpiter burcunuzdan geçerken, ilk bakışta zor gibi gözüken olayların sonrasında büyük kazançlar elde edebilirsiniz. Mars, 6 Şubat 20 Mart aralığında mesleki açıdan daha zor bir döneme işaret ediyor. 28 Temmuz sonrasında ortaklaşa konularda kazançlarınızı daha iyi korumanın yollarını bulmalısınız. Miras, toplu bir paranın ya da kaynağın beklentisi içinde olabilir, ama istediğiniz yönde hareket etmekte zorlanabilirsiniz. 

Sağlık Sağlığınızla ilgili problemler beklememelisiniz. Sağlık problemleri olanlar, bu yıl çok çabuk iyileşebilirler. Sağlık açısından, 1 Mayıs 12 Haziran arası daha hassas bir dönemde olabilirsiniz. Bu dönemde bedeninizi aşırı yıpratan çalışmalardan ve iş ortamında kendinizi tüketmekten uzak durmalısınız. 

Terazi 23 Eylül - 23 Ekim 

Tanımlayan kelimeler 
Diplomatik, gelişmiş zevkler, kibar, romantik, barış arayan, dengeleyen, idealist 
- Kararsız, zayıf iradeli, saf, kolay etkilenen, zevklere aşırı düşkün ve herkese mavi boncuk dağıtan 
Yönetici gezegeni Venüs Elementi Hava Niteliği Öncü 
Vücutta karşı geldiği bölge Böbrekler 
Rengi Soluktan parlağa mavi tonları Metali Bakır Taşı Safir 
En uyumlu olduğu burç Kova 
En uyumsuz olduğu burç Yengeç 

Yükselen burcunuzu nasıl bulacaksınız 

Aşağıdaki tabloda doğum saatinizi, doğduğunuz döneme ilişkin satırla birleştirin. 
23 Eylül - 3 Ekim 4 Ekim - 13 Ekim 14 Ekim - 22 Ekim 00.00 Yengeç Aslan Aslan 00.30 Aslan Aslan Aslan 01.00 Aslan Aslan Aslan 01.30 Aslan Aslan Aslan 02.00 Aslan Aslan Başak 02.30 Aslan Başak Başak 03.00 Başak Başak Başak 03.30 Başak Başak Başak 04.00 Başak Başak Başak 04.30 Başak Başak Başak 05.00 Başak Başak Terazi 05.30 Başak Terazi Terazi 06.00 Terazi Terazi Terazi 06.30 Terazi Terazi Terazi 07.00 Terazi Terazi Terazi 07.30 Terazi Terazi Akrep 08.00 Terazi Akrep Akrep 08.30 Akrep Akrep Akrep 09.00 Akrep Akrep Akrep 09.30 Akrep Akrep Akrep 10.00 Akrep Akrep Akrep 10.30 Akrep Akrep Yay 11.00 Akrep Yay Yay 11.30 Yay Yay Yay 12.00 Yay Yay Yay 12.30 Yay Yay Yay 13.00 Yay Yay Oğlak 13.30 Yay Oğlak Oğlak 14.00 Oğlak Oğlak Oğlak 14.30 Oğlak Oğlak Oğlak 15.00 Oğlak Oğlak Kova 15.30 Oğlak Kova Kova 16.00 Kova Kova Balık 16.30 Kova Balık Balık 17.00 Balık Balık Koç 17.30 Balık Koç Koç 18.00 Koç Koç Boğa 18.30 Koç Boğa Boğa 19.00 Boğa Boğa İkizler 19.30 Boğa İkizler İkizler 20.00 İkizler İkizler İkizler 20.30 İkizler İkizler İkizler 21.00 İkizler İkizler Yengeç 21.30 İkizler Yengeç Yengeç 22.00 Yengeç Yengeç Yengeç 22.30 Yengeç Yengeç Yengeç 23.00 Yengeç Yengeç Aslan 23.30 Yengeç Yengeç Aslan 

Yükselene göre Terazi ve 2005 

Yükselen Koç 2005 yılında ikili ilişkiler, evlilik ve ortaklıklar yüzünden, tam olarak istediğiniz gibi hareket etmeniz zor olabilir. Sonbaharda maddi konulara daha fazla dikkat etmelisiniz. 
Yükselen Boğa Bu yıl size sağlık, düzen ve organizasyonla ilgili konularda yeni olanaklar getirebilir. Yılın ikinci yarısında yapacağınız girişimlerin kolay ilerlemediğini görebilirsiniz. 
Yükselen İkizler Bu yıl hayatınıza çok daha fazla keyif, yaratıcı çalışmalar ve çocuklarla ilgili konularda olumlu tecrübeler getirebilir. Aşk hayatınızda mutlu olabilirsiniz. 
Yükselen Yengeç Bu yıl size yakın çevrenizden çok daha büyük destekler gelebilir. Ev hayatınızla ilgili olumlu gelişmeler bekleyebilirsiniz. Evde genişleme mümkün. 
Yükselen Aslan Önemli değişikliklerin olacağı bir yıla girmektesiniz. Özellikle yılın ikinci yarısında gerek ilişkiler ve evlilik, gerekse iş hayatınız açısından ciddi kararlar verebilirsiniz. 
Yükselen Başak Bu yıl size maddi konularda önemli şanslar getiriyor. Kazançlarınızı arttırabileceğiniz, yeni gelir kaynakları elde edebileceğiniz bir yıldasınız. 
Yükselen Terazi Bu yıl size istediğiniz pek çok şeyi getirebilir. Görünümünüzde değişikliklere gidebilirsiniz. Yeni girişimler, kişisel adımlar daha başarılı olmanızı sağlayacak. Kendinize olan güveniniz sizi şanslı kılmakta. 
Yükselen Akrep Geçmişte yaptığınız çabaların karşılığını alabileceksiniz. Yılın son aylarında daha pozitif gelişmeler bekleyebilirsiniz. Ancak mesleki alanda önemli bir test altındasınız. 
Yükselen Yay Bu yıl size gerek iş hayatında, gerekse sosyal alanda çok daha büyük fırsatlar sunmaya hazır görünüyor. Arkadaş çevrenizde genişleme olabilir. İşle ilgili kazançlarınızı daha iyi değerlendirebilirsiniz. 
Yükselen Oğlak Bu yıl size iş hayatında önemli deneyimler ve kendinizi ortaya koyma fırsatı getirmekte. 2 yıldır ortaklaşa alanda ortaya çıkmış olan problemleri de aşabileceksiniz. 
Yükselen Kova 2005 size önemli kazançlar ve özellikle daha olumlu bir hayat bakışı getiriyor. Eğitim, entelektüel faaliyetler, yolculuklar son derece başarılı olabilir. 
Yükselen Balık Bu yıl size yeni maddi kazançlar, ortaklaşa konularda destek ve daha iyi kredi koşulları getiriyor. Bu arada duygusal açıdan yoğun bir beraberlik yaşayabilirsiniz. Sosyal alanda da aktif bir yıl olabilir. 

Aylık durumlar Zor Vasat İyi Ocak Şubat Mart Nisan Mayıs Haziran Temmuz Ağustos Eylül Ekim Kasım Aralık Aşk İş Sağlık 

YARIN AKREP 


</TEXT>
</DOC>
