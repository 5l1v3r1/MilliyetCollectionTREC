<DOC>
<DOCNO> 331727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/09/son/sondun33.html </URL>
<DATE> 2005/04/09/ </DATE>
<TIME> 20.15 </TIME>
<AUTHOR>  </AUTHOR>
<HEADLINE>
Filistinli militanlardan hava toplu saldırı... 
</HEADLINE>
<TEXT>

     İsrail askerlerinin bugün açtıkları ateş sonucu üç Filistinli gencin ölmesinin ardından İslami Cihad örgütü İsrail ile ateşkese bağlı kalacağını açıklamasına rağmen, Filistinli militanların Gazze Şeridi'nin güneyindeki Yahudi yerleşim birimlerine havan topu saldırısı düzenlendiği bildirildi. 
     Askeri kaynaklar, Gazze Şeridi'nin güneyinde bulunan Guş Katif'taki yerleşim birimlerinin bulunduğu bölgeye 9 havan topu mermisinin düştüğünü, ancak olayda ölen ya da yaralanan olmadığını belirttiler. 
     Bu arada, AFP'yi telefonla arayan Hamas örgütü sözcüsü saldırıyı üstlendi. 
     İsrail askerleri, bugün Refah mülteci kampı ve İsrail sınırı yakınındaki tampon bölgede 3 Filistinli genci öldürmüştü. 
     İslami Cihad'a bağlı Kudüs Tugayları, olayın ardından ''ateşkesi artık tanımadıklarını'' açıklamışlardı. 
     İslami Cihad örgütü ise İsrail ile ateşkese uymayacakları yönündeki açıklamaları reddederek, ''ateşkese bağlı'' olduklarını bildirmişti. 
     İsrail askeri kaynakları, üç Filistinli gencin uyarı ateşine karşın sınıra yaklaştıklarını ve bu nedenle üzerlerine ateş edildiğini belirtmişlerdi. 
     Ajansların haberlerine göre, Filistinli görgü tanıkları, oynadıkları topun sınırdaki parmaklıklara çarpması üzerine kaçmaya başlayan gençlerin üzerine ateş edildiğini savundular. 
     
</TEXT>
</DOC>
