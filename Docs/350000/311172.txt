<DOC>
<DOCNO> 311172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/01/dunya/dun01.html </URL>
<DATE> 2005/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İran ve İsrail basını, Irak seçiminde birleşti 
</HEADLINE>
<TEXT>


Seçimlere katılım oranının yüksekliği ve terörün amacına ulaşamaması karşısında, İran ve İsrail basını olumlu yorumlarda buluştu 


Irak'ta önceki gün yapılan genel ve yerel seçimler, Ortadoğu basınında geniş yer buldu. Gazeteler, seçimlere katılım oranının beklenenin üzerinde olmasını zafer olarak nitelerken, Irak'ın önünde zorlu bir yol olduğu görüşü üzerinde durdu. İngiliz basını da, seçimi barış sürecinin başlangıcı olarak değerlendirdi. 
İran İran "Irak'ta halkın gücünün göstergesi" 
Hambastegi İran Bağdat'taki Saddam Hüseyin heykelinin devrilmesinin fotoğrafını yayımlayan gazete, "Teröristlerin tehdidinin boş çıkmasının ardından Irak'ın ilk demokratik seçimleri yapıldı" başlığını kullandı. 
L'Orient le Jour Lübnan "Seçmenlerin gerillalara karşı direniş eylemi" 
El Nahar Lübnan "Emperyalizmin gölgesinde yapılsa da, seçimler, yarım yüzyıllık otokratik rejimlere son verdi" 
Jerusalem Post İsrail "Yeni Irak'ı inşa etme savaşı şimdi başladı" 
Haaretz İsrail Katılım oranının yüksek olmasının ABD yönetimi için terör örgütlerine karşı bir zafer anlamına geldiğini yazan gazete, "Irak'ı Şiilerin yöneteceğini bilmek için seçime gerek yoktu. Ancak yönetim, laik Şiilerin mi, dincilerin mi elinde olacak " ifadesini kullandı. 
Times İngiltere "Iraklı seçmenin cesareti barış yolunu açtı... Cevaplanması gereken büyük soru, kimin kazandığı değil, kaç kişinin oy verdiğidir. Cevap yeterince çok" 
Independent İngiltere "Dünkü seçimler, uzun vadede tüm bölgede büyük bir değişimin başlangıcı olarak görülebilir" 


</TEXT>
</DOC>
