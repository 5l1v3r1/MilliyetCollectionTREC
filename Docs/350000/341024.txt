<DOC>
<DOCNO> 341024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/09/son/sontur34.html </URL>
<DATE> 2005/05/09/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Kapısı açılan servisten düşen öğrenci öldü 
</HEADLINE>
<TEXT>

     Karaman’da hareket halindeyken kapısı açılan öğrenci servis aracından düşen 13 yaşındaki çocuk öldü. 
     Alınan bilgiye göre, Adnan Türkben 32 , 70 EF 813 plakalı otobüsle 75. Yıl Şehitler İlköğretim Okulu’ndan aldığı yaklaşık 40 öğrenciyi evlerine götürmek üzere yola çıktı. Otobüs Fatih Mahallesi Bucakkışla köy yoluna geldiğinde ayakta yolculuk eden öğrencilerden Fadime Çetin 13 aniden orta kapısı açılan araçtan düştü. Fadime Çetin, olay yerinde hayatını kaybetti. 
     Çetin’in cesedi olay yerine çağırılan ambulansla Karaman Devlet Hastanesi Morgu’na kaldırılırken, servis şoförü Tükben gözaltına alındı. 
     Olay yerine gelen baba Mehmet Çetin, fenalık geçirirken, Fadime Çetin’in arkadaşları gözleri önünde can veren arkadaşları için gözyaşı döktü. 
     Emniyet yetkilileri, yapılan kontrollerde, otobüsün, öğrenci servisleri listesinde kayıtlı olmadığı ve araçta öğrencilerle ilgilenen bir görevlinin bulunmadığının belirlendiğini bildirdiler. 
     Otobüsün kapılarının otomatik değil, elle açılabilir şekilde olduğu belirtildi. 
     
</TEXT>
</DOC>
