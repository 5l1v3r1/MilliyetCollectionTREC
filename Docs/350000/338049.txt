<DOC>
<DOCNO> 338049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/son/sondun16.html </URL>
<DATE> 2005/04/29/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Fransa'da 'hayır' çıkarsa ikinci kez referandum yapılabilir 
</HEADLINE>
<TEXT>

     Avrupa Komisyonu'nun eski Başkanı Fransız Jacques Delors, Fransa'da AB anayasasının reddedilmesi halinde ikinci kez referandum yapılabileceğini söyledi. 
     BBC radyosuna demeç veren Delors, 29 Mayısta yapılacak referandumdan hayır çıkması halinde yeniden referandum yapılıp yapılamayacağına ilişkin soruyu yanıtlarken, Fransa'nın anayasayı reddeden tek ülke olması durumunda bunun gözden geçirilebileceğini kaydetti. 
     Delors, ''Hollandalılar, Fransızlardan üç gün sonra anayasaya evet derlerse diğer ülkeler onay sürecini sürdürmeye karar vereceklerdir. Bu süreç sonunda durum gözden geçirilebilir ve referandum tekrarlanabilir'' diye konuştu. 
     Delors, Fransa'nın onay sürecini tıkayan ülke olmasını arzu etmediğini de belirtti. 
     Fransa'da yapılan kamuoyu araştırmaları, çoğunluğun referandumda Avrupa anayasasına ret oyu vereceğini gösteriyor. 
     
</TEXT>
</DOC>
