<DOC>
<DOCNO> 302686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/02/ekonomi/eko05.html </URL>
<DATE> 2005/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
TTK'nın zararı azalıyor 
</HEADLINE>
<TEXT>



Türkiye Taşkömürü Kurumu'nun TTK zararının 2004 yılında 306, 2005'te ise 284 milyon dolar olması bekleniyor. 
2003 yılında 332 milyon dolar zarar eden Kurum'un zararının geçen yıl yüzde 7.8 azaldığı, 2005 yılında ise yüzde 7.2 daha azalacağı tahmin ediliyor. Geçen yıl, 2003 yılına göre 26 milyon dolar daha az zarar eden TTK, 2005 yılında da zararını 22 milyon dolar daha azaltarak 300 milyon doların altına 284 milyon dolar indirecek. 
Taşkömürü Kurumu, 1990-2003 döneminde 5 milyar 382.2 milyon dolar zarar etti. Kurum'un zararı 2004 ve 2005 yıllarıyla birlikte 5 milyar 972.2 milyon dolara ulaşacak. 
TTK Genel Müdürlüğü istatistik verilerine göre, Kurum'a bağlı Amasra, Karadon, Armutçuk, Kozlu ve Üzülmez müessese müdürlüğü maden ocaklarından 2005'te 1 milyon 900 bin ton satılabilir kömür üretimi hedefleniyor. 


</TEXT>
</DOC>
