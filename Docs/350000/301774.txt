<DOC>
<DOCNO> 301774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/29/spor/spo04.html </URL>
<DATE> 2004/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Küskünlere kucak açtı 
</HEADLINE>
<TEXT>



Güneş rapor aldı 
TRABZONSPOR'UN yeni teknik patronu Şenol Güneş, göreve gelir gelmez takımın son durumuyla ilgili eski teknik direktör İhsan Derelioğlu ile geniş kapsamlı bir toplantı yaptı. Tecrübeli hoca, bu görüşmede forma bulamadığı için sıkıntılı olan Mehmet Yılmaz, taraftar tepkilerine kırılan Gökdeniz ile mutsuz olan ve Shakthar Donetsk'e gitmek isteyen Tolga Seyhan'ı asla bırakmayacaklarını söyledi. 

'Tek yürek olunmalı' 
ŞENOL Güneş'in, yöneticilerle yaptığı toplantıda da, "Geçmişte buna benzer çok büyük sorunlarla uğraştık. Ama hepsini de çözdük. Çeşitli sebeplerden gitmek isteyen futbolcularla bir araya gelip, onları yeniden motive ederiz. Tek yürek olmalıyız" dediği bildirildi. Öte yandan bekleneni veremeyen Thijs'in, Almanya'nın Monchengladbach takımıyla temasa geçtiği ve önümüzdeki günlerde sözleşme imzalayacağı öğrenildi. 


</TEXT>
</DOC>
