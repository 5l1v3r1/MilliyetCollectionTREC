<DOC>
<DOCNO> 344152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/20/spor/ydilmen.html </URL>
<DATE> 2005/05/20/ </DATE>
<TIME>  </TIME>
<AUTHOR> Rıdvan DİLMEN  </AUTHOR>
<HEADLINE>
Diyarbakır kazanır 
</HEADLINE>
<TEXT>



Süper Lig'de hem şampiyonluk, hem de küme düşme potasındaki düğüm bu hafta çözülebilir. 
Fenerbahçe ile Galatasaray arasındaki derbi maçı üç ihtimale de açık. Ligde hiçbir iddiası bulunmayan Beşiktaş, şiddetle puana ihtiyacı olan Kayserispor'u ağırlayacak. Siyah - Beyazlılar bu zorlu maçtan galibiyetle ayrılacaktır. 
Diyarbakır için Çaykur Rize sınavı ya tamam, ya devam niteliğinde. Ev sahibi bu maçı kazanarak umutlarını son haftaya taşıyacaktır. Banko 1. 

Banko Sakaryaspor 
Haftanın bir diğer banko maçı Adapazarı'nda. Sakaryaspor, son sıradaki Sebat engelini zorlanmadan geçecektir. 
Fenerbahçe'yi yenerek rahat bir nefes alan Ankaragücü, bu kez Konyaspor'u ağırlayacak. Denk güçlerin mücadelesinde beraberlik öncelikle düşünülmeli. 
Ligin iyi futbol oynayan takımlarından Ankaraspor, İstanbulspor ile karşılaşacak. Konuk takımın galibiyetten başka çaresi yok. Bu yüzden Önce 2, sonra 0 yazılmalı. 
Beraberliğin ağır bastığı bir diğer mücadele de Denizli'de. Denizlispor ile Gençlerbirliği arasındaki puan savaşında İddaaseverler ilk planda 0'ı değerlendirmeli. 



</TEXT>
</DOC>
