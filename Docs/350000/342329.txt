<DOC>
<DOCNO> 342329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/13/son/sontur31.html </URL>
<DATE> 2005/05/13/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Milletvekilinin bürosu soyuldu 
</HEADLINE>
<TEXT>

     CHP Zonguldak Milletvekili Harun Akın’ın, seçim bölgesindeki bürosu soyuldu. 
     Akın, dün akşam meydana gelen olayla ilgili, AA muhabirine bilgi verirken, hırsızlığın para ya da kıymetli eşyalara değil, bürosundaki evraka yönelik olduğunu ifade etti. Büroda bulunan az miktardaki altın ve dövizin de çalındığını belirten Akın, "Ancak, aralarında işyerlerimle ilgili sözleşmelerin, şirket dokümanlarının ve bazı elden alacaklarıma ilişkin bilgilerin olduğu tüm evraklarım karıştırılmış, dağıtılmış" dedi. 
     Akın, şirkete ait kasaların bulunduğu yerler dururken, doğrudan kendi bürosuna girilmesinin dikkat çekici olduğunu bildirdi. 
     TBMM’de Teşvik Yasası görüşmelerine katıldığı sırada hırsızlığın yapıldığını ifade eden Akın, "Biz görüşmelerde Zonguldak’ın haklarını korurken, kendimizi koruyamamışız" dedi. 
     
</TEXT>
</DOC>
