<DOC>
<DOCNO> 337495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/son/sontur22.html </URL>
<DATE> 2005/04/27/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Kediye çarpmamak için takla attı 
</HEADLINE>
<TEXT>

     Onur SAĞSÖZ ERZURUM, DHA 

      durdu ERZURUM'da, 2 arkadaşıyla birlikte şehir turuna çıkan Sinan Akgül, yolda karşısına çıkan bir kediyi ezmemek için direksiyon kırınca, takla attı. Yol kenarındaki çöp kutusuna çarpan ardından bir apartmanın bahçesindeki kameriyeyi yerle bir eden otomobil, çocukların oyun oynadığı bahçe duvarı üstünde arka lastikleri boşta kalarak durabildi. Kazada araç içindeki 3 kişi yaralandı. 
     Palandöken semtindeki Boğaz Caddesi üzerinde bu akşam saat 19.30 sularında meydana gelen kaza, ucuz atlatıldı. Arkadaşları 22 yaşındaki Ahmet Kullu ve 25 yaşındaki Fatih Polat ile birlikte şehir turuna çıkan Sinan Akgül, 25 FD 274’ plakalı otomobiliyle aşırı hız yaptı. Boğaz Caddesi üzerinde karşısına çıkan kediyi ezmemek için direksiyonunu kıran sürücü Akgül, yol kenarındaki çöp kutusuna çarpınca takla attı. Çelik Apartmanı'nın bahçesindeki çardağı kameriye yerle bir eden otomobil, çocukların oyun oynadığı bahçe duvarı üstünde arka lastikleri boşta kalarak durabildi. Kazadan hemen sonra çevredeki vatandaşlar tarafından araçtan çıkarılan sürücü Sinan Akgül, Ahmet Kullu ve Fatih Polat olay yerine çağrılan ambulanslarla hastaneye gönderildi. Numune Hastanesi Acil Servisi'nde tedavi altına alınan yaralılardan 24 yaşındaki Sinan Akgül'ün durumunun ağır olduğu öğrenildi. 
     Öte yandan hurda yığınına dönen otomobilden çevreye saçılan bira şişeleri dikkat çekerken, yapılan alkol muayenesinde araç sürücüsünün alkollü olmadığı anlaşıldı. 
     
</TEXT>
</DOC>
