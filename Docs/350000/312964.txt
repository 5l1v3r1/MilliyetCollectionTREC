<DOC>
<DOCNO> 312964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/06/son/sontur36.html </URL>
<DATE> 2005/02/06/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Uzanlar'ın eşyalarının bugünkü satışından 36.5 bin YTL gelir elde edildi 
</HEADLINE>
<TEXT>

     Tasarruf Mevduatı Sigorta Fonu TMSF tarafından haczedilen Uzan Grubu'na ait eşyanın satışına bugün de devam edildi. 
     TMSF'den alınan bilgiye göre, aralarında sinema perdesi, uydu telefonu, kamera, bilgisayar, televizyon ve çeşitli elektronik cihaz ile ofis malzemelerinin bulunduğu 47 parçanın satışından 36.5 bin YTL'lik gelir sağlandı. 
     Böylece eşyanın yüzde 90'ının satışının gerçekleştirildiği ve kalan az sayıdaki ürünün de, pazarlık usulüyle muhammen bedelinin altında satılacağı bildirildi. 
     Bu arada, 12 Şubat Cumartesi günü de Uzan, Balkaner ve Demirel grubuna ait 145 adet tablo ile bazı antika eserlerin Antik A.Ş tarafından satışa sunulacağı kaydedildi. 
     Satılacak eserler arasında, Osman Hamdi Bey'in ''Yeni Cami Önünde'' adlı tablosu ile Osmanlı dönemine ait çok sayıda gümüş tuğralı vazo, şekerlik ve mumluk ile üzerinde bir ayet yazılı olan bir parça Kabe örtüsünün de bulunduğu kaydedildi. 
     
</TEXT>
</DOC>
