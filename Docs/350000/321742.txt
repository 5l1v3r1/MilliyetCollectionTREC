<DOC>
<DOCNO> 321742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/08/yazar/tamer.html </URL>
<DATE> 2005/03/08/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
8 Mart, Emekçi Kadınlar Günü değil miydi 
</HEADLINE>
<TEXT>

Mağazalardaki kadınlar günü özel indirimleri Zarakol'u çıldırtıyor. Prof. Toprak "TBMM'de kadın kotası şart" diyor 

Hafta sonu televizyon haberlerindeki görüntülerin 30 yıl öncekilerden ne farkı var Hangi çağdayız Demek Türk polisi bunca yıldır, gösteri yapan genç kadınları yerlerde saçlarından sürüklemekten, copla üzerlerine yürüyüp dövmekten başka bir şey öğrenememiş 
Avrupa Birliği, CMUK falan derken, orada 3 tane kızı o şekilde dövmek ne kadın hakkı, ne insan hakkı Sadece tüyler ürpertici. Sahte rakıdan ne farkı var Hal böyleyken Dışişleri Bakanı Abdullah Gül'ün Ankara'da AB Troykası ile insan haklarını konuşmasının ne anlamı var 8 Mart'ın, Dünya Emekçi Kadınlar Günü olduğunu elbirliğiyle unutmamız ve unutturmamız, polisler için "hafifletici sebep" sayılabilir mi 

Sevgililer Günü mü 
Zarakol İletişim'in sahibi Necla Zarakol, bu yıl 8 Mart'a kızgın ve kırgın giriyor 
"Emekçi kadınların, tarihsel mücadelelerini kutlamak üzere kendilerine ait özel bir günleri vardı burjuvazi onu da alıp dönüştürdü ve kocaların karılarına pırlanta alacakları, Sevgililer Günü'ne benzer bir garabet çıktı ortaya. Mağazalarda kadınlara özel indirimler, alışveriş merkezlerinde Kadınlar Günü özel etkinlikleri Çok kızgınım. Emekçi kadınların mücadelesinin, evde oturan tüketici kadınlarla hiç alakası yok. Bunu düşündükçe iyice deliriyorum. Bu Türkiye'ye has birşey herhalde. Amerika'da 10 yıldır devam eden reality show'u alıp, 1 ayda onun da cılkını çıkartıyoruz. Felsefesi olan şeyleri alıp, nasıl da içi boş bir balon ya da grapondan yapılmış bir süs haline getirip bırakıyoruz. Ben de iş kadınıyım, 68 kuşağı olarak da bugün bu duygular içindeyim." 

Siyasette kadın kotası 
Boğaziçi Üniversitesi öğretim üyelerinden Prof. Dr. Binnaz Toprak'a göre AB ile müzakerelere hazırlanıldığı bu 8 Mart'ta vurgulanması gereken en önemli konu, Türkiye'de kadınların Parlamento'da temsil oranının h l 4.4 olduğu "Brüksel, daha acil konular olduğu için bunu henüz önümüze koymuyor, ama biz ilk seçimlerde kadın kotası koymalıyız. Zaten bu oranla AB'nin kapısından içeri giremeyiz," diyor. Prof. Toprak'ın önerisi üzerine Birleşmiş Milletler Kalkınma Örgütü UNDP'nin web sitesine girdiğimde karşıma gerçekten de ürkütücü bir tablo çıkıyor. AB'nin eski 15 üyesinden geri olduğumuz malum da, yeni 10 üyesinde de kadınlar Parlamento'da Türkiye'ye göre çok daha yüksek oranda temsil ediliyorlar. Dahası Suudi Arabistan'ı falan saymazsak Müslüman ülkelerin ezici çoğunluğunda, hatta demokratik olmayan ülkelerde bile bu oran Türkiye'den daha yüksek. Kadınların Parlamento'da temsili açısından komşularımız arasında en yakın olduğumuz ülke İran 4.1 Bizden geride olan Müslüman ülkeler parmakla gösterilecek kadar az Mısır 3.6, Bangladeş 2.0, Lübnan 2.3 

Fırsat eşitsizliği 
Sanmayın ki AB ülkelerinin erkekleri, parlamentolarında kadınlara 30 - 40'lık sandalye oranını gönül rızasıyla verdiler. Prof. Toprak'tan bir hatırlatma "Türkiye'de kadınlar bileğinin hakkıyla alsın deniyor, ama bu dünyanın hiçbir yerinde olmuyor. Avrupa'da da başlangıçta kotalar kondu. Pek çok ülkede h l listeler ya fermuar sistemiyle bir erkek, bir kadın şeklinde ya da kadınlar için ayrı bir liste hazırlanıyor ve 25'lik kota uygulanıyor. Listelerin en altına koyarsan, tabii ki Parlamento'ya giremezler." 
Keşke AB'nin sopası olmadan kadınlara siyasette fırsat tanıyabilsek... 

Kadınların Parlamento'da temsil oranı UNDP 2004 Komşularımız ve biz Irak 31.2 Bulgaristan 26.3 Moldova 12.9 Suriye 12.0 Romanya 9.3 Yunanistan 8.7 Rusya 8.0 Gürcistan 7.2 Ukrayna 5.3 Ermenistan 4.6 Türkiye 4.4 İran 4.1 Müslüman ülkeler Türkmenistan 26.6 Pakistan 20.8 Malezya 16.3 Tacikistan 12.4 Tunus 11.5 Azerbaycan 10.5 Sudan 9.7 Endonezya 8.0 Ürdün 7.9 Özbekistan 7.2 Mısır 3.6 Lübnan 2.3 AB yeni üyeler Letonya 21.0 Polonya 20.7 Slovakya 19.3 Estonya 18.8 Çek Cum. 15.7 Slovenya 12.2 G. Kıbrıs 10.7 Litvanya 10.6 Macaristan 9.8 Malta 9.2 AB bazı eski üyeler İsveç 45.3 Danimarka 38.0 Hollanda 35.1 Belçika 33.9 Almanya 31.4 Avusturya 30.6 İspanya 26.6 Portekiz 19.1 İngiltere 17.3 İrlanda 14.2 Fransa 11.7 İtalya 10.3 



</TEXT>
</DOC>
