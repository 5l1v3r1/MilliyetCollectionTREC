<DOC>
<DOCNO> 347959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/01/son/sontur17.html </URL>
<DATE> 2005/06/01/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
İki yavru caretta caretta'yı başlarını ezerek öldürmüşler .. 
</HEADLINE>
<TEXT>

     Mersin’in Erdemli İlçesi sahilinde, başları sert cisimle vurularak ezilmiş, 2 ölü caretta caretta yavrusu bulundu. 
     Ölü caretta caretta yavruları, ilçedeki köylerde kadastro çalışması yapan Kadastro Genel Müdürlüğü’ne bağlı ekip tarafından Talat Göktepe Çamlık Sahili’nde bulundu. 
     Kadastro Komisyonu Başkanı Ahmet Yaşar Yüksel, ölü kaplumbağaların ilgililere teslim edileceğini belirterek, "Caretta carettaların denizlerimiz ve sahillerimiz için ayrı bir değeri vardır. Nesli tükenme tehlikesi altında olan bu canlıların korunmaya ihtiyaçları var" dedi. 
     Kaplumbağalardan birinin yaklaşık 6 aylık, diğerinin de 2 yaşında olduğu anlaşıldı. 
     
</TEXT>
</DOC>
