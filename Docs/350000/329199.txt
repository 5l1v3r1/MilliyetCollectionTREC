<DOC>
<DOCNO> 329199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/01/yazar/pulur.html </URL>
<DATE> 2005/04/01/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Patlıcanın hassiyyeti... 
</HEADLINE>
<TEXT>


OKTAY Akbal'ın kulakları çınlasın, "Önce ekmekler bozuldu"der... 
Bozulmayan ne kaldı ki 
Mevsimler de değişti, mevsim meyveleri de, sebzeleri de, onlar mevsimleri şaşırdı. 
Eskiden patlıcan temmuz ayında pazara gelir, mutfağa girerdi. 
Şimdi öyle mi, şubat ortasında, mart içinde patlıcan ibadullah 

SİZ patlıcan sever misiniz 
Kim sevmez bilemeyiz ama biz bayılırız. Patlıcanın kırk türlü yemeği vardır. İyi pişirilirse, yağı, tuzu, eti esirgenmez ise, "diyet" denilen lezzet düşmanının hışmına uğramazsa, kim sevmez karnıyarığı hele yanında bir de pilav varsa, yeme de yanında yat 
Patlıcan musakka, patlıcan bastısı, patlıcan kızartması, patlıcan oturtması, patlıcan salatası, patlıcan silkmesi, zeytinyağlı dolması... 
Patlıcan böreği de olur, patlıcan köftesi de... 

PATLICANLA yangın arasında ne ilgi vardır 
Eski İstanbul'u bilmeyenler, bu ilgiyi kuramazlar... 
Çocukluğumuzda, İstanbul'da havagazı bile yaygın değildi, mutfaklarda en çok pompalı gazocakları kullanılırdı... 
Patlıcan çıkınca, mutfaklarda, pompalı gazocaklarında mutlaka patlıcan kızartılır, patlıcan tava yapılırdı. İşte bu sırada, ya kadının eli kızgın yağ dolu tavaya çarpar, ya da gazocağı parlardı evler zaten tahtadan, ahşap, temmuz, ağustos sıcağında çıra gibi parlar, yangın çıkardı. 
O zamanlar yangınların sebebini "patlıcana" bağlarlardı, alevleri görünce "Patlıcan Mevsimi" geldi derlerdi. 

KAÇ çeşit patlıcan vardır bilir misiniz 
Kemer patlıcan en yaygınıdır, bostan patlıcan da tanınır. 
Oysa daha ne cins patlıcanlar vardır bilir misiniz 
İzmir Halkapınar patlıcan, siyah arşın patlıcan, Yalova'nın pala patlıcanı, Kuşadası, Rodos patlıcanı, Gönen patlıcanı, Adana'nın mor patlıcanı, Edirne patlıcanı, Bursa'nın Tophane patlıcanı... 
Anayurdu Hindistan olan patlıcan, en çok Akdeniz bölgelerinde yetişir. 

Şimdi diyeceksiniz ki 
"Bu yazı da neyin nesi Böyle günde patlıcanın hassiyyetleri yazılır mı " 
Biz de onlara sorarız 
"Böyle günde ne yazacaktık " 
Adam dükk nın vitrininde kocaman bir çalar saat görmüş, başını kaldırmış "sünnetçi" yazıyor, içeri girmiş, sünnetçiye sormuş 
"Niye vitrine çalar saat koydun " 
Sünnetçi lahavle çekmiş 
"Ya ne koysaydım " 
Biz de bugün ne yazsaydık 
Gün gelir ebegümecini de yazarız. 
Hani hastalara şifa, dertlilere deva, borçlulara eda olan ebegümecini... 

DİPNOT Bu yazı yeni Türk Ceza Yasası'nın yürürlüğe girişinin iki ay ertelendiği haberinden önce yazılmıştır, duyurulur. 



</TEXT>
</DOC>
