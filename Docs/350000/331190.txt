<DOC>
<DOCNO> 331190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/07/son/sonspo22.html </URL>
<DATE> 2005/04/07/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Fransız basını Türkler, Müslüman olduğu için Anelka'ya sabır gösteriyor 
</HEADLINE>
<TEXT>

     Fransa'da yayınlanan France Soir gazetesi, Türkiye'de oynayan iki Fransız futbolcunun performansını yorumladı. 
     Gazete, ''Anelka'nın Müslüman olmasının Fenerbahçe taraftarını kendisine daha fazla sabır göstermesini sağladığı'' yorumunu yaparken, ''Galatasaray'da top koşturan Ribery'nin ise şimdiden takıma uyum sağladığını'' yazdı. 
     ''Anelka'nın, Fenerbahçe'nin eski yıldızı Jay Okacha kadar, taraftarın gönlünü kazanamadığını'' kaydeden gazete, bununla birlikte Fransız yıldızın iyi yönde yol aldığını belirtti. 
     Gazete, Brüksel'de büyüdüğü için Fransızca bilen Önder, Brezilyalı yıldız Alex ve Hollandalı golcü Van Hoojijdonk'un da Anelka'nın Türkiye'deki en iyi dostları olduğunu yazdı. 
     Gazete, Galatasaray'da top koşturan Ribbery'nin ise şimdiden takıma uyum sağladığını belirtti. 
     Fransız futbolcu, gazeteye yaptığı açıklamada, ''Saha içinde ve saha dışında Türkiye'de olmaktan mutluyum'' dedi. 
     
</TEXT>
</DOC>
