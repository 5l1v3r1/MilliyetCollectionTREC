<DOC>
<DOCNO> 349650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/07/son/sondun41.html </URL>
<DATE> 2005/06/07/ </DATE>
<TIME> 19.20 </TIME>
<AUTHOR>  </AUTHOR>
<HEADLINE>
Avrupa Konseyi'nden Türkiye lehine "ara karar" 
</HEADLINE>
<TEXT>

     Avrupa Konseyi Delegeler Komitesi, Türkiye’nin Avrupa İnsan Hakları Mahkemesi’nin AİHM aldığı kararları uygulamasından memnun olduğunu bildirdi. 
     Büyükelçiler düzeyinde toplanan Delegeler Komitesi, AİHM’nin 1996 ve 2004 yılları arasında güneydoğu Anadolu’da güvenlik güçlerinin karıştığı ihlallerle ilgili olarak verdiği 74 hükmün uygulanmasına ilişkin bir "ara karar" aldı. 
     Türkiye’nin AİHM kararlarını uygulamasının "memnuniyet verici" olduğu belirtilen kararda, AİHM hükümleriyle ilgili olarak Türkiye’de çok sayıda anayasal reform yapılmasının da "tatmin edici" bulunduğu ifade edildi. 
     Hükümetin işkence ve kötü muameleye karşı "sıfır tolerans" ilkesinin memnuniyetle karşılandığı kaydedilen ara kararda, yapılan reformların günlük hayatta uygulanmasının önemine değinildi. 
     Kararda, özellikle güvenlik güçleri, yargıçlar ve savcıların insan hakları alanında meslek içi eğitimlerinin devam etmesi ve terörden zarar görenlerin haklarının tazmin edilmesine ilişkin yasanın etkin biçimde uygulanması gibi isteklere yer verildi. 
     
</TEXT>
</DOC>
