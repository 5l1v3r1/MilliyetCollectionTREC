<DOC>
<DOCNO> 316497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/18/son/sonspo26.html </URL>
<DATE> 2005/02/18/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Standard Liege futbolcuları grevden vazgeçti... 
</HEADLINE>
<TEXT>

     Belçika Birinci Futbol Ligi takımlarından Standard Liege'de forma giyen futbolcular, grev kararından vazgeçti. 
     Kulüp menajeri Michell Preud'homme, yaptığı açıklamada, 2 gün önce 4 futbolcunun Liege adliye makamları tarafından sorguya çekilmesinin ardından alınan grev kararının sona erdiğini ve Standard Liege takımı futbolcularının yarın yapılacak Lokeren maçına çıkacaklarını söyledi. 
     2.5 saat süren bir toplantının ardından futbolcuları ikna edebildiklerini belirten Preud'homme, ''Lokeren maçına çıkmamamız, bizi gelecek sezon katılmayı hedeflediğimiz Avrupa kupalarından men edebilirdi. Belçika Futbol Federasyonu da maça çıkmamız için bize baskı yaptı ve aksi takdirde 5-0 hükmen yenik sayılacağımızı bildirdi. Bunun üzerine oynamaktan başka çaremiz kalmadı'' diye konuştu. 
     
</TEXT>
</DOC>
