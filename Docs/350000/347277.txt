<DOC>
<DOCNO> 347277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/30/son/sontur37.html </URL>
<DATE> 2005/05/30/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Polisin çalışıp çalışmadığını görmek için ihbar yapınca gözaltına alındı 
</HEADLINE>
<TEXT>

     Bursa'nın merkez Osmangazi İlçesi'nde, ''polisin çalışıp çalışmadığını görmek için'' asılsız bomba ihbarında bulunduğu öne sürülen kişi, gözaltına alındı. 
     Alınan bilgiye göre, Veysel Karani Mahallesi İnönü Caddesi'nde bomba olduğu ihbarını alan güvenlik güçleri, kısa sürede olay yerine giderek çevrede araştırma başlattı. 
     Yapılan araştırmalar sonucu ihbarın asılsız olduğunu tespit eden güvenlik güçleri, ihbarda bulunan kişinin Zülküf U. olduğunu belirledi. 
     Gözaltına alınan zanlının sorgulamasında, alkol almaya başladıktan sonra ''polisin çalışıp çalışmadığını merak ederek'', cep telefonuyla ihbarda bulunduğunu söylediği bildirildi. 
     Olayla ilgili soruşturma sürdürülüyor. 
     
</TEXT>
</DOC>
