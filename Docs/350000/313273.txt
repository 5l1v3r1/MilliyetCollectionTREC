<DOC>
<DOCNO> 313273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/07/son/sonyas10.html </URL>
<DATE> 2005/02/07/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Çıplak model aranıyor 
</HEADLINE>
<TEXT>

     Mahir VARLI ANTALYA, DHA 

AKDENİZ Üniversitesi Güzel Sanatlar Fakültesi'ne, desen ve temel anatomi derslerinde çıplak olarak modellik yapabilecek, bir kadın bir de erkek eleman aranıyor. 
     Üniversite öğrencilerine resim derslerinde çıplak modellik yapacak kişiler kadroya alınacak ve 1500 YTL 1.5 milyar lira maaş ödenecek. Tam gün çalışması beklenen modellerin fiziksel yapıları konusunda herhangi bir kriter belirtmeyen fakülte yetkilileri, modelin normal ölçülerin çok fazla dışında olmamasının yeterli olacağını söyledi. Modellerin çıplak olarak uzun süre aynı duruşta kalabileceğini belirten yetkililer, başvuruda bulunanların yapı olarak sabırlı olmaları gerektiğini ifade etti. 
     İlk kez kadrolu model arayan fakülte, bu ihtiyacını geçici çözümlerle sağlıyordu. Öğrenciler ve öğretim üyeleri kimi zaman tanıdıklarını model olarak kullanıyor, kimi zaman da mankenlik ajanslarından günlük model kiralıyordu. 
     
</TEXT>
</DOC>
