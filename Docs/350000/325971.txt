<DOC>
<DOCNO> 325971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/22/son/sonspo15.html </URL>
<DATE> 2005/03/22/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Sakaryaspor Galibiyet ile üzerimizdeki baskıyı attık 
</HEADLINE>
<TEXT>

     Sakaryaspor, Diyarbakırspor galibiyetiyle maç kazanamama baskısından kurtulmanın sevincini yaşıyor. 
     Futbol şube sorumlusu İsmail Yenice, AA muhabirine yaptığı açıklamada, Diyarbakırspor karşısında iyi mücadele ettiklerini ve zor geçen maçta elde edilen galibiyetle düşme hattının üzerine yükseldiklerini söyledi. 
     Sakaryaspor'un uzun süredir maç kazanamadığını ve futbolcuların bunun sıkıntısını yaşadığını belirten Yenice, şunları kaydetti 
     ''Galibiyetle üzerimizdeki baskıyı attık. Mutlaka kazanmamız gereken ve çıkış olarak gördüğümüz bir maçtı. Sonuç isteğimiz gibi oldu. Bu ligin ikinci yarısında elde ettiğimiz ilk galibiyet. Artık ileriye daha umutlu bakabiliyoruz. Galibiyetin devamı gelecektir.'' Sakaryaspor, önümüzdeki hafta yapacağı Ankaragücü maçının hazırlıklarına yarın başlayacak. 
     
</TEXT>
</DOC>
