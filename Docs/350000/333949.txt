<DOC>
<DOCNO> 333949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/16/son/sondun08.html </URL>
<DATE> 2005/04/16/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Irak'ta Türk kamyon şoförü öldürüldü... 
</HEADLINE>
<TEXT>

     Irak'ta bugün bir Türk kamyon şoförünün öldürüldüğü bildirildi. 
     Irak polisine göre, adı açıklanmayan Türk şoför, başkent Bağdat'ın 200 kilometre kuzeyindeki Beyci yakınlarında, yol kenarına yerleştirilen bir bombanın infilak etmesi sonucu hayatını kaybetti. 
     Polis yetkilileri, aynı bölgede, petrol binalarını korumakla görevli bir askerin, direnişçilerle girdiği çatışmada öldüğünü belirttiler. 
     Güvenlik kaynaklarına göre, başkentin 250 kilometre kuzeyindeki Kerkük'ün doğusunda bir polis, güneyinde de bir asker öldürüldü. 
     Kerkük'te dün gece Kürt televizyonunda görevli bir gazetecinin silahlı kişilerce öldürüldüğünü bildiren polis yetkilileri, Bağdat'ın 70 kilometre kuzeyindeki Tuz bölgesinde düzenlenen saldırıda da bir polisin hayatını kaybettiğini kaydetti. 
     
</TEXT>
</DOC>
