<DOC>
<DOCNO> 334672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/19/spor/spo12.html </URL>
<DATE> 2005/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Favorim Thun 
</HEADLINE>
<TEXT>


CAN TONGO 


Bolton Southampton 1 
Premier Lig'in güçlü ekiplerinden Bolton evinde Southampton'ı ağırlayacak. Bolton son iki maçında evinde Fulham, deplasmanda da Charlton'ı yenerek çıkışa geçti. Southampton düşüş yaşıyor. Bolton rakibiyle oynadığı son üç maçı da kazanarak kalitesini gösterdi. Galibiyete yakın taraf Bolton. Banko 1. 

N.Xamax Thun 2 
İsviçre Süper Ligi'nde lider Basel'in üç puan gerisinde bir maç eksiğiyle ikinci sırada yer alan Thun, son haftaların en formda ekibi. Thun son beş maçında üçü deplasmanda olmak üzere beş galibiyet aldı. Xamax ile deplasmanda oynadığı son üç maçta da iki galibiyet bir beraberliği var. 2,10'luk oranıyla Thun'un deplasman galibiyeti haftanın sürprizi. 

C.Brugge Lierse 1 
Brugge, Belçika Ligi'nde ve kupada hedefe emin adımlarla yürüyor. Kupada Lierse'yi ağırlayacak olan Brugge rakibi önünde zorlanmadan galibiyete adını yazdıracaktır. Lierse'nin güçlü rakibine karşı deplasmanda oynadığı maçlarda son yıllarda beraberliği bile yok. Brugge galibiyeti alır. Banko 1. 

Willem Ajax 2 
Willem, Hollanda Kupası'nda yarı finale gelene kadar hep kolay takımlarla eşleşti. İlk ciddi sınavını bu turda verecek. Son sıralarda yer alan Willem'in, Ajax önünde tur atlama şansı yok denecek kadar az. Hollanda takımları kupa maçlarını ciddiye alır. Oran 1,55, önerimiz Ajax galibiyeti. 





</TEXT>
</DOC>
