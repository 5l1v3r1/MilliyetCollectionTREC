<DOC>
<DOCNO> 310742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/30/son/sondun32.html </URL>
<DATE> 2005/01/30/ </DATE>
<TIME> 21.22 </TIME>
<AUTHOR>  </AUTHOR>
<HEADLINE>
Blair "Irak'taki seçimler terörizme bir darbedir" 
</HEADLINE>
<TEXT>

     İngiltere Başbakanı Tony Blair, Irak'taki tarihi seçimlerin, tüm dünyada terörizme bir darbe olduğunu bildirdi. 
     Blair, Irak'taki seçim için yaptığı değerlendirme konuşmasında şunları söyledi 
     ''Seçimler, yalnız Irak'ta değil, İngiltere ve dünyadaki diğer ülkelerde, yok etmekle tehdit eden küresel terörizmin kalbine doğrudan bir darbedir.'' Blair, Irak'ın başkenti Bağdat yakınlarında bugün C-130 tipi bir İngiliz askeri nakliye uçağının düşmesi sonucu, ''ölen İngilizlerin olduğunu'' bildirdi. 
     Kazada ölenler için ayrıntıya girmeyen Blair, ''Ülkemiz ve dünya onları unutmayacak'' dedi. 
     Askeri nakliye uçağının, Bağdat'tan Balad'a giderken başkentin 40 kilometre kuzeybatısına düştüğü bildirilmiş, ancak uçağın düşme nedeninin henüz bilinmediği ifade edilmişti. 
     
</TEXT>
</DOC>
