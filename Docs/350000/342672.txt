<DOC>
<DOCNO> 342672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/15/siyaset/siy02.html </URL>
<DATE> 2005/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan İhaneti vataniye içindeler 
</HEADLINE>
<TEXT>


Başbakan Erdoğan, Şanlıurfa'da temelini attığı 'Dinler Bahçesi' projesini eleştirenlere cevap verdi 

DHA 


Başbakan Erdoğan, Şanlıurfa'da yapılacak "Dinler Bahçesi" projesiyle ilgili eleştirilere, "Bazı kişiler Urfalıların aklını karıştırıyor. İşleri güçleri yok bunların. Türkiye'yi şanlı yerine nasıl taşırız diye uğraşıyoruz, bunlar ihaneti vataniye içine giriyorlar. Bu, milletin birbirine şüpheli bakmasına neden oluyor" diye yanıt verdi. 
Erdoğan, 4 yılda tamamlanacak 'Dinler Bahçesi'nin temel atma töreninde de şunları söyledi "Birçok insan çok şey söyleycektir. Ama bizim işimiz çok. Kimse bizimle milletinin tarihine sadakat noktasında aşık atamaz. Bazı marjinal gruplar bu yapısından kurtulmak için çırpındıkça batıyor. Buna daha fazla tahammül edemeyiz." GAP Bölge Kalkınma İdaresi'nin düzenlediği "1. GAP İş ve Yatırım Forumu"nda konuşan Erdoğan, marka haline gelen Güneydoğu'nun turizm açısından da önemli potansiyele sahip olduğunu belirterek, şunları söyledi "Turizm denilince hep kum, deniz, güneş anlaşılmıştır. Turizm bu mu Hayır. Kongre, fuar, kış, termal, kültür ve inanç turizmlerini buna ilave ettik. 20 milyon turist rakamını yakalayacağız." 


</TEXT>
</DOC>
