<DOC>
<DOCNO> 334993 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/20/guncel/gun11.html </URL>
<DATE> 2005/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
65 madde değişiyor 
</HEADLINE>
<TEXT>


Yeni TCK, CMK ve CİK'da değişiklik öngören taslak, Erdoğan'a sunuldu. Taslakla örgüt suçlarında sınırsız dinleme getiriliyor 

GÖKÇER TAHİNCİOĞLU Ankara 

Yürürlük tarihi 1 Haziran'a ertelenen yeni TCK ve bağlı yasalar CMK ve CİK'nın 65 maddesinde değişiklik getiren taslak metin, Başbakan Erdoğan'a sunuldu. Taslağın tartışıldığı dünkü toplantıda, basınla ilgili düzenlemeler de ele alınırken, 18'inden 8'inin yaşama geçirilmesi konusunda uzlaşma sağlandı. 

Bunlar değişecek 
Taslaktaki değişikliklerden bazıları şöyle 
Beden muayenesi için "iç beden muayenesi" - "dış beden muayenesi" ayrımı getirilecek. Dış beden muayanesi için savcının yazılı emri yeterli olacak.Sanığın beden muayenesine ilişkin rızayı avukatı huzurunda göstermesi gerekecek. Aksi takdirde savcı kararı aranacak.Trafik kontrolleri için arama kararı aranmayacak.Savcının sözlü talimatının alınması, gözaltı için yeterli olacak.Örgüt suçlarında en fazla 6 ay olarak belirlenen telefon dinleme süresi h kim tarafından müteaddit defalar birer aylık sürelerle uzatılabilecek. Fuhuş suçlarında da dinleme yapılabilecek.Savcı, suç 3 aydan fazla 2 yıldan az cezayı gerektiriyorsa, sanık daha önce hüküm giymemişse, 5 yıllığına dava açmayı erteleyebilecek. Bu sürede yeni suç işlenmemişse dosya ortadan kalkacak.Başkasına ait kredi kartını kullanma, 1. derecede akrabalar için suç olmayacak.Basınla ilgili intihara teşvik, hakaret, yargıyı etkileme, cumhurbaşkanına hakaret maddelerinde değişiklik yapılacak.Suçların basın yoluyla işlenmesi halinde cezanın 2 katına çıkarılması hükmü yumuşatılacak. 





</TEXT>
</DOC>
