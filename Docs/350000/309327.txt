<DOC>
<DOCNO> 309327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/25/son/sontur58.html </URL>
<DATE> 2005/01/25/ </DATE>
<TIME> 20.41 </TIME>
<AUTHOR>  </AUTHOR>
<HEADLINE>
Tapu müdürünün silahla tehdit edildiği iddiası... 
</HEADLINE>
<TEXT>

     İzmir'in Kemeraltı semtindeki tapu müdürlüğünde, işlemlerinin uzun sürmesine sinirlenen bir kişinin, gaz tabancasıyla tapu müdürünü tehdit ettiği iddia edildi. 
     Alınan bilgiye göre, Yeşilyurt semtindeki bir apartman dairesinin tapusunu üzerine geçirmek için 3. Bölge Tapu Sicil Müdürlüğü'nde giden Almanya'dan emekli Şerif B. 64 , evraklarının eksik olması nedeniyle bekletilince sinirlendi. 
     Sicil Müdürü Ziya Tosuncuk'un odasına giren Şerif B, yanındaki gaz tabancasını çıkararak, müdürü tehdit etti. Tapu dairesinde işlemlerini halledemediğini ve gün boyunca çeşitli yerlere gönderilerek yeni evraklar istendiğini ileri süren Şerif B, Tosuncuk'tan bir an önce işlemlerinin bitirilmesini istedi. 
     Görevlilerin müdahalesi üzerine sakinleştirilen zanlı, daha sonra polis tarafından gözaltına alınarak karakola götürüldü. 
     
</TEXT>
</DOC>
