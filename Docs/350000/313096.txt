<DOC>
<DOCNO> 313096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/07/son/sondun35.html </URL>
<DATE> 2005/02/07/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Irak'ta güvenlik için 18 ay lazım... 
</HEADLINE>
<TEXT>

     Irak İçişleri Bakanı Felah el Nakıb, Irak'ın iç güvenliğini ve sınırlarının kontrolünü 18 ay içinde tamamıyla ele alabileceğini söyledi. 
     Suudi Arabistan'da terörle mücadele konusundaki bir konferansa katılan El Nakıb, gazetecilere açıklamasında, ''Bana göre, güvenlik güçlerimiz 18 ay içinde iç güvenliğimizin kontrolünü ele alabilir'' dedi. 
     Irak'ın komşularıyla birlikte, yabancı savaşçıların direnişe katılmak için ülkeye girmesini engellemeye çalıştığını belirten Nakıb, ülke adı vermeden, tüm ülkelerin tam anlamıyla işbirliği yapmadığını söyledi. 
     Nakıb, direnişte rol alan yabancıların önemli bir bölümünün Sudan'dan olduğunu belirtti. 
     Iraklı güçlerle koalisyon güçlerinin Ürdünlü terörist Ebu Musab Zerkavi'ye ''çok yakın'' bazı kişileri ele geçirdiklerini ifade eden Nakıb, ''Ürdünlü militana da çok yaklaştıkları'' umudunu dile getirdi. 
     
</TEXT>
</DOC>
