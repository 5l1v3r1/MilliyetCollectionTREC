<DOC>
<DOCNO> 311089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/31/son/sonspo48.html </URL>
<DATE> 2005/01/31/ </DATE>
<TIME> 19.30 </TIME>
<AUTHOR>  </AUTHOR>
<HEADLINE>
Lucıano'nun MR'ı çekildi... 
</HEADLINE>
<TEXT>

     Fenerbahçe'nin, dün akşam Çaykur Rizespor ile yaptığı maçta sakatlanan Brezilyalı futbolcu Fabio Luciano'nun bugün MR'ı çekildi. 
     Kulüp doktoru Ethem Kavukçu, A.A muhabirine yaptığı açıklamada, MR sonucunda Brezilyalı futbolcunun sağ ayak üst baldırında ödem belirlendiğini söyledi. 
     Luciano'nun tedavisine başladıklarını kaydeden Kavukçu, ''2 Şubat Çarşamba günü yapılacak antrenmana katılamaz. Brezilyalı oyuncuyu hafta sonunda Samsunspor ile yapılacak lig maçına yetiştirmeye çalışıyoruz'' dedi. 
     Kavukçu, ülkesinden dönen Pierre Van Hooijdonk'un tedavisinin 1 hafta daha süreceğini, Hollandalı futbolcunun daha sonra yavaş yavaş takıma katılabileceğini sözlerine ekledi. 
     
     FENERBAHÇE YARIN İZİNLİ 
     Fenerbahçe, Çaykur Rizespor maçının ardından bugün yaptığı antrenmanla Samsunspor maçı hazırlıklarına başladı. 
     Samandıra Tesisleri'nde yapılan antrenmanda, dünkü maçta forma giyen oyuncular yenileme idmanı yaptı. 
     Yarını izinli geçirecek olan sarı-lacivertliler, Samsunspor maçı hazırlıklarını, 2 Şubat Çarşamba günü yapacakları antrenmanla sürdürecekler. 
     
</TEXT>
</DOC>
