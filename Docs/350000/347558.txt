<DOC>
<DOCNO> 347558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/31/son/sonspo44.html </URL>
<DATE> 2005/05/31/ </DATE>
<TIME> 22.00 </TIME>
<AUTHOR>  </AUTHOR>
<HEADLINE>
Altay Kulubü başkanlığına Mehmet Erdoğan seçildi... 
</HEADLINE>
<TEXT>

     Altay Kulübü başkanlığına Mehmet Erdoğan seçildi. 
     Altay Kulübü’nün Genel Kurul toplantısı, Atatürk Stadı Hakem Eğitim Merkezi Lokali’nde yapıldı. 
     Muhsin Ergazi’nin divan başkanlığını yaptığı genel kurulda, Mehmet Erdoğan ve Murat Seven’in listeleri yarıştı. 
     Toplam 147 üyenin oy kullandığı seçimde, 125 oy alan Mehmet Erdoğan yönetime seçildi. Murat Seven’in listesi 22 oyda kaldı. 
     Başkanlığa seçilen Erdoğan, üyelere teşekkür ederek, "Kulübün içerisinde bulunduğu zorlukları bilerek göreve talip olduk. Altay’ı çok daha iyi yerlere taşıyabilmek için bütün gücümüzle çalışacağız" dedi. 
     Murat Seven de, Erdoğan’ı kutlayarak, "Önemli olan Altay’ın kazanması, Mehmet Erdoğan’a destek sağlamaya hazırım" diye konuştu. 
     Mehmet Erdoğan başkanlığındaki Altay’ın yeni Yönetim Kurulu’nda şu isimler yer alıyor 
     Etem Oruç, Fikret Mısırlı, Mehmet Mütevellioğlu, Ömer Hızlıok, Mustafa Sürücü, Necdet Savaş, Mustafa Tosunlar, Abdurrahman Öztalan, Ergül Günbent, İrfan Aysal, Erdinç Tütüncüoğlu, Şevket Dondur, Ahmet Günaydın, Tevfik Erkut ve Koray Ergüneş. 
     
</TEXT>
</DOC>
