<DOC>
<DOCNO> 337920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/son/sonyas21.html </URL>
<DATE> 2005/04/28/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
200'den fazla erkek çocuğa cinsel tacizde bulunduğunu kabul etti 
</HEADLINE>
<TEXT>

     Tayland'da 200'den fazla erkek çocuğa cinsel tacizde bulunmakla suçlanan Belçikalının davası başladı. 
     Belga ajansının haberine göre, Brüksel Ceza Mahkemesi'nde görülmeye başlanan davada, ekim ayından bu yana gözaltında bulunan 47 yaşındaki adam, Tayland'da sokaklarda yaşayan 12-13 yaşlarındaki 200'den fazla çocuğa tacizde bulunduğunu kabul etti. 
     Hollanda kökenli bu kişinin evinde yapılan aramada, internet üzerinden değiş tokuş yaptığı ve çocuk pornosu içeren önemli miktarda fotoğraf ile kendi çektiği fotoğrafların bulunduğu kaydedildi. 
     Bu kişinin, yine en az 445 Taylandlı erkek çocuğa cinsel tacizde bulunmakla suçlanan bir Finlandiyalı ile birlikte, bu çocuklardan bazılarına tecavüz ettiğinden şüpheleniliyor. 
     Finlandiya'da tutuklanan ve suçunu itiraf eden sanığın 10 yıl hapis cezasına çarptırılabileceği belirtilmişti. 
     Bu kişinin evinde yapılan aramada, Tayland'ı her ziyaretinde kaç çocuğu taciz ettiğini not ettiği günlükler ele geçirilmişti. 
     
</TEXT>
</DOC>
