<DOC>
<DOCNO> 343600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/18/son/sondun20.html </URL>
<DATE> 2005/05/18/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Barroso AB Anayasası, yeniden müzakere edilmeyecek 
</HEADLINE>
<TEXT>

     AB Komisyonu Başkanı Jose Manuel Barroso, AB Anayasası’nın yeniden müzakere edilmeyeceğini söyledi. 
     Barroso, Europe-1 radyosuna yaptığı açıklamada, Fransa’da bu ay yapılacak referandumda AB Anayasası’na "Hayır" denilmesinin, üye ülkeler arasında yeniden müzakere yapılması sonucunu doğurmayacağını kaydetti. 
     Fransa’nın AB Anayasası’nı kabul etmemesinin, üye ülkelerin ekonomilerine zarar vereceğini belirten Barroso, "Üye ülkelerin çoğunun görüşmelere hazır olduğunu sanmıyorum" dedi. 
     Barroso, AB liderleriyle, AB Anayasası’nın bir ülke tarafından kabul edilmemesi halinde ne yapılacağına ilişkin olarak sürekli temas halinde olduğunu ifade ederek, "Şimdiye kadar hepsinin bana söylediği, "Hayır" çıkması halinde süreci izlememiz gerektiği oldu. 
     Bugün tekrardan görüşmeler yapmak gerçekçi olmaz" diye konuştu. 
     Fransa’da dün, 29 Mayıs’ta Avrupa Anayasası için düzenlenecek referandum öncesinde yapılan kamuoyu araştırmalarında "Hayır" oranının yüzde 51 ile öne geçtiği bildirilmişti. 
     
</TEXT>
</DOC>
