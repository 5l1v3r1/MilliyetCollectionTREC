<DOC>
<DOCNO> 325267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/20/son/sondun14.html </URL>
<DATE> 2005/03/20/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Londra her an vurulabilir .. 
</HEADLINE>
<TEXT>

     İngiltere'de polis, İrlandalı teröristlerin her an İngiltere ve özellikle de başkent Londra'yı vurabileceği uyarısında bulundu. 
     İngiliz iç istihbaratı MI5'ın, ayrılıkçı İrlandalı terör gruplarının seslerini duyurabilmek için İngiltere'deki büyük sanayi tesisleri ya da diğer cazibe merkezlerine saldırılar düzenleyebileceği uyarısında bulunduğu bildirildi. 
     MI5'ın yaptığı uyarı çerçevesinde, Londra'daki metropolitan polisi ve diğer polis teşkilatlarının bölgelerindeki büyük işyeri ve sanayi tesislerine birer elektronik posta mesajı göndererek, koruma önlemlerini artırmalarını tavsiye ettiği kaydedildi. 
     The Observer, MI5'ın uyarısıyla polis tarafından gönderilen elektronik posta mesajlarından birinin ele geçirildiğini duyururken, konuyla ilgili istihbaratın ayrılıkçı İrlandalı terör gruplarının hazırlıklarına işaret ettiğini yazdı. 
     Gazeteye göre, polis 300 büyük firmaya aynı elektronik postayı gönderdi. 
     
</TEXT>
</DOC>
