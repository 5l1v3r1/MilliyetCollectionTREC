<DOC>
<DOCNO> 302277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/30/son/sontur20.html </URL>
<DATE> 2004/12/30/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Ölen kumasının kimliğiyle 25 yıl yaşayıp emekli oldu .. 
</HEADLINE>
<TEXT>

     Trabzon'un Şalpazarı İlçesi'nde bir kadının, 25 yıl önce ölen kumasının kimliği ile 22 yıl yurtdışında yaşadığı ve bu kimlikle Bağ-Kur'dan emekli olduğu ortaya çıktı. 
     Alınan bilgiye göre, ilçenin Kasımağzı Köyü'nde jandarma ekipleri, yapılan bir ihbar üzerine, Sefer A'nın 70 evine operasyon düzenledi. Araştırmalarda, Sefer A'nın 25 yıl önce ölen resmi nikahlı eşi Havva A'nın nüfus cüzdanını, birlikte yaşadığı Havva E'nin 73 , kullandığı belirlendi. 
     Sefer A'nın ifadesinde, 25 yıl önce ölen eşi Havva A'nın nüfus cüzdanına birlikte yaşadığı Havva E'nin resmini yapıştırdığını, bu yolla 22 yıl boyunca Almanya'da birlikte yaşadıklarını itiraf ettiği öğrenildi. 
     Sefer A. ve Havva E'nin 3 yıl önce yurda döndükleri, Havva E'nin Havva A. adına düzenlenmiş kimlikle de BAĞ-KUR'dan emekli olduğu tespit edildi. 
     Sefer A. ile Havva E'nin gözaltına alındığı olayla ilgili soruşturmanın sürdürüldüğü bildirildi. 
     
</TEXT>
</DOC>
