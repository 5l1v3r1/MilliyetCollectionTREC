<DOC>
<DOCNO> 312336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/04/son/sondun59.html </URL>
<DATE> 2005/02/04/ </DATE>
<TIME> 21.28 </TIME>
<AUTHOR>  </AUTHOR>
<HEADLINE>
Amerikaya uçak kaçırma tehdidi... 
</HEADLINE>
<TEXT>

     Amerikan Delta Airlines havayollarına ait iki yolcu uçağının kaçırılacağı tehdidinde bulunulduğu, ancak uçakların herhangi bir olay olmadan New York'a indiği bildirildi. 
     Ulaştırma Güvenliği İdaresi ve İç Güvenlik Bakanlığı sözcülerinin açıklamalarına göre, Paris'ten kalkan 119 sefer sayılı Delta uçağı ile Amsterdam'dan kalkan 81 sefer sayılı uçak New York'taki John F. Kennedy Uluslararası Havaalanı'na indi. 
     Bir büyükelçiliğe telefon eden kişi, uçaklardan birinde bir hava korsanı olduğunu iddia etti. 
     Diğer tehdidin nasıl yapıldığı belirtilmedi. 
     Uçakları havaalanında Havaalanı polisi ve FBI ajanları karşıladı. Şu ana kadar kimsenin tutuklanmadığı, ancak herkes sorgulanana kadar kimsenin uçakları terk etmesine izin verilmeyeceği bildirildi. 
     
</TEXT>
</DOC>
