<DOC>
<DOCNO> 308336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/22/guncel/agun.html </URL>
<DATE> 2005/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
2. gün işkencesi 
</HEADLINE>
<TEXT>


Bayramın ilk gününü daha çok kurban keserek geçiren İstanbullular, ikinci gün mezarlık ve akraba ziyaretleri için yollara düşünce, trafikte her zaman olduğu gibi çile yaşandı 

İSTANBUL Milliyet 

Kurban Bayramı'nın ikinci günü yakınlarını ziyaret eden İstanbulluların yollara düşmesi trafiği altüst etti. Köprü geçişlerinin ücretsiz olmasına rağmen her iki köprünün gidiş ve geliş istikametinde uzun kuyruklar oluştu. 
İstanbul trafiğindeki yoğunluk, bayram ziyareti için yola çıkan vatandaşlara zor anlar yaşattı. Bayramın birinci gününde kurbanlarını kesen İstanbullular, dün yakınlarını ziyaret etmek için yollara düştü. 

Özel araç çokluğu... 
Otobüs ve tramvayların ücretsiz olmasına rağmen özel araçlarıyla trafiğe çıkanların oluşturduğu yoğunluk nedeniyle özellikle Boğaziçi ve Fatih Sultan Mehmet köprülerini kullanan sürücüler, saatlerce trafikte beklemek zorunda kaldı. 
Güzel havayı değerlendirmek isteyen vatandaşların da katılımıyla köprülerde etkili olan trafik sıkışıklığı, akşam saatlerinden itibaren otoyolların bağlantı noktaları ve şehrin ana arterlerine de yansıdı. 
Kurban Bayramı'nın ilk gününde rahat bir nefes alan İstanbul trafiği, tatilin ikinci gününde yola çıkan sürücüler için geçtiğimiz bayramda da olduğu gibi yine çileye dönüştü. 

Seyyarlara yaradı 
Bu arada trafik sıkışıklığını fırsat bilen seyyar satıcılar da bayramı çalışarak geçirdi. Yoğunluğun yaşandığı bölgelerde tezg h açan satıcılar, saatlerce beklemek zorunda kalan otomobillerdeki sürücü ve yolculara, k ğıthelva, su ve simit sattı. 

Bir tarafta çile bir tarafta keyif 

Gökhan KARAKAŞ İstanbul 
Kurban Bayramı'nın ikinci gününde sadece trafik çilesi yoktu. Bahar havası vatandaşları sokağa döktü. Uzun sahil şeridiyle cazibe merkezi olan Üsküdar'da İstanbullular, dün kış güneşinin keyfini doyasıya çıkardı. Salacak sahilini tercih edenler çekirdek ve k ğıthelva yiyerek gezinti yaparken, yorgunluklarını da Kız Kulesi'ne nazır çay bahçelerinde oturarak attı. 

Belediyeler seyretti 

Kurban kesiminde yasalara uyulmasını sağlamakla görevli belediyeler ve güvenlik güçleri, birkaç istisna dışında olup bitenleri seyretmekle yetindi. Yetkililer İzmir'de 31 kişiye ceza kesip 8 kişiye tutanak tuttu. Samsun'da 11 ve Ordu'da da 6 kişi hakkında tutanak tanzim edilirken, Antalya'da uyarılan 7 kişi kesim alanlarına yönlendirildi. 


</TEXT>
</DOC>
