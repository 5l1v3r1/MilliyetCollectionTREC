<DOC>
<DOCNO> 321417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/07/son/sondun01.html </URL>
<DATE> 2005/03/07/ </DATE>
<TIME> 02.03 </TIME>
<AUTHOR>  </AUTHOR>
<HEADLINE>
Beyrut'taki gösteride 18 yaşındaki genç yaralandı 
</HEADLINE>
<TEXT>

     Lübnan'ın başkenti Beyrut'ta Suriye karşıtı gösterilerde sırasında, 18 yaşında bir genç, tabancayla vurularak yaralandı. 
     Hastane yetkilileri, 18 yaşındaki gencin, hayati tehlikesinin bulunmadığını belirttiler. 
     Güvenlik güçleri, Lübnan'daki muhaliflere ait bayrağı taşıyan bir araçta bulunan gencin, Suriye yanlısı Şii Emel hareketinin bayrağını taşıyan bir başka araçtan açılan ateş sonucu yaralandığını kaydettiler. 
     Şehitler Meydanı'nda Suriye askerlerinin Lübnan'dan çekilmesini isteyen bu akşamki gösteriye binlerce kişi katıldı. 
     Muhalif gençlik hareketi, yarın, Lübnan eski Başbakanı Refik Hariri'nin öldürülmesinden bu yana 3 haftadır yapılan gösterilerin vurgulanması için büyük bir miting düzenlenmesi çağrısı yaptı. 
     Suriye yanlısı güçler de salı günü bir karşı gösteri düzenleyeceklerini açıkladılar. 
     
</TEXT>
</DOC>
