<DOC>
<DOCNO> 302728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/02/yasam/yas02.html </URL>
<DATE> 2005/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Alev alev ölüm 
</HEADLINE>
<TEXT>


Gazeteci Rahmi Turan'ın sekreteri Oya Kayaoğlu, dün sabah gazeteye giderken bir kaza sonucu alev alan LPG'li aracın içinde yaşamını yitirdi 

ESRA ALUS, DİNÇER ŞEREF İstanbul 

Bahçelievler'de dün sabah meydana gelen trafik kazasında, Gözcü Gazetesi Genel Yayın Yönetmeni Rahmi Turan'ın sekreteri Oya Kayaoğlu 46 , hayatını kaybetti. Gözcü gazetesi şoförlerinden Erdoğan Yarıcı'nın 45 kullandığı 34 TY 2681 plakalı otomobil, Kayaoğlu'nu dün Bahçelievler'den alıp gazeteye doğru yola çıktı. Saat 11.00 sıralarında D-100 Karayolu Çobançeşme mevkiine gelen otomobile, 34 PD 502 plakalı bir araç arkadan çarptı. Kontrolden çıkan LPG'li otomobil bariyere çarpınca, aracın arka tarafı alev aldı. Araçta sıkışan Yarıcı, bir vatandaş sayesinde kurtarılırken, Kayaoğlu ise kısa sürede alevlerin sardığı aracın içinde hayatını kaybetti. 

Araba travestinin çıktı 
İtfaiyenin yangını söndürmesinin ardından, Hürriyet Gazetesi Spor Servisi Foto Muhabiri Atılay Kayaoğlu'nun eşi bir çocuk annesi Oya Kayaoğlu'nun cenazesi, morga kaldırıldı. Kazaya neden olan otomobilin 'Sosyete Alev' lakaplı travesti Fatih Kılıçarslan'a ait olduğu belirlendi. Kılıçarslan'ın, otomobili verdiğini söylediği arkadaşı Uğur Çapa, tutuklanarak cezaevine gönderildi. 




</TEXT>
</DOC>
