<DOC>
<DOCNO> 308703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/23/son/sontur15.html </URL>
<DATE> 2005/01/23/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
12 kişi bayram ziyaretinde yedikleri yemekten zehirlendi 
</HEADLINE>
<TEXT>

     Konya'nın Beyşehir İlçesi'nde bayram ziyaretine gittikleri evde yemek yiyen 12 kişi, gıda zehirlenmesi nedeniyle hastaneye kaldırıldı. 
     Alınan bilgiye göre, Beyşehir'e bağlı Üzümlü Beldesi'ndeki yakınlarına bayram ziyaretine giden Necdet Değer, Mehmet Özaba, Erol Özaba, Mehmet, Yusuf, Şehriban, Ünzile ve Kezban Erakbaş ile Hatice Değer, Yasemin Gödüş, Ayşe Özaba, Derya Gödüş, burada kendilerine ikram edilen kavurma, tatlı ve salatadan yedi. 
     Daha sonra mide bulantısı, baş dönmesi ve halsizlik yaşayan aile, özel araçlarıyla Beyşehir Devlet Hastanesi'ne gitti. 
     Burada yapılan ilk müdahalede, tatlıdan zehirlenmiş olabileceklerinden şüphelenilen 12 kişi, dahiliye bölümünde tedavi altına alındı. 
     Hastane yetkilileri, alınan yemek numunelerinin incelenmesinin ardından, zehirlenme nedeninin kesin olarak ortaya çıkacağını belirtti. 
     
</TEXT>
</DOC>
