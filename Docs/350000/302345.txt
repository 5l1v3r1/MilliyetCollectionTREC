<DOC>
<DOCNO> 302345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/01/magazin/mag02.html </URL>
<DATE> 2004/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'yi fethetti sıra şimdi Avrupa'ya geldi 
</HEADLINE>
<TEXT>

   Avrupa'ya açılmaya karar veren Davut Güloğlu 'dünya starı' yakıştırmalarından hayli rahatsız 
      DENİZ ALTUNTAŞ 
   
   Davut Güloğlu, 'Katula Katula' isimli albümünün 2003'e damgasını vurduğunu söyledi. Albümünün 1 milyon 180 bin sattığını belirten Güloğlu, "2003'te albümü en çok satan Yıldız Tilbe ile ben varım. 2003'ün kralı ben oldum." dedi. Türkçe bir albümle, bu yıl Avrupa'ya açılacağını da söyleyen Güloğlu, şöyle konuştu "Avrupa'da Türk popstar yok. Kimseyi dünya starı olarak lanse etmeyelim. Tarkan da h l dünya starı değil. Mustafa Sandal da 2- 3 yabancı televizyona çıkınca dünya starı oldu. Böyle diyerek önlerini kapatıyoruz. Belki dünya starı olmayacak ama biz onu havaya sokuyoruz." 
   
   'Müzikte bir çığır açtım' 
   Güloğlu, "Karadeniz müziğini yozlaştırdı" eleştirilerine de şu yanıtı verdi "Ben türkücüyüm demiyorum. Karadeniztekno diye bir tarz oluşturdum. Karadeniz müziğinde yeni bir çığır açtım. Yozlaşan bir müzik Avrupa'ya gidemez, Laila ve Reina gibi yerlerde günde 10 kere çalmazdı. Turistler bütün yaz benim şarkılarımla coştu. Dünya aya çıkıyor. Biz h l neyle uğraşıyoruz." 
   
   
</TEXT>
</DOC>
