<DOC>
<DOCNO> 332460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/son/sondun17.html </URL>
<DATE> 2005/04/12/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Zengin kaçakları İngiltere'ye sokan çete hakim karşısında... 
</HEADLINE>
<TEXT>

     Zengin kaçakları Fransa'dan küçük uçaklarla İngiltere'ye sokmakla suçlanan çete üyelerinin yargılanmasına başlandı. 
     Özellikle zengin Türk kaçakları Fransa'dan İngiltere'ye 6 kişilik küçük uçaklarla getirdiği öne sürülen çetenin başında, 39 yaşındaki İmdat Öztaş ve 41 yaşındaki Jeanette Davies'in bulunduğu iddia edildi. 
     Öztaş ve Davies, 11 Mayıs 2004 ile 3 Temmuz 2004 tarihleri arasında yapıldığı öne sürülen insan kaçakçılığı suçlamalarını reddetti. 
     Maidstone Ağır Ceza Mahkemesi'nde görülen davada, çetenin uçaklarını kullanmakla suçlanan pilotlar Wyatt Anderson, Mensur Hasan ve Anthony Davies ise haklarındaki iddiaları kabul etti. 
     Wyatt Anderson, 2 Temmuz 2004 tarihinde bir grup kaçağı Kent bölgesinde bulunan Lamberhurst kasabasındaki küçük bir havaalanına bırakmasının ardından tutuklanmıştı. 
     
</TEXT>
</DOC>
