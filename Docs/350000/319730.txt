<DOC>
<DOCNO> 319730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/01/son/sontur23.html </URL>
<DATE> 2005/03/01/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Ameliyat için gerekli cihazlar SSK'lı hastalara mı aldırılıyor 
</HEADLINE>
<TEXT>

     CHP İzmir Milletvekili Yılmaz Kaya, SSK'lı hastalara ameliyat için gerekli bazı cihazların aldırıldığını, cihaz alamayan hastaların ise ameliyat olamadığını ileri sürdü. 
     Kaya, Sağlık Bakanı Recep Akdağ'ın yazılı cevaplandırması istemiyle TBMM Başkanlığı'na sunduğu soru önergesinde, SSK hastanelerinin Sağlık Bakanlığı'na devredilmesi nedeniyle sorunların giderilmediğini savundu. 
     Ameliyat olacak hastalardan gerekli cihazları kendilerinin satın almalarının istendiğini, hastaların bu cihazlara para verememeleri nedeniyle 'ameliyat olamama' sorununun olduğunu iddia eden Kaya, bu uygulamadan Sağlık Bakanlığı'nın haberi olup olmadığını sordu ve şu soruların cevaplandırılmasını istedi 
     ''Hastaların mağduriyet yaşamasına neden olan bu fiili durumu nasıl düzeltmeyi düşünüyorsunuz Hastaların bu uygulamadan doğan maddi ve manevi zararlarını kim tazmin edecektir Bu uygulamayı ve uygulamanın yol açtığı mağduriyeti önlemek için acilen bir çözüm düşünüyor musunuz '' 
     
</TEXT>
</DOC>
