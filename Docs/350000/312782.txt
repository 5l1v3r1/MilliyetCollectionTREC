<DOC>
<DOCNO> 312782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/06/magazin/yazdud.html </URL>
<DATE> 2005/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Akarsu Caddesi'nde renkli bir gezinti 
</HEADLINE>
<TEXT>


Timuçin artık dizi yıldızı, S Cafe klasik, kekemeliğe çözüm, Kristal Pizza, Özkonak Muhallebi, Kahvedan, İkbal Kahve, Pan Cafe, Portre 


Efendim, siz bu satırları okurken ben yine İstanbul dışında olacağım. Keyfe keder bir gezinti değil, yine iş. Ama gittiğim yer hoş. O nedenle döndüğümde sizlere güzel ilimizle ilgili keyifli bir yazı dizisi sunacağım. Efendim, geçenlerde pantolonumun paçasını kısalttırmak için Akmerkez'in garaj katındaki terziye gittim. İki saat beklemem gerekince yakışıklı kavalyem, People ve La Scala'nın işletmecisi sevgili Ali Sayar'ın kimi zaman ofis gibi kullandığı S Cafe'ye uğradım. Burası İstanbul'un en renkli mekanlarından biri. Klasik oldu. Patron Metin Sarıer herkesin sevdiği bir isim, özellikle de spor dünyasının. O nedenle burada çoğu kez Fatih Hocam Terim , kızları ve güzel eşi Fulya, Galatasaraylı Hakan Şükür ve kardeşi Gökhan, Mustafa Denizli, eski Galatasaraylı oyuncu Suat ve eşi, Beşiktaşlı Sergen Yalçın ve sevgilisi Aslı Sarı, cemiyet yaşamının ünlü isimleri Gülay Kamaz, Siren Ertan, başarılı spor yazarı Osman Şenher, Can Bartu, Arto, Hakan Peker, Demet Akalın, Muazzez Ersoy, Seda Sayan, modacı Nur Yerlitaş, Hakan Ural ve sevgilisini görürüm. O gün de tıklım tıklımdı ve tahmin ettiğim gibi Ali, Osman Ağabey Şenher ile birlikte oturuyordu. Buranın özel yemeği olan mevsim yeşillikli ızgara karides salata istedim. Şef Mehmet Topçu, garsonlar Burak, Murat ve Ayhan ilgilenirken Metin geldi. Mönüyü yenilemişler. Buranın susamlı, piliçli, hellim peynirli, parmezanlı hindili rokalı salata çeşitleri pek ünlü. Bunları Ali çok sever. Benim favorim de içinde salatalık, roka, göbek salata, havuç, elma, kivi, haşlanmış tavuk, mozzarella olan tavuklu, sebzeli sandviçler ve muzlu krep. Tam kalkarken atv'nin 'Akademi Türkiye' adlı yarışma programı ile adını duyuran, Nükhet Duru Cenk Eren'in yakışıklı vokalisti Timuçin ile karşılaştım. Ayaküstü lafladık. Timuçin TRT'de yayınlanacak 'Üç Kadın' adlı diziye başlıyormuş. Büyük usta Atıf Yılmaz yönetecekmiş. Dizide Müjde Ar gibi bir star da var. Dizi müzikleri de Timuçin'den. Ayrıca Timuçin şubat ortasında Günay Restaurant'ta başlayacak olan Nükhet Duru Cenk Eren ve Ali Poyrazoğlu'nun hazırladığı kabare şovun da solisti. Bir taraftan da kendi albümüne hazırlanıyor, bir şampuan reklamında oynuyor. Yani dolu dizgin gidiyor. Bu arada S Cafe Akmerkez'in telefon numarası 0212 282 05 23-24. 

Renkli ve keyifli bir sokak turu 
Efendim, La Scala ve People'ın işletmecisi olan sevgili kavalyem Ali Sayar ile ilk kez gitmiştim Cihangir'deki Akarsu Caddesi'ne. Çok memnun kalmıştım. Yine Ali ile gittim ve yazılmayanları yazmak istedim. İşte Akarsu Caddesi'ndeki tüm popüler yerler. 
Kristal Pizza-Hamburger Caddenin, Firuzağa Kahvesi'ne bakan köşesinde. 25 yıllık fast-food'cu. Çeşit çeşit pizza, döner ve pide var. Ücretsiz paket servisi de mevcut. Telefon numarası 0212 243 10 77.Özkonak Muhallebicisi Kristal Pizza'nın yanında. Burası da 40 yıllık. Bir esnaf lokantası olan mekanda Osmanlı mutfağı ağırlıkta. Tavuk göğsü ve kazandibinin ününü duyduğum için tavuk göğsü istedim. Buranın müdavimleri arasında Memet Ali Alabora, Kenan İmirzalıoğlu, Şener Şen var. Meşhur tavuk göğsünün fiyatı 2 milyon lira. Telefon numarası 0212 249 13 07.Kahvedan Onur Atmaca'nın işlettiği mekan 10 yıllık. Mönüde Osmanlı mutfağı ağırlıkta. Özellikle saray köftesi çok popüler. Füzyon ve Akdeniz mutfağından da örnekler bulabilirsiniz. Ev yapımı ravioli ve ıspanaklı piliç göğsünü öneririm. Soğuk, alkolsüz içecek olan smoothies çok seviliyor. 10 milyona doyarsınız. Müdavimleri arasında Hale Soygazi, Atıf Yılmaz var. Telefon numarası 0212 292 40 30. İkbal Kahvesi Orhan Kemal'in müze evinin bitişiğinde. 4 yıllık bir mekan. İsmini, Orhan Kemal'in Cağaloğlu'nda sıklıkla gittiği kahveden alan mekanda yazarın kitapları satılıyor. Tam anlamıyla eski usul bir Türk kahvesi burası. Adana yöresine özgü bir gelenektir tarsusi. Bildiğimiz Türk kahvesinin 'ince belli' çay bardağında içilmesidir. Tarsusi ile ünlenmiş İkbal. Telefon numarası 0212 292 92 45.Sarımsak Müşterileri semtte yaşayan İtalyan ve Fransızlar. Sahibi Güneş Kurtulan. Yemekleri kendisi yapıyor. Bir makarna çeşidi olan carbonara yiyip sangria içmeden buradan ayrılmayın. Mekanda 80'lerin şarkıları çalıyor. Salata fiyatları 4-6 milyon lira arasında. Telefon numarası 0212 293 76 56. Pan Cafe Esra Tığ Akın ve Lale Kalpakçıoğlu'nun işlettiği lokal 2 yıllık. Tipik bir mahalle kahvesi. Ünlü müdavimleri arasında Memet Ali Alabora, Mustafa Alabora ve Yıldırım Türker var. Son derece zengin bir mutfağa sahip. Ev yapımı limonata ve frozen'ları çok beğeniliyor. Caz müzik eşliğinde yiyorsunuz. Krepleri meşhur, fiyatları normal. Telefon numarası 0212 251 16 26.Portre Yeni açılmış. İtalyan ve Akdeniz mutfağı ağırlıkta. Hafta sonları mönü, balık üzerine. Ekmekten sosa kadar her şeyi kendileri yapıyorlar. Özellikle pizzaları ve sakız kabağı sarması çok tutulmuş. CNN Türk'ün yakışıklı program yapımcısı ve sunucusu Cüneyt Özdemir'in en sık gittiği yer. Kişi başı 15 milyon liraya patlıyor. Telefon numarası 0212 244 89 89. 
Efendim, Barış Somer adlı bir okuyucum önerdi. Kekemeliğin çözümü konusunda İstanbul-Beyoğlu'nda Loggita Konuşma Merkezi'ni keşfetmiş. 
İstiklal Caddesi, Sekban Han'da. Telefon numarası 0212 244 99 62. Evet, bugünlük de bu kadar. Sevinçleriniz okyanuslar, üzüntüleriniz ise kum tanesi kadar olsun. Hoş kalın. 

Altın Öğütler 
Yalanın en büyük düşmanı doğrudur. 
Immanuel Kant 

Nokta 
İzmirli Filiz Pelit 
10. kişisel sergisi 'Zamansız, Mekansız Kadınlar'ı İstanbul Garanti Bankası Galata Şubesi'nde açtı. Sergi 15 Şubat 2005 tarihine kadar açık olacak. Dokuz Eylül Üniversitesi Buca Eğitim Fakültesi Resim Bölümü mezunu olan Filiz Pelit tablolarına kadınların iç dünyasını ve ruhunu dökmüş. 



</TEXT>
</DOC>
