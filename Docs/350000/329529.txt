<DOC>
<DOCNO> 329529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/02/magazin/axmag01.html </URL>
<DATE> 2005/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Erbil, rövanşı Avşar'dan aldı 
</HEADLINE>
<TEXT>


Sanatçılar arasındaki vergi rekortmenliğini, geçtiğimiz yıl 'kıl payı farkla' Hülya Avşar'a kaptıran Mehmet Ali Erbil, bu yıl 1 milyon 98 bin YTL ile birinci sırada 

Ali'ce 
Ali Eyüboğlu 

Geçen yıl sanatçılar arasındaki vergi rekortmenliğini Hülya Avşar'a kaptıran Mehmet Ali Erbil, bu yıl rövanşı aldı. Bağlı olduğu Beşiktaş Vergi Dairesi'ne 2004 için 2 milyon 470 bin YTL vergiye tabi kazanç bildiren Erbil, ödeyeceği 1 milyon 98 bin YTL ile sanatçılar arasında 1. sıraya yerleşti. 
Son yılların vergi rekortmeni Avşar ise en çok para kazandığı iş olan "Hülya Avşar Show"dan ayrılmanın faturasını vergi listesinin zirvesine veda ederek ödedi. Avşar, geçen yıl 22 milyar fark attığı Erbil'in bu yıl bir hayli gerisinde kaldı. 

Güldüren kazanır 
Şimdiye kadar İstanbul Defterdarlığı'nın açıkladığı vergi rekortmeni sanatçılar listesine adını yazdıramayan Ata Demirer, 2004'teki kazancıyla vergi rekortmeni sanatçılar arasına girmeyi başardı. 
Gülben Ergen, atv'de yaptığı "Gülbence"yle istenilen reytingi elde edemeyince ekranlara veda etmek zorunda kaldı ama bu programdan kazandığı para onu vergi listesinde bir hayli üst sıralara taşıdı. 
Listede dikkat çeken bir başka ayrıntı da insanları güldürerek iyi para kazanan şovmenlerin vergide de zirveye yerleşmesi oldu. 

9 'milyoner' var 
İstanbul Defterdarlığı'nın 1 Nisan 2005 tarihli vergi kayıtları, aynı dizinin başrol oyuncuları arasındaki gelir farkını da gözler önüne serdi. 
"Melekler Adası" dizisinden reyting karşılığı para anlaşması yapan Nurgül Yeşilçay, reyting karşılığı anlaşmaya yanaşmayan Hande Ataizi'ni gelirde ve vergide ikiye katladı. 
Bir yıl öncesine göre 1 trilyon ve üzeri vergiye tabi kazanç beyan eden sanatçı sayısında bu yıl yüzde 50 artış oldu. 
Geçen yıl Hülya Avşar, Mehmet Ali Erbil, Cem Yılmaz, Seda Sayan, Kenan Doğulu ve Nilüfer'le sınırlı olan 'yıllık kazancı trilyonu aşan sanatçı' sayısı bu kez arttı. 2004'te 'trilyoner', YTL hesabıyla ise 'milyoner' sanatçı sayısı 9'a çıktı. 

Kim, ne kadar verecek Sanatçı Ödeyeceği vergi YTL 1- Mehmet Ali Erbil 1.098.000 2- Hülya Avşar 985.000 3- Seda Sayan 870.000 4- Cem Yılmaz 792.000 5- Gülben Ergen 710.000 6- Beyazıt Öztürk 664.000 7- Candan Erçetin 565.000 8- Ata Demirer 546.000 9- İbrahim Tatlıses 485.000 10- Sibel Can 435.000 11- Kenan Doğulu 420.000 12- Meltem Cumbul 400.000 13- Okan Bayülgen 395.000 14- Tamer Karadağlı 347.000 15- Yılmaz Erdoğan 330.000 16- Nurgül Yeşilçay 325.000 17- Pınar Altuğ 270.000 18- Cem Davran 263.000 19- Serdar Ortaç 250.000 20- Tarkan Tevetoğlu 227.000 21- Sertab Erener 190.000 22- Ebru Gündeş 190.000 23- Fatma Girik 190.000 24- Türk n Şoray 170.000 25- Nilüfer 155.000 26- Hande Ataizi 150.000 27- Kadir İnanır 150.000 28- Muazzez Ersoy 135.000 29- Berna Laçin 123.000 30- Sezen Aksu 115.000 31- Yavuz Bingöl 100.000 32- Petek Dinçöz 98.000 33- Hamdi Alkan 98.000 34- Aşkın Nur Yengi 80.000 35- Memet Ali Alabora 68.000 


</TEXT>
</DOC>
