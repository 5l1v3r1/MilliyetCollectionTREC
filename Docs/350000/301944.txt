<DOC>
<DOCNO> 301944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/29/son/sonspo25.html </URL>
<DATE> 2004/12/29/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Konyaspor Kupadaki iddiamızı Beşiktaş karşısında da sürdürmek istiyoruz 
</HEADLINE>
<TEXT>

     Konyaspor Kulübü Futbol Şubesi Sorumlusu Mehmet Bezirci, Konyaspor'un, Türkiye Kupası'ndaki iddiasını Beşiktaş karşısında da sürdürmeyi hedeflediklerini söyledi. 
     Mehmet Bezirci, Türkiye Kupası 3. kademe maçında Beşiktaş ile eşleştiklerini, İstanbul'da yapılacak maçın zorlu geçeceğini kaydetti. 
     Konyaspor'un, 2. kademe maçında Altay'ı 4-0'lık net bir sonuçla rahat geçerek kupada iddalı olduğunu ortaya koyduğunu ifade eden Bezirci, ''Kura sonucu Beşiktaş gibi güçlü bir takımla eşleştik. Ancak kupadaki iddiamızı Beşiktaş karşısında da sürdürmeyi hedefliyoruz'' dedi. 
     Konyaspor'un zorlu bir döneme girdiğini ifade eden Bezirci, şunları söyledi '' ''2. devrenin ilk maçında Galatasaray, kupa maçında ise Beşiktaş ile karşılacağız. Ligde puan kaybetmeyi, kupada ise elenmeyi istemiyoruz. Yaptığımız yeni transferlerle güçlenen kadromuz, kamp dönemini de en verimli şekilde değerlendirecek.'' 
     
</TEXT>
</DOC>
