<DOC>
<DOCNO> 311143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/31/son/sontur48.html </URL>
<DATE> 2005/01/31/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
Belediye başkanına zimmetine para geçirdi iddiası... 
</HEADLINE>
<TEXT>

     Antalya'ya bağlı Akseki İlçesi Belediye Başkanı Osman Salih Çelikel, harcamalarından şüphelendiği muhasebe müdürünün hesaplarını incelettiğini ve belediyeyi en az 200 milyar lira dolandırdığını ortaya çıkardığını öne sürdü. 
     Salih Çelikel, AA muhabirine yaptığı açıklamada, Belediye Hesap Müdürü Y.K'nin son günlerde çok para harcadığının belirlendiğini söyledi. Kendisini uyardığını vurgulayan Çelikel, şöyle konuştu 
     ''Belediye Muhasebe Müdürü, son iki yıldır belediyenin hesaplarından azar azar para çekmiş. Bazen 1 milyar, bazen de 1,5 milyar gibi parayı alıp kendi zimmetine geçirmiş. Son dönemlerde çok para harcaması dikkatimi çekti. Banka hesaplarını kontrol altına almaya başladık. Belediye meclis üyelerimiz de belediye hesaplarını kontrol etti. Böylece muhasebe müdürünün son iki yıldır belediye hesabından ilk belirlemelere göre en az 200 milyar lira zimmetine para geçirdiği ortaya çıktı.'' İçişleri Bakanlığı'ndan müfettiş istediklerini belirten Başkan Çelikel, savcılığa da suç duyurusunda bulunduklarını vurguladı. 
     Muhasebe müdürünün kayıp olduğunu ifade eden Çelikel, polis ve jandarma tarafından arandığını söyledi. 
     
</TEXT>
</DOC>
