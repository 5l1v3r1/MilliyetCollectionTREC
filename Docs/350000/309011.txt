<DOC>
<DOCNO> 309011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/24/son/sonyas17.html </URL>
<DATE> 2005/01/24/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Mısır, altız bebekleri konuşuyor... 
</HEADLINE>
<TEXT>

     Mısır'da geçen hafta dünyaya gelen altız bebekler, ülke gündeminin ilk sırasında yerini koruyor. 
     Başkent Kahire'ye 130 kilometre uzaklıktaki Kefr Eş Şeyh kentinde 25 yaşındaki annenin arefe günü doğurduğu biri erkek altız bebeklerle ilgili haberlere her gün medyada geniş yer veriliyor. 
     Sağlık Bakanlığı bebekleri kontrol altına alırken, Kefr Eş Şeyh Valisi Selahaddin Seleme'nin aileye para yardımı ve baba Muhammed İbrahim'e valilikte iş imkanı sağlayacağı belirtildi. 
     Kefr Eş Şeyh Hastanesi Çocuk ve Doğum Bölümü Başkanı Doktor Alee Tolan, Anadolu Ajansı'na yaptığı açıklamada, ''Mebruke Ahmed'in 25 tıpta milyonda bir rastlanan, biri erkek 5 kız dünyaya getirdiğini'' söyledi. 
     Bebeklerin normal tarihten iki ay önce doğduğunu, ağırlıklarının 900 gram ile 1 kilo 100 gram arasında değiştiğini belirten Tolan, küvöze aldıkları bebeklerin ve annenin sağlık durumlarının iyi olduğunu kaydetti. 
     Çocuklarına Muhammed, İmen, Esra, Elee, Aye ve Esme isimlerini veren Mebruke Ahmed-Muhammed İbrahim çiftinin 4 yaşında bir erkek çocukları da var. 
     Anne Mebruke Ahmed, üçüz beklerken altız bebeklerin sürpriz olduğunu, bebeklere nasıl bakacaklarını bilmediğini söylerken, baba Muhammed İbrahim, ''Allah rızklarını verir'' dese de, çalıştığı ekmek fırınından aldığı 50 YTL kadar maaşla 9 kişinin geçimini nasıl sağlayacağını düşünüyor. 
     İbrahim, ''Kefr Eş Şeyh valilisinin bayramdan sonra kendisine devlet kademelerinde iş ve bebeklerin masraflarını karşılama sözü verdiğini'' söyledi. 
     
</TEXT>
</DOC>
