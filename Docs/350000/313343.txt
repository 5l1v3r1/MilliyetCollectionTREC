<DOC>
<DOCNO> 313343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/08/spor/spo01.html </URL>
<DATE> 2005/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal durmuyor 
</HEADLINE>
<TEXT>



HAFTA sonu İnönü Stadı'nda Denizlispor'u ağırlayacak olan Beşiktaş, dur durak bilmeden hazırlıklarını sürdürüyor. Yoğun kar yağışı nedeniyle Siyah - Beyazlı oyuncuların çoğunluğu önceki geceyi tesislerde geçirdi. 
GÖREVLİLER dün antrenman saatine kadar sahayı karlardan temizlemek için yoğun uğraş verdiler. Yaklaşık bir saat süren antrenmanda Gençlerbirliği maçında forma giyen oyuncular düz koşu ile idmanı tamamladılar. 

Beşiktaş PFDK'da 

GENÇLERBİRLİĞİ maçında seyircilerin hakem Kuddusi Müftüoğlu ve Futbol Federasyonu aleyhine küfürlü tezahüratı rapor edilen Beşiktaş dün Profesyonel Futbol Disiplin Kurulu'na gönderildi. Siyah - Beyazlı kulübe verilecek cezanın 15 Şubat'ta belli olacağı bildirildi. Fenerbahçe müsabakasında tribünlerdeki merdivenler boş bırakılmadığı için Disiplin Kurulu'na gönderilen Samsunspor ile Ankaraspor maçında tribünde yakılan meşaleler yüzünden de Malatyaspor'a para cezası verileceği bildirildi. 


</TEXT>
</DOC>
