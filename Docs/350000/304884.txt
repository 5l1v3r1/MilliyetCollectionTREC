<DOC>
<DOCNO> 304884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/09/son/sonsiy05.html </URL>
<DATE> 2005/01/09/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Sağlık Bakanlığı kura ile atama yapacak... 
</HEADLINE>
<TEXT>

     Sağlık Bakanlığı, uzman, uzman tabip, tabip, diş tabibi ve eczacı kadrolarına ilk defa, yeniden, açıktan ve naklen kura ile atama yapacak. 
     Sağlık Bakanlığı'nın konuya ilişkin ilanı Resmi Gazete'de yayımlandı. 
     Buna göre, Sağlık Bakanlığı ve diğer kamu kurum ve kuruluşlarının ihtiyaçlarına göre uzman Tıpta Uzmanlık Tüzüğü'ne göre , uzman tabip, tabip, diş tabibi ve eczacı kadrolarına ilk defa, yeniden, açıktan ve naklen kura ile atama yapılacak. 
     İl sağlık müdürlüklerine yapılacak başvurular 13 Ocak Perşembe günü başlayacak, 28 Ocak Cuma günü saat 17.00'de sona erecek. 
     Kura, Sağlık Bakanlığı Bilgi İşlem Dairesi Başkanlığı tarafından bilgisayar ortamında Ankara Atatürk Eğitim ve Araştırma Hastanesi Konferans Salonu'nda 4 Şubat Cuma günü gerçekleştirilecek. 
     Kuraya, Sağlık Bakanlığı kadrosunda eğitimlerini tamamlamadan pratisyen tabip olarak atanmak isteyen asistanlar, yan dal ihtisasını tamamlamış olan uzman tabipler, 28 Ocak 2005 tarihi itibariyle hiçbir kamu kurum ve kuruluşunda çalışmayan uzman Tıpta Uzmanlık Tüzüğü'ne göre , uzman tabip, tabip, diş tabibi ve eczacılar girebilecek. 
     Sağlık Bakanlığı eğitim ve araştırma hastanelerinden 18 Kasım 2004'ten önce uzmanlığını alanlar kuraya başvurabilecekler. Bu durumda olanlardan kuraya başvurmayanlar veya tercihlerine yerleştirilemeyenler Sağlık Bakanlığı'na resen atanacaklar. 
     Kuraya katılmak isteyen adayların son müracaat tarihi itibarıyla herhangi bir sosyal güvenlik kuruluşundan emeklilik veya yaşlılık aylığı alanlar bu kuraya müracaat edemeyecekler. 
     Kurayla ilgili diğer hususlar Sağlık Bakanlığı dışındaki kurum ve kuruluşların özel şartları ve kurada tercih edilecek münhal kadrolar ile başvuru formu örnekleri, ''http personel.saglik.gov.tr'' internet adresinde ilan edilecek. 
     
</TEXT>
</DOC>
