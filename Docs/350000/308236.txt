<DOC>
<DOCNO> 308236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/21/son/soneko11.html </URL>
<DATE> 2005/01/21/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Kredi kartıyla taksitlendirme, pahalıya geliyor... 
</HEADLINE>
<TEXT>

     Ankara Ticaret Odası ATO , kredi kartıyla yapılan alışverişlerde, taksitlendirilmeye gidilmesinin, tüketiciye daha pahalıya mal olduğunu bildirdi. 
     ATO, ''tüketici Remzi Bey'' adıyla kredi kartında taksitli ödemeleri araştırdı. 
     Buna göre, tüketici Remzi Bey, geçen yıl bayramda, kredi kartıyla alışveriş yaptı. Ve Remzi Bey, 12 ay boyunca bankasına hep asgari ödeme tutarında ödemede bulundu. Remzi bey, bu bayramda geçen yıl aldığı 1 milyar liralık borcunu bitiremedi ve üstelik 357 milyon 999 bin 500 lira da fazladan ödeme yapmış oldu. 
     Remzi Bey'in listesinde yer alan ürünlerin fiyatları hakkında da bilgi verilen araştırmada 2004 yalı bayram öncesinde Remzi Bey 225 milyon liraya cep telefonu aldı. Telefon, asgari tutar şeklinde ödeme yapıldığı için 305 milyon 550 bin liraya çıktı. 175 milyon liraya alınan takım elbise 237 milyon 650 bin liraya, 300 milyon liralık kurbanlık 407 milyon 400 bin liraya, 250 bin lira olan ekmek, 339 bin 500 liraya, 6 milyon lira olan peynir 8 milyon 148 bin liraya, 20 milyon lira olan temizlik malzemesi 27 milyon 160 bin liraya ulaşıyor. 
     Bankaların kredi kartlarına uyguladıkları faiz oranlarının yüzde 4.44 ile yüzde 8.95 arasında değişen oranlarda seyrettiği ifade edilen ATO araştırmasında, bankaların bileşik faiz oranlarının da yüzde 67.6'dan, yüzde 179.7'ye uzanan yelpaze içinde seyrettiği kaydedildi. 
     
     GELECEK İPOTEK ALTINDA 

     Kredi kartı sayısının 26 milyonu aşmış durumda, kredi kartı ile yapılan harcamaların 2004 yılında, bir önceki yıla göre yüzde 63 oranında artış göstererek 66.7 milyon liraya ulaştığı anlatılan ATO araştırmasında, şu bilgiler tekrar edildi 
     ''Kara liste gittikçe büyüyor. Kara listedekilerin toplam sayısı 500 bine, ödenemeyen kredi kartı borç rakamı 593 trilyon liraya ulaşmış durumda. Bir önceki yıla göre, bu oran yüzde 92 artış gösterdi. Sadece 2004 yılında kara listeye alınanlar 130 bin kişiyi buldu. 
     Kredi kartına taksit uygulaması tüketiciye geçici bir rahatlık sağlasada, aslında tüketicinin geleceğini ipotek altına almaktadır. 
     Taksitlendirmeye, daha çok giyim ve aksesuarlarda rastlanmaktadır. Kredi kartlarının yüzde 1.5 oranında kullanıldığı giyim ve aksesuarların yüzde 42.5'nin, mobilya sektörünün yüzde 41.8'nin, kuyumculuk ve saat sektörünün yüzde 27.5'nin, kumarhane ve içkili yerlerin yüzde 16.3'nün taksitlendirildiği görülmektedir. 
     Kredi kartının yüzde 18'nin market alışverişlerinde kullanıldığı ve bu oranın yüzde 6.5'un, 3 aya varan sürelerde taksitlendirildiği belirlenmektedir. 
     Yani toplam harcamaların yüzde 17.4'ü taksitlendirilmiş olmaktadır. Taksitlendirme,tüketiciye geçici bir rahatlık sağlasa da aslında geleceğini ipotek altına almaktadır.'' 
     
     ''150 MİLLETVEKİLİNİN KARTLARININ İPTAL EDİLDİ'' 

     ATO Başkanı Sinan Aygün ise, kredi kartı borcunu ödeyemedikleri için Meclis'te 150 milletvekilinin kartlarının iptal edildiğini hatırlatarak, ''7.7 milyar lira maaş alan milletvekili kredi kartı borcunu ödemekte zorlanıyorsa, 1 milyar lira maaş alan vatandaş çoktan havlu atmış demektir'' dedi. 
     Enflasyonun yüzde 10'un altına indiğini ama kredi kartı fazlerinin aylık yüzde 6.5'larda seyrettiğini vurgulayan Aygün, tüketicinin faiz ringinde, gardı düşmüş boksör gibi sürekli yumruk yediğini bildirdi. 
     Kredi kartına taksit uygulamasının dünyanın hiçbir yerinde rastlanamayacağına dikkat çeken Aygün, 5 günde bitecek kurban etine, 6 taksit, soğana, patatese, domatese 3 taksit yapılmasının tüketiciyi iflasa sürüklediğini kaydetti. 
     
     REMZİ BEY'İN BAYRAM ALIŞ-VERİŞİ 

     

ÜRÜN 2004 YILI BAYRAM 
ÖNCESİ FİYATLAR TL KREDİ KARTIYLA ÜRÜNLERİN 
FİYATLARI KAÇA ÇIKTI TL Cep Telefonu 225.000.000 305.550.000 Takım Elbise 175.000.000 237.650.000 Gömlek 30.000.000 40.740.000 B.Ayakkabı 60.000.000 81.480.000 Benzin depo 80.000.000 108.640.000 Çocuk Mont 36.000.000 48.888.000 Kurbanlık 300.000.000 407.400.000 Şekerleme 13.000.000 17.654.000 Tatlı 1 kg 12.000.000 16.296.000 Bıçak 2.500.000 3.395.000 Kömür 1.000.000 1.358.000 Mangal 17.000.000 23.086.000 Ekmek 250.000 339.500 Domates 1.250.000 1.697.500 Peynir 6.000.000 8.148.000 Kolonya 3.500.000 4.753.000 Meyve 7.500.000 10.185.000 Sebze 10.000.000 13.580.000 Temiz.Malz 20.000.000 27.160.000 TOPLAM 1.000.0000.000 1.357.999.500      

     
</TEXT>
</DOC>
