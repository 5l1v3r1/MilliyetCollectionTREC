<DOC>
<DOCNO> 312281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/04/son/sondun04.html </URL>
<DATE> 2005/02/04/ </DATE>
<TIME> 08.20 </TIME>
<AUTHOR>  </AUTHOR>
<HEADLINE>
Financial Times Türkiye üyeliği hak ediyor 
</HEADLINE>
<TEXT>

     Yakınındaki ülkelerde ekonomik ve siyasi reform üretmede AB, ABD'nin Orta ve Güney Afrika'da olduğundan çok daha başarılı 


     
     Martin Wolf 
     

      Bu yılın Dünya Ekonomik Forumu'nun belirleyici anları, bana göre ne Ortadoğu'da barış umutlarıydı ne de Afrika için ilave yardım talepleri. Her ikisini de daha önce çok duydum. Esin verici anlar, Türkiye Başbakanı Recep Tayyip Erdoğan ve daha da önemlisi, Ukrayna'nın çiçeği burnunda Devlet Başkanı Viktor Yuşçenko'nun yaptığı açıklamalardı. Her iki lider de ülkelerinin kaderinin Avrupa'ya bağlı olduğunu bir kez daha vurguladı. 
     Hacimleri ve coğrafi konumları nedeniyle Türkiye ve Ukrayna, bugün AB'ye katılmak isteyen ülkeler arasında çok daha fazla önem taşıyor. AB'deki bazı çevreler, bu ikiz k bustan uyanmayı umuyor. Biraz soğukkanlı düşünmüş olsalardı, ne boyutta bir yanılsama içinde olduklarını da tasavvur edebilirlerdi. 
     Erdoğan, AB'ye katılımın 'medeniyetler uzlaşmasına' kapı açacağına dikkat çekti. Yuşçenko da, 'Ukrayna halkının Turuncu Devrim sırasında Avrupa'nın safını seçtiğini' ifade etti. Buz tutmuş sokaklara dökülen milyonlar özgür olmak istediklerini ilan etmişlerdi. AB'nin savunduklarını bundan daha güzel ifade edebilecek başka ne olabilir 
     Bu iki etkileyici lider, Davos'ta çağdaş Avrupa'nın özgürlüğünü ve refahını paylaşma arzularını dile getirdi. Harvard Üniversitesi'den Joseph Nye'ın 'yumuşak güç' kavramıyla kast ettiği işte bu. Bu güç, bir halkın özlemlerini ve liderlerinden talep ettiklerini değiştiriyor. Bazıları bunun bir güç olup olmadığını sorguluyor. Ancak önemli olan isim değil. İsterseniz buna 'cazibe' deyin. Önemli olan meselenin gözle görülür gerçekliği. 
     Çağdaş bir demokraside iktidar rızaya dayanır. Ukrayna'da rızanın olmadığı koşullarda neler yaşandığına tanık olduk. Şiddet içermeyen protestolar yozlaşmış bir seçkinler tabakasının meşruiyetini yıkıp geçti. Polisle ordunun sadakati çözülürken, güç kullanılması imk nsız hale geldi. Yumuşak güç Ukrayna içinde kazandı. 
     Ancak bu gücü yaratan en başta Avrupa'nın cazibesiydi. Türkiye ve Ukrayna köleliği değil özgürlüğü, diktatörlüğü değil demokrasiyi, yoksulluğu değil refahı ve savaşı değil barışı tercih etti. Bu değerler üzerine inşa edilmiş bir devletler kulübüne katılmayı istediler. Böyle bir istek, ödülü hak ediyor. Her iki ülke de üyeliğe kabul edilmeli. 
     Auschwitz'in kurtuluşunun 60. yıldönümünün hemen ardından, birçok Avrupalının yakın geçmişte bu değerlerin tam zıddını benimsediği gerçeğini bir kez daha hatırladık. ABD'nin Avrupa'yı kendisinden kurtarmak yönünde belirleyici bir rol oynadığı da hiç unutulmamalı. İnsanoğlu tahayyül edilemez bir kötülük kapasitesine sahip. Fakat öğrenme yeteneğimize de inanmalıyız. Görünen o ki Avrupa da kendi çılgınlığından ve suçlarından ders çıkardı. 
     Batı Avrupa'nın İkinci Dünya Savaşı sonrası kaydettiği başarılar doğudaki komünist diktatörlüklerin altını oydu, daha önce de Portekiz ve İspanya'da dönüşümlere vesile oldu. Diktatörlük rejimlerinin çöküşünün ardından Orta ve Doğu Avrupa'daki siyasi ve ekonomik reform çabalarını, AB'ye katılım arzusu belirledi. 
     Türkiye ve Ukrayna'nın da katılmak istediği işte bu Avrupa'dır. Onları kim suçlayabilir İronilerin ironisi şu ki, Türkiye ve Ukrayna katılmaya çalışırken, Britanya AB'den ayrılabilir. Eğer Britanya yeni anayasayı reddeden tek ülke haline gelirse, sonuç pek l bu olabilir. 
     Peki bu derin husumeti motive eden şey ne Kuşkusuz bunun bir nedeni, Britanyalıların kendilerini Avrupa'nın kurtarıcısı olarak görmeleri ki affedilebilir bir bakış açısı bu. Bir başka nedeni ise neredeyse bin yıldır fethedilmemiş bir ülkenin güvenlik duygusu. Bir başka neden Britanyalıların okyanus ötesindeki İngilizce konuşan ülkelerle bilhassa da ABD ile ilişki içinde bir ada halkı hissiyatına sahip olması. 
     Ancak ortada daha güncel bir neden var AB ekonomisinin bir felaket olduğu inancı. Eğer bu doğruysa, Türkiye ve Ukrayna'nın katılımı elbette ki aptalca görünecektir. Ancak böyle değil. AB, doğaüstü masalların yıkılmakta olan devi değil. 
     Amerikalılar tarafından hazırlanan 2005 Ekonomik Özgürlük Endeksi'nden geldi. Endeksin en tepesinde yer alan 20 ülkenin 10'u AB üyesi. Lüksemburg, Estonya, İrlanda, Britanya ve Danimarka ABD'nin üzerinde yer alıyor. İtalya'nın 26., Fransa'nın 44. sırada olduğu doğru. Fakat bu tablo, AB üyesi ülkeleri kötü politikalar izlemeye mecbur bırakmadığının da kanıtı olsa olsa kendi sınırları içinde bunu yapma imk nı tanıyor. Britanya'nın son dönem başarısı, üyeliğin iyi performansın önünde engel olmadığını gösteriyor. 
     AB'nin son dönem ekonomik performansı da sanılandan çok daha iyi. Çalışma saati başına verim, ABD ve genişleme öncesi 15 AB üyesi ülke ile aynı. Çalışanların nüfusa oranı h l ABD'nin epey gerisinde olsa da, AB dahilinde istihdam artıyor. 15 üyeli AB'nin 1995-2004 yıllarındaki ortalama üretkenlik artışının ABD'nin yüzde bir puan gerisinde olduğu da doğru. Ancak son genişleme sonrasında AB, ABD'den daha hızlı veya eşit oranda büyüdü. 
     Bütün bunlar AB ekonomisinin kusursuz işlediği anlamına gelmiyor. Geçen yıl toplam arz çok zayıf gerçekleşirken, avro kuşağındaki üç büyük ekonomide var olan düzensizlik sürdü. Fakat AB, son yıllarda İrlanda, Portekiz ve İspanya tarafından kullanılan hızlı gelişim fırsatları sağlamaya devam ediyor. Daha da önemlisi, AB kıta çapında siyasi reformları teşvik etti. 
     AB 'yakınındaki ülkelerde' ekonomik ve siyasi reformlar üretmede ABD'nin Orta ve Güney Afrika'da elde ettiğinden çok daha büyük başarı kaydetti. AB kıtanın iç meselelerinde söz sahibi olmak gibi bir ödül de vaat ediyor. ABD'nin vaadi ise en iyi ihtimalle ekonomik fırsatlar. 
     AB, bizzat ABD de dahil, birçoklarının önemli dersler çıkarması gereken bir başarı. Komşuları açısından inanılmaz bir cazibe merkezi. Artık toplam nüfusu 600 milyonun üzerine çıkmış bir AB'yi tahayyül etmek zor değil. Evet, böyle bir Avrupa'yı idare etmek zor olacak. Hayır, birçok Avrupalının hayal ettiği türden büyük bir güç de olmayacak AB. Fakat bir serbest ticaret bölgesinden daha fazlasını ifade edecek. Böyle bir AB kıta çapında refah, barış, özgürlük ve demokrasi kuşağı olacak. Türkiye ve Ukrayna buna inanıyor. Niye geri kalanımız da buna inanmayalım 
     
</TEXT>
</DOC>
