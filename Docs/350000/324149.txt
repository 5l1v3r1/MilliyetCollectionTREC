<DOC>
<DOCNO> 324149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/16/son/sontur32.html </URL>
<DATE> 2005/03/16/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Kayıp gencin cesedi Suriye'de bulundu 
</HEADLINE>
<TEXT>

     Gaziantep'in Karkamış İlçesi'nde yaklaşık 1 ay önce kaybolan gencin cesedi Suriye'de bulundu. 
     Yetkililerden alınan bilgiye göre, Suriye'nin Cerablus İlçesi'nde, Fırat Nehri'nden kum çıkaran bir inşaat firmasının çalışanları, nehir kıyısında erkek cesedi buldu. 
     Olayın bildirilmesi üzerine belirtilen yere gelerek, ceset üzerinde inceleme yapan Suriye güvenlik birimleri, kimlik bilgilerinden cesedin Türk vatandaşı İlhan Kılıç'a 19 ait olduğunu tespit ettiler. 
     Suriyeli yetkililerin, durumu Karkamış Sınır Karakolu'na bildirmelerinin ardından yapılan incelemede, Kılıç'ın, ilçeye bağlı Tosunlu Köyü'nde yaşadığı, fakat yaklaşık 1 aydır kayıp olduğu belirlendi. 
     Kılıç'ın cesedi, durumun bildirilmesi üzerine, ailesi tarafından Karkamış Sınır Kapısı'ndan teslim alınarak, Karkamış Sağlık Ocağı'na getirildi. Burada yapılan otopside, cesette herhangi bir darp izine rastlanmadı. Kılıç'ın, yaklaşık 10 gün önce boğularak öldüğü belirlendi. 
     İlyas Kılıç'ın cesedi daha sonra Tosunlu Köyü'nde mezarlık olmadığı için Karkamış İlçesi'ne bağlı Keleklioğlu Köyü Mezarlığı'nda toprağa verildi. 
     
</TEXT>
</DOC>
