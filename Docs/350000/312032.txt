<DOC>
<DOCNO> 312032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/03/son/soneko38.html </URL>
<DATE> 2005/02/03/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Yeni sepete göre enflasyon rakamları açıklandı... 
</HEADLINE>
<TEXT>

     Ocak ayında Tüketici Fiyat Endeksi'ndeki TÜFE artış yüzde 0.55 olurken, ilk kez açıklanan Üretici Fiyatları Endeksi ÜFE ise yüzde 0.41 geriledi. 
     Ocak ayı itibarıyla yıllık enflasyon ise TÜFE'de yüzde 9.23, ÜFE'de ise yüzde 10.70 oldu. 12 aylık ortalamalara göre yıllık enflasyon, tüketici fiyatlarında yüzde 8.50, üretici fiyatlarında ise yüzde 14.55 olarak gerçekleşti. 
     DİE, yeni sepete göre belirlenen enflasyon oranlarını açıkladı. 
     
     TÜFE 

     Yeni endekse göre, Ocak'ta aylık bazda TÜFE yüzde 0.55 artarken, yıllık enflasyon da yüzde 9.23 olarak gerçekleşti. 
     1994 baz yıllı eski endekse göre, geçen yılın Ocak ayında TÜFE'deki aylık artış yüzde 0.74, yıllık artış ise yüzde 16.22 olmuştu. 
     Bu arada, bu yılın Ocak ayında endekste kapsanan 423 maddeden, 49 maddenin ortalama fiyatı değişmezken, 241 maddenin fiyatlarında artış 133 maddenin ortalama fiyatlarında ise düşüş gerçekleşti. 
     
     ÜFE 

     Toptan Eşya Fiyatları Endeksi'nin TEFE yerini alan Üretici Fiyatları Endeksi ÜFE ise Ocak ayında yüzde 0.41 oranında düşerken, yıllık bazda yüzde 10.7 artış gösterdiği hesaplandı. 
     Geçen yılın Ocak ayında 1994 baz yıllı eski endekse göre aylık artış yüzde 2.63, yıllık artış ise yüzde 10.76 olmuştu. 
     Öte yandan, Ocak ayında endekste kapsanan toplam 751 maddeden, 119 maddenin ortalama fiyatı değişmedi, 323 maddenin ortalama fiyatı arttı, 309 maddenin ortalama fiyatı ise düştü. 
     
     TÜFE GÖSTERGELERİ 

     Daha önce özel imalat sanayi enflasyonu kullanılan ''çekirdek enflasyon'' kavramı yerine de, daha ayrıntılı olan özel kapsamlı TÜFE göstergeleri açıklandı. 
     Buna göre, Ocak ayında, mevsimlik ürünler hariç TÜFE yüzde 0.85, işlenmemiş gıda ürünleri hariç TÜFE yüzde 0.29, enerji hariç TÜFE ise yüzde 0.61 arttı. 
     DİE'ye göre, işlenmemiş gıda ürünleri ve enerji hariç TÜFE yüzde 0.32 yükselirken, enerji ve alkollü içkiler ile tütün ürünleri hariç TÜFE deki artış yüzde 0.59 olarak hesaplandı. 
     Enerji ve alkollü içkiler ile tütün ürünleri hariç ve fiyatları yönetilen yönlendirilen diğer ürünler, dolaylı vergiler hariç TÜFE'de yüzde 0.47 artış görülürken, bunun içinden işlenmemiş gıda ürünleri de çıkarıldığında artış yüzde 0.15 olarak belirlendi. 
     
     Enflasyon hedefi yüzde 8 

     İki yıldır düşüş eğiliminde olan rakamları geçen yıl 29 yıl aradan sonra ilk kez tek haneli rakamlara gerilemişti. TÜFE 2004 yılında yüzde 9.32 olurken, TEFE'deki artış da yüzde 13.84 olarak hesaplanmıştı. 
     Hükümetin bu yılki enflasyon hedefi ise yüzde 8 seviyesinde bulunuyor. 

     
</TEXT>
</DOC>
