<DOC>
<DOCNO> 341217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/10/son/soneko28.html </URL>
<DATE> 2005/05/10/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Hazine, 3.4 milyar YTL borçlandı 
</HEADLINE>
<TEXT>

     Hazine bugün, net yaklaşık 3.4 milyar YTL borçlandı. 
     Hazine’nin bugün düzenlediği 546 gün vadeli iskontolu tahvil ihalesinde bileşik faiz yüzde 17.26, 6 ayda bir değişken faiz ödemeli tahvil ihalesinde ise dönemsel faiz yüzde 10.01 oldu. 
     İhalelere toplam nominal 3 milyar 118.5 milyon YTL teklif gelirken, nominal 1 milyar 490.9 milyon YTL, net ise 1 milyar 341.3 milyon YTL’lık satış yapıldı. 
     Değişken faizli tahvilden piyasa yapıcılara 1 milyar 101.8 milyon YTL, 546 gün vadeli tahvilden de kamu kuruluşları ile piyasa yapıcılara toplam net 916.5 milyon YTL satış yapan Hazine, böylece piyasa yapıcı bankalar ve kamu kuruluşlarına yapılan satışlarla birlikte, toplam 3 milyar 359.6 milyon YTL net borçlanmaya gitti. 
     Hazine’nin bugün düzenlediği 546 gün vadeli iskontolu tahvil ihalesine, nominal 2 milyar 245.9 milyon YTL’lık teklif geldi. Nominal 833.6 milyon YTL, net 656.5 milyon YTL satışın yapıldığı ihalede, basit faiz yüzde 17.99 oldu. Tahvillerin geri ödemesi 8 Kasım 2006’da yapılacak. 
     
     DEĞİŞKEN FAİZ ÖDEMELİ TAHVİL 

     Bugün yapılan 6 ayda bir değişken faiz ödemeli Devlet Tahvili ihalesinde ise 872.6 milyon YTL’lik teklife karşın, nominal 657.3 milyon YTL, net 684.8 milyon YTL’lık satış yapıldı. 
     İhalede dönemsel faiz yüzde 10.01 oldu. Söz konusu tahvillerin geri ödemesi 17 Şubat 2010’da yapılacak. 
     Hazine yarın, toplam 5 milyar 490 milyon YTL iç borç ödemesi gerçekleştirecek. 
     
     İKİ GÜNLÜK BORÇLANMA 4.9 MİLYAR YTL 

     Bu arada Hazine dün, 273 gün vadeli iskontolu bono ihalesinde kamu kuruluşları ve piyasa yapıcı bankalar ile birlikte, toplam 1 milyar 533.7 milyon YTL’lık net borçlanma gerçekleştirmişti. 
     Böylece Hazine’nin bugünkü ihalelerle birlikte iki günde yaptığı toplam net borçlanma, 4 milyar 893.3 milyon YTL oldu. 
     
</TEXT>
</DOC>
