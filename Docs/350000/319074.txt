<DOC>
<DOCNO> 319074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/27/son/sonspo22.html </URL>
<DATE> 2005/02/27/ </DATE>
<TIME> 21.10 </TIME>
<AUTHOR>  </AUTHOR>
<HEADLINE>
Fenerbahçe 2 - Akçaabat Sebatspor 0 
</HEADLINE>
<TEXT>

     Birinci Süper Futbol Ligi'nde yapılan maçta Fenerbahçe, Akçaabat Sebatspor'u 2-0 yenerek, liderliğini sürdürdü. 
     
     İlk yarı 

     9. dakikada Alex'in soldan kullandığı köşe atışında, penaltı noktası üzeinde iyi yükselen Servet'in kafa vuruşunda, kale önünde bulunan Bayram, meşin yuvarlağı uzaklaştırdı. 
     27. dakikada Bayram'ın ceza alanı dışından sağ çarprazdan sert şutunda, kaleci Rüştü'nün uzanarak müdahalesiyle meşin yuvarlak yandan kornere çıktı. 
     35. dakikada Alex'in ceza alanının sağ çarprazından sert şutunda, top kaleci Hakan'da kaldı. 
     42. dakikada soldan Ümit'in ortasında, savunmaya çarpan topu Luciano, penaltı noktasının üzerindeki Alex'e çıkardı. Alex'in kötü vuruşunda, kaleye paralel giden meşin yuvarlak auta çıktı. 
     43. dakikada Ümit'in soldan ceza alanına gönderdiği topu arka direkte Nobre kafayla Alex'in önüne indirdi. Bu futbolcunun gelişine vuruşunda, kaleci Hakan'dan dönen topu savunma uzaklaştırdı. 
     45. dakikada Alex'in sağ çaprazdan kullandığı serbest vuruşta, altıpas çizgisi üzerinde karambolde kafalardan seken topu Luciano kaleye gönderdi. Kale çizgisi üzerinden topu çıkaran Akçaabat Sebatspor savunması tehlikeyi uzaklaştırdı ve ilk yarı golsüz sonuçlandı 0-0. 
     
     İkinci yarı 

     48. dakikada soldan Aurelio'nun ortasında, altıpasta iyi yükselen Anelka, kafa vuruşuyla topu ağlara göndererek takımını 1-0 öne geçirdi. 
     50. dakikada ceza alanı dışından sol çarprazdan Ümit'in sert vuruşunda, top kaleci Hakan'da kaldı. 
     51. dakikada Nobre'nin şık pasıyla ceza alanında kaleciyle karşı karşıya kalan Aurelio'dan önce topa müdahale eden kaleci Hakan'dan dönen meşin yuvarlağı, savunma uzaklaştırdı. 
     54. dakikada ceza alanının hemen dışında kazanılan çift vuruşu kullanan Nobre, meşin yuvarlağı Alex'in önüne bıraktı. Bu oyuncu, güzel bir plase vuruşla kalecinin bakışları arasında topu filelere gönderdi 2-0. 
     67. dakikada Nobre'nin ceza alanında sol çarprazdan plase vuruşunda, yan direğe çarpan top kaleye paralel gidip, diğer direğin yanından auta çıktı. 
     77. dakikada sağdan Mehmet'in ortasında ceza alanı içinde Van Hooijdonk'un kafa vuruşunda, top az farkla direğin dibinden auta gitti. 
     84. dakikada Muhammed'in müdahale edemediği topu kaparak hızla ceza alanına giren Anelka'nın, kaleciyle karşı karşıya kaldığı pozisyonda vuruşunda, kaleci Hakan topu kontrol ederek, mutlak bir golü önledi ve Fenerbahçe, karşılaşmayı 2-0 kazandı. 
     
</TEXT>
</DOC>
