<DOC>
<DOCNO> 332222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/11/son/soneko52.html </URL>
<DATE> 2005/04/11/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Borusan Genel Müdürü değişti... 
</HEADLINE>
<TEXT>

     Borusan Yatırım'ın üst yönetiminde değişikliğe gidildi. 
     Borusan Yatırım ve Pazarlama A.Ş. Genel Müdürlüğü görevini 10 yıldır sürdüren Agah Uğur, Yönetim Kurulu Başkan Yardımcılığı'na atandı. Uğur'dan boşalan Genel Müdürlük görevini ise, Genel Müdür Baş Yardımcısı Canan Ercan Çelik üstlendi. 
     9 Nisan'da yürürlüğe giren atamalar çerçevesinde Borusan Yatırım Mali İşler Genel Müdür Yardımcılığı görevine de Mehtap Anık Zorbozan getirildi. 
     Atamaların, Borusan Yatırım ve Pazarlama A.Ş. Yönetim Kurulu'nun 8 Nisan tarihinde oy birliğiyle aldığı kararla gerçekleştirildiği bildirildi. 
     
     ÖZGEÇMİŞ 
     Ortadoğu Teknik Üniversitesi İşletme Bölümü mezunu Canan Ercan Çelik, 1987 yılında Price Waterhouse şirketinde başlayan kariyerine 1990 yılında Borusan Grubu'na katılarak devam etti. 
     15 yıllık çalışma döneminde Grup bünyesinde çeşitli kademelerde görev alan Çelik, bu görevlerinin yanı sıra 1995-2003 yılları arasında Borusan Yatırım Mali İşler Müdürü, Ekim 2003 itibariyle de Borusan Yatırım Genel Müdür Baş Yardımcısı görevlerinde bulundu. 
     İstanbul Teknik Üniversitesi Endüstri Mühendisliği Bölümü mezunu Mehtap Anık Zorbozan ise, profesyonel iş hayatına 1992 yılında Borusan Grubu'nda başladı ve bugüne kadar Grubun çeşitli şirketlerinde görev yaptı. 
     
</TEXT>
</DOC>
