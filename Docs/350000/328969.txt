<DOC>
<DOCNO> 328969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/31/son/sonsiy20.html </URL>
<DATE> 2005/03/31/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
AKP'li Işık Engellemedim, merakımdan tuttum 
</HEADLINE>
<TEXT>

     Partisinden dün istifa eden Erzurum Milletvekili İbrahim Özdoğan'ı engellemek isteyen milletvekillerinden Konya Milletvekili Ahmet Işık, sadece Özdoğan'ın istifa gerekçelerini öğrenmek istediklerini, parti yönetiminden veya gruptan herhangi bir yönlendirmenin, talimatın sözkonusu olmadığını ifade etti. 
     Ahmet Işık, dün istifasını açıklamak için Meclis basın bürosuna gelişinde Erzurum Milletvekili Özdoğan ile yaşanan itiş kakışın, mekanın yetersizliğinden kaynaklandığını söyledi. Diğer milletvekili arkadaşlarıyla birlikte sadece Özdoğan'ın istifa gerekçelerini merak ettiklerini ve bu gerekçeleri öğrenmek istediklerini dile getiren Işık, "Yoksa milletvekili arkadaşımız karar vermiş, bizim yapacak bir şeyimiz yoktu" dedi. 
     Işık, Özdoğan'ı engellemeleri veya istifadan vazgeçirmeleri yönünde parti yönetiminden veya gruptan herhangi bir yönlendirmenin, talimatın sözkonusu olmadığını ifade etti. Işık, Özdoğan'ın istifasının kendileri için sürpriz olduğunu, sadece gerekçeyi öğrenmek istediğini yinelerken, davranışının çok insani olduğunu kaydetti. 
     
</TEXT>
</DOC>
