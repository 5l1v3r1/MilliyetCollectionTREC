<DOC>
<DOCNO> 331359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/08/son/sondun06.html </URL>
<DATE> 2005/04/08/ </DATE>
<TIME> 08.55 </TIME>
<AUTHOR>  </AUTHOR>
<HEADLINE>
Castro Komünizmi bitiren Papa değildi 
</HEADLINE>
<TEXT>

     Küba Lideri Fidal Castro, komünizmi bitiren kişinin, söylenildiğinin aksine, Papa 2. Jean Paul olmadığını söyledi. 
     Castro, televizyonda ve radyoda yayımlanan konuşmasında, ''Papa, çok açık olarak sosyalizmi eleştirmiştir. Ancak Sovyetler Birliği'nin dağılmasından ve sosyalist bloğun çözülmesinin ardından, aynı eleştiriyi kapitalizm için de yapmıştır'' dedi. 
     Fidel Castro, Papa 2. Jean Paul'ün, Doğu Bloğu'nun çözülmesinden sorumlu olmadığını, bunun, devrin komünist idarecilerinin yapmış olduğu stratejik hatalardan kaynaklandığını belirtti. 
     78 yaşında olan ve 46 yıldır Küba'yı yöneten Castro, ''Eğer bir gün Küba'da sosyalizm yıkılırsa, bu bizim suçumuz olacaktır'' diye konuştu. 
     Papa'nın 1998 yılında Küba'ya gelmesine, bazı Kübalı yöneticilerin, 2. Jean Paul'ün bir anti-sosyalist olmasından dolayı karşı çıktığını ifade eden Küba Lideri, ''Ancak Papa, yanında trompetlerini getirmedi ve devrimi yıkmak için herhangi bir girişimde bulunma niyeti de yoktu'' diyerek, bu ziyareti onayladı. 
     Papa'nın bugün düzenlenecek cenaze törenine katılacak olan Fidel Castro, Papa 2. Jean'ı, ''Unutulmaz bir arkadaş ve fakirler için savaşan yorulmaz bir savaşçı'' olarak niteledi. 
     Papa'nın ölümünün ardından Küba'da 3 günlük resmi yas ilan edilmiş, spor ve sanat olayları askıya alınmıştı. 
     
</TEXT>
</DOC>
