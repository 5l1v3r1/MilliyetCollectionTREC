<DOC>
<DOCNO> 323232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/12/son/sonspo30.html </URL>
<DATE> 2005/03/12/ </DATE>
<TIME> 21.59 </TIME>
<AUTHOR>  </AUTHOR>
<HEADLINE>
İstanbulspor, Galatasaray maçınını ardından... 
</HEADLINE>
<TEXT>

     İstanbulspor ile Galatasaray arasında yapılan lig maçını izleyen Devlet Bakanı ve Başbakan Yardımcısı Mehmet Ali Şahin, karşılaşmada Galatasaray'ın bariz bir üstünlüğü olduğunu belirterek, ''3-0 kazandılar, tebrik ediyorum'' dedi. 
     Maçtan sonra gazetecilerin sorularını yanıtlayan Şahin, Galatasaray'da bazı oyuncuların daha üstün performans sergilediğini ifade ederek, ''Sanıyorum Milli Takımlar Teknik Direktörü'nün de dikkatini çekmiştir. Tabiki taktir teknik heyetindir'' diye konuştu. 
     Bir basın mensubunun ''Hakan Şükür'ü mü kastediyorsunuz '' şeklindeki sorusuna Şahin, ''Hayır. Ayhan'ın bugün çok güzel oyun sergilediğini, böyle devam ederse milli takıma kadar ilerleyebileceğini düşünüyorum'' yanıtını verdi. 
     Galatasaray Kulübü Başkanı Özhan Canaydın ise Hasan Kabze'nin çok güzel oynadığını ve genç futbolcudan bunu beklediklerini söyledi. 
     
</TEXT>
</DOC>
