<DOC>
<DOCNO> 320752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/04/son/sonspo26.html </URL>
<DATE> 2005/03/04/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
İspanya milli takımının eski oyuncusu Nadal, futbolu bıraktı... 
</HEADLINE>
<TEXT>

     İspanya Futbol Milli Takımı'nın eski savunma oyuncularından Miguel Angel Nadal, futbolu bıraktığını açıkladı. 
     Son 6 sezondur forma giydiği Real Mallorca'da, bu sezon yalnızca 6 maça çıkan 38 yaşındaki Miguel Angel Nadal, daha önce FC Barcelona'da top koşturmuştu. 
     Kariyerine Real Mallorca'da başlayan, ancak 1991'de Johan Cruyff'nin teknik direktörlüğü döneminde FC Barcelona'ya transfer olan Nadal, bu takımda oynadığı 8 sezon boyunca 5 lig şampiyonluğu, 2 Kral Kupası, 1 Avrupa Kupa Galipleri Kupası ve 1 de UEFA Kupası şampiyonluğu yaşadı. 
     1999'da yeniden Real Mallorca'ya dönen Nadal, 2003 yılında bu takımla birlikte Kral Kupası'nı aldı. 
     Aynı zamanda ünlü tenisçi Rafael Nadal'ın amcası olan başarılı futbolcu, kariyeri boyunca İspanya Milli Takımı'nda 62 kez forma giyen Nadal, 3 Dünya Kupası heyecanı yaşadı ve kariyeri boyunca oynadığı 462 lig maçında 33 kez fileleri havalandırdı. 
     
</TEXT>
</DOC>
