<DOC>
<DOCNO> 315110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/14/son/sonsiy03.html </URL>
<DATE> 2005/02/14/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Bakanlar Kurulu'nun gündemi yoğun 
</HEADLINE>
<TEXT>

     Kabine toplantısında Enerji Bakanlığı yolsuzluğu da masaya yatırılıyor Bakanlar Kurulu, iki haftalık aranın ardından Başbakan Recep Tayyip Erdoğan başkanlığında toplandı. 
     Gündemde Irak seçim sonuçları, Avrupa Birliği, ekonomi, tsunamiden zarar gören ülkelere yapılacak yardımlar ve Enerji Bakanlığı'ndaki yolsuzluk operasyonu var. 
     Bakanlar Kurulu'nda Irak seçimlerinin dün açıklanan sonuçları ele alınacak. Türkiye'nin bundan sonra izleyeceği Irak politikası gözden geçirilecek. 
     Başbakan Erdoğan, Güney Asya felaket bölgesine yaptığı inceleme gezisi ile ilgili olarak kabineye bilgi verecek. 
     Geziye katılan bakanların tespitlerinin de aktarılacağı toplantıda, hangi ülkeye ne şekilde yardım edileceği tartışılacak. 
     Enerji Bakanlığı yolsuzluğu da gündemde Bakanlar Kurulu'nda ayrıca Enerji Bakanlığı'ndaki bazı ihalelerde yolsuzluk yapıldığı iddiasıyla başlatılan operasyon da ele alınacak. 
     Enerji Bakanı Hilmi Güler, İçişleri Bakanı Abdülkadir Aksu ve Adalet Bakanı Cemil Çiçek'in operasyonun kapsamı ve içeriği konusunda kabine üyelerine bilgi vermeleri bekleniyor. 
     
</TEXT>
</DOC>
