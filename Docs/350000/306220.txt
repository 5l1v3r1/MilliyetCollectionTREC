<DOC>
<DOCNO> 306220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/13/son/sontur25.html </URL>
<DATE> 2005/01/13/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Denizli'de iki ilçe emniyet müdürü aynı gün vefat etti 
</HEADLINE>
<TEXT>

     Denizli'nin Sarayköy İlçesi Emniyet Müdürü Osman İlhan, dün, Güney İlçesi Emniyet Müdürü Mehmet Savran ise gece vefat etti. 
     Denizli Emniyet Müdürlüğü'nden alınan bilgiye göre, Sarayköy İlçe Emniyet Müdürü İlhan 46 , dün rahatsızlığı nedeniyle istirahattı bulunduğu memleketi Sakarya'da vefat etti. İlhan'ın, mide kanseri olduğu ve uzun süredir tedavi gördüğü belirtildi. Evli ve 2 çocuk babası İlhan'ın, 27 yıllık emniyet mensubu olduğu bildirildi. 
     Güney İlçe Emniyet Müdürü Mehmet Savran 54 ise dün gece görevi başında geçirdiği kalp krizi sonucu hayatını kaybetti. Savran'ın cenazesi, toprağa verilmek üzere memleketi Konya'nın Çumra İlçesi'ne gönderildi. Savran'ın, evli ve 4 çocuk babası olduğu kaydedildi. 
     Denizli Emniyet Müdürü İhsan Ünal, vefat eden meslektaşlarının aileleri ve yakınlarına başsağlığı diledi. 
     
</TEXT>
</DOC>
