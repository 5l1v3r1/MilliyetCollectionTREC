<DOC>
<DOCNO> 306196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/13/son/sontur01.html </URL>
<DATE> 2005/01/13/ </DATE>
<TIME> 02.02 </TIME>
<AUTHOR>  </AUTHOR>
<HEADLINE>
PKK, Irak'ta seçime katılıyor 
</HEADLINE>
<TEXT>

     İhsan DÖRTKARDEŞ, DHA 

      PKK'nın Irak'ta faaliyet gösteren yasal partisi konumundaki Kürdistan Çözüm Partisi' PÇDK , 30 Ocak'ta yapılacak seçimlerde ortak liste ile giren Mesut Barzani liderliğindeki Irak Kürdistan Demokrat Partisi IKDP ile Celal Talabani önderliğindeki Kürdistan Yurtsever Birliği'ne KYB oy verilmemesini istedi. 
     Irak Geçici Yönetimi tarafından Terörist örgüt' olarak nitelendirilen PKK'nın bu ülkedeki yasal partisi konumundaki PÇDK'nın Başkanı Faik Muhammed Ehmed Gulpi Irak Seçim Kurulu tarafından seçimlere katılmalarına karar verildiğini söyledi. Gulpi, Kerkük'te yaptığı basın toplantısında Kuzey Irak'taki IKDP ile KYB'nin seçim çalışmalarını engellendiğini öne sürerken, Kürtler'den Talabani ile Barzani'nin oluşturduğu ortak listeye oy vermemesini istedi. PÇDK Başkanı, PKK'nın yayın organı konumundaki Roj TV'de yayınlanan açıklamasında şöyle dedi 
     "Irak Yüksek Seçim Kurulu tarafından resmen kabul edilmiş olmamıza rağmen parti olarak ciddi engellerle karşı karşıya bulunmaktayız. Yerel Kürt hükümetine yaptığımız başvurulardan 3 ay geçmesine karşılık bize yanıt verilmedi. Yüksek Seçim Kurulu tarafından resmiyeti kabul edilen bir partinin çalışmalarına hangi sebeple engel çıkartıldığının hesabı sorulmalıdır.'' PÇDK Başkanı Gulpi, Kürdistan Komünist Partisi ile Zehmetkeş Emek Partisi ile ittifak girişimleri olduğunu anlatırken, "IKDP ve KYB'nin içinde yer aldığı ortak liste Kürt halkının çıkarını gözetmemektedir'' diye konuştu. 
     Yerel seçimlerde aday göstermedikleri yerlerde, Kürdistan Komünist Partisi adaylarını destekleyeceklerini anlatan PÇDK Başkanı, Talabani ve Barzani'nin Kerkük'teki durumu düzeltmek için yeterli çaba harcamadığını iddialarına ekledi. 
     
</TEXT>
</DOC>
