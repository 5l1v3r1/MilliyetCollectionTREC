<DOC>
<DOCNO> 324224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/guncel/gun02.html </URL>
<DATE> 2005/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Che'li, Ajda'lı tarih kitabı 
</HEADLINE>
<TEXT>


Tarih Vakfı'nın hazırladığı alternatif lise tarih kitabında, 20. yüzyılın sosyal ve siyasi tarihi, sinema ve müzikteki gelişmelerle 'süslenerek' anlatılıyor 

Şükran Pakkan - İstanbul 

Ders kitaplarına eleştirel bir bakış açısıyla yaklaşan Tarih Vakfı, uzmanlara hazırlattığı liselere yönelik alternatif tarih kitabıyla birçok tabuyu yıktı. 20. yüzyılın önemli olaylarını anlatan tarih kitabından öğrenciler, Che'nin mücadelesi, Rusya'daki Ekim Devrimi, 12 Eylül idamları ve N zım Hikmet'in vatandaşlıktan çıkarılışı gibi konuları öğrenecek. 
"20. Yüzyıl Dünya ve Türkiye Tarihi" adlı kitap, Ankara Üniversitesi öğretim üyelerinden Gökçen ve Faruk Alpkaya tarafından kaleme alındı. Öğrencileri ezberden uzaklaştırarak, sorgulama ve eleştiriye yöneltmeyi hedefleyen kitap, henüz müfredata alınmadı, ancak 10 YTL'den satışa sunuldu. Kitabın, önümüzdeki ders yılından itibaren okullarda yardımcı kaynak kitap olarak okutulması planlanıyor. 

Zapatista Marcos da var 
Kitapta, Meksika'nın Güneydoğu dağlarından asi 'yardımcı komutan' Marcos'un 1999'da kaleme aldığı ve "Savaşa hayır" dediği bağımsızlık yazısının tam metni ile Ayetullah Humeyni'nin bir dönem çok tartışılan İslamı yıkmaya çalışanları eleştirdiği konuşması da yayımlandı. Tarih kitabında yer alan diğer bazı ilginç bölümler şöyle 
U-2, Rolling Stones, Pink Floyd, Papa 2. Jean Paul, İdi Amin, Saddam Hüseyin, Marilyn Monroe, Yaser Arafat, Humeyni, Pablo Neruda, Orhan Pamuk, Belgin Doruk ve Ayhan Işık kitapta geniş yer buldu.Yılmaz Güney, "Siyasal sinemada önemli ürünler verdiği" sözleriyle övüldü.Seçim dönemlerinde kullanılan siyasi parti afişleri yayımlandı.Che Guevara için "Yalnızca 3. Dünya halklarını değil, Batılı gençliği de derinden etkiledi" denildi.Türk şiirinin öncüsü olarak nitelendirilen N zım Hikmet, hapishane süreci ve vatandaşlıktan çıkarılma süreciyle anlatıldı.Sinema tarihi, Paris'te Son Tango, Baba, Eşkiya gibi filmlerle anlatıldı. 

Ajda, kadının umut simgesi 

Sezen Aksu, "Kentli, yalnız, bazen kırık ama cesur bir kadın" Ajda Pekkan, "Toplumsal umutsuzluğu ve karamsarlığı dillendiren Orhan Gencebay'ın aksine 70'li yıllar boyunca gerek şarkıları, gerekse de özel yaşamıyla özellikle kadınlar tarafından bireysel umut ve kurtuluşun simgesi olarak görüldü" sözleriyle tanımlandı. Zeki Müren ise, "Türk müziğinin son büyük bestecisi" olarak nitelendirildi. 

Erdal Eren'in idamı da var 

Türk Tarih Vakfı'nın ders kitabında, 12 Eylül döneminde, 18 yaşına bile varmadan, idam cezasına çarptırılarak asılan Erdal Eren'in hik yesi de yer alıyor. Eren'in idamı hakkında kitapta şöyle ifadeler yer alıyor "Eren, Kenan Evren'in siyasal tarafsızlığını 'bir solculardan, bir de sağcılardan asıyoruz" diyerek açıkladığı 12 Eylül döneminde hızlı bir yargılanma sonucu idama mahk m edildi." 


</TEXT>
</DOC>
