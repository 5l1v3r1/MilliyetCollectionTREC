<DOC>
<DOCNO> 346829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/29/guncel/gun12.html </URL>
<DATE> 2005/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Ülkü Tamer'in 50 Yılı 
</HEADLINE>
<TEXT>


Merdiven Şiir dergisi, mısralarla dolu 50 yılı geride bırakan Ülkü Tamer'e, mayıs-haziran sayısında özel bir bölüm ayırdı 

KÜLTÜR SANAT SERVİSİ 

İlk şiiri 1954 yılında Kaynak dergisinde yayımlanan Ülkü Tamer, mısralarla dolu 50 yılı geride bıraktı. Merdiven Şiir dergisi, mayıs-haziran sayısında Tamer'e özel bir bölüm ayırdı. "Ülkü Tamer Şiirinin 50 Yılı" başlıklı bölümde Doğan Hızlan'ın şairle yaptığı söyleşinin yanı sıra Kemal Özer, Süreyya Berfe, Yunus Koray ve Haydar Ergülen gibi isimlerin Tamer için kaleme aldıkları şiirleri ve yazıları bulunuyor. 
Merdiven Şiir dergisinin şiir yazma sürecinin nasıl başlamış ve bugün ne gibi değişiklikler geçirmiş olduğu hakkındaki sorusunu şöyle yanıtlıyor Tamer "Okuma yazmayı ilkokula başlamadan annem öğretti. Birinci sınıfa gitiğimde Grimm Kardeşler'in 'Gençlik Hik yeleri'ni çoktan okumuş bir öğrenciydim. Hep sevdim okumayı. Okuduğum şiirlere özenip şiir yazmaya da ilkokulda başladım. Bu özenti ortaokul sıralarında da sürdü. Lisede ise artık kendimi 'ifade etmek' için yazıyordum. Yazdıkça kendimi keşfettiğimi, daha iyi anladığımı gördüm. Kendimi, çevremi, insanları, hayvanları, bitkileri, dünyayı, 'Niçin şiir yazıyorum ' diye düşünmedim hiçbir zaman. Yazma güdüsü hep vardı, o güdüye bıraktım kendimi, yazdım. Yazıyorum. Dün nasıl baktımsa şiire, bugün de öyle bakıyorum ... ." 


</TEXT>
</DOC>
