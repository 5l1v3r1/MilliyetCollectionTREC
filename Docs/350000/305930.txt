<DOC>
<DOCNO> 305930 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/12/son/sonyas03.html </URL>
<DATE> 2005/01/12/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Kırıklara alçı yerine süper yapıştırıcı 
</HEADLINE>
<TEXT>

     Merih KALENDER SYDNEY, DHA 

      YILLARCA kırık kemiklerde kullanılan alçı yakında yerini süper yapıştıcıya bırakacak. Avustralyalı bilim adamlarının geliştirdiği 'ayrışabilen plastik' kaynaşana kadar kemikleri bir arada tutabiliyor. 
     Melbourne merkezli PolyNovo Biomaterials adlı tıp firmasından Dr.Ian Griffiths'in verdiği bilgiye göre halk arasında yapıştırıcı olarak adlandırılan ayrışabilen plastik hayvanlar üzerinde başarılı sonuç verdi. Avustralya hükümeti tarafından da desteklenen süpen yapıştırıcı insanlarda kullanılmadan önce koyunlar üzerinde 6 aylık bir denemeden daha geçirilecek. 
     Griffiths'in verdiği bilgiye göre vücuda enjekte edilmeden önce sıvılaştırılan yapıştırıcı kırık kemiklerin arasına girdikten sonra sertleşiyor. Kemikler kaynamaya başladıkça polimeri yavaşça eriyor ve kemik tamamen iyileştiğinde yapıştırıcı vücut tarafından emiliyor. Süper yapıştırıcıda kemiklerin kaynama süresi eski tekniklerle hemen hemen ayrı. Ancak süper yapıştırıcı hastalara alçıya oranla daha fazla hareket serbestliği sağlıyor. 
     Ayrışabilen plastik şu anda kemiğin yükünü taşılabilecek kadar güçlü değil. Avustralyalı bilim adamları, plastiğin güçlendirilmesi durumunda ileride süper yapıştırıcı tekniğini hastaların tedavisinde de kullanılabileceğini belirtiyor. 
     
</TEXT>
</DOC>
