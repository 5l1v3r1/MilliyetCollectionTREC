<DOC>
<DOCNO> 310965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/31/son/sondun53.html </URL>
<DATE> 2005/01/31/ </DATE>
<TIME> 22.59 </TIME>
<AUTHOR>  </AUTHOR>
<HEADLINE>
İsrail, 20 bin Etiyopyalı yahudiyi ülkeye getirecek 
</HEADLINE>
<TEXT>

     İsrail hükümeti, 2007 yılının sonuna kadar Etiyopya'daki son 20 bin Yahudi'yi de ülkeye getireceğini açıkladı. 
     Hükümetin bu konuya ilişkin kararı, haziran ayından başlamak üzere göçmen kotasının 300'den 600'e çıkarılmasını öngörüyor. 
     Hükümet, 2007 yılının sonuna kadar da tüm Falaşaları Etiyopyalı siyahi Yahudiler ülkeye getirmeyi amaçlıyor. 
     İsrail Başbakanı Ariel Şaron da yaptığı açıklamada, göçün artırılması için her türlü çabayı harcamaları gerektiğini, hazinenin bu amaca ulaşabilmek için ek kaynaklar hazırlamasının zorunlu olduğunu belirtti. 
     Açlık ve siyasi kargaşadan kaçan Etiyopyalı Yahudilerin binlercesi 1984'te ve 1991'de İsrail'e göç etmişti. 1991'den beri ise daha önce göçenlerin akrabaları haricinde çok az Etiyopyalı İsrail'e yerleşti. 
     Etiyopya, Şubat 2003'te İsrail'in Falaşaların göç etmesi planını, toplu göçün gereksiz olduğu gerekçesiyle engellemişti. 
     İsrail'de 90 bin dolayında Etiyopyalı göçmen bulunuyor. 
     
</TEXT>
</DOC>
