<DOC>
<DOCNO> 323059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/12/guncel/gun03.html </URL>
<DATE> 2005/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Sahte rakıcıyı eşi ihbar etti iddiası 
</HEADLINE>
<TEXT>


Fatih'te piyasaya sürülmek üzere hazırlanmış 700 şişe sahte Yeni Rakı, Tekirdağ Rakısı ve votka ele geçirildi. 1 kişi gözaltına alındı 

M.AKİF ERDEM İstanbul 

İstanbul polisi, bir kadının '155 Polis İmdat' telefonuna yaptığı 'sahte rakı' ihbarı üzerine Hüsambey Mahallesi Gemici Sokak 38 numarada, Sinan Bitkin adlı kişiye ait eve baskın düzenledi. Evde yapılan aramada toplam 700 şişe sahte Yeni Rakı, Tekirdağ Rakısı ve votka ele geçirildi. Araştırma Büro Amirliği'nde sorguya alınan Bitkin'in, içkilerin sahte olduğunu bilmediğini öne sürerek, "Alacaklarıma karşılık tanımadığım bir kişi verdi. Satarak paramı tahsil etmiş olacaktım" dedi. Bitkin'i, sahte rakıdan ölümlerden etkilenen eşinin ihbar ettiği öne sürüldü. 
Bu arada, Mey İçki'den yapılan açıklamada piyasadaki gümüş kapaklı 70cl'lik Yeni Rakıları toplama ve sarı kapaklı 70 cl'lik büyük rakıları dağıtma operasyonunda dağıtılan şişe adedinin 700 bine ulaştığı bildirildi. 


</TEXT>
</DOC>
