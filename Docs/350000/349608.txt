<DOC>
<DOCNO> 349608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/07/yazar/yilmaz.html </URL>
<DATE> 2005/06/07/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Erdoğan hemşeri desteği arıyor 
</HEADLINE>
<TEXT>


Rakamların notası olsa, istatistikler ağıt etkisi yaratabilirdi. İş-aş bulmak umuduyla Bitlis'ten, Siirt'ten, Hakk ri'den, Muş'tan, Ağrı'dan, Şırnak'tan "Doğu'nun incisi", yeni söylemle "Doğu'nun Antalya'sı" olma iddiasını taşıyan Van'a göç ettiler, kayıtlı 285 bin olan nüfus 650 bine çıktı, 300 bini işsiz. Çoluk çocuk yaşlı hasta dahil, nüfusun yarısı işsiz. 
Bu memlekette kim çalışıyor, kim iş bulabiliyor Yüksekova- Başkale-Van yolunda eroinden başka taşınacak ne buluyorlar 

Roma'da taş parçası 
Pazar akşamı Başbakan Tayyip Erdoğan, Van Kültür ve Dayanışma Vakfı'nın Hyatt Regency'de düzenlediği "hemşeri gecesindeydi" "Teşvik yasası çıkardık, Van'da bir tane yatırım yok. İşadamları yurtdışına yatırım yapıyor, memleketlerine yapmıyorlar" diye sitem etti. 
Erdoğan, kirvesi İtalyan Başbakanı Berlusconi'yi incitecek bir yorum yapmaktan da geri kalmadı "Roma'da adam taş parçasını satıyor, toprak altından çıkarıp üzerine bir levha koyuyor. Biz canım canım şeyleri satamıyoruz. İstihdamda önemli alanlardan biri hizmet sektörü. Bin tane kavga gürültü bir otelden başka yok " 
Roma ve tarih belki de yeryüzünde eserleri küçümsenecek en son kentlerden birine çattı Erdoğan. Ermeni propagandası endişesi ile yıllardır onarılmayan Akdamar Kilisesi, bundan 3 bin yıl önce bu topraklara yerleşen Urartu medeniyetine ait Van ve Hoşap kaleleri orada öylece dururken, kentte turizm yatırımlarının yokluğuna duyulan "kırgınlığın" kahve sohbetlerindeki dışavurumu... 

Devlet uğramadı mı 
Van Belediye Başkanı Burhan Yenigün, Turizm Bakanlığı'nın kilisenin onarımı için 2.4 trilyon lira kaynak aktardığını, onarım ihalesinin yapıldığını anlattı. Van Gölü'nün temizlenmesi için Alman Kalkınma Bankası'ndan 11 milyon euro hibe kredi temin edildiğini sözlerine ekledi. 
Erdoğan, "geri kalmışlık" durumunu da şu sözlerle temellendiriyor "Yatırımlar Akdeniz'e yapılmış. Doğu, Güneydoğu Anadolu'ya gittiğinizde, acaba buralara devlet uğramadı mı diyorsunuz. Oysa Karadeniz'e, buralara, Batı'dan fazla para verdiler. Yatırım kredisini ellerine verdiler, onlar da kılıfını ayarladı. Devlet zengini bunlar. Devlet bankaları k r etmeye başladı. Hortumları kesersen, bu noktaya gelirsin." 

Başbakan gitti, rakı geldi 
Hemşeri gecelerine ilgi gösteren Başbakan, ekibi ile geldiği geceden, erken ayrıldı. Vanlı Milli Eğitim Bakanı Hüseyin Çelik masaları yeni dolaşmaya başlamıştı ki, Başbakan ayaklandı. Sahneye çıktı, türküsünü okuyan Hüsamettin Subaşı'nın ve saz arkadaşlarının tek tek elini sıkıp ayrıldı otelden. O dakikaya kadar "AKP propagandasının" yapıldığı bir paneli andıran gecenin rengi değişti. Masalara şarap, rakı şişeleri konmamıştı garsonlar "Ne içersiniz" sorusuna verilecek yanıtları "Meyve suyu ve kola" olarak yönlendirmişti. İçki siparişi verenler bir elin parmakları kadar sınırlıydı. Van CHP Milletvekili Mehmet Kartal'ın ısmarladığı bir kadeh rakı, başların üzerindeki hizada yol alırken, düğün tepsisi gibi dikkat çekiyordu salonda. Başbakan ve resmi heyetin geceden ayrılmasından sonra halaylar çekildi, Kürtçe-Türkçe türküler söylendi, rakılar içildi geride yalnızca üç masa kalmıştı. 
Gecenin bitimine denk geldi hemşeri havaları. 



</TEXT>
</DOC>
