<DOC>
<DOCNO> 311628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/son/sondun26.html </URL>
<DATE> 2005/02/02/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Neo-Naziler dağıtılacak 
</HEADLINE>
<TEXT>

     İsrail Başbakanı Ariel Şaron Filistin lideri Mahmud Abbas ile Mısır'da bir araya gelmeyi kabul etti. 
     Şaron'un sözcüsü Mısır'ın İsrail ve Filistin liderlerini önümüzdeki hafta bir zirveye davet ettiğini söyledi. 
     Filistin ve Mısır taraflarından konuya ilişkin resmi bir açıklama gelmemiş olmasına karşın, İsrailli sözcü Başbakan Şaron'un teklifi kabul ettiğini bildirdi. 
     İsraillilere göre davet, İsrail'i ziyaret etmekte olan Mısır istihbarat başkanı tarafından iletildi. 
     İsrail ve Filistinli yetkililer liderleri arasında bir toplantı organize etmek için çaba gösteriyordu iki taraf da şiddeti azaltmaya yönelik adımlar atmış durumda. 
     İsrail'in Gazze Şeridi'nden tek taraflı çekilme planına yardımda Mısır kilit rol üstlendi. Güvenlik düzenlemelerini bu ülke yürütüyor. 
     
     ABBAS DA KABUL ETTİ 

     Filistin Devlet Başkanı Mahmud Abbas, İsrail Başbakanı Ariel Şaron ile 8 Şubatta Mısır'da yapılması öngörülen zirveye katılmayı kabul etti. 
     Resmi ziyaret için Türkiye'de bulunan Abbas'a eşlik eden Mahir Çelebi, telefonla AFP'ye yaptığı açıklamada, ''Zirveye katılmayı kabul ettik'' ifadesini kullandı. 
     
     ZİRVEYE ÜRDÜN KRALI DA KATILIYOR 

     Zirveye, Ürdün Kralı Abdullah'ın da katılacağı bildirildi. 
     Ürdünlü yetkili, 8 Şubatta Mısır Cumhurbaşkanı Hüsnü Mübarek'in himayesinde yapılması öngörülen zirveye Kral Abdullah'ın katılacağını açıkladı. 
     
</TEXT>
</DOC>
