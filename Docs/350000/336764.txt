<DOC>
<DOCNO> 336764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/25/son/sontur21.html </URL>
<DATE> 2005/04/25/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Yağış geliyor 
</HEADLINE>
<TEXT>

     Yeni haftanın ilk iki gününde görülen güneşli hava gidiyor, çarşambadan itibaren yeni bir yağışlı hava geliyor. Doğu Karadeniz ve Doğu Anadolu'da devam eden yağışlar cuma gününe kadar sürecek. Çarşamba ve perşembe İstanbul, Ankara sağanak yağış altında. 
     Hava sıcaklığı çarşambadan itibaren azalmaya başlayacak. Gündüz sıcaklıkları Ankara'da 18, Erzurum'da 9 ve Samsun'da 15 dereceye düşerken, gece sıcaklıkları İstanbul'da 10, Ankara'da 6, Erzurum'da 7 dereceye inecek. 
     YARIN yeni yağışlı hava akşam saatlerinde Trakya'dan yurda giriş yapıyor. Gün içinde Doğu Karadeniz, Doğu Anadolu ve Güneydoğu Anadolu'nun doğusu'nda sağanak yağış görülecek. Yağışlar özellikle Doğu Anadolu ile Diyarbakır-Mardin çevresinde etkili. 
     ÇARŞAMBA Marmara, Ege ve İç Anadolu'nun Kuzeyi, Batı Karadeniz sağanak yağmur altında. Doğu Karadeniz, Doğu Anadolu ve Güneydoğu Anadolu'nun doğusu'nda sağanak yağış sürüyor. Yağışlar Batı Karadeniz ile Erzurum-Kars çevresinde şiddetli. Akdeniz açık, diğer bölgelerimiz parçalı bulutlu olacak. 
     
      PERŞEMBE günü ise Doğu Marmara, Batı Karadeniz, Ankara çevresinde öğleden sonra ve akşam saatlerinde sağanak yağmur beklenirken, Karadeniz, İç Anadolu'nun doğusu, Doğu ve Güneydoğu Anadolu ile Kahramanmaraş sağanak yağış alıyor. Yağışlar özellikle Doğu Anadolu'da etkili olacak. 

     
</TEXT>
</DOC>
