<DOC>
<DOCNO> 338469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/30/son/sonspo25.html </URL>
<DATE> 2005/04/30/ </DATE>
<TIME> 21.20 </TIME>
<AUTHOR>  </AUTHOR>
<HEADLINE>
Fenerbahçe 2 - Trabzonspor 1 Maç sonucu... 
</HEADLINE>
<TEXT>

     Birinci Süper Futbol Ligi'nde Fenerbahçe, Trabzonspor'u 2-1 yendi. 
     Şampiyonluk yarışında rakipleriyle arasındaki puan farkını korumak isteyen lider Fenerbahçe, ilk 10 dakikadan sonra oyunda üstünlüğü ele geçirdi. Bu dakikadan sonra rakip kalede gol arayan sarı-lacivertliler, 16. dakikada Nobre'nin golüyle 1-0 öne geçti. Daha sonra Trabzonspor'un atakları karşısında savunmasında açık vermeyen Fenerbahçe, zaman zaman rakip kalede tehlikeli ataklar geliştirdi. Sarı-lacivertliler, ilk yarıyı Nobre'nin tek golüyle 1-0 önde tamamladı. 
     Karşılaşmanın ilk dakikalarında kontrollü bir futbol oynayan Trabzonspor, 16. dakikada Nobre'nin altıpasta kafayla attığı gole engel olamadı. Golden sonra eşitliği sağlamak isteyen konuk ekip, ceza alanı içinde önemli bir gol pozisyonu üretemedi. Teknik direktör Şenol Güneş'in, 33. dakikada Adem'in yerine Yattara'yı almasından sonra biraz daha baskılı oynayan bordo-mavililer, devrenin son dakikasında Gökdeniz ile önemli bir gol pozisyonundan yararlanamayınca, ilk yarıda gole ulaşamadı. 
     13. dakikada soldan hareketlenen Anelka'nın ceza alanının hemen dışından vuruşunda, top kaleci Petkoviç'te kaldı. 
     16. dakikada Alex'in ceza alanının hemen dışından sağ çarprazdan kullandığı serbest vuruşta, altıpasta Nobre kafa vuruşunda kaleci Petkoviç'e çarpan top filelere gitti 1-0. 
     17. dakikada sol çarprazdan ceza alanına giren Alex'in kaleye parelel gönderdiği topa Nobre dokunamayınca, Trabzonspor savunması meşin yuvarlağı uzaklaştırdı. 
     34. dakikada Anelka'nın ceza alanı dışından sağ çarprazdan sert vuruşunda, kaleci Petkoviç'in ellerinden dönden top kornere çıktı. 
     44. dakikada Tuncay'ın ceza alanı dışında sert vuruşunda, top üstten auta gitti. 
     45. dakikada Volkan'ın pasıyla ceza alanında kaleci Rüştü ile karşı karşıya kalan Gökdeniz'in vuruşunda, kalesinden çıkan Rüştü, yatarak topu uzaklaştırdı ve önemli bir gol tehlikesini önledi. 
     Karşılaşmanın ilk yarısı 1-0 Fenerbahçe'nin üstünlüğüyle sona erdi. 
     Karşılaşmanın ikinci yarısının ilk dakikalarında etkili olamayan Fenerbahçe,62. dakikada Fatih'in golüne engel olamadı. Fenerbahçe, Fatih'in golüne 65. dakikada Alex'in penaltıdan attığı golle cevap vererek, yeniden öne geçti. Bu dakikadan sonra oyunda tempo yükselirken, Trabzonspor'un tehlikeli ataklarını geçiştiren Fenerbahçe, Serhat ile yakaladığı gol pozisyonlarını değerlendiremedi, ancak karşılaşmayı 2-1 kazanarak, şampiyonluk yarışındaki en yakın takipçisi Galatasaray ile arasındaki puan farkını maç fazlasıyla 7'ye çıkardı. 
     İkinci yarıya beraberlik golünü bulmak için çıkan Trabzonspor, ilk dakikalarda rakibine üstünlük kurdu. Soldan Volkan ile tehlikeli ataklar geliştiren bordo-mavililer, 62. dakikada Fatih'in kafa golüyle eşitliği sağladı. Ancak golden hemen 3 dakika sonra Alex'in penaltı golüyle yeniden geriye düşen Trabzonspor, beraberliği yeniden yakalamak için rakip kaleye yüklendi. Fatih ile önemli bir gol pozisyonundan yararlanamayan bordo-mavililer, İstanbul deplasmanından puansız döndü. 
     46. dakikada ceza alanı dışından Tuncay'ın şutunda, kaleci Petkoviç, üzerine gelen topu kontrol etti. 
     54. dakikada soldan Serkan'ı geçip ceza alanına giren Volkan'ın çaprazdan sert şutunda, kaleci Rüştü'den dönen topu gerilerden gelen Hüseyin ceza alanı dışından kaleye gönderdi. Savunmada Önder, müdahale ederek topu uzaklaştırdı. 
     62. dakikada sağdan Emrah'ın ortasında ceza alanında topa iyi yükselen Fatih, güzel bir kafa vuruşuyla meşin yuvarlağı Rüştü'nün uzanamayacağı köşeden filelere göndererek, eşitliği sağladı 1-1 
     65. dakikada sağ çaprazdan ceza alanına giren Anelka, Hüseyin'in müdahalesiyle yerde kalınca hakem Cem Papila penaltı noktasını gösterdi. 
     Aynı dakikada penaltı atışını kullanan Alex, yerden bir vuruşla topu ağlara göndererek, takımını yeniden öne geçirdi 2-1 77. dakikada Yattara'nın ceza alanına gönderdiği topu önüne alan Fatih'in sağ çaprazda kaleciyle karşı karşıya kaldığı pozisyonda vuruşunda, top diğer direğin yanından auta çıktı. 
     85. dakikada Alex'in pasıyla ceza alanının sağ çaprazında topla buluşan Serhat'ın vuruşunda, kaleci Petkoviç'ten dönen topu savunma uzaklaştırdı. 
     89. dakikada kendi yarı sahasından aldığı topu rakip ceza alanına kadar taşıyan Serhat'ın, ceza alanı içinde vuruşunda savunmada Emrah'a çarpan top kornere gitti. 
     Fenerbahçe, Trabzonspor'u 2-1 yenerek, şampiyonluk yarışında önemli bir engeli daha aştı. 
     
</TEXT>
</DOC>
