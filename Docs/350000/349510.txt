<DOC>
<DOCNO> 349510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/07/dunya/axdun01.html </URL>
<DATE> 2005/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kerimov İsyancıları yok edin 
</HEADLINE>
<TEXT>


Özbek muhalefetiyle bağlantılı bir internet sitesi, Andican isyanı sırasında Devlet Başkanı Kerimov'un yerel bir yetkiliyle, 'Hepsini yok edin' emrini içeren telefon görüşmesini yayımladı 

CENK BAŞLAMIŞ Moskova 


Özbek muhalefeti, Andican'daki halk isyanı sırasında Devlet Başkanı İslam Kerimov'un göstericileri yok etme emri verdiğini ileri sürdü. 
Muhalefetle bağlantılı erkinyurt.org sitesi, geçen ay yaşanan isyan sırasında Kerimov'la yerel yetkililerden Almatov arasında geçtiğini öne sürdüğü bir telefon görüşmesini yayımladı. Konuşmanın bandının elinde bulunduğunu bildiren siteye göre, Kerimov, göstericilere yarım saat süre tanınmasını, dağılmamaları halinde yok edilmelerini istedi. Andican'daki olaylar, aşırı dinci Ekremi tarikatı üyesi olduğu ileri sürülen bir grup işadamının ağır hapis cezalarına çarptırılması üzerine başlamıştı. Askerlerin göstericilerin üzerine ateş açmasıyla muhalefet kaynaklarına göre, yüzlerce kişi hayatını kaybetmişti. Erkinyurt'a göre, Kerimov'la Almatov arasında geçen konuşma şöyle 

Ee, kaç kişi bu pislikler 
İslam Ağa, çok az sayıda Ekremi ve akrabaları var... 
Kaç kişiler 
İşte... 1500 filan... 
Nereye bakıyorsunuz Orasını Kırgızistan'a çevirmek istiyorlar. Ben onlara Akayev Kırgızistan'ın halk isyanı sonucu devrilen Devlet Başkanı pisliğinin gülüşünü gösteririm Gazetecileri çıkarın oradan 
İslam Ağa, onları belki tuzağa düşürebiliriz. Sözler verelim mi 
Ne tuzağı Sizin sözünüze kim inanır Uyarı önlemleri almak için yarım saatiniz var. Sonra hepsini yok edin. 


</TEXT>
</DOC>
