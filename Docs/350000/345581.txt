<DOC>
<DOCNO> 345581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/25/yazar/guclu.html </URL>
<DATE> 2005/05/25/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Sağlamer'den ültimatom 
</HEADLINE>
<TEXT>


Eski İTÜ Rektörü ve Avrupa Üniversiteler Birliği Yönetim Kurulu Üyesi Gülsün Sağlamer, TÜBİTAK Yasası ve AB Bilim ve Araştırma kurullarına seçilecek üyelerle ilgili olarak hükümete ve ilgili kurumlara adeta ültimatom verdi. 
Sağlamer, Türkiye'de yaşananları, yurtdışına anlatmakta güçlük çektiğine dikkati çekerek şu görüşleri dile getirdi 
Avrupa'da bilim ve teknoloji ile ilgili kurulların belirlenmesi sürecinde siyasi otoritenin yeri yoktur. Başbakanlar, bakanlar yoktur. Adaylar, kimsenin iki dudağı arasında değildir. Süreç doğruyu arama, gelişmeyi garantileme sürecidir. Yoksa sonuçlarını düşünmeden ülkeye neye mal olacağını hesaplamadan bilimsel kurullara adam yerleştirme süreci değildir. 
Özerk olmayan bir TÜBİTAK'ın, AB'ye aday bir Türkiye'ye yakışmayacağını da dile getiren Sağlamer, Avrupa Birliği'nin ortak hedeflerinin görmezlikten gelinemeyeceğini vurgulayarak şöyle konuştu 
Türkiye'de hak eden insanların, hak ettikleri yere gelmesi neden bu kadar zordur Ülkenin yapılanma sürecinin eş dost ilişkisini aşmadığı bir yerde nasıl gelişmeden söz edilebilir Türkiye, kendini kandırmaya daha ne kadar devam edecektir Bu sorular insanları yıldırmakta ve sistemden ümitlerini kesmelerine neden olmaktadır. Liyakatın temel olarak alınmadığı karar süreçlerinde eşitlik adı altında insanların hakları gasp edilmektedir. Bu gaspları da büyük bir kitle, korku veya umursamazlık içinde aman bana dokunmayan yılan bin yıl yaşasın mantığı ile izlemekte veya bunu bile yapmamaktadır... 
Sağlamer, yaratıcı ve yenilikçi bir toplum yaratmanın bilim ve teknolojiden geçtiğini de hatırlatarak, "Türk üniversiteleri maalesef kendi kaderlerine terk edilmiş, araştırma kurumlarını da siyasetin emrine vermenin telaşı içine girmiştir" dedi. Sağlamer'in son gelişmelerle ilgili tespitleri de şöyle Türkiye, bugünlerde, TÜBİTAK'ın, hükümet tarafından yapılan değişiklikle özerkliğinin ortadan kaldırılması sorunu ile uğraşması gerekirken, 4 Mayıs 2005'te TBMM'de kabul edilen hükümet önerilerinin yaratacağı sonuçları adeta görmezden gelmektedir. Türkiye, bilgi çağının hızla yaratıcılık ve yenilik çağına dönüştüğü bir dönemde, öncü ve gelişmiş yapılar yaratmak yerine maalesef siyasi iradeye bağımlı özerk olamayan bir yapının peşine düşmüş bulunmaktadır. 
Sağlamer'in söylemlerinin altına bütün bilim insanları imza atar. Çünkü aynı tedirginliği hemen herkes yaşıyor. Belli ki aynı tedirginlik Avrupa'ya kadar yansımış. Sağlamer'in uyarılarını bu açıdan dikkate almakta yarar var. Türk Eğitim-Sen, dün, zehir zemberek bir bildiri yayımladı. AKP Bursa Milletvekili Faruk Anbarcıoğlu'nu Milli Eğitim'i özelleştirmekle suçladı. 
Açıklamanın bir bölümü şöyle Anbarcıoğlu, bir dershanenin açılış töreninde , bütün eğitim çalışanlarını derinden yaralayan ve eğitim camiasında infiale neden olan aşağıdaki açıklamayı yapmıştır Okullarda öğrencisinin adını bilmeyen, bir hafta boyunda FB - GS maçlarını konuşan öğretmenlerimiz var. Öğretmen, öğrencisine ne kazandıracağını düşünmüyor. Öğretmenlere ufuk kazandırmalıyız. Bunu da bu mevzuatla yapmamız mümkün değil. Bu bakımdan Türkiye'nin çağdaş bir eğitim yapısına ulaşabilmesi için eğitim özelleştirilmeli. Çünkü eğitim kurumlarını ileri götürüyor. 
Sendika bu konuda çok ağır eleştiriler getiriyor. Kendisine ulaştığımız Anbarcıoğlu ise yanlış anlaşıldığını ifade ederek, ben devlet okulları da özel sektör mantığı ile yöneltilsin demek istedim dedi. 
9. Cumhurbaşkanı Süleyman Demirel, bu gece Hacettepe Üniversitesi'nde 23.45'te, Kanal D'de Genç Bakış'ın konuğu olacak. 



</TEXT>
</DOC>
