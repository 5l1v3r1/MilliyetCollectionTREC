<DOC>
<DOCNO> 343571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/18/yazar/gureli.html </URL>
<DATE> 2005/05/18/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Değişen adaletsizlik 
</HEADLINE>
<TEXT>


Kendi deyişiyle "aptesi temiz" olan Maliye Bakanı Kemal Unakıtan "Boğaz Köprüsü'nü, içki ve sigarayı, arabayı kim kullanıyorsa vergisini de onlar versin" diyor. Sabah'ta Aydın Ayaydın'ın söyleşisi, 16 Mayıs 2005 
Tamam Bunları kullananlar arasında, "Vergi vermeyeyim" diyen zaten yok. Söz konusu olan, adalet ve eşitlik. 
Unakıtan, bunun da yanıtını veriyor, "Adalet ve adaletsizlik kavramı değişiyor" diyor. İyi, hoş Değişsin ama, bakalım nasıl değişiyor. 
Rakıyı, şarabı içen vergisini elbet versin. Hem de öyle bir vergi ki, bindirmeli 
Ya peki, "sahte fatura düzenleme" ile suçlananlar yargı önüne çıkıp yargılanmamalı mı Suçluysa cezasını çekmemeli mi 
Rakısını, şarabını içen bindirilmiş vergisini öderken, "Sahte fatura düzenleme" sanıklarını, bu arada Kemal Unakıtan'ı da kapsamına alan af yasası çıkarmak "değişen adalet ve adaletsizlik kavramı"nın gereği mi oluyor 
Rakıyı, şarabı üstelik şarap kalbe de iyi geliyormuş içenler bindirilmiş vergileri öderken, sahte fatura sanıkları hiç değilse yargılansın. Belki içlerinde Maliye Bakanı Unakıtan gibi "aptesi temiz olan"lar çoğunluktadır. Onlar da mahkemede aklanarak boşuna şaibe altında kalmaktan kurtulurlar. 
İçki içenler, köprüden geçenler bindirilmiş vergi ödesin, ama, "vergi barışı" adı altında, bazı ayrıcalıklıları bu arada Unakıtan'ı da ilgilendiren "geçmişe dönük vergi incelemeleri"nin üzerine sünger çekilmesin. 
Hodri meydan Şarabı, rakıyı, sigarayı içen, özel arabası olan, Boğaz Köprüsü'nü kullanan bindirilmiş vergileri ödesin Ama sahte fatura düzenleme sanıklarına af çıkarılmasın 
Kimine değişen adalet, kimine değişen adaletsizlik...Yoksa siz "değişen adaletsizlik" kavramından yana mısınız 
Unakıtan, yalnızca Boğaziçi Köprüsü'nden geçenlerin vergisinden söz ediyor. Anlaşılan o ki, Maliye Bakanı'nın kafasının içinde ya da bilinç altında İstanbullu zenginlere karşı bastırılmış gizli bir husumet yatıyor. Bir tür "servet düşmanlığı" 
Siz biz söylesek, gelsin yeni TCK Türk Ceza Kanunu 
Unakıtan'a Türkiye'de Boğaziçi Köprüsü'nden başka ücretli anayollar olduğunu da anımsatırız. 
Bu İstanbullu araba sahibi hınzır zenginler, o ücretli yollarda da fink atıyor. O yolların vergisini de bindirmeniz "değişen adalet kavramı"na çok uygun olur. 

Bir şiir Dizelerimiz, Selma Ağabeyoğlu'nun "Seni Benden Sorarlar" şiirinden. Evrensel Kültür, Nisan 2005 . 
Kalbine değdim. Kanattım gözlerime baktın. olmayan kanatlarıma bir daha, bir daha, ama çaresizliğin siniyor. bulamadığım aradığım yüz uzaklarda... sığmaz evime bulutlar unutmamak için karanlığı. 



</TEXT>
</DOC>
