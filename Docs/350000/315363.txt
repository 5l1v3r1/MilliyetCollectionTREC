<DOC>
<DOCNO> 315363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/15/son/sondun43.html </URL>
<DATE> 2005/02/15/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Hariri, intihar saldırısı kurbanı... 
</HEADLINE>
<TEXT>

     Lübnan İçişleri Bakanlığı, ön soruşturmanın, eski Başbakan Refik Hariri'nin ölümüne yol açan bomba yüklü aracı bir intihar eylemcisinin infilak ettirdiğini gösterdiğini bildirdi. 
     İçişleri Bakanı Süleyman Franciye, Hariri'yi öldüren bombalı aracın seyir halinde olduğunu ve infilak ettirilmeden önce hedefine ulaştığını söyledi. 
     Güvenlik yetkilileri, saldırıda yaklaşık 300 kilogram TNT kullanıldığını belirtmiş, ancak patlayıcının bir araca mı yoksa sokağa mı yerleştirildiği konusunda bilgi vermemişti. 
     Hariri, dün Beyrut'ta düzenlenen bombalı saldırıda ölmüştü. Saldırıyı, El Cezire'ye gönderilen bir video kasetle ''Büyük Suriye'de Cihad ve Zafer'' adlı daha önce adı duyulmamış bir örgüt üstlenmişti. 
     
</TEXT>
</DOC>
