<DOC>
<DOCNO> 312461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/04/son/sontur04.html </URL>
<DATE> 2005/02/04/ </DATE>
<TIME> 02.01 </TIME>
<AUTHOR>  </AUTHOR>
<HEADLINE>
Pazarcıya sutyen yasağı 
</HEADLINE>
<TEXT>

     Şenol AYDIN DHA 

GEBZE Belediye Meclisi'nin yeni semt pazarları yönetmeliği uyarınca pazarcılar satmak istedikleri malı toplum ahl akını rencide edecek şekilde teşhir edemeyecek, üzerine giyemeyecek. 
     Yönetmenliğe göre, semt pazarları 15 Ekim- 30 Mart arasını kapsayan dönemde 07.00-18.00 saatleri arasında açık olacak. Esnaf pazar yerini saat 19.00'da terk edecek. Pazar, 1 Nisan- 14 Ekim tarihleri arasındaki Yaz dönemi'nde ise 07.00-20.00 saatleri arasında açık olacak, esnaf pazarı 21.00'da terk edecek. Yönetmeliğe uymayan esnafa kapatma ve ruhsat iptaline kadar çeşitli cezalar uygulanacak. Semt pazarları yönetmeliğinden bazı maddeler şöyle 
     Her pazarcı numaralı olarak belirlenen tezg ahını açtığı yeri temizleyip çöplerini naylon poşet içine koyacak. Naylon torba içindeki çöpler temizlik görevlilerince toplanacak. Çöplerini 1 yıl içinde 4 kez naylon poşete koymayan esnaf hakkında para cezası ve belgelerini elinden alınarak tezgahını kapama cezası uygulanacak. 
     Pazar yerinde tezgah düzenini bozan her türlü vasıta hopörler vs. ile satış yapmanın yasak olduğu yönetmelikte, esnaf tezgah arkasında araç bulunduramayacak, halkı rahatsız edecek şekilde bağıramayacak. Ayrıca toplumun ahl aki değerlerini rencide edecek şekilde sattığı malları üzerine giyip sergileyemeyecek. 
     Pazarcı esnafı satışa sunduğu malın üzerine satış fiyatını belirten nizami etiket koymaya mecburdur. Yıkanmadan, kabukları soyulmadan, pişirilmeden yenilebilecek her türlü besin maddesi, et ve et ürünleri, ekmek çeşitleri, unlu mamulleri, süt ve süt ürünleri, kuruyemiş, lokum, bisküvi, tatlı vb. gıda maddelerinin açıkta satılması yasaktır. Pazarda açıkta bardakla su, ayran gibi içiceklerin satışları yasaktır. 
     4077 sayılı Tüketiciyi Koruma Kanunu'na istinaden satın alınan malın müşteri memnuniyetsizliği yada defolu olduğunun anlaşılması halinde malı teslim aldığı tarihten itibaren 15 gün içerisinde pazarcı esnafa geri vererek değiştirmesini ve ya bedelinin iadesini talep edebilecek. 
     
</TEXT>
</DOC>
