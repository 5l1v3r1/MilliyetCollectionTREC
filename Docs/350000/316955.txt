<DOC>
<DOCNO> 316955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/20/son/soneko09.html </URL>
<DATE> 2005/02/20/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Söke'de yağışlar sonrası Akkaya Ovası su altında kaldı... 
</HEADLINE>
<TEXT>

     Aydın'ın Söke İlçesi'nde, son yağışlarla birlikte taşan Büyük Menderes Nehri, Akkaya Ovası'nı sular altında bıraktı. 
     İlçeye son bir haftada metrekareye düşen yağış oranının 65 kilogram olduğunu belirten Söke Ziraat Odası yetkilileri, Büyük Menderes'in yer yer taşması sonucu verimli toprak arazilerinin sular altında kaldığını belirtiler. 
     Söke Ovası Akkaya, Burunköy bölgelerinde binlerce dönüm tarım arazisinin su altında kaldığını belirten Akkaya Köy Muhtarı Hasan Baba, AA muhabirine yaptığı açıklamada, her yıl aynı sorunu yaşadıklarını bildirdi. 
     Baba, ''Bu yılda buğday ekili tarlalarımız su altında kalmaktan kurtulamadı. Yaşadığımız taşkınlarla Çine Barajı'nın önemi bir kez daha ortaya çıktı. Söke Ovası'nın sular altında kalmaması için yapılacak tek iş, Çine Barajı'nın bitirilmesidir. Bu çileyi her yıl çekmekten bıktık'' dedi. 
     
</TEXT>
</DOC>
