<DOC>
<DOCNO> 341006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/09/son/sontur16.html </URL>
<DATE> 2005/05/09/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
İnternet kafeye kanlı baskın 
</HEADLINE>
<TEXT>

     Neşet KARADAĞ DHA 

      ADANA’da internet kafede chat yapan biri kız 3 lise öğrencisi bıçaklı saldırıya uğradı. Durumu ağır olan 17 yaşındaki Ziya Duruk’un annesi, emekli hemşire 48 yaşındaki Eşe Duruk, Oğlumu kurtarınö diye bağırarak ağladı. Saldırıyı, 3 lise öğrencisiyle aynı sınıfta okuyan bir kız öğrencinin azmettirdiği öne sürüldü. 
     Toros Mahallesi’ndeki Emine Nabi Menemencioğlu Lisesi 10’uncu sınıfta öğrenim gören 17 yaşındaki Ziya Duruk, aynı yaştaki Mustafa Can ve kız arkadaşları Gözde Pehlivan, okulun arka sokağındaki Code- S İnternet Kafe’ye gitti. 3 arkadaş chat yaparken içeri giren kimliği henüz belirlenemeyen bir genç Mustafa Can’ı dışarı çağırdı. Arkadaşlarının dışarı çağrılması üzerine Duruk ile Pehlivan da dışarı çıktı. Can’ın 15 kişilik bir grup tarafından dövüldüğünü gören Duruk, arkadaşını kurtarmaya çalıştı. Bu sırada kimliği henüz belirlenemeyen bir kişi, elindeki bıçağı Duruk’un kalçasına 3 kez sapladı. Kanlar içinde kalan Ziya Duruk, yaklaşık 30 metre kaçtıktan sonra kanlar içinde yere yığıldı. Saldırgan grup kaçarken, Duruk ve dövülerek yaralanan 2 arkadaşı çevreden yetişenler tarafından Adana Numune Hastanesi’ne kaldırıldı. 
     Aşırı kan kaybeden Duruk ameliyata alınırken, arkadaşları Can ve Pehlivan ayakta tedavi edildi. Oğlunun yaralandığını duyup hastaneye koşan emekli hemşire Eşe Duruk, ameliyathane kapısından, Oğlumu kurtarınö diye bağırarak ağladı. Ameliyathaneye girerek oğlunun durumunu öğrenmeye çalışan anne güçlükle sakinleştirildi. 
     
     POLİS AYŞEGÜL’Ü ARIYOR 
     Yaralı öğrenciler polise verdikleri ifadede, yaralama olayını sınıflarındaki 17 yaşındaki Ayşegül A.’nın yaptırdığını iddia etti. İki öğrenci, Ayşegül ile tartıştıktan sonra küstük. Bize Sizi dövdüreceğim’ diyordu. Bugün internet kafenin önüne mahalledeki arkadaşlarıyla birlikte gelmiş. Bizi dışarı çağırttırdı. Sonra dövdülerö dedi. 
     Polis, yaralama olayını azmettirdiği öne sürülen Ayşegül A. ile arkadaşlarını aramaya başladı. 
     
</TEXT>
</DOC>
