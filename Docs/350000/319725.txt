<DOC>
<DOCNO> 319725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/01/son/sontur18.html </URL>
<DATE> 2005/03/01/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Faicayı sürücü önledi 
</HEADLINE>
<TEXT>

     Konya'nın Beyşehir İlçesi'nde freni boşalan kamyonun sürücüsü, boş olduğunu gördüğü okul bahçesinin duvarına çarparak aracını durdurabildi. Sürücünün, kamyonu, kalabalık cadde yerine duvara sürmesi muhtemel bir faciayı önledi. 
     Edinilen bilgiye göre, Özdilek Caddesi'nde çarşı merkezi yönüne seyir halinde olan 42 H 2056 plakalı kamyonun sürücüsü Ramazan Kulaç, aracın freninin aniden boşalması üzerine paniğe kapıldı. 
     İlçede yaya trafiğinin en yoğun olduğu yerlerden biri olan Özdilek Caddesi'nde Beyşehir Lisesi'ne yaklaşan Ramazan Kulaç, freni patlayan kamyonu durdurmak için direksiyonu, ders saati olduğu için öğrencilerin bulunmadığını gördüğü okulun bahçesine çevirdi. Kamyon, duvarı yıkarak okul bahçesine girdikten sonra durabildi. Şoförün, kamyonu, kalabalık cadde yerine okulun duvarına sürmesi olası bir faciayı önledi. 
     Kazada ölen ya da yaralanan olmadı. Kamyonda maddi hasar meydana geldi. 
     
</TEXT>
</DOC>
