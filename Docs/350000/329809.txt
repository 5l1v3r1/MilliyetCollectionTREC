<DOC>
<DOCNO> 329809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/03/spor/spo05.html </URL>
<DATE> 2005/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kop'armayın 
</HEADLINE>
<TEXT>


Her şey GSGM'nin Yücel Kop'u, Ceza Kurulu'na sevk etmesiyle başladı. Sporcusu ve eşi Süreyya Ayhan, "Ondan başkasıyla çalışmam sporu bırakırım" dedi. Türkiye'de önde gelen antrenörlerin çoğu aynı görüşte birleşti Ayırmayın 

SEDAT HARDAL 


Genel müdürlüğün, Süreyya Ayhan'ın antrenörü Yücel Kop'u, Ceza Kurulu'na sevk etmesinin ardından milli atletin "Ondan başka bir antrenörle çalışmam yoksa sporu bırakırım" sözlerine destek geldi. 
Ülkenin önde gelen antrenörlerin çoğu, Ayhan'ın, Yücel Kop'la yollarına devam etmesi gerektiğini savundular. Söz antrenörlerin... 
Ertan Hatipoğlu Atletizm Sadece şunu söyleyebilirim, Elvan güvendiği için yıllardır benimle çalışıyor. Sporcu hayatı zaten ortalama 10 yıl. Niye bunun 5 yılını başka bir antrenörle geçirsin 
Yılmaz Özüak Yüzme Sporcunun fikrine saygı duyarım. Süreyya'yı Dünya çapında atlet haline Yücel getirdiyse, sporcu kararında haklıdır. 
Ata Karataş Güreş Hamza ve Şeref gibi üst düzey sporcular nasıl değişik antrenörle çalışıyorsa, profesyonel anlayışla Süreyya da bunu kabul etmelidir. 
İsmail Nizamoğlu Güreş Hiçbir antrenörü küçümsemiyorum ama antrenörlerin de kapasitesine göre ayrılması gerekir. Süreyya'yı daha iyi çalıştıracak antrenör bulunuyorsa, ön plana aile değil, Türkiye'nin çıkması gerekir. Sporda başarı için duygusallık olmaz. 
Ali Özüak Yüzme Eğer Yücel Kop, sporcusunu doping kontrolüne girmesine engel olmuşsa ve Genel Müdürlük bu yüzden cezalandırmak istiyorsa kimse birşey söyleyemez. Fakat Türkiye'nin geleceği için antrenör affedilsin derim. 
Cafer Topçu Halter Yücel Kop, Süreyya'yı Avrupa Şampiyonu yapmış bir antrenör. Türkiye şartlarında gerçekleşmeyeni gerçekleştirdiler. 
Ahmet Uygur Boks Sporcunun ilk göz ağrısı vardır, istediği kişiyle çalışmasında fayda var. Ama ben sporcu olsam profesyonel davranırım. 
Artun Talay Atletizm Sporcunun antrenörüne inancı tam. Görüntü o ki, Süreyya başka bir antrenörle çalışmayacak. Yapacak bir şey de olmadığına göre birlikte çalışmaya devam etmeliler. 
Salih Bora Güreş Devletin tüm yatırımları madalya için. Sporcunun kararına saygı duymak lazım. Ama duygusal davranmamak da gerekir. Büyük bütçelerin ayrıldığı ülkemizde daha iyi antrenör bulunursa çalışması gerekir. 


</TEXT>
</DOC>
