<DOC>
<DOCNO> 334052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/16/son/sontur16.html </URL>
<DATE> 2005/04/16/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Safranbolu'da tarihi konakta yangın çıktı 
</HEADLINE>
<TEXT>

     Karabük'ün Safranbolu İlçesi'nde, 19. yüzyıla ait tarihi konakta çıkan yangın, maddi hasara yol açtı. 
     AA muhabirinin aldığı bilgiye göre, İzzetpaşa Mahallesi'ndeki Raşit Aydoğan'a ait 3 katlı ahşap konakta, henüz belirlenemeyen nedenle yangın çıktı. 
     Konağın alt kısmındaki kömürlükten duman yükseldiğini gören vatandaşlar itfaiye çağrıldı. Karabük ve Safranbolu belediyelerinin yanı sıra 125. Jandarma Alay Komutanlığı itfaiye ekiplerince söndürülen yangında, konağın özelikle iç kısımlarında maddi hasar meydana geldi. 
     Olay yerine gelen Safranbolu Belediye Başkanı Nihat Cebeci, evin çok fazla hasar görmeden zamanında müdahaleyle söndürülmesinin sevindirici olduğunu söyledi. 
     Söz konusu konağın Başbakanlık Tanıtma Fonu'ndan gelen projelerde koruma kapsamında restore edilecek evler arasında yer aldığını belirten Cebeci, ''Fon yardımıyla konağın restorasyonunu yapacağız. Ev sahibinin zararını el birliğiyle karşılayacağız'' dedi. 
     
</TEXT>
</DOC>
