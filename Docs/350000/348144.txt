<DOC>
<DOCNO> 348144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/02/son/sondun01.html </URL>
<DATE> 2005/06/02/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
Schröder, Avrupa'da anayasa sorunlarının krize dönüşmemesi için uyardı 
</HEADLINE>
<TEXT>

     Almanya Başbakanı Gerhard Schröder, Hollanda’da düzenlenen referandumda AB anayasasının reddedilmesinden üzüntü duyduğunu belirterek, anayasa sorunlarının Avrupa için genel bir krize dönüşmemesi uyarısında bulundu. 
     Schröder, yazılı açıklamasında, Hollanda’daki referandum sonuçlarını saygıyla, ancak aynı zamanda büyük bir üzüntüyle karşıladığını söyledi. Schröder, hala güçlü bir Avrupa’yı inşa edecek anayasaya gerek olduğunu, anayasanın onaylama sürecinin devam etmesi gerektiğini açıkladı. 
     Bu ay sonunda yapılacak AB zirvesinden başlayarak siyasi liderlerin seçmenlerin endişelerine yanıt vermesi gerektiğini belirten Schröder, "Avrupa anayasasının onaylanmasına ilişkin krizin Avrupa’nın genel krizi olmaması" uyarısında bulundu. 
     Almanya Dışişleri Bakanı Joschka Fischer de, liderlerin Fransa ve Hollanda’daki referandumlarda çıkan "hayır" sonucunu ve nedenlerini analiz etmesi gerektiğini kaydetti. 
     
</TEXT>
</DOC>
