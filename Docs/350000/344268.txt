<DOC>
<DOCNO> 344268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/20/son/soneko48.html </URL>
<DATE> 2005/05/20/ </DATE>
<TIME> 17.35 </TIME>
<AUTHOR>  </AUTHOR>
<HEADLINE>
Hazine'nin borç stoku 329.4 milyar YTL'ye yükseldi... 
</HEADLINE>
<TEXT>

     Hazinenin iç ve dış borç stoku nisanda 3 milyar YTL daha artarak 329.4 milyar YTL’ye kadar yükseldi. 
     Hazine nisan sonuna ilişkin konsolide bütçe toplam borç rakamlarını açıkladı. Buna göre nisanda iç borc stoku 3.7 milyar YTL büyüyerek 236.2 milyar YTL’ye yükselirken, dıyş borç stoku ise 700 milyon YTL’ye yakın azalarak 93.3 milyar YTL’ye geriledi. 
     Toplam borç stokunun 196.9 milyar YTL tutarındaki kısmını YTL cinsinden, 124.4 milyar YTL tutarındaki kısmını döviz cinsinden, 8.1 milyar YTL tutarındaki kısmı ise dövize endeksli borçlardan kaynaklanıyor. Nisan sonu itibariyle toplam borç stokunun yüzde 46.9’unu oluşturan 154.5 milyar YTL’si piyasaya, yüzde 24.8’ini oluşturan 93.3 milyar YTL’sini ise kamu kesimine olan iç borçlar meydane getirdi. 
     Dış borçların stok içindeki payı ise yüzde 28.3 düzeyinde gerçekleşti. 
     Konsolide sbütçe toplam borç stokunda bu yılın ilk dört aylık döneminde ise 13 milyar YTL’lik büyüme yaşandı. 
     Büyümenin 11.7 milyar YTL’si iç, 1.3 milyar YTL’si ise dış borçlardan kaynaklandı. Brüt borç stoku geçen yıl sonunda 316.3 milyar YTL düzeyinde bulunuyordu. Bu dönemde Hazinenin 
     piyasaya olan iç borçları 13.4 milyar YTL artarken, kamu kesimine olan borçlarda ise 1.7 milyar YTL’lik azalma yaşandı. 
     
     238 MİLYAR DOLAR 
     Dolar cinsinden ise stokta nisanda stokta 200 milyon dolarlık bir azalma oldu. Martta 238.2 milyar dolar olan borç stoku, nisan sonunda 238 milyon dolara indi. Borç stokunda bu yılın ilk dört aylık döneminde ise 2.2 milyar dolarlık bir artış kaydedildi. Bu dönemde iç borç stokunda 3.3 milyar dolarlık artış, dış borç stokunda ise 1.2 milyar 
     dolarlık azalış yaşandı. 

ANKA 
     
</TEXT>
</DOC>
