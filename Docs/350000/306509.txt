<DOC>
<DOCNO> 306509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/14/son/sonspo16.html </URL>
<DATE> 2005/01/14/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
İngiltere'de devler polemiği... Mourinho Ferguson'a sataştı 
</HEADLINE>
<TEXT>

     Jose Mourinho, Chelsea ile Manchester United'ın kupa maçından sonra Alex Ferguson'ı suçladı. 
     Chelsea'nin Portekizli Menajeri Jose Mourinho, Manchester United ile oynanan ve 0-0 sona eren Lig Kupası maçında sonra United Menajeri Alex Ferguson'ı hedef alan sert açıklamalar yaptı. 
     Mourinho, karşılaşmanın hakemi Neale Barry'in ikinci yarıdaki performansının çok kötü olduğunu söyledi. 
     Portekizli teknik adam, Barry’nin kötü yönetimini, hakemin Alex Ferguson ile devre arasındaki diyaloğuna bağladı. 
     
     "Hakem aynı, davranışlar farklı" 
     Chelsea Menajeri, hakemin performansını ilk ve ikinci yarı olmak üzere ikiye ayırmak lazım. Hakem aynıydı ama davranışlar ve verilen kararlar farklıydı. Ama bunun olması çok normal. Çünkü kendisini devre arasında Ferguson ile beraber soyunma odasına yürürken gördüm. Sanırım ben de 60 yaşıma geldiğimde ve Premier Lig'de 20 yılımı doldurduğumda, her konuda sözüm geçecek kadar güçlü olabileceğimö dedi. 
     İngiltere Futbol Federasyonu FA ise açıklamalarından dolayı Jose Mourinho hakkında herhangi bir cezai işlem uygulamayacağını açıkladı. 
     
</TEXT>
</DOC>
