<DOC>
<DOCNO> 341612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/son/sontur04.html </URL>
<DATE> 2005/05/11/ </DATE>
<TIME> 01.15 </TIME>
<AUTHOR>  </AUTHOR>
<HEADLINE>
Danimarkalı eski Başkan, Antalya'da emlakçılığa başladı 
</HEADLINE>
<TEXT>

     Mahir VARLI DHA 

      DANİMARKA'nın Farum kentinde belediye başkanlığı yaptığı dönemde adı yolsuzluk skandallarına karıştığı iddiasıyla hakkında davalar açılınca geçen yıl görevden ayrılan 55 yaşındaki Peter Brixtofte, Antalya'da emlakçılık yapmaya başladı. 
     Tatilini geçirmek üzere geldiği Antalya'yı beğendiğini ve buradan ev aldığını belirten Brixtofte, daha sonra arkadaşlarının kendisine Antalya'da ev sorduğunu ve bu soruların gün geçtikçe artması üzerine emlak satışına girdiğini söyledi. Son 3 ayda çoğunluğu Danimarka vatandaşlarına olmak üzere 114 daire sattığını belirten Brixtofte, son olarak Danimarka'nın Skaelskör kenti belediye başkanı olan arkadaşı Kim Rasmussen'e daire gösterdiğini söyledi. 
     Emlak işinde kendisine Antalyalı Osman Yakıcı'nın yardım ettiğini belirten Brixtofte, Lara'da kurduğu Brixtofte Emlak Turkey' adlı şirketinin işlerini, Danimarka'da olduğu dönemlerde Türk yardımcısı Yakıcı'nın yürüttüğünü anlattı. 
     Belediye Başkanlığı yaptığı dönemde, kurumun kaynaklarını kötüye kullanmaktan dolayı İçişleri Bakanlığı tarafından hakkında soruşturma açılan ve hakkında çok sayıda dava bulunan Brixtofte, Davalar yıllarca sürebilir. Ben de yaşamımı böyle sürdüreceğim. Görevimi kötüye kullanacak bir şey yapmadım. Danimarka ile Antalya arasında mekik dokuyorumö dedi. 
     
</TEXT>
</DOC>
