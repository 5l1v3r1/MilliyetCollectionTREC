<DOC>
<DOCNO> 341871 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/son/sonsiy02.html </URL>
<DATE> 2005/05/12/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Öcalan, AİHM kararına göre stratejisini belirleyecek 
</HEADLINE>
<TEXT>

     Erkin PEÇİNEK GEMLİK Bursa , DHA 

      AVRUPA İnsan Hakları Mahkemesi'nin AİHM , Abdullah Öcalan hakkındaki kararını yarın açıklaması beklenirken, avukatları ve kız kardeşi Havva Keser, İmralı'ya gitti. AİHM'nden çıkarak karardan olumlu olduklarını belirten Avukat İrfan Dündar, Öcalan'ın da moralini yüksek tuttuğunu belirterek, Kendisi kararı bekliyor. Kendi stratejisini, kararı görmeden oluşturmak istemiyor. Karar verildikten sonra bizzat kendisi açıklayacakö dedi. 
     Kenya'da yakalandıktan sonra, getirildiği İmralı Adası'nda, ömür boyu hapis cezasına çarptırılan bölücübaşı Öcalan hakkında, Avrupa İnsan Hakları Mahkemesi'nin vereceği karar yarın belli olacak. Abdullah Öcalan'ın avukatlarından İrfan Dündar, Bekir Kaya, Okan Yıldız ve kız kardeşi Havva Keser, bölücübaşı ile görüşmek için bugün İmralı Adası’na gitti. Sabah saat 08.00’de Gemlik Jandarma Bölük Komutanlığı'na gelen Abdullah Öcalan'ın avukatları ve kız kardeşinin üst aramaları yapıldı. Kimlik kontrolleri yapılan avukatların yanlarında gazete ve kitap getirdikleri görüldü. Öcalan'ın avukatları, daha sonra İmralı'ya gitmek üzere Gemport Limanı'na gitti. 
     
     AVUKATLARI İMRALI'DAN AYRILDI 
     Gün boyu yapılan görüşmeden sonra avukatları İrfan Dündar, Bekir Kaya, Okan Yıldız ve kız kardeşi Havva Keser, akşam saatlerinde İmralı 9 motoruyla Gemlik'e döndü. Jandarma'daki üst aramalarının ardından ilçeden ayrılan avukatlar, Yalova Yolu üzerindeki bir dinlenme tesislerinde basın mensuplarının sorularını cevapladı. 
     AİHM’nin yarın açıklaması beklenen karar ile ilgili Abdullah Öcalan'ın görüşlerinin sorulması üzerine Avukat İrfan Dündar, Büyük daireye itirazlarımızı yapmıştık. Bu ve diğer itirazlarımız doğrultusunda bir karar bekliyoruz. Zaten birinci daire adil olmayan bir yargılama kararı vermişti. Muhtemelen büyük daire de bu yönde karar verecektir. Ama bizim için önemli olan diğer maddeler için de ihlal tespitinin yapılacak olmasıö dedi. 
     
     STRATEJİSİNİ, KARARA GÖRE BELİRLEYECEK 
     Avukat Dündar, Öcalan'ın sinüzit olduğunu ve burun akıntıları bulunmasına rağmen moralini yüksek tuttuğunu söyledi. Dündar, Öcalan’ın AİHM’nin vereceği kararla ilgili görüşlerinin bulunup bulunmaması yönündeki soruyu ise, Kendisi kararı bekliyor. Geniş yorum yapmadı. Kendi görüşlerini söyledi tabiki. Kendi stratejisini, kararı görmeden oluşturmak istemiyor. Karar verildikten sonra bizzat kendisi açıklayacakö dedi. 
     Dündar, Öcalan'ın, AİHM'nin kararından sonraki süreci nasıl değerlendireceği konusundaki görüşlerine ise Kendisi, demokratik bütünlük stratejisine bağlı kalacağını söyledi. 7 yıldır bunu yapmaya çalıştığını açıkladı. Türkiye'nin demokratikleşmesine katkısı olacaksa bunları sürdürmeye devam edeceğini belirtti. AİHM'de yeniden yargılama olacaksa da bu eksen de olur. Avrupa'nın güvenlik stratejine Türkiye'de dahil oluyor. Avrupa'nın güvenlik stratejisini kendisi anlamlı buluyor. Dolayısıyla mahkeme süreci bu eksende gelişecekse olumlu katkısının olacağını düşünüyorö diye açıkladı. 
     Yeniden yargılama yönünde bir karar çıkarsa Öcalan’ın nerede yargılanacağını da değerlendiren Dündar, Teknik hukuk anlamında, Avrupa Konseyi Bakanlar Komitesi’ne başvurulması gerekiyor. Daha sonra onun vereceği karar doğrultusunda ilgili mahkemeye müracaat edilecek. İlgili mahkeme de, DGM'ler olmadığı için o na benzer 11 nolu Ağır Ceza Mahkemesi'ne başvuracağız. Böylece süreç başlayacakö diye konuştu. 
     Öcalan'ın avukatları ve kardeşi Havva Keser, daha sonra karayoluyla İstanbul'a hareket etti. 
     
</TEXT>
</DOC>
