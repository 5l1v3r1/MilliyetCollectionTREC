<DOC>
<DOCNO> 338377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/30/yazar/sazak.html </URL>
<DATE> 2005/04/30/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
ODTÜ ve 68 hareketi 
</HEADLINE>
<TEXT>


Genç Bakış'ta çarşamba gecesi ODTÜ öğrencileriyle birlikte olduk. Abbas Güçlü'nün üniversitelerden 'canlı' sunduğu program sayesinde gençliğin olaylar karşısındaki 'muhalif' duruşuna tanık oluyoruz. 
ODTÜ'nün Türkiye solu ve '68 hareketi' içinde 'Deniz'lerle simgelenen güçlü bir konumu var. Bu geleneksel mirasa ODTÜ'lü gençlik bugün ne kadar sahip çıkıyor Gece boyunca yöneltilen sorulardan anladık ki 'solculukla-ulusalcılık', 'devrimcilik, ilericilikle-milliyetçi muhafazak rlık' birbirine karışmış. Kendini sadece ABD ve AB karşıtlığıyla tanımlayan 'bağımsız' düşünce ve 'milliyetçi' söylem ODTÜ'lü gençlerin bir bölümünü '68 solu'na göre 'gerici' denebilecek bir çizgiye düşürmüş. Düşünerek davranma, 'tartışma' kültürü yerini her şeyi 'reddetme' refleksine bırakmış. Bu tepkiselliğin 'ideolojik' ortak bir paydasını yakalamakta da güçlük çektik. 
Gençliğin, küresel politikaların, ABD hegemonyasının, IMF'ye bağlılığın Türkiye'nin de dahil olduğu dünyadaki 'yoksul bloku' sömürgeleştiren, daha da fakirleştiren yönlerine 'itirazını' anlıyoruz. Bugünkü 'borç batağı' nedeniyle ülkeyi kuşatan iç ve dış sorunlar karşısında yaşadığımız savrulma ortada. Siyasi teslimiyetçiliğe, gençliğin tepkisi meşru bir hak. Sonuçta Türkiye'yi yakın gelecekte üniversite amfilerinde tartıştığımız gençler yönetecekler. Olaylara eleştirel bakmaları, sorgulayıcı olmaları, tek doğruya hapsolmadan, düşünsel sınırlarını genişletmeleri gerekiyor. 
Gençliğin dinamizmi bugünkü 'düzen'i değiştirecek. Geleceği kuracak. Bugün yükselen 'milliyetçi dalga' ile '68 solu' arasında dağlar kadar fark vardı. TKP'nin 'Gelenek' dergisinde Aralık 2001 H. Meriç Algün'ün '68'e bakmak' konulu makalesi, bugünkü 'devrimci gençlik' açısından ders notları niteliğindedir. 
Yazar 68 hareketini üç ana başlıkta inceliyor Avrupai 68... Liberal 68... Kemalist 68."Avrupa'daki hareket ideolojik gıdasını daha ziyade Marksizm eleştirisinden almıştır. Avrupa 68'i, işçi sınıfı dinamizminden mümkün olduğu kadar uzak bir noktada konumlanmıştır. Türkiye'de her şeyden bağımsız bir özgürlükçülük perspektifi içine yerleştirilecek bir 68 mücadelesi söz konusu değildir. 
68'nin tümüyle Kemalizm'den bağımsız olduğunu söylemek elbette mümkün değildir ancak Kemalizm bugünkü 68 değerlendirmesinde en başa çıkması gereken bir başlık hiç değil." 68'e bakarken, Türkiye İşçi Partisi'nin 1960'lardaki çıkışına da öncülük eden sosyalist birikimi, işçi sınıfı hareketini ve 'devrimci-ilerici' özü unutmamak gerekiyor. Bugünkü gençlik 'ideolojik' olarak nerede duruyor 
ODTÜ'de bu sorunun yanıtını bulamadık. 'Yankee go home' demek yetmiyor 



</TEXT>
</DOC>
