<DOC>
<DOCNO> 344535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/21/son/sondun07.html </URL>
<DATE> 2005/05/21/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Abbas ile Şaron 7 Haziran'da görüşecek... 
</HEADLINE>
<TEXT>

     İsrail Başbakanı Ariel Şaron ile Filistin lideri Mahmud Abbas’ın 7 Haziranda bir araya geleceği bildirildi. 
     İsmi açıklanmayan üst düzey Filistinli yetkili, tarafların, 7 Haziranda görüşmeyi planladıklarını söyledi. 
     Abbas’ın, Washington ziyaretinin ardından planlanan görüşmeyle ikili ikinci kez bir araya gelmiş olacak. 
     İsrail tarafı da görüşmeyi doğrularken, tarih ve yer hakkında bilgi vermedi. 
     Görüşmede, İsrailli yerleşimcilerin Batı Şeria ve Gazze Şeridi’nden tahliyelerinin yanı sıra Filistinli örgütlerin silahsızlanması konularının ve taraflar arasındaki ateşkesin gündeme gelmesi bekleniyor. 
     
     İSRAİL YALANLADI 

     İsrail, İsrail Başbakanı Ariel Şaron ile Filistin lideri Mahmud Abbas’ın 7 Haziranda bir araya gelecekleri haberini yalanladı. 
     Başbakanlıktan yapılan açıklamada, Şaron’un Abbas ile görüşme niyetinde olduğu, ancak henüz herhangi bir tarih belirlenmediği bildirildi. 
     İsmi açıklanmayan üst düzey Filistinli yetkili, Abbas’ın, ABD’ye yapacağı gezinin ardından 7 Haziranda Şaron ile bir araya geleceğini söylemişti. 
     
</TEXT>
</DOC>
