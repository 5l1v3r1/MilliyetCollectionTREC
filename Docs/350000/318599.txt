<DOC>
<DOCNO> 318599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/25/son/sonspo17.html </URL>
<DATE> 2005/02/25/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Beşiktaşlılar'a özel sağlık sigortası 
</HEADLINE>
<TEXT>

     Beşiktaş Kulübü'nun, Acıbadem Sigorta ile yaptığı çalışma sonucunda Beşiktaş kongre üyeleri için hazırlanan Beşiktaş Sağlık Sigortası'nın tanıtım toplantısı yapıldı. 
     Ümraniye'deki BJK Nevzat Demir Tesisleri'nde gerçekleştirilen toplantıda, Beşiktaş Kulübü Pazarlama Komitesi Başkanı Murat Ürünsak ile Acıbadem Sigorta Genel Müdürü Ahmet Naim Oktay, Beşiktaş kongre üyelerinin yararlanacağı özel sağlık sigortası sözleşmesini imzaladılar. 
     Beşiktaş kongre üyelerine büyük bir hizmet sunduklarını belirten Murat Ürünsak, şunları kaydetti 
     ''Bugün Beşiktaş olarak bir ilke daha imza atmanın sevincini yaşıyoruz. Sağlık sigortamızı Acıbadem Sigorta ile anlaşarak, kongre üyelerimize yeni bir hizmet sunmanın mutluluğu içerisindeyiz. Bundan sonra da bu şekildeki hizmetlerimize ve çalışmalarımıza devam edeceğiz.'' Ahmet Naim Oktay da amaçlarının Beşiktaş kongre üyelerinin çok uygun fiyatlara, limitsiz bir şekilde sağlık hizmetlerinden faydalanmaları olduğunu söyledi ve bunu da yapılan bu anlaşma sayesinde gerçekleştirdiklerini ifade etti. 
     Bu projede ile Beşiktaş kongre üyeleri, prim ödeme kolaylığı, taksit imkanı ve Türkiye çapında 1200'den fazla sağlık kuruluşundan yararlanma olanağı bulacak. 
     Tanıtım toplantısına Beşiktaş Teknik Direktörü Rıza Çalımbay, yardımcı antrenör Gökhan Keskin ve takım kaptanları Tayfur Havutçu ile Sergen Yalçın da katıldı. 
     
</TEXT>
</DOC>
