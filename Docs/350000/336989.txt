<DOC>
<DOCNO> 336989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/son/soneko20.html </URL>
<DATE> 2005/04/26/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
General Motors, 2 milyondan fazla aracı servise çağırdı... 
</HEADLINE>
<TEXT>

     Dünyanın önde gelen otomobil üreticisi General Motors GM , farklı sorunlar nedeniyle 2 milyondan fazla aracı servise çağıracağını duyurdu. 
     GM, geri çağırmadan etkilenen 1 milyon 480 bin aracın emniyet kemerlerinde sorun bulunduğu bildirdi. Bu sınıfta yer alan modeller arasında Chevrolet Silverado, Hummer H2 ve Cadillac Escalade de bulunuyor. 
     Yaklaşık 330 bin aracı kapsayan bir diğer geri çağırma nedeni ise yakıt pompası kablolarındaki fazla ısınma potansiyeli. Bu sınıftaki araçlar arasında 2000-2001 yıllarını kapsayan Chevrolet Suburban ile Yukon XL modelleri de yer alıyor. 
     GM, 2 milyonun üzerindeki aracı etkileyen 6 farklı geri çağırmaya konu olan hatalarla ilgili bugüne kadar sadece birkaç küçük yaralanma meydana geldiğini bildirdi. 
     Geri çağırmayla ilgili, araç sahiplerinin önümüzdeki günlerde posta yoluyla bilgilendirileceği ifade ediliyor. 
     Analistler, geçen hafta açıkladığı ilk çeyrek bilançosunda 1.1 milyar dolar zararı gözüken GM'nin, geri çağırma kararıyla birlikte önemli bir maliyeti daha üstleneceğini belirtiyorlar. 
     ABD pazarında Uzakdoğu markalarına karşı pazar payını kaybeden GM'nin hisseleri, geri çağırmanın açıklanmasıyla New York Borsası'nda dün yüzde 2'nin üzerinde değer kaybetti. 
     
</TEXT>
</DOC>
