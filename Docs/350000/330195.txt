<DOC>
<DOCNO> 330195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/04/son/sonyas10.html </URL>
<DATE> 2005/04/04/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Türklerin ABD'den işgal rövanşı Madonna dansöz oldu 
</HEADLINE>
<TEXT>

     Türkiye'nin ABD'ye işgalini konu alan "Bıyıklı Fırtına-Amerika Bizimdir" kitabı yabancı basında yankı bulmaya başladı. 
     Erdoğan Ekmekçi ve Adem Özbay'ın birlikte yazdıkları kitabı dünyaya Agence France Presse duyurdu. Pek çok yabancı gazetenin ilgi gösterdiği kitapta, bir grup milliyetçi Türk, dünya dışı dostlarının da yardımıyla ABD'yi işgal ediyor. 
     Kitabın kapağında Özgürlük Anıtı sarkık bıyıkla tasvir edilirken, ABD bayrağındaki yıldızların yerinde ise üç hilal bulunuyor. 
     Bir uzaylının, genç bir milliyetçi Türk'ün isteğini yerine gerçekleştirmesi üzerine kurgulanan kitapta, uzaylı, Türk dostuna, insanların zihinlerini kontrol altına alabilen bir makineyle yardım ediyor. 
     
     ÇİĞ KÖFTESİZ OLMAZ 

     Böylece başlayan ABD'nin Türkler tarafından işgalinde, ülkeyi ele geçiren Türkler Beyaz Saray'da çiğ köfte partisi veriyor, Türkçe'yi ABD'nin resmi dili ilan ediyor ve pop şarkıcısı Madonna'yı dansöz yapıyor. 
     
     HASTANELER KUYRUKLU 

     ABD ekonomisinin çökmesi ve hastaneler önünde kuyruklar oluşması sonrasında ekmeğin 250 dolara çıktığı kitabın kahramanı en sonunda dayanamıyor ve uzaylı arkadaşından, kendisini zamanda geri götürmesini isteyerek, tüm olanları hiç yaşanmamış kabul ediyor. 
     
</TEXT>
</DOC>
