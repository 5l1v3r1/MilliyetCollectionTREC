<DOC>
<DOCNO> 310026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/27/son/sontur50.html </URL>
<DATE> 2005/01/27/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Freni boşalan polis aracı direğe çarptı 
</HEADLINE>
<TEXT>

     İzmir'de freninin boşalması sonucu elektrik direğine çarpan polis midibüsündeki 3 polis memuru hafif yaralandı. 
     Alınan bilgiye göre, Konak Meydanı'nda düzenlenen eylemde görev almak üzere yola çıkan, polis memuru Zafer Damar'ın 28 kullandığı Çevik Kuvvet Şube Müdürlüğü Köpek Eğitim Merkezi'ne KEM ait 35 A 6377 plakalı midibüsün, Halilrıfatpaşa semtinde freni boşaldı. Sürücü Damar, yayalara zarar vermemek için elektrik direğine çarparak aracı durdurdu. 
     Kazanın ardından midibüsün arka kapısının açılmasıyla, 4 polis köpeğinden 2'si araçtan dışarı çıktı. Araçta bulunan ve hafif yaralanan polis memurları Şahin Yöngül 28 ile Hakkı Reis 31 köpeklerden birini yakaladı, diğeri ise kaçtı. Kaçan polis köpeği, Karataş semtinde polis ekibince yakalandı. 
     Yaralanan polisler, Atatürk Eğitim ve Araştırma Hastanesi'nde ayakta tedavi edildikten sonra taburcu oldu. 
     
</TEXT>
</DOC>
