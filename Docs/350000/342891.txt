<DOC>
<DOCNO> 342891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/16/yasam/yas01.html </URL>
<DATE> 2005/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Maganda öldürdü 
</HEADLINE>
<TEXT>


Bahçelievler'de iki grup arasındaki silahlı kavgada seken kurşunlar parkta oynayan minik Arif'e isabet etti 

OSMAN KARA 

İstanbul Bahçelievler'de 6 yaşındaki Arif Demir, parkta oyun oynarken iki grup arasında çıkan silahlı kavgada maganda kurbanı oldu. 
Merkez Mahallesi'ndeki Radyum Park'ta önceki gün meydana gelen olayda, K ğıthane Sanayi Mahallesi'nde oturan Gülsüm Mermer Demir, kızı Esra'nın 14 hazırlık sınavı için oğlu Arif'le birlikte Bahçelievler'e geldi. 
Sınava giren kızını bekleyen Demir, bu sırada oğlunu oynaması için yakındaki parka götürdü. Arif kaydırağa bindiği sırada iki grup arasında başlayan kavga silahlı çatışmaya dönüştü. 
Hırsızlık, gasp ve çek-senet tahsilatı yaptığı iddia edilen grup elemanlarının silahlarından çıkan serseri bir kurşun kaydıraktaki Arif'e isabet etti. Amerikan Hastanesi'ne kaldırılan Arif, tüm müdahalelere rağmen dün sabaha karşı yaşamını yitirdi. 



</TEXT>
</DOC>
