<DOC>
<DOCNO> 317944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/23/son/sonspo01.html </URL>
<DATE> 2005/02/23/ </DATE>
<TIME> 02.02 </TIME>
<AUTHOR>  </AUTHOR>
<HEADLINE>
Avrupa Şampiyonlar ligi toplu sonuçları 
</HEADLINE>
<TEXT>

     Futbolda Avrupa Şampiyonlar Ligi'nde 2. tur ilk maçlarından 4'ü, bu gece yapıldı. 
     Ligde 2. tur ilk maçlarının diğer 4'ü ise yarın gece oynanacak. 
     Karşılaşmalarda alınan sonuçlar şöyle 
     FC Bayern Münih Almanya -Arsenal İngiltere 3-1 . 
     FC Liverpool İngiltere -TSV Bayer 04 Leverkusen Almanya 3-1 . 
     PSV Eindhoven Hollanda -AS Monaco Fransa 1-0 . 
     Real Madrid İspanya -FC Juventus Torino İtalya 1-0 . 
     
     Raul direği geçemedi 

     ŞAMPİYONLAR Ligi ikinci tur ilk maçlarında ev sahibi takımlar galip gelerek geceye damgalarını vurdular. Yıldızlar topluluğu Real Madrid, İtalyan Juventus'u ilk yarıda attığı golle geçti. Bir çok pozisyondan da yararlanamayan İspanyol ekibinin tek sayısını 31. dakikada Helguera kaydetti. İlk yarıda Real Madrid'den Raul'un vuruşu direkte patladı. 
     
     Bayern avantajlı 

     ALMAN Bayern Münih, evinde ağırladığı İngiliz Arsenal'ı 3-1 devirerek çeyrek final için avantaj elde etti. Karşılaşmanın henüz başında Pizzarro ile öne geçen Bayern Münih, 58'de aynı oyuncunun vuruşuyla farkı ikiye taşıdı. Salihamidziç ve Toure'nin karşılıklı sayıları maçın skorunu belirledi. Liverpool, Leverkusen'i 3-1, Eindhoven da Monaco'yu 1-0 yendi. 
     
     ŞAMPİYONLAR LİGİ'NDE BU GECE 

     Nou Camp Stadı 21.45 Barcelona - Chelsea. 
     Weserstadion 21.45 Werder Bremen - O.Lyon. 
     Old Trafford Stadı 21.45 Manchester United - Milan. 
     Dragao Stadı 21.45 Porto - Inter. 

     
</TEXT>
</DOC>
