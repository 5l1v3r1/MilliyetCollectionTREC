<DOC>
<DOCNO> 337658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/yazar/akyol.html </URL>
<DATE> 2005/04/28/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Cumhuriyet ve hukuk 
</HEADLINE>
<TEXT>


DEVLETLERİN kuruluşu olağanüstü ve istisnai hadiselerdir. "Kuruluş hukuku" da olağanüstüdür bu dönemde kurucu karizma ve siyaset, hukuktan üstündür. Sonra zamanla normal hukukun üstünlüğüne geçilir. 
Bizde Cumhuriyet'in "kuruluş hukuku"nu en iyi Atatürk ifade etmiştir 
"İnkılabın kanunu, bütün kanunların üstündedir " 
Kuvvetler birliği, İstiklal Mahkemeleri, Takriri Sükun Kanunu, muhalefetin susturulması gibi radikal uygulamalar... 
İsmet Paşa, "kuruluş hukuku"nu "ihtilal idaresi" olarak niteliyor ve 1946'da normal hukuka geçmeye başladığımızı söylüyor 
"İhtilal devrinden kanun devrine girdik. Evvelce vatandaş hakları yalnız kanunda yazılırdı. Ve biz onu istediğimiz gibi tatbik ederdik. Artık Atatürk devrine dönemeyiz. Vatandaş, hakkını istediği gibi kullanacaktır, reyini istediği gibi kullanacaktır." Faik Ahmet Barutçu, Hatıralar, II, sf. 881 

CUMHURİYET elbette kuruluş döneminde hukuka "tarafsız hakem" değil, öncelikle "uyanık bekçi" olma görevini verdi. Demokrasiye geçtikten sonra "vatandaş haklarını" öne çıkarmak isteyen "seçilmişler" ile "uyanık bekçi" olmakla görevli kurumlar çatıştı, darbeler oldu. 
27 Mayıs darbesi, "İnkılap dönemlerinde böyle olur" diyen hukuk profesörlerinin fetvalarıyla "ihtilal mahkemeleri"ni örnek alarak Yassıada mahkemesini ve idam sehpalarını kurdu Demokratlar'ı cezalandırmak için geriye yürüyen ceza kanunları çıkardı Hukuk profesörleri "Aksi ispat edilinceye kadar bunlar suçludur" diye fetva verdi Abdi İpekçi, İhtilalin İç Yüzü, sf. 276, vd. 
Bizde nasıl bir hukuk eğitimi yapıldığını da gösterir bunlar 

KURUMLAŞMA alanından bir örnek Anayasa Mahkemesi'ni 27 Mayıs cuntası kurdu ve Yassıada'daki ihtilal mahkemesinin başkanı Salim Başol'u Anayasa Mahkemesi'ne üye yaparak ödüllendirdi Mahkeme "27 Mayıs'ı eleştirmek suçtur" diye karar verdi Karar no 1963 83 
1970'lerde CHP lideri Ecevit'in "Atatürk ve Devrimcilik" adlı kitabında yaptığı tespit 
"Bugünün Türkiye'sinde yönetici kadrolar, özerk kuruluşlar, yargı organları, geniş ölçüde devrimci, ilerici unsurların elindedir..." Sf.106 
Ve yargı dahil devlet bürokrasisinin, halkın seçtiği AP ile çatışması... 
12 Eylül'ün getirdiği 'oligarşik' yapılanmalar 
Sonra 'kurumlar'ın ANAP'la, şimdi de AKP ile çatışması... Yargının, Erdoğan'ı engellemek için siyasi savaş vermesi .. 
Seçilmişlerle yargı arasındaki çatışmalar, en çok "Cumhuriyet'in temel kavramlarının" liberalleştirilmesiyle ilgili konularda çıkıyor Özelleştirme, YÖK, yabancılara mülk satışı, türban, parti kapatma mevzuatı .. 
CHP'nin böyle bir sorunu yok Onun sorunu halktan oy alamamak 

TABLO siyaset bilimindeki 'genel teori'ye uygundur Fransa'da da aynen yaşanmıştır. 
Sosyolog Max Weber de yazmıştı Kurucu karizma kendi hukukunu oluşturur ama zamanla hukuk ağır basar, rutinleşir, yani normalleşir. Karizmanın sürekliliği hukukun bu normalleşmesini geciktirir .. 
Türkiye 'normalleşme' sürecinde epey mesafe almıştır ama h l olgun manada hukuk devletini gerçekleştiremedik. 
Yüz elli yıllık Fransız tecrübesi gösteriyor ki 
Seçilmişler Cumhuriyet'in değerlerine karşı çıkmaktan vazgeçmelidir, ama Cumhuriyet'in değerleri de çok geniş kesimlerce benimsenecek şekilde liberalleşmeyi ve çoğulculaşmayı içine sindirmelidir Yargı 'uyanık bekçi' değil, 'tarafsız hakem' rolünü ve felsefesini benimsemelidir. 
Türkiye'de toplumsal değişme 'resm ' değişmeden daha hızlı olduğu için, sorun daha çok kurumların direnişinden doğuyor. 
İşte özelleştirmede en geri ülkeyiz, üniversitede kıyafet yasağı ayıbını taşıyan tek ülkeyiz, vesaire... Ama sular genelde doğru yönde akıyor. 



</TEXT>
</DOC>
