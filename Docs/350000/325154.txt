<DOC>
<DOCNO> 325154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/20/ekonomi/eko02.html </URL>
<DATE> 2005/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
'Riske h l açığız, ABD faizi gösterdi' 
</HEADLINE>
<TEXT>


Ekonominin güven kaybına tahammülü olmadığını belirten TÜSİAD Başkanı Sabancı, "Bunun son örneği ABD'deki faiz artışıyla yaşanan dalgalanma" dedi 


Türkiye Sanayici ve İşadamları Derneği TÜSİAD Başkanı Ömer Sabancı, "Risklere h l ne kadar açık olduğumuzu, ABD'de faizlerde meydana gelen artışın Türkiye'yi birkaç gün içinde olumsuz etkilemesinden herkes kolaylıkla anlayabilir" dedi. 
Ostim Sanayici ve İşadamları Derneği'nin OSİAD 14. Olağan Genel Kurulu toplantısında konuşan Sabancı, Türkiye'de atılımların yapılabilmesinin ön koşulunun makro dengelerin ve istikrarın korunmasına bağlı olduğunu belirtti. Bölgesel siyasi dengelerin yaratacağı sıkıntıların, AB ve ABD ilişkilerinde meydana gelecek olumsuzlukların ve iç siyasette gündem sapmalarının dikkatle izlenmek zorunda olduğuna işaret eden Sabancı, "Türkiye ekonomisinin ne içerde ne dışarıda en ufak bir güven kaybına tahammülü yok" dedi. 
Sabancı, faiz artışı nedeniyle ABD Hazine fonlarına yönelen fonların gelişmekte olan ülke piyasalarını terk etmeye başlamasının dikkatle takip edilmesi gerektiğini vurguladı. Sabancı, risklere h l ne kadar açık olunduğunu, ABD'de faizlerde meydana gelen artışın tüm dünyayı, bu arada Türkiye'yi de birkaç gün içinde olumsuz etkilemesinden herkesin kolaylıkla anlayabileceğini söyledi. 

Stand - by vurgusu 
IMF ile yapılan stand - by anlaşmalarının Türkiye üzerinde önemli pozitif etkisi olduğunu kaydeden Sabancı, şöyle devam etti 
"Yeni stand - by'da imzanın gecikmesi, bütçeye yük getirecek bazı uygulamalarla siyasetin eski alışkanlıklarının yeniden canlandığı izlemininin uyandırılması, dış politikada belirsizliğin egemen olduğu bir dönemden geçiyor olmamız, iç ve dış piyasaların tedirgin bakışlarının Türkiye üzerine yönelmesine neden oluyor. Hükümet, nisanda imzalayacağını ilan ettiği IMF anlaşmasını da artık kesin olarak sonuca bağlamalıdır." 
Sabancı, Türkiye'nin yakaladığı nispeten istikrarlı ortamı, bir atılıma dönüştürmek zorunda olduğunu söyledi. 


</TEXT>
</DOC>
