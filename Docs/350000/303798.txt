<DOC>
<DOCNO> 303798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/05/son/sontur24.html </URL>
<DATE> 2005/01/05/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Kentin ortasında hemşireye tecavüz .. 
</HEADLINE>
<TEXT>

     İstanbul'da darp edilip tecavüze uğradığı ileri sürülen bir hemşire, tedavi altına alındı. 
     Edinilen bilgiye göre, dün gece saatlerinde meydana gelen olayda, çalıştığı hastaneye nöbet için giden hemşire N.K, otobüsten indikten sonra yürürken kimliği henüz belirlenemeyen bir kişinin saldırısına uğradı. 
     Hemşireyi darp eden ve maket bıçağı benzeri bir kesici alet tehdidiyle tenha bir yere götürüp tecavüz ettiği ileri sürülen saldırgan, daha sonra olay yerinden kaçtı. 
     Burnunun kırıldığı ve vücudunda çiziklerle darp izleri bulunduğu ifade edilen hemşire, olaydan sonra hastaneye gitti. 
     Tedavi altına alınan ve bugün bir ambulansla Adli Tıp Kurumu'na sevk edilen hemşire, daha sonra hastaneye geri götürüldü. 
     Polis, hemşirenin çantasındaki 100 milyon lirayı da aldığı ileri sürülen 35-40 yaşlarında, 70-75 kilogram ağırlığında ve 1.60-1.65 metre boylarındaki dalgalı saçlı, düzgün şiveli, kirli sakallı ve olay sırasında üzerinde kot pantolon bulunan saldırganı arama çalışmalarını sürdürüyor. 
     Hemşirenin olay sırasında üzerinde bulunan elbiselerin de delil yönünden incelendiği bildirildi. 

     
</TEXT>
</DOC>
