<DOC>
<DOCNO> 341361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/astro/index.html </URL>
<DATE> 2005/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Hızlı kararlar 
</HEADLINE>
<TEXT>


Bugün aynı anda birden fazla işle uğraşmak ve kendimizi yeniliklere açık tutmak için son derece olumlu şartlar sunmakta. Akşam saatlerinde toplantılar ve işbirliği sayesinde akılcı sonuçlar elde edebiliriz. 
Koç'lar pozitif olacakları bir gündeler. Yakın çevreleri ile ilgili konularla ilgilenmek durumunda kalabilirler. Bugün özellikle eğitimle alakalı konularda başarılı sonuçlar alınabilir. Kardeşlerle ilişkiler olumlu yönde gelişiyor. Boğa'lar para konularında yüksek beklentiler içine girmemeli. Aşırı harcamalardan kaçınmalı, hayal gücünü kullanarak yeni kazanç yolları aranabilir. İkizler öne çıkabilecekleri bir günde. Duygusal rahatlıkları kişisel girişimlerinde onları cesaretlendiriyor. Yengeç'ler için geçmişle ilgili konular gündeme gelebilir. Kontrol edemedikleri olayların kendilerini huzursuz etmesine izin vermemeliler. Aslan'lar son derece verimli bir günde. Arkadaşlarla beraberlikler öne çıkarken, grup çalışmaları içinde başarılı olmaya yakınlar. Başak'lar iş hayatında yeniliklere açık olmalılar. Bu alanda kendilerini gösterebilecekleri fırsatlar yeni kararlar almasını kolaylaştırabilir. 
Terazi'ler yeni konulara ilgi duyuyorlar. Kendilerini duygusal olarak rahat ifade edebiliyorlar. Akrep'ler başkalarının duygularına özen göstermeye çalışmalı. Bunun olumlu yansımalarını görebilirler. Borç-alacak konularında ise daha olumlu adımlar söz konusu olabilecek. Yay'lar güne keyifli başlıyorlar. Ortaklaşa konularda kendilerini ortaya koyabilirler fakat, ikili ilişkilerinde daha yapıcı olmalarında fayda var. Oğlak'lar iş ortamında düşüncelerini somut hale getirmeye çalışmalı. Bu sayede verimli olurken, destek almaya de açık olabilmeliler. Kova'lar bugün yorucu şartların ardından keyifli olacaklar. Aşk hayatında iyi gelişmeler var. Balık'lar iş ve ev arasındaki karmaşadan sıkılmış durumdalar. Yerine getirilmesi gereken sorumluluklar ihmal edilmemeli. 
</TEXT>
</DOC>
