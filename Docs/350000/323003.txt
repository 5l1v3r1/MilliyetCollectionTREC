<DOC>
<DOCNO> 323003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/11/son/sontur48.html </URL>
<DATE> 2005/03/11/ </DATE>
<TIME> 18.35 </TIME>
<AUTHOR>  </AUTHOR>
<HEADLINE>
Fatih'te 700 şişe sahte rakı ve votka ele geçirildi 
</HEADLINE>
<TEXT>

     Fatih'te bir eve düzenlenen operasyonda 700 şişe sahte rakı ve votka ele geçirilirken, 1 kişi gözaltına alındı. 
     Fatih İlçe Emniyet Müdürlüğü'nden alınan bilgiye göre, bir kişinin elinde sahte içki bulunduğu ve piyasaya sürmeye hazırlandığı ihbarını alan polis, Hüsambey Mahallesi Gemiciler Sokak'taki bir eve operasyon düzenledi. 
     Operasyonda, evde koliler halinde saklanan 700 şişe sahte rakı ve votka ele geçirildi. İçkileri piyasaya pazarladığı öne sürülen Sinan B. ise baskından önce evden kaçmayı başardı. Takibe alınan ve gidebileceği yerlere pusu atılan Sinan B., daha sonra yakalanarak gözaltına alındı. 
     Sinan B.'nin polise verdiği ifadede, içkileri, ismini bilmediği bir kişiden satın aldığını ve piyasaya pazarlamaya çalıştığını söylediği öğrenildi. 
     Araştırma Büro Amirliği'ndeki sorgu ve işlemleri tamamlanan Sinan B, Fatih Adliyesi'ne sevk edildi. 
     
</TEXT>
</DOC>
