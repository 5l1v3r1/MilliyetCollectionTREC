<DOC>
<DOCNO> 309588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/26/son/sonspo03.html </URL>
<DATE> 2005/01/26/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Juanfran'ın Manchester City'ye transferi yattı 
</HEADLINE>
<TEXT>

     Juanfran dün Manchester City'e gidecekti. Fakat Fulham'a transferi bitmeyen Thatcher dönünce iş yattı. 
     Beşiktaş Juanfran’ı, Juanfran da Beşiktaş’ı düşünmüyor. Ancak Fran’ın her ayrılık girişimi bir engele takılıyor. 
     İlk yarı bitiminde Kaan Dobra ve Guiaro Ronaldo ile birlikte gönderilmesi kararı alınan Juanfran bir kez daha elde kaldı Sol kanat oyuncusu Ben Thatcher’ı Fulham’a gönderme kararı alan Manchester City’nin teknik direktörü Kevin Keegan, yönetimden ısrarla Juanfran’ın alınmasını istemişti. İşte bu nedenle İngiliz Kulübü’nün yetkilileri ile Fran’ın menaceri ve avukatı dün pazarlık masasına oturmak için randevulaşmıştı. Ancak bu toplantı öncesi büyük bir şok yaşandı. 
     
     Hafta sonu oynayacak 
     Ada basınına göre Manchester City ile Fulham bonservis ücreti konusunda anlaşma sağlayamamış, Beşiktaşlı yöneticilere göre ise Thatcher sağlık testlerine takıldığı için 29 yaşındaki futbolcunun transferi yatmıştı. Bu gelişmeler yaşanırken Manchester City Basın Sözcüsü Paul Tyrell da şu açıklamayı yapıyordu Thatcher tekrar takımımızla idmanlara başlayacak ve hafta sonunda Newcastle United’e karşı oynayacak.ö Durumun özeti şu City, Fran’dan vazgeçti. 
     
     Carew’e son talip 
     Kartal’da bir transfer gelişmesi de John Carew’le ilgiliydi. Teknik direktörle kavga ettiği gerekçesiyle Pandiani’yi takımdan uzaklaştıran Deportivo’nun Carew için Beşiktaş’ın kapısını çalacağı ileri sürüldü. Norveçli futbolcunun menaceriyle görüşen İspanyol Kulübü’nün olumlu yanıt aldığı, ancak, Beşiktaş’la anlaşınö şartıyla karşılaştığı iddia edildi. Marca gazetesinin haberine göre, Deportivo’nun bugün Beşiktaş’la direkt temasa geçeceği vurgulandı. 
     
</TEXT>
</DOC>
