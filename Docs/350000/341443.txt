<DOC>
<DOCNO> 341443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/yazar/civaoglu.html </URL>
<DATE> 2005/05/11/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Hitler Yahudi miydi 
</HEADLINE>
<TEXT>


Moskova'da dünya liderlerinin katılımıyla II. Dünya Savaşı zaferi kutlandı. Bu bağlamda bir iddia 
"Nazi Almanya'sının lideri ve 6 milyon Yahudi'nin öldürülmesinden sorumlu Hitler, çeyrek kan Yahudi mi " ABD gizli servislerini II. Dünya Savaşı'nda yaptırdıkları araştırmaya göre, Hitler'in babaannesi Maria Anna Schicklgruber Viyana'da yaşıyordu. Musevi kökenli Rothschild'lerin evinde hizmetk r olarak çalışıyordu. Rothschild Ailesi onun hamile olduğunu anlar anlamaz, doğduğu Spiteal'deki evine geri göndermişti. 
Bu durumda dönemin geleneklerine göre Maria Anna Schicklgruber, Rothschild'lerden birinden hamile kalmış ve oğlu Hitler'in babası Alois'in gerçek biyolojik babası olabilir. 
Dünyaya dehşet veren Adolf Hitler'in babası Alois Hitler, gayri meşru çocuk olarak doğdu. 40 yaşına kadar nesebi belirsiz yaşadı. Annesinin soyadını taşıdı. Annesinin sonradan evlendiği Johann Georg Hiedler, ölüm döşeğinde yumuşamış ve gayri meşru çocuğunu kabul etmişti ama Alois soyadı olarak Hiedler'i değil, anneannesinin soyadı olan Hitler'i almıştı. Peki Hitler'in çeyrek Yahudi kanı taşıdığı iddiasını kuvvetlendirecek başka bir işaret var mı 
Sorunun cevabı, "galiba evet..." 
Babası Alois Hitler, sonraları dünyaya dehşet vererek 6 milyon Yahudi'nin ölümüne neden olacak oğlu Adolf Hitler'in vaftiz babası olarak Prinz adında Viyanalı bir Yahudi'yi seçmişti. Alois Hitler, o sıralarda Braunau'da bir gümrük memuru olarak çalışıyordu. Biyolojik babasının bir Yahudi olduğunu hissetmese ya da annesinden böyle bir izlenim almasa herhalde oğluna vaftiz babası olarak bir Yahudi'yi seçmezdi. 
Gene ABD gizli servislerinin araştırmasına göre, şansölye Dollfuss, "Adolf Hitler'in çeyrek Yahudi olduğu" yolunda bazı kayıtlara belki de sahipti. Dollfuss öldürüldü. Hitler, o evrakın peşindeydi ancak erişip erişemediği belli değil. 
..................... 
Bu satırları "Öteki Hitler" adlı kitaptan yansıtıyorum. Öteki Hitler-Walter C. Langer- Bir harf Yayınları. İstanbul Nisan 2005. 
Kitap, II. Dünya Savaşı sırasında ABD gizli servislerinin Stratejik Hizmetler Dairesi bir psikanaliz uzmanlar grubuna hazırlattığı rapordan sayfalarla oluşuyor. Hitler'in psikolojik yapısını, kendisinin ve tüm ailesinin yaşamını araştıran bir rapor. 
Amaç, Hitler'in savaş boyunca hangi kararlar alabileceğini ve yenildiği zaman neler yapabileceğini öngörebilmek... 
...................... 
Bu araştırma, Hitler'in yorumu için ipuçları vermekte. 
Örneğin... 
"Babasının Yahudi kanından gelen bir erkeğin piçi olması ihtimali onun iç dünyasında büyük fırtınalar yaratmış olabilir. Yahudi kıyımının kökeninde bu tepki ve nefret aranabilir." 
Babası Alois Hitler'in biyolojik babası Rothschild Ailesi'nden bir erkek değil de, sonraları dile getirildiği gibi bir değirmenci çırağı olan Johann Georg Hiedler olsa bile Adolf Hitler'in içinde "çeyrek kan Yahudilik ve babasının Rothschild'lerin piçi olduğu" yolunda küçük bir kuşku bile yıllar içinde çığ gibi yığılan tepki seli oluşturabilir. 
Belki de Yahudi kıyımının arkasında bu müthiş kuşku var. 
Herhalde Adolf Hitler, vaftiz babasının da Viyanalı bir Yahudi olduğunu biliyordu. 
...................... 
Hitler'in siyaset tutkusu da belki babasından geliyor olabilir. Babası Alois Hitler, gümrük memurluğundan emekli olduktan sonra köye yerleşmişti. 
Ama her zaman üniformasıyla geziyor ve kendisine "sayın memur Hitler" diye hitap edilmesini istiyordu. Çevresindekilere üstünlük taslamayı seviyor ve köy meyhanesinde oturup sürekli siyaset konuşuyordu. 
Babası sürekli içip, eve ulaştığında ayırım gözetmeden karısını, çocuklarını ve köpeğini dövüyordu. Bir keresinde oğlu Adolf Hitler'i öylesine dövmüştü ki, onu öldü sanmışlardı. Hitler'in şiddet tutkusunda bu çocukluk yaşamının izleri de olabilir. 
Hitler'in "sağlıklı ırk" tutkusu için de geçmişinden iki iz yansıtayım. 
Aile doktoru Bloch'a göre, Adolf'un ablası kesinlikle bir embesil aptal idi. Kız kardeşi Paula'nın da belki ileri derecede "geri zek lı" olabileceği söyleniyordu. 
....................... 
Böyle arızalı bir kişiliğe karşı kazanılan zafer mi büyük... Yoksa böyle arızalı bir kişiliğe büyük güçler veren yerküre mi küçük 



</TEXT>
</DOC>
