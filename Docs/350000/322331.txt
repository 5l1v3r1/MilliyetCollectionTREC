<DOC>
<DOCNO> 322331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/09/son/sonyas15.html </URL>
<DATE> 2005/03/09/ </DATE>
<TIME> 18.35 </TIME>
<AUTHOR>  </AUTHOR>
<HEADLINE>
Mel Gibson Oscar ödül töreni vasatlığın kutlaması 
</HEADLINE>
<TEXT>

     Aktör-yönetmen Mel Gibson, Oscar Ödüllerini yaylım ateşine tutu. 
     Oscar ödül törenini, ''vasatlığın kutlaması'' olarak niteleyen Gibson, Oscarların hangi filme gitmesine karar veren Akademi üyelerini de, ''İsa'nın Çilesi - The Passion of the Christ'' filmine karşı önyargılı hareket etmekle suçladı. 
     Kablodan yayın yapan Katolik televizyon kanalı EWTN'e bir mülakat veren Gibson, ''Filmim ne sağ görüşlü ne de siyasidir, ama onlar sanki öyleymiş gibi davrandılar'' dedi. 
     1995 yılında yönettiği ve başrol oynadığı Braveheart Cesur Yürek filmiyle Oscar kazanan Gibson, ''Bu ödüllerin tüm ana fikri son derece gülünç... Tamamen bir pazarlama yöntemi'' şeklinde konuştu. 
     Oscar almak düşüncesiyle ''İsa'nın Çilesi'' filminin reklamını hiç yapmama kararı aldığını kaydeden Gibson, çünkü böyle bir şey yapmanın abes olduğunu düşündüğünü belirtti. 
     Mel Gibson, ''Ne olacağını tam olarak biliyordum. Filmimi pazarlamaya çalışmadım. İnsanlar, filmlerini bu amaçla pazarlamak için 15-20 milyon dolar harcıyor. Küçük bir altın heykelcik için çok fazla bir para'' dedi. 
     
</TEXT>
</DOC>
