<DOC>
<DOCNO> 321344 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/07/guncel/axgun01.html </URL>
<DATE> 2005/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İki polisten birine soruşturma var 
</HEADLINE>
<TEXT>


Yaklaşık 172 bin polisten 83 bini, son 5 yılda Emniyet soruşturması geçirdi. 5 bin 172 polis hakkındaki suçlamalar ise yargıya intikal etti 

Belma Akçura 

Bir dönem işkence, kötü muamele gibi insan hakları ihlalleriyle Türkiye'yi Avrupa Birliği AB karşısında zor durumda bırakan polis, kendi sicilini düzeltmeye çalışıyor. Son 5 yılda kurum içi cezalarda artış gözleniyor. Neredeyse her 2 polisten biri soruşturma geçiriyor. 
Emniyet Genel Müdürlüğü verilerine göre Türkiye genelinde 171 bin 901 polis görev yapıyor. 1 Ocak 2000 - 31 Ocak 2005 arasında Emniyet'in kendi bünyesinde yaptığı soruşturmalarla 83 bin 529 polis hakkında iç soruşturma yapıldı. Hakkındaki suçlamaları yargıya intikal eden polislerin sayısı ise 5 bin 172. 

1436'sı atıldı 
Kurum içi disiplin soruşturmasına uğrayan 83 bin 529 polisten 62'si devlet memurluğundan, 1436'sı da meslekten atılırken, 14 bin 969'u geçici olarak meslekten uzaklaştırıldı. 16 bin 44'ünün aylığı kesilirken, 9 bin 285 polis kınama, 1971 polis de uyarı cezası aldı. 133'ünün suçu zamanaşımına uğradı, 1691'i affedildi, 29 bini hakkında da cezaya gerek olmadığı sonucuna varıldı. İdari cezaların dışında 8 bin 938'ine de resen ceza verildi. 

375'ine hapis cezası 
Aynı dönemde haklarında adli işlem yapılan 5 bin 172 polisten 375'i hapis cezası aldı. Yargıya intikal eden dosyaların yıllara göre dağılımı şöyle 
2000'de 134 polis mahk miyet aldı.2001'de 1018 polis hakkında işlem yapıldı, 89'u hapis cezası aldı.2002'de 1386 polis hakkında işlem yapıldı. 84 polise hapis cezası verildi. 2003'te 1131 polis hakkında işlem yapıldı. 68'i hapse mahk m oldu.2004'te hakkında işlem yapılan polis sayısı yarı yarıya düştü. 2005'in ilk ayında sadece bir polis hakkında yargıya gidildi. 


'Kadınlar Günü' hazırlığı 

OSMAN KARA, MUSA KESLER İstanbul 
İstanbul'da 8 Mart Dünya Kadınlar Günü için eylem yapan 2 ayrı gruba polis müdahale etti, 64 kişi gözaltına alındı. Aralarında Çağdaş Hukukçular Derneği'nden avukatların bulunduğu 100 kişilik grup, Beyazıt Meydanı'na yürümek istedi. Grup dağılmayınca polis, cop ve biber gazıyla müdahale etti. Çağdaş Hukukçular Derneği'nden 3 avukat, polisler hakkında suç duyurusu yaptı. Beyazıt Meydanı'nda gösteri yapan bir başka gruba da aynı şekilde müdahale edildi. 



</TEXT>
</DOC>
