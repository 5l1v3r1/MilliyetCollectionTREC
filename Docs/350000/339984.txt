<DOC>
<DOCNO> 339984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/05/son/sonyas07.html </URL>
<DATE> 2005/05/05/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
10 kişiyi doyuran dev hamburger 
</HEADLINE>
<TEXT>

     NEW YORK DHA 

      ABD’nin Pennsylvania eyaletinde bir restoran, dünyanın en büyük hamburgerini müşterilere sunmaya başladı. 
     Denny’s Beer Barrel Pub adlı restoranda görenleri hayrete düşüren 6.75 kilogramlık dev hamburgerin içinde 4.7 kilogram et, 25 dilim peynir, bir tam marul, 2 soğan, 3 domates ve her birinden 1.5 fincan olmak üzere mayonez, ketçap, hardal ve biber bulunuyor. 
     43 santimetre kalınlığında bir de ekmeği olan hamburgerin fiyatı 30 dolar, ancak restoranın sahibi Dennis Liegey, dev hamburgeri 3 saat içinde yiyebilenlerden para almıyor. Liegey, hamburgerin tam 10 kişiyi doyurabileceği söylüyor. 
     
     ŞU ANA KADAR BİTİREBİLEN OLMADI 
     1991’den bu yana büyük hamburgerler yapan Liegey geçen yıl 5.6 kilogramlık bir hamburger üreten New Jersey’deki bir restorana rekorunu kaptırmıştı, ancak buna 6.75 kiloluk ’Belly Buster’ Göbek Patlatan ile yanıt veren Denny’s Beer Barrel Pub, unvanını geri almayı başardı. Şu ana kadar Belly Buster’dan 2 adet satıldı, ancak gruplar halinde yemelerine rağmen kimse dev hamburgeri bitiremedi. 
     
</TEXT>
</DOC>
