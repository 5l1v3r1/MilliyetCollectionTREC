<DOC>
<DOCNO> 338491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/30/son/sontur13.html </URL>
<DATE> 2005/04/30/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
2004'te toplam gelir vergisinin yüzde 10.7'sini ücretliler ödedi... 
</HEADLINE>
<TEXT>

     Ücret ve ücret sayılan ödemeler üzerinden 2004 yılında alınan gelir vergisinin, toplam vergi gelirlerinin yüzde 10.7'sini oluşturduğu bildirildi. 
     Maliye Bakanı Kemal Unakıtan, DYP Iğdır Milletvekili Dursun Akdemir'in, son 5 yılda ücret ve gelir üzerinden alınan vergilerle kurumlar vergisinin, toplam gelir vergisi içindeki oranlarına ilişkin soru önergesini yanıtladı. 
     İllerden ve Muhasebat Genel Müdürlüğü'nden alınan brüt verilere yer veren Unakıtan'ın yanıtında, 2000-2004 yıllarına ilişkin toplam vergi tahsilatı ve dağılımı gösterildi. 
     Unakıtan'ın verdiği bilgilere göre, 2000 yılında ücretlerden alınan verginin toplam vergi gelirlerine oranı yüzde 11.1 iken 2004'te bu oran 10.7'ye düştü. Dönem içinde en düşük oran yüzde 10.5 ile 2002'de gerçekleşti. 
     Aynı dönemde kurumlar vergisinin toplam vergi gelirlerine oranı yüzde 39.8'den yüzde 29'a inerken, kurumlar vergisinde ise yüzde 8.9'dan yüzde 9.5'e yükseldi. 
     
</TEXT>
</DOC>
