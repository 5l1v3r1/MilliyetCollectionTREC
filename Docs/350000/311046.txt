<DOC>
<DOCNO> 311046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/31/son/sonspo05.html </URL>
<DATE> 2005/01/31/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Koray Kartal gibi 
</HEADLINE>
<TEXT>

     Beşiktaş ile Çaykur Rizespor arasında kalan küçük pürüzler giderildi. Koray'ın bugün imza atılması bekleniyor. 
     Kartal, bu transfer karşılığı Karadeniz Kulübü’ne bir miktar para ve Serdar Özkan’ı kiralık verecek. 
     
     Listeleri kabarıktı 
     Vicente Del Bosque ile yollarını ayırıp Rıza Çalımbay’la anlaşma sağlayan Siyah-Beyazlılar, genç teknik adamın isteği doğrultusunda transfer atağına kalkmıştı. Çaykur Rizespor’dan Koray, Kürşat, Fahri, Gençlerbirliği’nden Mustafa Özkan, Ali Tandoğan ve Denizlispor’dan Ersen Martin için nabız yoklayan Kara Kartallar bu listedeki bir futbolcu konusunda dev bir adım attı. Karadeniz Kulübü ile yapılan görüşmeler sonrasında Koray Avcı için prensipte anlaşıldı. 
     
     Cengiz’i ikna turları 
     Ara transferde işi bitirmek üzere bastıran Beşiktaş Yönetimi, sezon sonu verelim’ diyerek direten Çaykur Rizespor Başkanı Ekrem Cengiz’i ikna için değişik alternatifler sundu. Siyah-Beyazlılar’dan bir miktar para isteyen Cengiz’in bunun yanı sıra futbolcu talebinde de bulunduğu öğrenildi. Bu konuda Rıza Çalımbay’a danışan yönetim, Serdar Özkan’ın kiralık olarak verilmesi konusunda fikir birliğine vardı. Kara Kartallar aldıkları bu kararı, Ekrem Cengiz’e de anında iletti. 
     
     Fenerbahçe rötarı 
     Telefon trafiği devam ederken, araya Fenerbahçe girdi İkinci yarının ilk maçında Kadıköy’de liderin karşısına çıkacaklarını ifade eden Cengiz, bu nedenle görüşmelere dün ara verdi. Beşiktaş Başkanı Yıldırım Demirören ile Çaykur Rizespor Başkanı Ekrem Cengiz’in bugün bir kez daha buluşup transfere son noktayı koyacağı öğrenildi. FANATİK’e konuşan Koray, Her futbolcu üç büyüklerde oynamayı ister. Rıza hocamın Beşiktaş’ta olması da çok önemliö dedi. 
     
     Raşit Çetiner O’na kefilim 
     Ümit Milli Takım Teknik Direktörü Raşit Çetiner, Koray çok yetenekli bir oyuncu. Ağır bir kaza atlattı. Yaşaması bile mucize denildi, ama aramıza döndü. Kaza geçirmese çok daha erken sivrilebilirdi. Kişiliği düzgün. Ben onu geri dörtlünün arkasında oynatırdım. Rıza hoca ise ön liberoda kullandı. Yani arka blokta her mevkiide oynayabilir. Herşeyiyle Koray’a kefilimö yorumunu yaptı. 
     
     Yılmaz Vural Rize’yi aştı 
     Bir dönem Çaykur Rizespor’da görev yapan Yılmaz Vural’ın Koray hakkındaki görüşleri şöyle Hem Koray hem de Kürşat bana göre her takımda oynayacak seviyede. Artık daha büyük hedefleri olan takımlara gitme zamanları geldi. Yanılmıyorsam Koray İzmitli... Yani İstanbul sıkıntısını da yaşamaz. Çok yönlü bir oyuncudur. Bence hem kesici hem de oyun kurucu olarak ön liberoda görev verilmelidir.ö 
     
</TEXT>
</DOC>
