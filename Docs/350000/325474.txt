<DOC>
<DOCNO> 325474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/21/son/sondun09.html </URL>
<DATE> 2005/03/21/ </DATE>
<TIME> 07.45 </TIME>
<AUTHOR>  </AUTHOR>
<HEADLINE>
Suriye Lübnan'dan çekilmek için her adımı atıyoruz... 
</HEADLINE>
<TEXT>

     Suriye Dışişleri Bakanı Faruk El Şara, ''Lübnan'daki askerlerimizi çekmek için gereken her adımı atıyoruz'' dedi. 
     El Şara, Lübnan'ın El Manar televizyonuna yaptığı açıklamada, 1989'da imzalanan Taif anlaşmasını yerine getirmek için her şeyi yaptıklarını, anlaşmanın ilk safhasında çok önemli bir adım attıklarını söyledi. 
     BM'de geçen yıl alınan ve Lübnan'daki askerlerin çekilmesini ve militanların silahsızlanmasını amaçlayan kararın kendi planlarıyla örtüştüğünü ifade eden El Şara, BM'nin ilgili kararının, Ortadoğu'yu tekrar şekillendirmek isteyen ABD'nin baskı kampanyasının bir parçası olduğunu iddia etti. 
     Eski Lübnan Başbakanı Refik Hariri'nin geçen ay öldürülmesinin ardından, Suriye'ye Lübnan'daki askerlerini çekmesi yönünde yapılan uluslararası baskı artmıştı. 
     Suriye Devlet Başkanı Beşşar Esad, Taif anlaşması uyarınca Lübnan'daki birliklerin önce Bekaa'ya, oradan Lübnan-Suriye sınırına çekileceğini açıklamıştı. 
     
</TEXT>
</DOC>
