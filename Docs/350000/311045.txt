<DOC>
<DOCNO> 311045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/31/son/sonspo04.html </URL>
<DATE> 2005/01/31/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Locatelli'den Milan'a sevgilerle, Juve arayı açtı, Inter nihayet 
</HEADLINE>
<TEXT>

     İtalya Serie A'da 21. hafta sürpriz sonuçlara sahne oldu. Milan kendi evinde ağır bir yenilgi aldı, lider Juventus arayı açtı, 'beraberlikler' takımı Inter, deplasmanda kazandı. 
     Haftaya 47 puanda giren lider Juventus, konuk olduğu lig sonuncusu Atalanta'dan 2-1'lik galibiyetle döndü. Siyah-beyazlıları 3 puana Oliviera ve Del Piero pen taşırken, ünlü savunma oyuncusu Thuram maçın son dakikasında kendi kalesine gol attı. Juventus puanını 50'ye çıkarırken, en yakın rakibi Milan'la aradaki farkı 8 puana çıkardı. 
     
     Milan şaşkın 

     Liderin ardından 42 puanla ikinci sırada yer alan Milan, San Siro'da ağırladığı Bologna'ya 1-0 yenilerek ağır bir darbe aldı. Galatasaray'ın transfer etmek için çaba gösterdiği ancak sonuç alamadığı Locatelli, Milan ağlarını 27. dakikada havalandırdı ve takımına 3 puanı getirdi. 
     
     Emre'siz Inter Vieri ile kazandı 

     Bu sezon hiç yenilgi yüzü görmeyen ve aldığı 14 beraberlikle rekora koşan Inter ise, Palermo deplasmanında Vieri'nin golleriyle güldü. Karşılaşmada milli futbolcumuz Emre Belözoğlu yedek bekledi. 35 puana yükselen Inter, Udinese'nin Parma'ya kaybetmesiyle 3. sıraya yerleşti. 
     Serie A'da toplu sonuçlar şöyle 
     

Chievo 1 0 Livorno Parma 1 0 Udinese Roma 3 2 Messina Brescia 0 1 Lecce Cagliari 1 0 Fiorentina Reggina 2 1 Lazio Sampdoria 1 1 Siena      
      Puan durumu Juventus 50, Milan 42, Udinese 34, Roma 33, Inter 32, Sampdoria 32, Reggina 30. 
     
</TEXT>
</DOC>
