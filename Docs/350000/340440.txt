<DOC>
<DOCNO> 340440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/07/son/sondun16.html </URL>
<DATE> 2005/05/07/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Fischer Türkiye'nin modernleşmesinde temel çıkarlarımız var... 
</HEADLINE>
<TEXT>

     Almanya Dışişleri Bakanı Joschka Fischer, Türkiye’nin modernleşmesinde Almanya’nın da temel çıkarları olduğunu söyledi. 
     Fischer, "Neue Ruhr Rhein Zeitung" adlı gazeteye yaptığı açıklamada, AB’nin genişlemesiyle ilgili yersiz endişeler yaratılmaması uyarısında bulunarak, "Türkiye’nin modernleşmesinde temel çıkarlarımız var" dedi. 
     Joschka Fischer, Türkiye’nin özellikle insan hakları konusundaki eksikliklerini gidermesi gerektiğini kaydetti. 
     Türkiye’nin, kendisi için zor olan konuları da ele alması gerektiğini belirten Almanya Dışişleri Bakanı Fischer, "Türkiye zor sorunlarla da ilgilenmek durumunda kalacak. Örneğin Ermeni katliamlarıyla ilgili sorunlarla" dedi. 
     
</TEXT>
</DOC>
