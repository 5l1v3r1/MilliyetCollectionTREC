<DOC>
<DOCNO> 344645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/21/son/sontur16.html </URL>
<DATE> 2005/05/21/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Askerden dönen öğretmen öldürüldü... 
</HEADLINE>
<TEXT>

     Samsun’da bir sınıf öğretmeni, askerden geldikten bir gün sonra "iyi akşamlar" demediği gerekçesiyle yolda tartıştığı 4 gençten birinin bıçaklı saldırısı sonucu öldü. 
     Edinilen bilgiye göre, 1 gün önce vatani görevini yaptığı Ardahan’dan terhis olarak Samsun’a dönen Mustafa Yücel Yetkin 23 , gece Adalet Mahallesi’ndeki evinden sigara almak için dışarı çıktı. 
     Yolda karşılaştığı B.K. 16 ile yanında bulunan arkadaşları E.Y. 
     17 , H.Ç. 16 ve E.Ç’yle 17 tartıştı. Tartışmanın kavgaya dönüşmesi üzerine B.K’nın bıçaklı saldırısı sonucu ağır yaralanan Yetkin, hastaneye kaldırılırken yolda öldü. 
     Sınıf öğretmeni olduğu öğrenilen Yetkin’in ölümü ailesi ve yakınlarını yasa boğarken, çocuklarının cenaze töreni sırasında anne Netice ve baba Mehmet Yetkin fenalık geçirdi. 
     Olayın ardından gözaltına alınan dört zanlının ilk ifadelerinde, ölen gencin yanlarından geçerken "iyi akşamlar" dediklerini, ancak Yetkin’in buna karşılık vermemesi üzerine aralarında tartışma çıktığını söyledikleri öğrenildi. 
     
</TEXT>
</DOC>
