<DOC>
<DOCNO> 310503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/29/son/sondun21.html </URL>
<DATE> 2005/01/29/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Sudan'da çatışma 14 ölü, 16 yaralı... 
</HEADLINE>
<TEXT>

     Sudan'da, ayaklanan aşiret üyeleriyle polis arasındaki çatışmada 14 kişi öldü, 16 kişi yaralandı. 
     Yetkililerin verdikleri bilgiye göre, Beja aşireti üyelerinin kıyı kenti Port Sudan'da, sabah valiliğe yürümesiyle başlayan ayaklanmasını polis bastırmaya çalışınca çatışma çıktı. 
     Ayaklanma sırasında malların yağmalandığı ve özel mülkiyete sabotaj düzenlendiği belirtildi. 
     Çoğunlu Beja'dan olmak üzere doğudaki aşiretlerin üyeleri, 3 gün önce, validen zenginliğin ve iktidarın paylaşımı konusunda bazı taleplerde bulunmuşlar, talepleri 72 saat içinde karşılanmazsa eylemlere başlayacaklarını bildirmişlerdi. 
     İçişleri Bakanlığı'ndan yapılan açıklamada da ''bir grup sivilin kentte karmaşa yaratmaya çalıştığı'' belirtilerek, olayların kontrol altına alındığı bildirildi. 
     Beja kongresi adlı isyancı bir grup, Hartum hükümetini ülkenin doğusunu ihmal etmekle suçluyor. 
     
</TEXT>
</DOC>
