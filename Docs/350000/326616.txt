<DOC>
<DOCNO> 326616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/24/son/soneko02.html </URL>
<DATE> 2005/03/24/ </DATE>
<TIME> 02.09 </TIME>
<AUTHOR>  </AUTHOR>
<HEADLINE>
Peugeot Tekoto'nun, Ümitköy plazası açıldı 
</HEADLINE>
<TEXT>

     Peugeot bayisi Tekoto'nun Ankara Ümitköy'deki plazası hizmete açıldı. 
     Plazanın açılışına, Fransa'nın Ankara Büyükelçisi Paul Poudade, Ankara Ticaret Odası ATO Başkanı Sinan Aygün, bazı milletvekilleri ve çok sayıda davetli katıldı. 
     Büyükelçi Poudade açılışta yaptığı konuşmada, Peugeot'un Türkiye'de satış sonrası alanlarda geliştirmek istediği bir yatırım politikası olan yeni merkezin açılışından duyduğu memnuniyeti dile getirdi. 
     Otomobil sektörünün Türkiye'nin Avrupa ile bütünleşme öncüsü olduğunu ifade eden Poudade, şunları söyledi 
     ''Bu merkez, modern, rekabetçi, iyi yetişmiş kadın ve erkeği ile zengin ve global çevresinde çalışmaya hazır bir Türkiye'nin yüzünü göstermektedir. Avrupa ekonomisinin ve Türkiye'nin girebileceği erdemli daireyi süslemektedir ki, burada Türkiye'nin AB'ye girmesini kabul ederek, risk yerine bir elverişliliğin söz konusu olduğunu açıklamak çok önemlidir.'' Peugeot Otomotiv Pazarlama A.Ş Genel Müdürü Yann Carnoy de Peugeot marka zincirinin marka standartı ve kalite prensipleri ile Türkiye ve dünya pazarında en iyi hizmeti vermeyi amaçladığını belirtti. 
     Türkiye'de Peugeot marka imajını geliştirmeyi ve kuvvetlendirmeyi hedeflediklerini anlatan Carnoy, bayi teşkilatı ve müşteri ilişkilerine de büyük önem verdiklerini söyledi. 
     Carnoy, Peugeot'nın geçen yıl Ankara'da binek ve ticari olmak üzere 6 binden fazla, Türkiye genelinde de 45 bin adet araç sattığını kaydetti. 
     Peugeot'ın marka standartları doğrultusunda ''blue box'' konseptine uygun olarak tasarlanan Tekoto'nun Ümitköy'deki plazası toplam 4 bin metrekare kapalı alandan oluşuyor. Yeni plaza ile Peugeot'nun satış, servis ve yedek parça hizmetlerinin hepsinin aynı çatı altında toplanması planlanıyor. 
     
</TEXT>
</DOC>
