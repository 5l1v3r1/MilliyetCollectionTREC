<DOC>
<DOCNO> 339464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/04/son/sondun01.html </URL>
<DATE> 2005/05/04/ </DATE>
<TIME> 02.00 </TIME>
<AUTHOR>  </AUTHOR>
<HEADLINE>
İngiltere Başbakanı Blair İran'a saldırı planımız yok... 
</HEADLINE>
<TEXT>

     İngiltere Başbakanı Tony Blair, hükümetinin İran’a saldırı planı olmadığını yineledi. 
     Blair, Kanal 4’le yaptığı söyleşide, "İran’ın nükleer tesislerini ya da başka bir yeri bombalama amacım yok" diye konuştu. 
     "İngiltere’nin İran’a önleyici saldırı düzenlemeyeceğini garanti ediyor musunuz " sorusuna ise Blair, "İngiltere’nin İran’a saldırı planladığını düşünmek saçma" yanıtını verdi. 
     İran’ın Irak olmadığını söyleyen Blair, İran’ın nükleer silah konusunun birden ortaya çıkan bir sorun olduğunu, bu konuda şüpheleri olmadığını kaydetti. 
     Blair, İngiltere, Fransa, Almanya ve ABD olarak, İran’ın nükleer programı konusunda ortak hareket ettiklerini de bildirdi. 
     Fransa, İngiltere ve Almanya, AB adına, İran’ın nükleer programını silah yapımında kullanmamasını garanti altına almak için çaba gösteriyor. 
     
</TEXT>
</DOC>
