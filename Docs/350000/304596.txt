<DOC>
<DOCNO> 304596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/08/yazar/civaoglu.html </URL>
<DATE> 2005/01/08/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Kaçıncı madde 
</HEADLINE>
<TEXT>


Az bilinen gerçeklerden biri... Atatürk, şapka devrimini Kastamonu'da açıklamış. Ankara'ya dönüşünde sadece kendi başında değil, Diyanet İşleri Başkanı'nın da başında "şapka" vardır. 
Diyanet İşleri başkanları h l şapka giymiyorlar ama Atatürk giydirtmişti işte... 
Öyküsü ilginç. 
Atatürk, uzun dönemli projelerini kehanetlerini Mazhar Müfit Kansu'ya not ettirirdi. 
Erzurum Kongresi'nin bittiği gece Mustafa Kemal, Mazhar Müfit'e şu satırları not ettirir... 
"Tarih, 7-8 Temmuz 1919. Sabaha karşı." 
1- Zaferden sonra şekli hükümet, Cumhuriyet olacaktır. 
2- Padişah'la hanedan hakkında, zaman gelince, icap eden muamele yapılacaktır. 
3- Tesettür kalkacaktır. 
4- Fes kalkacak, medeni milletler gibi şapka giyilecektir. 
5- Latin harfleri kabul edilecektir. 
Kansu'nun elinden kalemi düşer. "Darılmayın ama paşam, sizin de hayalperest taraflarınız var. Cumhuriyet'in ilanına muvaffak olalım da o kadarı bile yeter" der. 
Şafak sökmektedir, herkes odasına gider. 
Aradan yıllar geçer. Cumhuriyet ilan edilir. Padişah ve hanedan gönderilir, tesettür kalkar, fes kalkar... Ve Atatürk, Kastamonu'dan başında şapka ve yanındaki Diyanet İşleri Başkanı'nın da başında şapka, Ankara'ya döndüğünde, TBMM önünden geçerken makam otomobilini durdurur. Çünkü kapıda Mazhar Müfit Kansu'yu görmüştür. 1919'da ona "hayalperestsiniz paşam" demiş olan Kansu'ya seslenir 
"Azizim Mazhar Müfit Bey, kaçıncı maddedeyiz Notlarına bakıyor musun " 1 
Bunu neden anlattım 

Anlamlı soru 
Ön sıralardan bir öğrenci... 13 yaşlarında... Sordu 
"Türkiye Başbakanı siz olsaydınız, ülkeyi nasıl yönetirdiniz " 
Bu soruyu kendi kendime de çoğu kez sorduğum için cevabı hiç zorlanmadan verdim 
"Atatürk benim yerimde olsaydı ne düşünürdü, ne karar verirdi, ne yapardı Bunu araştırır ve uygulamaya koyardım." 
Salonda alkış koptu. 
Bu ne harikulade bir şey 
Ölümünün üzerinden 65 yıl akmış, ilköğretim çağındaki çocuklar, ülkenin h l onun ya da onun ilkeleri tarafından yönetilmesi fikrine coşkuyla katılıyorlar. 
Atatürk'ün "Cumhuriyeti gençliğe emaneti" sanki ilkelerinin kalıcılığının güvencesi. Atatürk'ün gençliğe hitabesi ise - tek kelimesi bile değişemez - anayasası. 

Aferin çocuk 
Yukarıdaki soru ve cevap Oğuzkaan Koleji konferans salonunda ödül törenindendi. Gençlerin oyları benim için olmuş. 
Soruların büyük çoğunluğu "AB Türkiye" eksenliydi. 
Ancak belirli kültür düzeyine sahip yetişkinlerin irdelemeleri gibiydi. Hayret edilecek kadar sağlıklı, gerçekçi sorulardı. 
Aldıkları cevabı daha da açan yeni soruları, matruşka bebekleri gibi iç içeydi. Belli ki hocalarından, ailelerinden aldıkları "barutu tek atımlık kulaktan dolma" sorular değil. Atatürk, bulunduğu yükseklerden bu çocukları izleyebildiyse, herhalde gurur duyarak gülümsüyor, kendine özgü söylemiyle "aferin çocuk" diyordu. 

Onu anlamak 
Atatürk'ü eleştirmek, sağın ve solun uçlarından kopuk buluşanların ortak "moda çizgisi". 
Onun tek bir cümlesini ya da tavrını, görüntünün donduğu bir fotoğraf karesi gibi alıp bugüne taşıyorlar... Ve bugünün mercekleri altında irdeliyor, sorguluyor, hüküm üretiyorlar. Bir tür "fotoğraf infazı..." Oysa Atatürk, bir düşünme metodu, bir zihniyet, bir felsefedir. 
Bir nehirdir. H l akmaktadır. Yeni coğrafyalar kazanıyor. Engeller aşıyor. Bazen hız kazanıyor, köpürüyor... Bazen yarım daireler çiziyor, bazen düz akıyor... 
Atatürk zamanın ve koşulların değişkenliği içinde yorumlanmalıdır. Hedefi bellidir ve nettir "çağdaş uygarlık..." 
AB'den müzakere tarihi alınması bile, Atatürk'ün uzun vadeli hedeflerinin sonucudur. 
Yukarılarda bir yerlerden soruyor olmalı 
"Kaçıncı maddedeyiz " 
...... 
1 Emre Kongar Devrim Tarihi ve Toplumbilim Açısından Atatürk, s 172-173. Remzi Kitabevi. 



</TEXT>
</DOC>
