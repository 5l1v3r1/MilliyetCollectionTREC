<DOC>
<DOCNO> 306828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/15/son/sontur41.html </URL>
<DATE> 2005/01/15/ </DATE>
<TIME> 19.48 </TIME>
<AUTHOR>  </AUTHOR>
<HEADLINE>
İETT ve özel halk otobüslerinin 1 günlük geliri felaketzedelerin 
</HEADLINE>
<TEXT>

     İstanbul'da İETT ve özel halk otobüslerinin 1 günlük geliri, Büyükşehir Belediyesi'nin Güney Asya'daki felaketzedeler için başlattığı kampanyaya aktarılacak. 
     İstanbul Büyükşehir Belediyesi'nden yapılan yazılı açıklamada, Güney Asya'daki deprem ve tsunami felaketinin ardından başlatılan yardım kampanyasının devam ettiği belirtildi. 
     Açıklamada, İETT ve özel halk otobüslerinde 17 Ocak Pazartesi günü kullanılacak Akbil ve biletlerden elde edilecek gelirin, kampanyaya destek amacıyla bağışlanacağı kaydedildi. 
     Bu arada, yardım kampanyasına katılmak isteyenlerin, Büyükşehir Belediyesi'nin Vakıflar Bankası'nda açtığı ''Asya Depremi Yardım Hesabı''na, tüm şubelerden havale ücreti ödemeden bağış yapabilecekleri bildirildi. 
     
</TEXT>
</DOC>
