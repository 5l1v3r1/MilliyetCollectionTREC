<DOC>
<DOCNO> 323037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/11/son/sonyas27.html </URL>
<DATE> 2005/03/11/ </DATE>
<TIME> 19.11 </TIME>
<AUTHOR>  </AUTHOR>
<HEADLINE>
İşitme engelliler için ilk cep telefonu mağazası açıldı 
</HEADLINE>
<TEXT>

     İşitme engelliler için ilk cep telefonu mağazası Paris'te açıldı. 
     Fransız mobil telefon operatörü SFR ile işbirliğiyle mağazayı açan girişimci ve ailesi de işitme engelli olan Laurent Denoncourt, işitme engellilerin dünyasıyla konuşanların dünyası arasında köprü kurmak için bu mağazayı açtığını belirtti. 
     3G adı verilen üçüncü kuşak cep telefonlarının sağırlar için devrim yaratacak nitelikte olduğunu söyleyen Fransız girişimci, 3G cep telefonlarının konuşanların birbirlerini ekranda görebilmelerine olanak tanıması sayesinde, işitme engellilerin işaret diliyle anlaşabileceklerini kaydetti. 
     3G cep telefonlarından işitme engelliler, sadece SMS göndererek iletişim kurabiliyorlardı. 
     Paris'te Genç İşitme Engelliler Ulusal Enstitüsü'nün hemen karşısına açılan mağazada çalışanlar da işaret dilini bilen görevlilerden oluşuyor. 
     
</TEXT>
</DOC>
