<DOC>
<DOCNO> 318174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/24/son/sondun36.html </URL>
<DATE> 2005/02/24/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
AİHM'den tarihi karar... Rusya suçlu bulundu .. 
</HEADLINE>
<TEXT>

     Avrupa İnsan Hakları Mahkemesi AİHM , Çeçenistan'daki insan hakları ihlalleri yüzünden, Rusya'yı ilk defa suçlu bularak, maddi tazminat cezası ödemeye mahkum etti. 
     Rusya'nın 1999 ve 2000 yıllarında düzenlediği askeri operasyonlarda ölen 6 Çeçen vatandaşının yakınlarının açtığı davayı karara bağlayan AİHM, Moskova'nın Avrupa İnsan Hakları Sözleşmesi'nin AİHS yaşama hakkıyla ilgili 1. maddesinin ihlal ettiğine hükmetti. 
     Mahkeme, ''Rusya'nın ayrıca AİHS'nin adil yargılanma hakkıyla ilgili 6. ve işkencenin yasaklanmasıyla ilgili 5. maddesini de ihlal ettiğini'' açıkladı. 
     AİHM kararı gereği Rusya, şikayet başvurusunda bulunanlara toplam 135 bin 710 avro ödeyecek. 
     Rusya'nın karara itiraz edip, davanın temyiz niteliğindeki büyük dairede görüşülmesini isteme hakkı bulunuyor. 
     Söz konusu dava, AİHM'ye Çeçenistan'dan yapılan yaklaşık 120 başvuruya emsal teşkil etmesi açısından da önem taşıyor. 
     
</TEXT>
</DOC>
