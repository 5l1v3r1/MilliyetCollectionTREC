<DOC>
<DOCNO> 326918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/25/yazar/akyol.html </URL>
<DATE> 2005/03/25/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Fırtına Kırgızistan'da 
</HEADLINE>
<TEXT>


ÖNCE şunu söylemek lazım Kırgız ayaklanmasında Türkçü, İslamcı veya yerel etnik bir renk yok. 
Halbuki komşu Özbekistan'daki muhalefet hareketleri, modernist ise genel anlamda Türkçülüğe yakındır Muhammed Salih'in başlattığı 'Birlik' hareketi gibi... Babür Melikof'un 'liberal-Türkçü' "Ceditçilik" geleneğine önem veren ılımlı Çiftçi Partisi gibi... 
Özbekistan'daki gelenekçi tepkiler ise, ılımlılardan tutun da, Afganistan'daki terör kamplarına uzanan aşırı dinci hareketlere kadar uzanır Tahir Yoldaşov ile Amerika'nın Afgan harek tında öldürülen Cuma Nemangani gibi... 
Kırgızistan'daki hareket ise yoksulluğa ve otoriter baskıcı rejime karşı bir ahali patlamasıdır. Sosyalizm çökeli çeyrek asır oldu, Orta Asya cumhuriyetlerinin en fakiri, daha önce benzer olayları yaşamış olan Tacikistan'la, şimdi bu olayları yaşayan Kırgızistan'dır. 

KIRGIZ Devlet Başkanı Askar Akayev'le Bişkek'te ve Ankara'da kısa iki görüşmem olmuştu. Kibar ve yumuşak mizaçlı bir entelektüeldir. Yönetimi bırakmaya birkaç defa niyetlenmiş ama bilhassa Özbek lideri İslam Kerimov onu bundan vazgeçirmişti. 
Akayev rejimi, muhalefet güçlendikçe sertleşme ve çevresini daraltma tuzağına düştü 
Akayev rejiminin itibarlı Dışişleri bakanları Muratbek İmamaliyev ve Bayan Rosa Otumbayeva gibi isimler muhalefete geçti. Bugünkü halk hareketine liderlik eden Kurmanbayev Bakiyev Bakioğlu bağımsız Kırgızistan'ın ilk başbakanı idi. 
Halk hareketi ile hapisten çıkarılan Felix Kulov da KGB yerine Akayev'in kurduğu milli güvenlik teşkilatının bakanı idi. 
Elitler katında bu şekilde muhalefet genişlerken, ekonomik sefalet halk arasındaki tepkiyi hızlandırdı. Seçimlerde tahrifat yapılması halkı patlattı Gürcistan ve Ukrayna'daki halk hareketlerini Kırgızistan izledi 
"Eski Rejim"den gelen statükoya tepki ve bu sebeple yüzlerin Rusya'ya değil, Batı'ya dönük olması bu hareketlerin ortak özelliğidir. 
ABD kökenli vakıfların, bu arada Soros vakfının "açık toplum" çalışmalarının da bu halk memnuniyetsizliğinin harekete geçmesinde etkili olduğu bildiriliyor. 

BUNDAN sonra ne olur Görünür vadede Bakiyev'in başkanlığında geçici bir hükümet kurularak seçimlere gidilecek ve tabii muhalefet iktidara gelecek... 
Fakat bu kadar basit değil. 
Gürcistan ve Ukrayna'da başlayan halk hareketi Kırgızistan'da sona mı erecek Bu süreç, diğer Orta Asya rejimlerini, özellikle de kritik bir konumda olan Özbekistan'ı etkilemeyecek mi 
Orta Asya'da en otoriter rejim Özbek Kerimov'un rejimidir. Özbekistan'da çok kuvvetli, iyi teşkilatlanmış, Kerimov'a sadık bir ordu vardır Kırgızistan'da ise ordu adeta yoktu, bir milis teşkilatı idi 
Kırgızistan'da etnik bir gerilim yok ama Özbekistan'da yaşanmış kanlı etnik çatışmaların izleri h l devam etmektedir, Fergana Vadisi etnik kan gölüne dönebilir Özbekistan'ın Ukrayna veya Kırgıztan gibi 'kolay' dönüşmesi pek muhtemel gözükmüyor. 
Özbekistan'da Amerikan üssü de vardır üstelik 
Değişim çağımızda kaçınılmaz... Aklın gereği, bu değişimin dengeli yapılması, kanlı çatışmalara meydan verilmemesidir. 



</TEXT>
</DOC>
