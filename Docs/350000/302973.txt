<DOC>
<DOCNO> 302973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/03/son/sondun17.html </URL>
<DATE> 2005/01/03/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Irak, güne bombalarla başladı 3 ölü, 25 yaralı 
</HEADLINE>
<TEXT>

     Irak'ın başkenti Bağdat'ın batısında, Başbakan İyad Allavi'nin parti binası yanında bomba yüklü araçla düzenlenen saldırıda 3 kişi hayatını kaybetti, 25 kişi yaralandı. 
     Polis, Bağdat'ın batısındaki Harisiya bölgesindeki saldırıda ölenlerden 2'sinin polis memuru, birinin sivil olduğunu kaydetti. 
     Irak Başbakanı İyad Allavi'nin parti binasında bulunmadığı saldırıda yaralanlardan 18'inin polis, 7'sinin sivil olduğu kaydedildi. 
     Polisin ilk raporlarına göre, bombalı araç, başkentin Harithiya bölgesindeki Irak Ulusal Uzlaşma parti binası yanındaki polis barikatını geçmeye çalışırken infilak etti. 
     Allavi'nin ikametgahına 100 metre uzaklıkta bulunan parti binasının saldırıda hasar görmediği bildirildi. 
     Görgü tanıkları da patlamadan sonra makineli tüfek seslerinin duyulduğunu belirttiler. 
     Patlamanın, parti liderlerinin, 30 Ocak'taki seçimler için adayları açıklayacakları basın toplantısından birkaç dakika önce meydana geldiğine dikkat çekildi. 
     
</TEXT>
</DOC>
