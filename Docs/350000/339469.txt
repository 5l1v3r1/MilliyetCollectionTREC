<DOC>
<DOCNO> 339469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/04/son/sondun06.html </URL>
<DATE> 2005/05/04/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
CİA, 2001'de Bin Ladin'in kafasını istemiş 
</HEADLINE>
<TEXT>

     Amerikan Merkezi Haberalma Teşkilatı’nın CIA , 2001 sonunda ajanlarından El Kaide lideri Usame Bin Ladin’i öldürüp kafasını buz dolu bir kutuda ABD’ye getirmesini istediği ortaya çıktı. 
     Emekliye ayrılan ajan Gary Schroen, Amerikan NPR radyosuna yaptığı açıklamada, ABD’nin 11 Eylül 2001’deki saldırıların ardından şaşkına uğradığı bir dönemde, Taliban rejiminin devrilmesine yardım amacıyla Afganistan’a gönderildiğini ve kendisinden Bin Ladin’i yakalaması, öldürmesi ve kafasını da buz kutusunda ABD’ye getirmesinin istendiğini söyledi. 
     Schroen, bu talimatın kendisine dönemin terörle mücadele dairesi başkanı Cofer Black tarafından Afganistan’a gitmeden kısa bir süre önce verildiğini, talimatta Bin Ladin’in dışında, 2001’deki saldırılara karıştığı sanılan diğer El Kaide sorumlularının da öldürülmesinin istendiğini belirtti. 
     30 yıldır CIA için çalıştığını kaydeden eski ajan, bu yıllar 
     içinde kendisinden ilk kez bir hedefin canlı getirilmesi yerine öldürülmesinin istendiğini söyledi ve başkana, "Bu talimatlar bugüne kadar aldığım en açık talimatlar. Ancak buz bulmak için ne yapabileceğimi bilmiyorum, artık bir şeyler bulacağız" dediğini kaydetti. Bin Ladin’in hala nerede olduğu bilinmiyor. 
     
</TEXT>
</DOC>
