<DOC>
<DOCNO> 329123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/01/guncel/gun03.html </URL>
<DATE> 2005/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan bu kez 'Kedi Tom' oldu 
</HEADLINE>
<TEXT>


İSTANBUL Milliyet 

Başbakan Recep Tayyip Erdoğan'ı "Tayyipler lemi" başlığıyla kapağına taşıyan Penguen'den sonra, Leman Dergisi de Erdoğan'ın ünlü çizgi film karakteri "Kedi Tom" şeklinde betimlendiği karikatürü kapak yaptı. 
Başbakan Recep Tayyip Erdoğan'ı kedi şeklinde çizen karikatürist Musa Kart'ın mahkemece tazminata çarptırılmasını protesto etmek için, Erdoğan'ın fil, zürafa, maymun, deve, kurbağa, yılan, inek ve ördek şeklindeki karikatürlerini kapağına taşıyan ve hakkında 40 bin YTL'lik tazminat davası açılan Penguen dergisi, son sayısında Erdoğan'ı "kuyruklu" çizdi. 

'Jerry'yi kovalıyor 
Leman dergisinin dün piyasaya sürülen sayısında da, Erdoğan Jerry'yi kovalayan "Kedi Tom" olarak çizildi. Kapakta "Küçük büyük herkesin eğlenerek izlediği çizgi macera devam ediyor. Tom ile Jerry mahkemede..." ifadesi yer aldı. Karikatüristlerin elindeki kalemle koşan Jerry şeklinde çizildiği kapakta, "Tom" olarak betimlenen Erdoğan da öfkeyle Jerry'yi kovalıyor. 


</TEXT>
</DOC>
