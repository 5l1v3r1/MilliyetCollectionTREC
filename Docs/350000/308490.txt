<DOC>
<DOCNO> 308490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/22/son/sontur14.html </URL>
<DATE> 2005/01/22/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Altın kolyeyi yutarken böyle yakalandı... 
</HEADLINE>
<TEXT>

     Geçen çarşamba günü akşam saatlerinde Sadık Ahmet Cadesi'ndeki Yavaşlar Kuyumculuk'a gelen Cenk Üveyik, müşteri gibi davranarak tezgah önüne kadar geldi. Tezgahtar diğer müşterilerle ilgilenirken, tezgah üzerinde bulunan, kolyelerin bulunduğu kutudan üç tane kolye aldı, cebine koymaya kalktı. 
     Tezgahtarın kendisini izlediğini farkeden Üveyik, iki kolyeyi kutuya bıraktı, diğerini ağzına atıp yuttu. Ancak tezgahtar durumu farketti. Ayrıca bu saniyeler, işyerindeki güvenlik kamerasıyla da saniye saniye görüntülendi. İşyeri görevlileri polise haber verdi. Cenk Üveyik dükkandan çıktıktan birkaç dakika sonra polis tarafından yakalandı. İşyeri Müdürü Recep Kumcular'ın şikayetçi olması üzerine Manisa Devlet Hastanesi'ne getirilen Cenk Üveyik'in röntgeni çekildi. Filmde altın kolyenin mideden çıkıp bağırsağa gittiği görüldü. Üveyik, çıkarıldığı mahkemece tutuklandı. 

     
</TEXT>
</DOC>
