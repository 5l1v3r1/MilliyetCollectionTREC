<DOC>
<DOCNO> 339315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/03/son/sontur18.html </URL>
<DATE> 2005/05/03/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Üvey babasını pompalı tüfekle öldürdü 
</HEADLINE>
<TEXT>

     Adana’nın Pozantı İlçesi’ne bağlı Akçatekir Beldesi’nde, bir kişi, üvey babasını pompalı tüfekle vurarak öldürdü. 
     Alınan bilgiye göre, İlçe Emniyet Müdürlüğü’nde yardımcı teknisyen İbrahim Demir 42 , Ayten Demir 41 ile evlendi. Ancak, İbrahim Demir ile karısının önceki eşinden olan oğlu Tolga Uçar 23 arasında sorun yaşanmaya başladı. Belde mezbahası yolunda Tolga Uçar, üvey babası İbrahim Demir ile tartıştı. Uçar, pompalı tüfekle ateş ederek İbrahim Demir’i öldürdü. 
     İhbar üzerine cesedi bulan ve soruşturma başlatan ekipler, Ayten Demir ve Tolga Uçar’ı gözaltına aldı. Suçunu itiraf eden Tolga Uçar, çıkarıldığı nöbetçi mahkemece tutuklanarak cezaevine gönderildi. 
     Ayten Demir ise tutuksuz yargılanmak üzere serbest bırakıldı. 
     
</TEXT>
</DOC>
