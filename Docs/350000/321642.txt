<DOC>
<DOCNO> 321642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/07/son/sonyas19.html </URL>
<DATE> 2005/03/07/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
ABD'de askeri tatbikattan sonra onlarca yunus karaya vurdu 
</HEADLINE>
<TEXT>

     ABD'nin Florida eyaleti açıklarında bir deniz tatbikatı sonrasında onlarca yunus karaya vurdu, 20'den fazlası öldü. 
     Amerikan donanması ve yabanıl yaşamı koruma uzmanları, 70'den fazla yunusun karaya vurmasına bir denizaltının sonar kullanmasının yol açıp açmadığını araştırıyor. 
     Yunuslar karaya vurmadan bir gün önce USS Philadelphia denizaltısı, donanmaya bağlı komandolarla Florida'nın Key West bölgesi açıklarında tatbikat yapmıştı. 
     Donanma yetkilileri, denizaltının tatbikat sırasında sonar kullanıp kullanmadığını açıklamayı reddediyor. 
     Bazı bilim adamları, suda kilometrelerce öteden duyulabilen sonar patlamalarının denizdeki memelileri korkutarak su yüzeyine çok hızlı çıkmalarına ve bunun da dalgıçlarda olduğu gibi vurguna neden olabileceğini belirtiyor. 
     
</TEXT>
</DOC>
