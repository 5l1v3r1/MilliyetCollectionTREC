<DOC>
<DOCNO> 338080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/son/soneko11.html </URL>
<DATE> 2005/04/29/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
MSF'nin batık kredileri 12 milyar YTL 
</HEADLINE>
<TEXT>

     Tasarruf Mevduatı Sigorta Fonu’nun TMSF batık kredileri azalıyor. Fon’a devrolunan takipli alacakların tutarı, 400 milyon YTL’ye yakın azalarak 12 milyar YTL’ye indi. Diğer bankaların batık kredileri ise 460 milyon YTL artarak 6.5 milyar YTL’yi geçti. 
     ANKA’nın Merkez Bankası verilerinden yaptığı belirlemeye göre, mevcut bankalarla TMSF bünyesine alındıktan sonra tasfiye edilen, birleştirilen ya da satılan bankalardan Fon’a devrolunan tasfiye olunacak toplam krediler, 15 Nisan itibariyle 18 milyar 503.5 milyon YTL olarak gerçekleşti. Bu kredilerde, yılbaşından bu yanaki dönemde 96.1 milyon YTL’lik büyüme gözlendi. 2004 yılı sonunda bankacılık sisteminin toplam batık kredileri 18 milyar 407.4 milyon YTL düzeyinde bulunuyordu. 
     
     BÜYÜK BÖLÜMÜ TMSF’NİN 
     Batık kredilerin 11 milyar 959.9 milyon YTL’ye en büyük bölümünü TMSF’nin batık kredileri oluşturuyor. Fon’un batık kredileri, yılbaşından bu yanaki dönemde 366.5 milyon YTL’lik gerileme gösterdi. 
     Fon’un batık kredilerindeki düşüşün büyük bölümü yabancı para kredilerinden kaynaklandı. 15 Nisan itibariyle TMSF’nin takipli alacaklarının 8 milyar 30.3 milyon YTL’sini yabancı para, 3 milyar 929.5 milyon YTL’sini YTL krediler oluşturdu. Yabancı para batık krediler 307.7 milyon YTL, YTL cinsinden krediler 58.8 milyon YTL azaldı. 
     
     DİĞER BANKALARIN BATIK KREDİLERİ 
     Diğer bankaların batık kredileri ise yılbaşından bu yanaki dönemde 462.6 milyon YTL artarak 6 milyar 543.7 milyon YTL’ye ulaştı. 
     Bunun 3 milyar 821 milyon YTL’yle en büyük bölümünü özel bankaların batık kredileri oluşturdu. Özel bankaların takipli alacakları, sözkonusu dönemde 461.6 milyon YTL büyüdü. 
     Kamu bankalarının batık kredileri 13.9 milyon YTL azalarak 2 milyar 381.4 milyon YTL’ye, kalkınma ve yatırım bankalarının kredileri 6.1 milyon YTL azalarak 169.7 milyon YTL’ye gerilerken, yabancı bankaların batık kredileri 21 milyon YTL artarak 171.5 milyon YTL oldu. 
     
     10.5 MİLYAR YTL’LİK KARŞILIK 
     Bankalar ve TMSF, batık krediler için 15 Nisan itibariyle 10 milyar 501.6 milyon YTL’lik karşılık ayırdı. 
     Krediler özel karşılıkları, yılbaşından bu yana 688 milyon YTL arttı. TMSF’ye devrolunan takipli alacak karşılıkları 4 milyar 688.6 milyon YTL, diğer bankaların alacak 
     
</TEXT>
</DOC>
