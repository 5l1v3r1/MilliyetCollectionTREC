<DOC>
<DOCNO> 319059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/27/son/sonspo06.html </URL>
<DATE> 2005/02/27/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Hidayet 14 sayı attı ama Magic yenildi... 
</HEADLINE>
<TEXT>

     ABD Profesyonel Basketbol Ligi'ne, TSİ bu sabaha karşı yapılan 6 maçla devam edildi. 
     Hidayet Türkoğlu'nun forma giydiği Orlando Magic, deplasmanda Miami Heat'e 101-98 yenildi. Maçta 22 dakika sahada kalan Türkoğlu, 14 sayı, 2 savunma ribauntu ve 1 asistlik performans sergiledi. Türkoğlu, 2 sayılık atışlarda 7'de 3 isabet bulurken 2'şer kez denediği 3 sayılık ve serbest atışlarda da başarılı oldu. 
     Öte yandan Grant Hill'in 28 sayı, 4 ribaunt ve 3 asist, Steve Francis'in de 16 sayı, 3 ribaunt ve 4 asistlik performansları, galibiyet için yeterli olmadı. 
     Ev sahibi ekipte ise Dwyane Wade'in 25 sayı, 3 ribaunt ve 4 asist, Eddie Jones'un 15 sayı ve 6 ribauntu, Damon Jones'un da 14 sayı ve 5 asisti, Miami'ye galibiyeti getirdi. 
     Günün en bol skorlu maçı, Phoenix Suns ve Dallas Mavericks arasında yapıldı. son derece çekişmeli geçen karşılaşma, 1 sayı farkla 124-123 Suns lehine biterken ev sahibi ekibin çabaları, yeterli olmadı. 
     Suns'da 33 sayı ve 10 ribauntla double-double yapan Amare Stoudemire, 26 sayıyla Quentin Richardson ve 25 sayı, 13 ribauntla double-double yapan Shawn Marion, takımlarının yıldızları oldular. 
     Dallas'da ise Jason Terry, 27 sayı ve 7 asist, double-double yapan Alman oyuncu Dirk Nowitzki 26 sayı, 16 ribaunt ve 5 asist, Josh Howard ise 22 sayı ve 6 ribauntluk oyun çıkardı, ancak bu galibiyet için yeterli olmadı. 
     
     Ligde alınan diğer sonuçlar şöyle 
     Chicago Bulls-Charlotte Bobcats 94-90. 
     New York Knicks-Indiana Pacers 90-79. 
     Sacramento Kings-Philadelphia Sixers 101-99. 
     Memphis Grizzlies-San Antonio Spurs 84-82. 
     Lige, TSİ yarın sabaha karşı yapılacak 11 maçla devam edilecek. 
     
</TEXT>
</DOC>
