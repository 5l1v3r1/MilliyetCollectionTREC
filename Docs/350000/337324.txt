<DOC>
<DOCNO> 337324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/son/sondun36.html </URL>
<DATE> 2005/04/27/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Laura Bush Çok tatlı bir hareket 
</HEADLINE>
<TEXT>

     ABD'de Başkan George W. Bush'un Suudi Arabistan Veliaht Prensi Abdullah ile Crawford'daki çiftliğinde el ele tutuşması talk show ustası Jay Leno'ya konu olurken, programına katılan ABD Başkanı'nın eşi Laura Bush, ''Bence çok tatlı bir hareket'' dedi. 
     Petrol fiyatlarını uzun vadede düşürmek için Suudi Arabistan'dan üretimi artırması talebinde bulunan Başkan Bush, Crawford'daki çiftliğinde kucaklayıp yanaklarından öperek karşıladığı 81 yaşındaki Veliaht Prens Abdullah ile, ''Arap gelenekleri çerçevesinde samimiyetini göstermek için'' el ele tutuşarak dolaşması, ABD'de en çok konuşulan konulardan biri oldu. 
     Amerikan basınında ''Petrol için her şeyi yapmaya hazırız'' yorumlarıyla yer alan Bush ve Abdullah'ın el ele fotoğrafları, Jay Leno'nun ''Tonight Show'' adlı programında da ele alındı. Programına Laura Bush'u konuk eden Leno, ''Eşinizin bu hareketini nasıl değerlendiriyorsunuz '' diye sorunca, Laura Bush, ''Bence çok tatlı bir hareket'' dedi. Leno ise ''Çok anlayışlı bir eşsiniz'' diyerek espri yaptı. 
     Laura Bush, Başkan Bush'a halk desteğinin yüzde 47'ye inmesine karşın, kendisine yönelik halk desteğinin yüzde 80'lerde bulunduğunu hatırlatan Leno'nun, ''Eşinize hiç bu konuda şaka yapmıyor musunuz '' sorusu üzerine, ''Hayır, ama bunu düşüneyim'' dedi. 
     Eski öğretmen ve kütüphaneci Laura Bush, halk desteği yüksek olduğu için resmi bir görev almayı düşünüp düşünmediği sorusuna, böyle bir planı olmadığı yanıtını verdi. 
     DEN-MCT 15 59 27 04 05 P 
     
</TEXT>
</DOC>
