<DOC>
<DOCNO> 329502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/02/ekonomi/aeko.html </URL>
<DATE> 2005/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
'Veto fiyatı düşürür' 
</HEADLINE>
<TEXT>


Üst düzey bir bürokrat Cumhurbaşkanı Sezer'in veto ettiği yasayla satışın durmayacağını ama fiyatların düşeceğini ifade etti. Bürokrata göre, Telsim ve çimento şirketlerinin satışından beklenenin altında para gelecek 

Nedim Şener 

Yabancıların medya sektöründe yüzde 100 hisse sahibi olmasına imk n tanıyan ve Tasarruf Mevduatı Sigorta Fonu'nun TMSF elindeki medya, telekomünikasyon ve çimento şirketlerinin satışı sonrası alıcılara garanti getiren yasanın Cumhurbaşkanı Ahmet Necdet Sezer tarafından veto edilmesinin, satışları durdurmayacağı ancak fiyatları düşüreceği tahmin ediliyor. 
TMSF'den üst düzey bürokratın verdiği bilgiye göre Telsim'den 2.5-3 milyar dolar, çimento şirketlerinden de 600 milyon dolar civarında bir tahsilat bekleniyordu. 
16 Mart 2005 günü TBMM'den geçen ve Cumhurbaşkanı'nın Anayasa'ya aykırı bularak önceki gün veto ettiği "Bankalar Kanunu ile Radyo ve Televizyonlar'ın Kuruluşları Hakkında Kanun'da Değişiklik Yapılmasına dair 5317 sayılı Kanun"daki düzenlemelerin TMSF'ye mali danışmanlık yapan yabancı kuruluşların önerisi olduğu belirtildi. 
TMSF'nin yönetiminde olan Star Medya Grubu, Telsim ve çimento şirketleri için açılacak ihaleleri etkileyecek olan düzenlemenin en önemli maddesi yabancıların yayın kuruluşlarında sahip olabilecekleri yüzde 25 hisse sınırını kaldırılmasıydı. İkinci önemli düzenleme de TMSF'nin elindeki şirketlerin satışından sonra ihale iptal edilse dahi bu kuruluşların eski sahiplerine geri verilmemesini öngörmesiydi. Bu düzenlemenin ihaleye katılımı artırması ve bunun fiyata yansıması bekleniyordu. 

Satışa devam 
TMSF yetkilileri mevcut durumun satışı engellemediğini ve TMSF'nin elindeki şirketlerin "iktisadi bütünlük" içinde satışına imk n tanıdığını ifade ediyor. Veto ile medya sektöründe yabancılara hisse satışının yüzde 25 ile sınırlı kalınması zorunluluğunun bulunduğunu belirten yetkililer, TMSF'nin elindeki diğer şirketlerin satışına devam edildiğini söylediler. Bu çerçevede ilk satışın Uzanlara ait bir kuruluş olacağı bilgisi verildi. 
Geçen yıl çıkan 5228 sayılı kanunla, bir şirketin "iktisadi bütünlük" içinde yani, bina ekipman ve gayrimenkullerinin topluca satışının yolunun açıldığını belirten yetkililer, çimento, telekomünikasyon şirketleri ve medya kuruluşlarının mevcut halleri ile satışının planlandığı gibi yürütüldüğünü söylediler. 
Veto edilen 5317 Sayılı yasada TMSF'nin elindeki kuruluşları alanlar için şu güvence getiriliyordu "Satışın Fon Kurulu tarafından iptal edilmesi hali hariç olmak üzere, ihalenin feshi halinde alıcısına teslim edilmiş olan mal, hak ve varlıkların iadesi istenemez." 
Cumhurbaşkanı, bu maddenin iptal gerekçesinde, ihalenin fesihinin, ihalenin yeniden yapılması durumunu ortaya çıkaracağını belirterek, varlıkların geri alınamamasının ihalenin yenilenmesi olasılığını ortadan kaldırdığını vurguladı. Cumhurbaşkanı veto gerekçesinde şunları dile getirdi 

Sezer'in veto gerekçesi 
"Getirilen kurala göre, ihalenin feshi için açılan idari dava sonunda yargı yerince ihalenin iptaline karar verilse de alıcısına teslim edilmiş olan ihale konusu mal, hak ve varlıkların geri verilmesi istenilemeyecektir. Böylece, yasaya ve hukuka aykırılığı yargı yerince saptanarak iptal edilen ihalenin konusu olan mal, hak ve varlıklar yönetimin elinden çıkmış olacağından, ihalenin yeniden yapılması olanağı ortadan kalkmaktadır. Bu durumun, çoğu kez ihalenin yeniden yapılmasını gerektirecek yargı kararını etkisiz kılacağı, iptal davasından elde edilmek istenen sonucu engelleyeceği, başka bir deyişle iptal kararını hükümsüz bırakacağı açıktır. Oysa, incelenen yasanın yukarıda açıklanan söz konusu düzenlemesi, yönetimin yargı kararlarını tüm sonuçlarıyla yerine getirme yükümlülüğünü ortadan kaldırmaktadır. Bu nedenle ve yargı kararlarını etkisiz ve hükümsüz kılan içeriğiyle söz konusu düzenleme, Anayasa'nın 2. maddesindeki hukuk devleti ve 138. maddesindeki yargı kararlarının bağlayıcılığı ilkelerine uygun düşmemektedir." 

'Tekrar çıkarmayı düşüneceğiz' ABDULLAH KARAKUŞ Kızılcahamam 
Başbakan Yardımcısı Abdüllatif Şener, yayın kuruluşlarından yüzde 50'sinden fazlasının yabancı sermayeye satılabilmesine olanak tanıyan yasayı veto eden Cumhurbaşkanı Ahmet Necdet Sezer'e, "Avrupa" yanıtı verdi. Çıkardıkları yasanın Türkiye'nin ihtiyaçlarına uygun olduğunu belirten Şener, "Bizim açımızdan AB uygulamaları önemlidir. Avrupa ülkelerinin tamamında bu sınırsızdır. Biz tekrar aynen çıkarmayı düşüneceğiz veya başka bir formül üzerinde düşünülebilir" dedi. 

Atanmış hassasiyeti var mı Cumhurbaşkanı Sezer, veto ettiği yasayla ilgili olarak TMSF'den bilgi aldı. Ancak bilgiyi Fon'un başındaki Ahmet Ertürk'ten değil Fon'daki teknik ekipten almayı tercih etti. TMSF Kanunlar Müdürlüğü'nde görevli bir ekip Köşk'e giderek yasa konusunda Cumhurbaşkanı'nı bilgilendirdi. Bu durum, 'Cumhurbaşkanı'nın AKP döneminde atanan bürokratlara karşı bir hassasiyeti mi var ' sorusunu gündeme getirdi. 5317 sayılı yasanın bir kısmının Cumhurbaşkanı'nca veto edileceği beklenen bir gelişmeydi. Özellikle yabancıların yayın kuruluşlarında yüzde 100 hissedar olmasıyla ilgili düzenleme bu çerçevede değerlendiriliyordu. Buna karşın TMSF'nin elindeki kuruluşların satış sonrası ile ilgili düzenlemenin iptali ise sürpriz oldu. 


</TEXT>
</DOC>
