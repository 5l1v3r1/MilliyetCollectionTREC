<DOC>
<DOCNO> 307000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/16/son/sontur20.html </URL>
<DATE> 2005/01/16/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Mustafa Bayram hastaneye yatırıldı 
</HEADLINE>
<TEXT>

     Van Emniyet Müdürlüğü Bölge Trafik Şubesi'nden, oğlu Hamit Bayram'ın kaçırılmasıyla ilgili olarak tutuklanan ve bir süredir İzmir Kırıklar F Tipi Cezaevi'nde bulunan eski Van Milletvekili Mustafa Bayram, kalp rahatsızlığı nedeniyle hastaneye kaldırıldı. 
     Yakalandıktan sonra davanın görüleceği İzmir'e getirilerek, Kırıklar F Tipi Cezaevi'ne konulan Mustafa Bayram, 3 gün önce kalbinden rahatsızlandı. Van'da tutuklu bulunduğu sırada yine kalbinden rahatsızlanarak anjiyo olan Bayram, askeri araçla Ege Üniversitesi Tıp Fakültesi Hastanesi'ne getirildi. Bayram, Kalp ve Damar Cerrahisi Bölümü'nde tedavi altına alındı. 
     Bayram'ın hastaneye yatırılmasının ardından jandarmanın sıkı önlem aldığı bildirildi. 
     Bayram'ın tedavisinin ne kadar süreceği henüz açıklanmadı. 
     Eski Van Milletvekili Mustafa Bayram, oğlu Hamit Bayram ve şoförü Hüsnü Özbuz'un, Van Bölge Trafik Şube Müdürlüğü'nden kaçırılmasıyla ilgili tutuklanmış, 30 Aralık 2004'te davanın görüleceği İzmir'e getirilerek, Kırıklar F Tipi Cezaevi'ne konulmuştu. 
     
</TEXT>
</DOC>
