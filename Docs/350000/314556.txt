<DOC>
<DOCNO> 314556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/11/son/sonyas11.html </URL>
<DATE> 2005/02/11/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Sevgililere özel konuşan gül... 
</HEADLINE>
<TEXT>

     14 Şubat Sevgililer Günü'nün yaklaşmasıyla birlikte, birbirinden ilginç hediyeler vitrinlerde yerini aldı. 
     Bu hediyelerden biri de Çin'den ithal edilen, kısa süreli ses kaydetme özelliği bulunan marifetli güller... Adedi 4 YTL'ye 4 milyon liraya satılan güller, gonca kısmındaki mikrofon aracılığıyla sapındaki bir düğmeye basılarak 5 saniye süreyle ses kaydı yapıyor. Gül, alıcı tarafından sapındaki diğer düğmeye basılması halinde de kaydedilen sesi aktarabiliyor. 
     Hediyelik eşya satıcılarından Hasan Nayman, 14 Şubat Sevgililer Günü nedeniyle satışa çıkartılan ve ses kaydetme özelliği olan güllerin büyük ilgi gördüğünü söyledi. 
     Nayman, ''Gülü satın alan kişi, göndereceği veya vereceği kişiye istediği sevgi sözcüklerini teybe kayıt yapar gibi gülün içindeki küçük elektronik devreye kaydedebiliyor. Gülü alan kişi de düğmeye basarak kendine gönderilen mesajı sesli olarak dinleyebiliyor. Marifetli güle yeni kayıt yapıldığında eski kayıt siliniyor. Güllerimize özellikle gençler büyük ilgi gösteriyor'' dedi. 
     Hasan Nayman, Çin'den ithal edilen yapay gül ve çiçeklerin fiyatlarının da 1 ila 5 YTL 1 ile 5 milyon lira arasında değiştiğini kaydetti. 
     
</TEXT>
</DOC>
