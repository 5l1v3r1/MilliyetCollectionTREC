<DOC>
<DOCNO> 313603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/08/son/sonyas09.html </URL>
<DATE> 2005/02/08/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Antalya'da yaz manzaraları... Plajlar rengarenk 
</HEADLINE>
<TEXT>

     İbrahim LALELİ DHA 

HAVA sıcaklığının 21 derece olduğu Antalya'da deniz suyu sıcaklığının 15 derece olduğunu gören, güneşi fırsat bilen Antalyalılar, Konyaaltı Sahili'nde güneşleniyor. 
     Kimileri bikinilerini giyip kendisini güneşe teslim ederken, kimileri de plaj yürüyüşü yapmayı seçti. Toros Dağları'nın karla kaplandığı manzarayı deniz kenarından izleyen Antalyalılar, güneş ve bahar havasının keyfini çıkartıyor. Bikini ve mayolarını giyip deniz kenarında güneşlenenler, kış aylarında bronz tene sahip olmak için güneş banyosu yaptıklarını söyledi. İstanbul başta olmak üzere yurdun hemen her yerinin kar altında olduğunu haber bültenlerinden takip edenr Antalyalılar, "Burada bahar havası yaşıyoruz. Oraların karla kaplı olduğunu düşünüp burada güneşlenmek ayrı keyif veriyor'' demekten kendilerini alamadı. 
     

     
</TEXT>
</DOC>
