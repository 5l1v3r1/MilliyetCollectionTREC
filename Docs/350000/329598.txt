<DOC>
<DOCNO> 329598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/02/yazar/dundar.html </URL>
<DATE> 2005/04/02/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
Yeni dünya arayışı 
</HEADLINE>
<TEXT>

Birbirimize, "Niye gittik şimdi Tunus ve Fas'a " diye soruyorduk. Türkiye, dış politikada ABD-AB kıskacına sıkışmaktan çekiniyor. O yüzden yeni işbirlikleri arıyor Afrika'ya açılıyor 

Tunus Dışişleri Bakanı Abdelbaki Hermassi Batı'da eğitim görmüş, uzun yıllar Amerika'da yaşamış, kültür üzerine uzmanlaşmış bir entelektüel... 
Türk heyetiyle görüşürken Başbakan Erdoğan'a ilginç bir soru sordu 
"Siz bir dönem, ağırlığını kaybetmiş bir siyasi harekettiniz. Seçimde tek başına iktidar oldunuz ve ülkenizde istikrarı sağladınız. Bunu nasıl başardınız " 
Erdoğan uzun uzun anlattı. 
Bakan, anlatılanları dinledikten sonra şöyle dedi 
"İslam dünyasındaki manzara bizi 'Bu kültür neden kalkınmayı başaramıyor ' diye endişelendiriyordu. 'Sorun acaba kültürümüzden mi kaynaklanıyor ' diye düşünüyorduk. Türkiye'nin kalkınması buna yanıt oldu. Demek ki sorun kültürde değildi. 'Bu, Batı kalkınma modeline bir alternatif olabilir mi ' diye gözlemeye başladık." 

'Ağabey Türkiye' 
Türkiye'ye ilişkin yargınız ülkeye hangi yönden geldiğinize göre değişiyor. 
Avrupa'dan, Amerika'dan dönüyorsanız hayli geri kalmış bir ülkeye girdiğiniz duygusuna kapılıyorsunuz. Orta Asya'dan, Arap ülkelerinden, Afrika'dan geldiğinizde ise Türkiye gözünüzde büyüyor. 
Tunus - Fas dönüşü de öyle oldu. 
Orada da gördük ki Müslümanlığı modern Batılı bir kimlikle, kalkınmayı demokrasiyle harmanlayabilme yeteneğiyle Türkiye, İslam coğrafyası içinde ilgiyle izlenen bir "ağabey" konumunda... 10 - 15 yıl arkadan gelen bu ülkelere öncülük etme şansına sahip... 
Tunuslu Bakan buna dikkat çekerken, "Türkiye'nin AB'ye üyelik süreci bizi heyecanlandırıyor" dedi. Türkiye'nin açtığı kapıdan bir süre sonra onlar da geçebilmeyi ve Avrupa Birliği'ne girebilmeyi umuyor. 

3 kritik konu 
O ülkeler için Türkiye önemli lakin Türkiye için o ülkelerin önemini anlamak o kadar kolay değil. 
Gezi dönüşü h l birbirimize "Niye gittik şimdi Tunus ve Fas'a " diye soruyorduk. 
Türkiye, AB ile müzakerelere başlayacağı 2005'i neden "Afrika Yılı" ilan etmişti ki 
Başbakan'ın çevresine göre, hükümet 3 kritik konuyu rayına oturttuğuna inanıyor 
AB, Kıbrıs ve Irak... 
AB'den müzakere tarihi alındı. 
Kıbrıs'ta Türkiye üzerindeki baskı kalktı. 
Ve Irak'ta zar zor da olsa bir pozisyon yakaladı. 
Şimdi o pozisyonla 2 yıldır İncirlik'i yeni operasyonlarda kullanmak için bastıran ABD'ye "NATO ve BM şemsiyesi dışına çıkarmam. Genel bir kullanma izni vermem" diyor. Afganistan için işbirliğine yeşil ışık yakarken, başka yeni hedeflere cevaz vermeyeceğinin mesajını veriyor. 
Artık Soğuk Savaş yıllarında olduğu gibi güvenliğini Amerika'ya emanet edip oturamayacağını da görüyor. 
Dış politikada ABD - AB kıskacına sıkışmaktan çekiniyor. 
O yüzden bir yandan AB için uğraşırken öte yandan yeni coğrafyalarda kendine yeni roller biçiyor, yeni işbirlikleri arıyor 
Çin'e, Japonya'ya, Rusya'ya, Afrika'ya açılıyor. 
Afrika'nın Birleşmiş Milletler'de 53 ülkeyle temsil edildiği düşünüldüğünde kıtanın önemi daha iyi anlaşılıyor. 
Öte yandan Türkiye bir yandan Arap ligine gözlemci olarak katılıyor, öte yandan Bağlantısızlar hareketine gözlemci göndermek istiyor. 
Ve 23 Nisan'da Endonezya'da yapılacak Asya - Afrika zirvesine Avrupa'nın tek temsilcisi olarak katılmaya hazırlanıyor. 

Yeni bir dünya 
Bütün bunlar biraz da Batı'nın son dönemde Türkiye'yi aşağılayan demeçleri, makaleleri, karikatürleri, dışlayıcı tavırlarıyla başlayan bir sürecin neticeleri... 
Dünya eski dünya değil... 
Türkiye bunu canı yana yana öğreniyor. 
Ve kendine yeni ve geniş bir dünya yaratmaya çalışıyor. 



</TEXT>
</DOC>
