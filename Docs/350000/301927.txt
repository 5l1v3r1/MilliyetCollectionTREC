<DOC>
<DOCNO> 301927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/29/son/sonspo08.html </URL>
<DATE> 2004/12/29/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Adrian Mutu, Fiorentina'da 
</HEADLINE>
<TEXT>

     Kokain kullandığı için Chelsea’den kovulan ve 8 ay futboldan men cezası alan Rumen yıldızın, İtalyan ekibiyle ön sözleşme imzaladığı öne sürüldü. 
     Rumen basınından müthiş iddia... Kokain kullandığı ortaya çıkınca İngiltere’nin Chelsea takımından kovulan ve 8 ay futboldan men cezası alan Adrian Mutu’nun Fiorentina’yla ön sözleşme imzaladığı öne sürüldü. Romanya’nın yüksek tirajlı gazetelerinden Pro Sport’un manşetten yayınladığı haberde, 2005’in mayıs ayından itibaren yıldız oyuncunun Mor Menekşeler’in formasını giyeceği ifade edildi. 
     Ülkesinde antrenmanlarına devam eden 24 yaşındaki Adrian Mutu ise İtalya’ya geri döneceğini doğruladı. Lucescu’nun çalıştırdığı Shakthar Donetsk’in de istediği yıldız oyuncu, Fiorentina’nın yanı sıra, Inter ve Juventus’tan da teklif aldım ancak tekrar eski günlerime dönebilmek için sürekli oynamam gerek. Bu yüzden Fiorentina’nın önerisi bana cazip geliyorö diyerek transferi onayladı. 

     
</TEXT>
</DOC>
