<DOC>
<DOCNO> 334168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/17/yazar/pulur.html </URL>
<DATE> 2005/04/17/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Haram mı, helal mi 
</HEADLINE>
<TEXT>


BU memlekette sorun bitmiyor, biri biterken diğeri başlıyor. Bereket versin, belleğimiz zayıf da, yenisi çıkınca eskisi unutuluyor. 
Evet, sorunlar bitmiyor ki 
Üstelik ne garip sorunlar... 
Türk, Yunan dışişleri bakanları Ankara'da "dostane" bir havada görüşüyor. Kardak önünde de Türk ve Yunan gemileri borda bordaya, neredeyse çatışacaklar. 

BAŞBAKAN Erdoğan'a Norveç'te PKK'lılar yumurta atıyor, tıss yok. Eğer Başbakan'ın NATO ile randevusu olmasaymış, çıkıp gidermiş... 
Öyle diyor 

NEYSE, bu sorunlar nasıl olsa çözülür ama, bir başka sorun var ki 
İçki satan bakkaldan alışveriş yapmak haram mıdır, değil midir 
Buyurun bakalım 
Bu sorunu nasıl çözeceğiz. 

DİYECEKSİNİZ ki 
"Ben helal paramla alışveriş yapıyorum, adam dükk nında içki satıyormuş, bundan bana ne Ne verdiğim parada haram var, ne de aldığım malda " 
Acaba 
Doğru mu düşünüyorsunuz 
Ya da bir konuya bir başka açıdan da yanaşabilirsiniz. 
"Bana helal paramla, helal mal satan dükk n sahibi, başkalarına haram mal satıyorsa bu onun sorunudur " 
Acaba 

PEKİ haram mal nedir 
En başta geleni içkidir... 
Rakı satan, şarap satan, bira satan dükk ndan helal paranızla pirinç almışsanız, makarna almışsanız bunun haramı var mıdır 
Meğer varmış, siz o dükk ndan pirinç alarak harama girmiyor ama, harama destek vermiş oluyormuşsunuz 

BİR başka örnek... 
Diyelim kiralık bir dükk nınız var, adamın meyhane açacağını da biliyorsunuz, yine de kiraya veriyorsunuz. İşte bu durumda harama destek oluyorsunuz... 
Ya da üzüm bağınız var, üzümleri topladınız, alıcının bu üzümlerden şarap yapacağını biliyorsunuz. Siz şarap yapıp satmıyorsunuz ama, şarapçıya destek vermiş olmuyor musunuz 
Bunlar derin konular, geçen gün bir gazetede enine boyuna yazılıyordu. Bizi aşar, en iyisi ilk fırsatta nefesi derin hocalardan "Hilmi Hoca"ya danışacağız, bakalım ne diyecek 
O her şeyi bilir 

KONU açılınca aklımıza eski bir anımız geldi... 
1970'li yıllar, bir yazar, pazar günü arkadaşlarıyla birlikte kıra gidiyorlar, Frenklerin deyimiyle piknik yapacaklar. Yolda bir karpuz alıyorlar, iki de ekmek, birkaç şişe de su... Niyetleri ağaç altında gölgede, karpuzu kesip peynir ekmek, karpuz yemek... 
Ama kaç bakkala girmişlerse, peynir almadan çıkıyorlar. 
Niye, peynir mi yok 
Hayır efendim peynirin l sı var da, bakkal rakı da satıyor. 
Yazar, başlarına gelenleri, öyle bir yazıyor ki, savcı "laikliğe aykırı" diye dava açıyor. Duruşma başlıyor, h kim yazardan öğrenim durumunu soruyor 
"Efendim Galatasaray Lisesi'ni bitirdim, Siyasal Bilgiler'den mezun oldum " deyince, h kim dudak büküyor 
"Hiç buraları bitirmişe, mezun olmuşa benzemiyorsunuz " 
Yazarımız bunu da, h kimin ona söylediklerini de iftiharla yazıyor. 



</TEXT>
</DOC>
