<DOC>
<DOCNO> 308177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/21/yasam/yas04.html </URL>
<DATE> 2005/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Yine LPG faciası 
</HEADLINE>
<TEXT>


Mezarlık ziyaretine giden ailelerin bulunduğu iki otomobil, Kozan'da çarpıştı. Araçlar alev aldı, 9 kişi yanarak can verdi 

ADANA DHA 

Adana'nın Kozan ilçesinde, LPG'li iki otomobilin çarpışması sonucu meydana gelen kazada 5'i çocuk 9 kişi öldü, 4 kişi de yaralandı. 
Mustafa 47 ve Halil Şaşoğlu adlı kardeşler 50 , dün aileleriyle birlikte Kozan'ın Kabaktepe köyündeki annelerinin mezarını ziyaret etmek için yola çıktı. Mustafa Şaşoğlu'nun kullandığı 01 NY 753 plakalı otomobil, Kozan yönüne giderken Eskiler köyünden dikkatsizce ana yola çıkan Celal Akgüneş'in kullandığı 01 TB 520 plakalı otomobille kafa kafaya çarpıştı. 
Kaza sonrası, her ikisi de LPG'li olan otomobiller, alev alıp yanmaya başladı. 01 NY 753 plakalı aracın sürücüsü Şaşoğlu ile oğlu Alican 12 ağabeyi Halil 50 ile yine Eskiler köyü mezarlığındaki akrabalarının mezarını ziyarete giden diğer araçta bulunan Selvinaz 33 , Buse 9 , Nursel Akgüneş 10 , Ebru Ünüvar 29 ile çocukları Merve 11 ve Muhammet 8 , yanarak can verdi. Kazada, Nezahat 43 , Betül 33 ve Ümmügülsüm Şaşoğlu 44 ile Celal Akgüneş de ağır yaralandı. 


</TEXT>
</DOC>
