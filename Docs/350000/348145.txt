<DOC>
<DOCNO> 348145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/02/son/sondun02.html </URL>
<DATE> 2005/06/02/ </DATE>
<TIME> 03.00 </TIME>
<AUTHOR>  </AUTHOR>
<HEADLINE>
Filistin Devlet Başkanı Abbas, Ürdün'de hastaneye kaldırıldı... 
</HEADLINE>
<TEXT>

     Filistin Devlet Başkanı Mahmud Abbas’ın, Ürdün’de kısa bir süre için hastaneye kaldırıldığı belirtildi. 
     Filistinli yetkililer, Abbas’ın, Amman’daki bir hastanede 2 saat kadar kaldığını, kontrolden geçtikten sonra hastaneden ayrıldığını söyledi. 69 yaşındaki Abbas’ın sağlık durumuna ilişkin henüz ayrıntılı bilgi verilmedi. 
     AP ajansına açıklama yapan Filistinli yetkili Muhammed Dahlan, Abbas ile telefonda konuştuğunu, durumunun iyi olduğunu söyledi. 
     Dahlan, Abbas’ın yarın planlandığı gibi Batı Şeria’ya döneceğini açıkladı. 
     Reuters’a açıklama yapan bir başka Filistinli yetkili ise, Abbas’ın Batı Şeria’ya dönmeden önce Amman’da 2 gün daha kalarak dinlenmeyi planladığını belirtti. 
     
</TEXT>
</DOC>
