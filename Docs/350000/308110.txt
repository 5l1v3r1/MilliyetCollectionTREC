<DOC>
<DOCNO> 308110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/20/son/sontur37.html </URL>
<DATE> 2005/01/20/ </DATE>
<TIME> 23.31 </TIME>
<AUTHOR>  </AUTHOR>
<HEADLINE>
Haydarpaşa açıklarında gemi kazası... 
</HEADLINE>
<TEXT>

     Karaköy-Kadıköy seferini yapan Şehir Hatları vapuru ile boğazdan geçen boş bir tankerin birbirine sürtünmesi sonucu, vapurdaki yolculardan bazıları hafif yaralandı. 
     Kıyı Emniyeti ve Gemi Kurtarma İşletmeleri Genel Müdürlüğü yetkililerinden aldığı bilgiye göre, Karaköy-Kadıköy seferini yapan şehir hatları vapuru, Kız Kulesi ile Haydarpaşa mendireği arasında, İstanbul Boğazı'ndan transit geçiş yapan Liberya bayraklı boş bir tankerle sürtüştü. 
     Kaza sonucu her iki gemide küçük çapta hasar meydana geldi. Haydarpaşa İskelesi'ne yanaşan vapurdaki yolculardan bazılarının hafif yaralandığı ve Haydarpaşa Numune Hastanesi'ne kaldırıldığı bildirildi. Mersin'den Romanya'ya gittiği belirtilen tankerin, kazanın ardından kılavuz kaptan eşliğinde Boğaz'daki seyrine devam ettiği ve Türkeli açıklarında demirletileceği kaydedildi. 
     Yetkililer, kazanın sis nedeniyle görüş mesafesinin kısalmasından kaynaklanmış olabileceğini, akşam saatlerinden itibaren kuzey yönünden transit geçişlere kapalı tutulan İstanbul Boğazı'nın, kazanın ardından trafiğe tamamen kapatıldığını belirttiler. 
     
</TEXT>
</DOC>
