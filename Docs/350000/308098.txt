<DOC>
<DOCNO> 308098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/20/son/sontur25.html </URL>
<DATE> 2005/01/20/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Kurban keserken kan kokusu sinen 16 kişiyi köpek ısırdı .. 
</HEADLINE>
<TEXT>

     Antalya'da, kurban keserken kan kokusu sindiği için köpekler tarafından ısırılan 16 kişiye, kuduz ve tetanos aşısı yapıldı. 
     AA muhabirinin Antalya Devlet Hastanesi yetkililerinden edindiği bilgiye göre, kurban kesimi sırasında kan kokusuna gelen köpeklerin ısırması sonucu 16 kişi çeşitli yerlerinden yaralandı. 
     Hastaneye başvuran hastalara, kuduz ve tetanos aşısı yapıldığı, hastaların isim ve adreslerinin tespit edilerek, aşı programına alındıkları bildirildi. 
     Bir günde bu kadar çok köpek ısırması olayının meydana gelmesine şaşırdıklarını anlatan hastane yetkilileri, el ve vücutlarının bir bölümünde kan kokusu sinen insanların kendilerine yaklaşan köpekleri çeşitli yöntemlerle uzaklaştırmak isterken ısırıldıklarını tespit ettiklerini söylediler. 
     
</TEXT>
</DOC>
