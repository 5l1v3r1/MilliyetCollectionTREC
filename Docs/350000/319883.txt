<DOC>
<DOCNO> 319883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/02/yazar/civaoglu.html </URL>
<DATE> 2005/03/02/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Tarihin ırzı 
</HEADLINE>
<TEXT>


Almanya Parlamentosu'na da "24 nisan 1915'in Ermenilerin sürgüne uğramalarının 90. yıldönümü bağlamında anılması, Türkler ile Ermenilerin barışmalarına böylece katkıda bulunulması" önergesi verildi. Önerge, kamuoyu araştırmalarına göre ilk seçimde iktidara geleceği öngörülen muhalefetteki CDU CSU Parlamento grubunun. 
önce bir saptama. 
Almanya'da 40 bin Ermeni'ye karşın, 2 milyon dolayında Türk var. 
Almanya seçimlerinin -neredeyse- sonucunu belirleyecek kadar yüksek sayıda Türk kökenli seçmen nerede 
Almanya'daki Türk dernekleri, sahip oldukları demokratik ağırlığı nasıl devreye koyamazlar 
Ankara'nın böyle bir etkinlik politikası oluşturmamış bulunması vahimdir. Kültür altyapısı sağlam bir büyükelçi olan Mehmet Ali İrtemçelik, Türkiye'nin şansıdır. Ama her şey, onun omuzlarına mı yüklenmeli 
İrtemçelik'in medyaya yaptığı açıklama, dinamik bir tavır. 
Ancak... İddialar, böyle bildirilerin ölçeğini çok aşıyor. Kapsamlı bir çalışmayı gerektiriyor. 

Soykırım 
Önergede, "Alman Meclisi aşağıdaki hususları saptamaktadır" giriş cümlesinden sonra, iddialar sıralanmakta. 
Özetle yansıtayım 
- 24 Nisan 1915'te Osmanlı İmparatorluğu iktidarında bulunan Jön Türkler hareketinin emirleriyle, İstanbul'daki siyasi ve kültürel Ermeni elit tabakası seçkinler tutuklanmış, zorla ülkelerine gönderilmiş ve büyük bölümü orada öldürülmüştür. 
- Sürgün ve katliamların başlangıcını teşkil eden bu olayı, daha sonra tehcir ve toplu katliamlar izlemiştir. Tarafsız çevrelerin hesaplarına göre, 1.2 ile 1.5 milyon arasında Ermeni yaşamını yitirmiştir. 
- Savaşın başında Osmanlı ordusunda askere alınan Ermeniler, çalışma taburlarında toplanmış ve çoğunluğu öldürülmüştür. 20. yüzyılın itibarlı tarihçilerinden biri olan Arnold J. Toynbee'nin saptadığı gibi amaç, yol boyunca mümkün olduğunca çok sayıda Ermeni'nin öldürülmesiydi. Ölmeyenler ise, çöldeki kamplarda ölmüşlerdir. 
- Katliamlar bu iş için oluşturulan özel birlikler tarafından gerçekleştirilmiştir. 
- Osmanlı devleti ile birlikte savaşan Alman devletinin hem siyasi hem askeri yönetimi, bu katliamdan ayrıntılarıyla haberdardı. 
Ancak Alman hükümeti Berlin'e gelen bilgilere ve İstanbul'daki Alman Büyükelçilikleri'nin ve konsolosluk raporlarının açıklanmasına sansür koydu. 
- Doktor Johannes Lepsius, 7 Ekim 1915'te Berlin'deki gazeteciler birliğinde katliam ile ilgili araştırmalarını anlattığı zaman Alman hükümeti buna sansür koydu. 
Alman Silahlı Kuvvetleri de Johannes Lepsius'un Potsdam'da yayımlanan, Ermeni halkının Türkiye'deki durumuna ilişkin rapor dökümanının dağıtımını yasakladı. Metnine el koydu. Osmanlı topraklarındaki Ermenilerin kaderini ele alan Franz Werfel'in ünlü MUSA DAĞI'NDA 40 GÜN adlı romanının yayımlanması bile Türkiye'de yasak. Türkiye'de Ermeni kıyımı tarihi araştırmaları, bu nedenlerle yapılamaz. Ermenilere karşı suç işlendiğinin dile getirilmesi suç sayılıyorsa, bilimsel bir çalışma nasıl yapılabilir 
- Osmanlı İmparatorluğu'nun hukuki devamı olan Türkiye Cumhuriyeti, bütün bunları ink r etmektedir. Türkiye'nin bu tutumu AB'nin değerler birliği prensibinin temelindeki BARIŞMA KAVRAMI'yla çelişkilidir. Türkiye, Ermenistan sınırlarını açmalı ve Ermenistan'ın izolasyonu sona ermelidir. 
- Parlamento, devlet şiddetine maruz kalmış, öldürülmüş ve sürgüne uğramış Ermenilerin anısı önünde saygıyla eğilir. 
Geçmişte bunlar yaşanırken, Alman imparatorluğunun benimsediği yanlış tutumu Parlamento, üzüntüyle karşılar. 
Alman Parlamentosu, bu anmayla, hükümetine karşı direnerek sözle ve fiilen Ermeni kadın, erkek ve çocukların kurtulmaları için çaba gösteren tüm Almanları saygıyla karşılar. 
- Johannes Lepsius'un yapıtı, bu olayın hafızalardan uzaklaştırılmasına ve unutulmasına engel olmalı ve Ermeni, Alman ve Türk halkları arasındaki ilişkilerin iyileştirilmesi için muhafaza edilmelidir. 
............ 
Tarihin ırzına özen gösteren tanıklıklar yarın bu köşede... 



</TEXT>
</DOC>
