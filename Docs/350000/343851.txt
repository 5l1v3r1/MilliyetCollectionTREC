<DOC>
<DOCNO> 343851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/19/guncel/gun06.html </URL>
<DATE> 2005/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
'Silahlı mücadele yeniden başladı' 
</HEADLINE>
<TEXT>


İSTANBUL Milliyet 

PKK'nın yeniden silahlı mücadelesine başladığını belirten Birinci Ordu Komutanı Orgeneral Hurşit Tolon, şehit ailelerinin acısını paylaşmayan insan hakları savunucularına da 'nerede' olduklarını sordu. Şırnak'ta PKK'lı teröristlerce şehit edilen 4 asker, dün memleketlerinde toprağa verildi. İstanbul Selimiye Camii'nde piyade komando er Selim Karabul için düzenlenen törene katılan Tolon, 'birkaç yıl önce silahlı mücadelesi sonlandırılan olayların yeniden başladığını' belirterek, "Ülkede terör yoksa biz niçin burada şehidimizin başındayız Niye bu anneler ağlıyor" dedi. 
Öte yandan, teröristler önceki akşam da Diyarbakır'ın Silvan ilçesi Bayrambaşı köyü yakınlarında güvenlik güçlerine ateş açtı. Jandarma Uzman Çavuş Kahraman Cam şehit oldu. 


</TEXT>
</DOC>
