<DOC>
<DOCNO> 334911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/19/son/sontur22.html </URL>
<DATE> 2005/04/19/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Alanya'da teknelerde havai fişek gösterisi yasaklandı 
</HEADLINE>
<TEXT>

     Alanya Belediyesi Zabıta Müdürü Ali Yenialp, teknelerde havai fişek gösterisi yapılmasının yasaklandığını bildirdi. 
     Zabıta Müdürü Ali Yenialp, AA muhabirine yaptığı açıklamada, yangın çıkma tehlikesi nedeniyle teknelerde havai fişek gösterilerine izin vermediklerini belirtti. 
     Özellikle akşamları tura çıkan bazı teknecilerin, müşterilerini daha iyi eğlendirebilmek amacıyla havai fişek gösterisi yaptıklarını ifade eden Yenialp, ''Bu nedenle teknede yangın tehlikesi yaşanabilir. Belediye olarak teknelerde bu tür bir eğlenceye izin vermeyeceğiz. Çünkü olası bir yangın tehlikesinde tekneye müdahale zor olur'' dedi. 
     İnsanların sağlığı açısından havai fişek gösterisi yapmaya kalkışan ya da yapanlar hakkında tutanak hazırladıklarını belirten Yenialp, ''Hazırladığımız tutanağı Belediye Encümeni'ne sevk ederek, tekne sahibine para cezası uygulatacağız. Eğlenirken facia yaşanmasına razı olamayız'' diye konuştu. 
     
</TEXT>
</DOC>
