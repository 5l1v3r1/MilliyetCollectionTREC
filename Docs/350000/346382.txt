<DOC>
<DOCNO> 346382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/27/son/sonsiy03.html </URL>
<DATE> 2005/05/27/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Memura kolsuz bluz giymek yasak 
</HEADLINE>
<TEXT>

     İstanbul Valiliği yönetmelik yayınlayarak kamu kurum ve kuruluşlarında çalışan memurların 'yaz kıyafetlerine' kısıtlama getirdi. Yaz mevsiminde personelin daha 'rahat ve verimli' çalışmalarının sağlamak amacıyla yapıldığı ileri sürülen uyarının 30 Mayıs-16 Eylül tarihleri arasında geçerli olacağı duyuruldu. Valilik yayınladığı yönetmelikte memurların kıyafetlerinin nasıl olacağını, nasıl olmayacağını da belirtti 
     
     Bayan personel 
     Elbise, pantolon, etek temiz, düzgün, ütülü ve sade ayakkabılar sade ve normal topuklu görev mahallinde baş daima açık, saçlar düzgün taranmış ve toplu olacak. 
     Kolsuz ve çok açık yakalı gömlek, bluz veye elbise ile streç, kot ve benzeri pantolonlar giyilmeyecek. 
     Terlik tipi açık ayakkabı kullanılmayacak. 
     Etek boyu dizden yukarı ve yırtmaçlı olmayacak. 
     
     Erkek personel 
     Elbiseler temiz, düzgün, ütülü ve sade ayakkabılar kapalı, temiz ve boyalı olacak. 
     Sandalet ve atkılı ayakkabı giyilmeyecek. 
     Her gün sakal tıraşı olunacak. 
     Kot pantolon giyilmeyecek. 
     Kravat takmak şartıyla ceketsiz, kısa ve uzun kollu gömlek giyilecek. 
     Bina içinde gömleksiz, kravatsız, çorapsız dolaşılmayacak. 
     Amirle yapılacak görüşme sırasında mutlaka ceket giyilecek. 
     
</TEXT>
</DOC>
