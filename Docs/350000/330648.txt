<DOC>
<DOCNO> 330648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/06/yazar/gureli.html </URL>
<DATE> 2005/04/06/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Türbansız iktidar 
</HEADLINE>
<TEXT>


Başbakan Tayyip Erdoğan, Hürriyet'ten Fatih Altaylı ile yaptığı söyleşide, Cumhuriyet'ten Musa Kart'ın meşhur kedi karikatürüne dava açıp mahk m ettirmesi konusuna değinirken, "asıl alındığı konunun, karikatürün içinde imam hatip liselerinin kullanılması" olduğunu belirtiyor. 
Bu noktada Altaylı'nın sormayıp dün Melih Aşık'ın sorduğu soruyu bir de biz soralım 
"Peki, o halde Penguen dergisini niçin dava ettiniz Orada İHL yoktu ki." 
Anlaşılan o ki, Başbakan'ın eleştiriye tahammülü yok. Anımsayınız o karikatürde kediye benzetilen Tayyip Bey'in, İHL yumağını eline yüzüne dolaştırarak çözülmez duruma getirdiği gösteriliyordu. 
Peki, Tayyip Bey 3 yıla yaklaşan tek başına iktidar döneminde bu sorunu çözebildi mi 
Hayır 
Bilirsiniz, kediler yumakla oynamayı sever yumakla oynarken de ipliklerine dolanır, içinden çıkamadığı bir hale düşer, sinirlenir. 
Tayyip Bey'in, İHL yumağıyla oynayarak politika yapmaya kalkışınca böyle bir durumla karşılaşması doğal. 
Tayyip Bey sorun çözmekten çok, sorun yaratıyor. İsim açıklamayarak tüm gazetecileri "iş takipçiliği" şaibesi altında bırakması da yeni bir sorun yarattı. 
Ah, şu bizim politikacılar dini siyasal alana taşımaya kalkmasalar, Allah ile kul arasına girmeseler, herkes ne kadar rahat edecek. 
Bakın, AKP'nin büyük çoğunlukla Meclis'e gelip tek başına hükümet kurmasına karşın, iktidar olamadığı sık sık söyleniyor. AKP'liler bile zaman zaman "Hükümet olduk, ama iktidar olamadık" diyor. 
Tayyip Bey'in karizmasından, liderliğinden ve cesur reformculuğundan söz ediliyor. 
O halde niye "iktidar" olamıyor 
Biz size iktidar olmanın kısa formülünü söyleyelim mi 
Emine Erdoğan, "Artık biz çağdaş Türkiye'yi temsil ediyoruz" diyerek siyasal simge yapılmış o türbanı çıkarsa, AKP "iktidar" olur İHL sorununun çözümü de kolaylaşır. Tayyip Bey gerçek bir reformcu, devrimci olarak tarihe geçme şansını yakalar. Herkes de siyasal simge haline gelmiş türbanı takma takıntısından kurtulur, yıllardır olduğu gibi başını istediği gibi örter ya da örtmez. 
Başı açık, inançlı Müslümanlar da var. 

Bir şiir 
Bu haftaki şiirimiz Mustafa Tabak'ın "Son Karanfil"i. İmgelerimizi Kaybetmedik Daha, İnsancıl Yayınları, Şubat 2005 . 
"İlkbahar seni sordu Yazı bekletmez dedim Sonbahar ölmüş, kış can çekişirken Yalandı belki bu Ama bendeki son karanfildi Bir aşkın cenazesinden arta kalan." 



</TEXT>
</DOC>
