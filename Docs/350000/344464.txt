<DOC>
<DOCNO> 344464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/21/siyaset/siy01.html </URL>
<DATE> 2005/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
'MHP'de Truva atı var' 
</HEADLINE>
<TEXT>


Bahçeli'nin, "2 devlet görevlisi, ülkücü gençleri yönlendirmeye çalışıyor" sözleriyle kastettiği kişilerin Korkut Eken ile Veli Küçük olduğu belirtildi 

Önder Yılmaz 


MHP Genel Başkanı Devlet Bahçeli'nin "2 emekli devlet görevlisi, ülkücü gençleri yönlendirmeye çalışıyor" açıklaması, ülkücü camiada yankı uyandırdı. Kulislerde, Bahçeli'nin "Milli Yol" adı altında örgütlenmesini sürdüren, ülkücü gençliğe etkisi bulunan emekli Özel Harek tçı Korkut Eken ile emekli Tuğgeneral Veli Küçük'ü kastettiği dile getirildi. 
Bahçeli, ulkucu.org internet sitesinin yayın kurulunu kabulünde çarpıcı açıklamalarda bulundu. Sitenin yayın danışmanı Dr. Muhsin İdikut Kadıoğlu, Bahçeli'nin "Türk milliyetçileri iç ve dış odaklarca yönlendirilmeye çalışılıyor. 2 emekli devlet görevlisi, milliyetçileri yönlendirmeye çalışıyor. Bunlardan biri, 12 Eylül ihtilali olduğunda görevdeydi. Ülkücüler Mamak'ta zindanlarda çile çekerken bir bardak su mu vermiş " dediğini açıkladı. Kadıoğlu, "milliyetçi hareketin içinde çeşitli çevrelerce yerleştirilmiş Truva atı olup olmadığı" yönündeki soruya Bahçeli'nin "yüzlerce, yüzlerce" yanıtı verdiğini kaydetti. Bahçeli'nin "2 emekli devlet görevlisi" ifadesiyle Eken ve Küçük'ü kastettiği öne sürüldü. 1978'de özel harek t biriminin kuruluşunda önemli görevler alan Eken, ülkücü gençlerden örgütlenen Milli Yol adlı hareketin öncüsü. Eken'in cezaevinden çıkışını "Ergenekon'dan ikinci çıkış" olarak adlandıran grup, "milliyol.com" adlı internet sitesinde buluşma çağrıları yapıyor. Grup, Eken öncülüğünde Türkiye gezisini sürdürüyor. Küçük ise JİTEM'in kurucuları arasında gösterilirken, ismi ülkücü Abdullah Çatlı ve Susurluk skandalındaki bağlantılarıyla öne çıkıyor. 



</TEXT>
</DOC>
