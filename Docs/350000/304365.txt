<DOC>
<DOCNO> 304365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/07/son/sonsiy03.html </URL>
<DATE> 2005/01/07/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Erdoğan'dan Rahşah Hanım'a sert yanıt 
</HEADLINE>
<TEXT>

     Başbakan Erdoğan, ''AB'ye gireceğiz derken dinimiz elden gidiyor'' diyen eski DSP Genel Başkan Yardımcısı Rahşan Ecevit'e Rize'de yanıt verdi. 
     Rize'de partisinin Gençlik Kolları Birinci Olağan Kongresi'ne katılan Başbakan Recep Tayyip Erdoğan'ı kalabalık bir grup karşıladı. Kemençeler eşliğindeki horona Başbakan ve eşi Emine Erdoğan da katıldı. 
     3 Mart Spor Salonu'nda konuşan Erdoğan, eski DSP Genel Başkan Yardımcısı Rahşan Ecevit'in 'din elden gidiyor' eleştirisine yanıt verdi 
     "Yeni bir tartışma başlattılar. 'Din elden gidiyor' diyorlar. Hallerine güler misin ağlar mısın 'Eser, müessiri ile değerlidir' diye atalarımızın çok değerli bir kelam-ı kibarı vardır. Söz, çok önemlidir... 
     "Bizden önceki hükümet, AB'ye girmek istemiyor muydu Üçlü koalisyon AB rüşt-ü sebatını kabul etmedi mi Altındaki tüm maddelere imza atmadı mı Peki ne oldu da bunlar şimdi geri vitese takıyorlar Anlamak mümkün değil." "Türkiye'de dinsel ayrımcılık tahriklerine prim vermemek bizim kırmızı hattımızdır" diyen Başbakan, medeniyetlerarası çatışmaların sona ermesi için Türkiye'nin AB'ye girmesini istediklerini söyledi. 

     
</TEXT>
</DOC>
