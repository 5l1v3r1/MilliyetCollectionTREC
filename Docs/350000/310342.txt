<DOC>
<DOCNO> 310342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/28/son/sontur21.html </URL>
<DATE> 2005/01/28/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Önce dövdü, sonra hastaneye götürdü 
</HEADLINE>
<TEXT>

     Konya'nın Beyşehir İlçesi'nde bir kişi, dövdüğü ev arkadaşını hastaneye götürünce polis tarafından yakalandı. 
     Alınan bilgiye göre, Hamidiye Mahallesi'nde oturan ve bir tekstil firmasında çalıştığı öğrenilen Şener T. 36 ile ev arkadaşı Ömer Ö. 20 bilinmeyen nedenle tartışmaya başladı. Tartışmanın büyüyüp kavgaya dönüşmesi üzerine vücudunun büyük bölümünde darp izleri oluşan Şener T. yere düşerek baygınlık geçirdi. 
     Telaşa kapılan Ömer Ö, dövdüğü ev arkadaşını bir araca bindirerek Beyşehir Devlet Hastanesi'ne getirdi. 
     Yapılan ilk müdahalenin ardından, doktorların hayati tehlikesi olduğu yönünde rapor vermesi üzerine Konya Numune Hastanesi'ne sevk edilen Şener T. ile ev arkadaşı Ömer Ö. de ambulansla Konya'ya hareket etti. 
     Durumdan şüphelenen Beyşehir polisinin, Konya Emniyet güçlerini uyarması üzerine, Ömer Ö, Konya Numune Hastanesi önünde yakalandı. 
     Gözaltına alınan Ömer Ö, çıkarıldığı mahkeme tarafından tutuksuz yargılanmak üzere serbest bırakıldı. 
     
</TEXT>
</DOC>
