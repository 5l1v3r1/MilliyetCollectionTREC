<DOC>
<DOCNO> 332764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/13/ekonomi/aeko.html </URL>
<DATE> 2005/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
1.28 milyar dolar 
</HEADLINE>
<TEXT>


Dışbank, 985 milyon euroya 1 milyar 280 milyon dolar Fortis'e satıldı. Bu rakam, Cumhuriyet tarihinde değer olarak bankacılıktaki en büyük satışı ve Aria'dan sonraki en büyük yabancı sermaye girişini ifade ediyor 

EKONOMİ SERVİSİ 

Hollanda - Belçika ortaklığı olan finans grubu Fortis Bank, Dışbank'ı alıyor. Banka'nın yüzde 89.34 hissesinin Fortis'e satışı için bankanın ana hissedarı Doğan Holding ile sözleşme imzalandı. Bankanın yüzde 100'ünün değeri için 985 milyon euro üzerinden anlaşıldı. Satılan yüzde 89.34 hisseye karşılık düşen bedel ise 880 milyon euro 1 milyar 140 milyon dolar olarak belirlendi. 
Dışbank'ın satışı için uluslararası yatırcılardan teklif alan ve bir süredir bu teklifleri değerlendiren Doğan Grubu, 11 Nisan itibariyle Fortis Bank'la anlaştığını açıkladı. Açıklamaya göre yüzde 10.7'si halka açık bankanın yüzde 100'ü için 985 milyon euro'ya 1 milyar 276.7 milyon dolar anlaşıldı. Halka açık kısım çıkarıldığında kalan yüzde 89.34'ünü temsil eden toplam 325 milyar 157.4 milyon adet hisse için toplam satım bedeli, 880 milyon 25.5 bin euro 1 milyar 140.6 milyon dolar olarak belirlendi. Bu bedel, Dışbank'ın 31 Aralık 2004 ve 31 Mayıs 2005 tarihleri itibariyle YTL bazında mevcut ve konsolide özkaynakları arasındaki farka göre ayarlanacak. 

Vakıf payları da satıldı 
Satılan hisselerin yüzde 62.6'sı Doğan Holding'e, yüzde 4'ü Aydın Doğan'a yüzde 5.2'si yüzde 1.28'er eşit payla Aydın Doğan'ın kızları Kanal D İcra Kurulu Başkanı Arzuhan Yalçındağ, Hürriyet Gazetesi İcra Kurulu Başkanı Vuslat Doğan Sabancı, Doğan Gazetecilik İcra Kurulu Başkanı Hanzade Doğan ve Doğan Yayın Holding Yürütme Komitesi Üyesi Begümhan Doğan Faralyalı'ya yüzde 0,06'sı İmre Barmanbek'e, yüzde 17.57'si de Dışbank Mensupları Emekli Sandığı Vakfı ile Dışbank Mensupları Güvenlik Vakfı'na ait. 
Satışta, Ray Sigorta hariç Dışbank'ın finansal iştirakleri de Fortis'e geçecek. 

Bankacılıkta en büyük satış 
Yabancılar, 2001 krizi sonrasında ilk olarak Demirbank'ı aldı. HSBC, Demirbank için 350 milyon dolar ödedi. TEB'in yüzde 50'si BNP Paribas'ya 217 milyon dolara, Koç Finansal'ın yarısı da Unicredito'ya 240 milyon dolara satıldı. Henüz kesinleşmeyen Yapı Kredi YKB satışı gerçekleşirse yüzde 57.4'ü için Koç Finansal'ın ortağı 1.2 milyar euro'luk satış bedelinin 600 milyon eurosunu ödeyecek. Bu satışlarda pay oranları değişmekle birlikte Dışbank, satışı değer olarak en büyük 'yabancıya banka satışı'nı ifade ediyor. Bu satış, aynı zamanda Cumhuriyet tarihinde toplam değeri 2.5 milyar dolar olan Aria ile giren 1.2 milyar dolarlık yabancı sermaye girişinden sonraki en büyük doğrudan yabancı yatırımı oluyor. 

Yedinci büyük özel banka İş Bankası ve Bank of America'nın ortak girişimiyle 1964'te kurulan Dış Ticaret Bankası'nı Dışbank Ekim 1994'te Doğan Grubu aldı. Banka, 1999 sonunda müşteri tabanını genişletme ve daha yaygın bir dağıtım ağı oluşturma stratejisi uyguladı. 
Türkiye'nin 7'nci büyük özel bankası olan Dışbank, 2001'de, bireysel bankacılığa ağır vermeye başladı. İdeal Kart ile binlerce işyerinde taksitli, indirimli alışveriş olanağı sağlayan bir ürün geliştirdi. İdeal Kart kullanıcı sayısı 1 milyonun, özel anlaşmalı işyeri sayısı ise 50 binin üzerine çıktı. İdeal Kart'la pazar payını yüzde 3.5 artırarak ilk 10 arasına, alışveriş cirosu payını da yüzde 6'ya çıkararak ilk 5 banka arasına girdi. Bankanın 173 şubesi ve yaklaşık 4 bin 600 çalışanı var. 

Halka açık hisseler için çağrı yapılacak Dışbank'ın ana hissedarları ile yüzde 89.3 oranındaki hissesinin satışı konusunda anlaşma imzalayan Fortis, Dışbank'ın geriye kalan halka açık yüzde 10.7 hissesi için de İMKB'de çağrı yapacak. Böylece küçük hissedarlar da hisselerini, Doğan Grubu ile satıştaki değer üzerinden isterlerse satabilecek. 
Bilindiği gibi, Turkcell satışında alıcı şirket TeliaSonera'nın 'çağrı muafiyeti' şartı koşması tartışma konusu olmuştu. 

Doğan hisselerinin bedeli 916 milyon Dışbank'ın toplam değeri yaklaşık 985 milyon euro olarak belirlendi. Buna göre satışa konu yüzde 89.34 oranındaki hisselerin değeri de 880 milyon euro oluyor. Satılan hisselerin toplam yüzde 5.2'si Doğan Holding Yönetim Kurulu Başkanı Aydın Doğan'ın kızlarının yüzde 1.28 oranındaki eşit paylarından oluşuyor. Aydın Doğan'ın yüzde 4, Doğan Holding'in yüzde 62.6 hissesi ile birlikte holding ve ailenin toplam payı yüzde 71.8'e ulaşıyor. Satış bedelinin bu paya karşılık gelen kısmı 707 milyon euro 916 milyon dolar ediyor. İki sandığın toplam yüzde 17.57 oranındaki hisselerinin değeri ise 173 milyon euro 224 milyon dolar oluyor. 

Önce izin alınacak ve Ray devredilecek Bundan sonraki süreçte alıcı banka Fortis, bankacılık izni için başvuracak. Bu arada Dışbank'ın Ray Sigorta'daki hissesi Doğan Holding'e devredilecek. İzin ve Ray Sigorta hisse devrinden sonra Dışbank'ın devri gerçekleşecek. Bu konuda yapılan açıklamada, Fortis Bank'a çeşitli ön koşullara, gerekli izinlerin alınmasına ve Dışbank'ın iştiraklerinden Ray Sigorta'nın sermayesinde Dışbank'ın sahip olduğu hisselerin Doğan Holding'e satılmasına tabi olarak söz konusu hisselerin devredilmesinin kabul edildiği belirtildi. Devir aşamasında toplam 880 milyon euro 1.1 milyar dolar olan satım bedeli, Dışbank'ın özkaynaklarına göre ayarlanacak. 

Fortis adıyla faaliyet gösterecek Dışbank'ın satış işleminin tamamlanmasından sonra bankanın alıcısı grubun Türkiye'de Fortis adıyla faaliyet göstereceği açıklandı. Fortis'in bankanın veya aldığı diğer finansal iştiraklerin isiminde 'Dış' ilavesi yapıp yapmayacağı konusunda bir açıklama olmadı. 


</TEXT>
</DOC>
