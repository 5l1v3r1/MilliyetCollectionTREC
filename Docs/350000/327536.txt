<DOC>
<DOCNO> 327536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/27/son/sondun03.html </URL>
<DATE> 2005/03/27/ </DATE>
<TIME> 07.15 </TIME>
<AUTHOR>  </AUTHOR>
<HEADLINE>
Tayland'da saldırı En az 19 kişi yaralandı... 
</HEADLINE>
<TEXT>

     Tayland'ın güneyinde bir demiryolunda düzenlenen saldırıda en az 19 kişinin yaralandığı bildirildi. 
     Polis yetkilileri, Tayland'ın güneyinde, Müslümanların çoğunlukta bulunduğu kentlerden Narathiwat'taki Ra-ngae tren istasyonu yakınında düzenlenen saldırıda, kökten dinci olduğu tahmin edilen kişilerin, demiryolunda bir bomba patlattığını ve bir trende seyahat eden sivil ve polis görevlilere ateş açtığını söylediler. 
     Zırhlı bir vagonun her zamanki gibi demiryolu kontrolü yaptığı sırada bomba patlatan saldırganların, rayları havaya uçurarak vagonun ters dönmesini sağladığını kaydeden polis yetkilileri, daha sonra saklandıkları yerden çıkan silahlı kişilerin trene ateş ettiklerini ifade ettiler. 
     Trende kaç kişinin bulunduğunun henüz belirlenemediğini kaydeden yetkililer, yaralananlardan 11'inin polis, 8'inin ise demiryolu yetkilisi olduğunu bildirdi. 
     
</TEXT>
</DOC>
