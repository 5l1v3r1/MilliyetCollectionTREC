<DOC>
<DOCNO> 325020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/19/son/sondun02.html </URL>
<DATE> 2005/03/19/ </DATE>
<TIME> 07.20 </TIME>
<AUTHOR>  </AUTHOR>
<HEADLINE>
Rice Kuzey Kore, çok taraflı görüşmelere bir an önce dönmeli... 
</HEADLINE>
<TEXT>

     ABD Dışişleri Bakanı Condoleezza Rice, Kuzey Kore'nin, nükleer programıyla ilgili çok taraflı görüşmelere bir an önce dönmesi gerektiğini söyledi. 
     Güney Asya ülkeleri gezisi kapsamında Japonya'da bulunan Rice, Kuzey Kore'nin ileriye dönük adım atılmasında ciddi olması durumunda bir an önce çok taraflı görüşmelere dönmesi gerektiğini belirtti. 
     ABD'nin Kuzey Kore'ye saldırma gibi bir niyeti olmadığını yineleyen Rice, Washington yönetiminin, nükleer programını sona erdirmesi bağlamında, Kuzey Kore'ye çok seçenekli güvenlik garantileri teklif etmeye hazırlandığını ifade etti. 
     Pyongyang yönetimi, Kuzey Kore'yi ''zorbalığın ileri karakolu'' olarak niteleyen Rice özür dilemeden görüşmelere devam etmeyeceğini açıklamıştı. 
     Çin'in daha önce 3 kez ev sahipliği yaptığı çok taraflı görüşmelere, Güney ve Kuzey Kore, ABD, Rusya, Japonya ve Çin katılmıştı. 
     
</TEXT>
</DOC>
