<DOC>
<DOCNO> 336026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/22/son/sontur62.html </URL>
<DATE> 2005/04/22/ </DATE>
<TIME> 20.01 </TIME>
<AUTHOR>  </AUTHOR>
<HEADLINE>
Eski Devlet Bakanı Akkaya tutuklandı 
</HEADLINE>
<TEXT>

     Piyasaya sahte seyahat çeki sürdükleri öne sürülen eski Devlet Bakanı Kemal Akkaya ve 2 kişi, ''dolandırıcılık'' ve ''sahtecilik'' suçlarından tutuklandı. 
     Ankara Kaçakçılık ve Organize Şuçlar Şube Müdürlüğü Mali Büro ekipleri tarafından, bir bankanın durumu bildirmesi üzerine dün gözaltına alınan Akkaya ile Reşat B. ve Süleyman Y, bugün Ankara Adliyesi'ne sevk edildi. 
     Suçüstü savcılığında sorgulanan 3 sanık, tutuklanmaları istemiyle nöbetçi hakimliğe çıkartıldı. 
     Nöbetçi hakimlik tarafından yaklaşık 1.5 saat ifadeleri alınan Akkaya, Reşat B. ve Süleyman Y, ''dolandırıcılık ve sahtecilik'' suçlarından tutuklanarak, cezaevine gönderildi. 
     Reşat B. ve Süleyman Y'de, Akkaya'nın bir bankada bozdurmak istediği sahte seyahat çekinden, tanesi 100 dolarlık olmak üzere 479 adet ele geçirilmişti. 
     
</TEXT>
</DOC>
