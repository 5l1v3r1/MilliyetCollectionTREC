<DOC>
<DOCNO> 314499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/11/son/sonspo23.html </URL>
<DATE> 2005/02/11/ </DATE>
<TIME> 18.36 </TIME>
<AUTHOR>  </AUTHOR>
<HEADLINE>
Hamburg SV, Almanya kupasına katılabilecek 
</HEADLINE>
<TEXT>

     Almanya Futbol Federasyonu DFB Kupası eleme maçlarında SC Paderborn'a karşı hakem Robert Hoyzer'in maçı maniple etmesi sonucu yenilen Hamburg SV'nin yeniden kupa maçı yapması olasılığı belirdi. 
     DFB Spor Mahkemesi, Hamburg SV'nin kupadan maniple sonucu elendiğinin sabit görüldüğünü belirterek, DFB'ye bu durumun telafi edilmesi önerisinde bulundu. 
     Mahkeme başkanı Rainer Koch, Hamburg SV'nin, SC Paderborn'u kupadan eleyen SC Freiburg ile FC Bayern Münih'in yapacağı çeyrek final karşılaşmasının galibiyle karşılaşabileceğini söyledi. 
     Hamburg SV'nin avukatı Christoph Schickhardt, spor mahkemesinin önerisini koşulsuz olarak kabul ettiklerini söyledi. Bu konuda son kararı ise DFB Yönetim Kurulu verecek. 
     Hakem Hoyzer, SC Paderborn-Hamburg SV maçını maniple ederek SC Paderborn'un maçı 4-2 kazanmasını sağladığını ve bunun için 20 bin Avro para aldığını itiraf etmişti. 
     
</TEXT>
</DOC>
