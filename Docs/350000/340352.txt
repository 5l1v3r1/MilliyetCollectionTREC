<DOC>
<DOCNO> 340352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/07/siyaset/siy02.html </URL>
<DATE> 2005/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Halaçoğlu Gözaltına alınabilirim 
</HEADLINE>
<TEXT>


Türk Tarih Kurumu Başkanı Yusuf Halaçoğlu, "Normal hukuk kuralları işletilmedi. İnterpol beni gözaltına alabilir. Bu çok ayıp bir uygulama" dedi 

ANKARA Milliyet 


Türk Tarih Kurumu Başkanı Yusuf Halaçoğlu, İsviçre makamlarının başvurusu çerçevesinde İnterpol'ün kendisini herhangi bir ülkede gözaltına alabileceğini belirterek, "Bu çok ayıp bir uygulama" dedi. 
Türkiye Barolar Birliği TBB Başkanı Özdemir Özok'u kabul eden Halaçoğlu, soruşturmayla ilgili kendisine henüz bir tebligatın yapılmadığını söyledi. Normal hukuk kurallarının işletilmediğini belirten Halaçoğlu, şunları kaydetti 
"Normal şartlarda, savcının Büyükelçiliğe yazmak suretiyle ifademin alınmasını istemesi gerekirmiş. Ama savcılık, İnterpol'den adresimi, nüfus bilgilerimi, pasaport numaramı istemiş. Normalde bu tür olayların İnterpol'ü ilgilendirmemesine rağmen bu usul izlenmiş. Bu şu anlama geliyor İnterpol, İsviçre makamlarının başvurusu çerçevesinde beni herhangi bir ülkede de gözaltına alabilir. Bu çok ayıp bir uygulama." 
Özok da gerek duyulması halinde Halaçoğlu'nu en iyi biçimde savunacaklarını söyledi. 
Hukukun Egemenliği Derneği Genel Başkanı Avukat Erdem Akyuz, Ankara Cumhuriyet Savcılığı ve Adalet Bakanlığı'na başvurarak, Halaçoğlu'na soruşturma açan İsviçreli yerel savcı Andrej Gnehm hakkında suç duyurusunda bulundu. 



</TEXT>
</DOC>
