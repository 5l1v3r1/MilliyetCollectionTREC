<DOC>
<DOCNO> 325406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/21/siyaset/siy05.html </URL>
<DATE> 2005/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Terör tehdidi üst sıralarda 
</HEADLINE>
<TEXT>


BARKIN ŞIK 


ABD'nin Irak, Suriye ve İran politikalarını dikkatle izleyen, olası tehditlere karşı oluşturulacak politikalar konusunda emin adımlar atmak isteyen Genelkurmay Başkanlığı, Milli Güvenlik Siyaset Belgesi'nin MGSB yazımını gerçekleştirecek MGK Genel Sekreterliği'ne görüş göndermedi. Haziranda Milli Güvenlik Kurulu'nda MGK görüşülmesi planlanan MGSB'nin bu tarihe yetişemeyeceği de kaydedildi. Erdoğan'ın talimatı doğrultusunda kısa ve öz hazırlanacak yeni MGSB'de, "özel milli siyaset belgesi" hazırlanacağı hükmü ve eylem planları olmayacak. Genel Sekreterlik kaynakları, MGSB'nin öncelikli tehdit sıralamasında terörün en üst sıralarda bulunacağını kaydetti. Kaynaklar, İstanbul'daki bombalı saldırıları da anımsatarak, asimetrik terörün yeni MGSB'de yer alacağını belirtti. 



</TEXT>
</DOC>
