<DOC>
<DOCNO> 336329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/24/siyaset/asiy.html </URL>
<DATE> 2005/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Konuşunca, özür geldi 
</HEADLINE>
<TEXT>


Genelkurmay Başkanı'nın Harp Akademileri'ndeki konuşması ses getirdi. Özkök, konuşmasında Atina'da Türk bayrağına yapılan saygısızlığa dikkat çekince, Yunanistan yazılı olarak özür diledi 

FİKRET BİLA 


TBMM'nin 85. açılış yıldönümü nedeniyle Başkan Bülent Arınç'ın verdiği resepsiyonda Genelkurmay Başkanı Org. Hilmi Özkök, kuvvet komutanları ve eşleri bir masa etrafında sohbet ettiler. 
Org. Özkök, soru sorma niyetimizi sezince, Harp Akademileri'nde yaptığı detaylı konuşmaya atıfta bulunarak, "Daha yeni konuştuğumuz için sorunuz yoktur herhalde" diye takılmadan edemedi. 

'Arkadaşlar açıklayacak' 
Geniş yankı uyandıran konuşmasının "iyi bir hazırlık sonucu" izlenimi verdiğini söyleyince, "Evet" dedi 
"Detaylı bir kararg h çalışmasıydı." 
Yankıları h l süren konuşma söz konusu olunca, Genelkurmay Başkanı'na, Yunanistan'a dönük sözlerini anımsatarak, "Beklediğiniz resmi özür geldi mi " diye sordum. 
"Evet, geldi" diye yanıt verdi 
"Kabul edilebilir bir resmi özür geldi. Birkaç gün içinde arkadaşlar açıklayacaklar." 
"Sözlü mü, yazılı mı " diye sorunca da, "Yazılı olarak geldi. Kabul edilebilir yazılı bir özür diyebiliriz" diye de ekledi. 
Genelkurmay Başkanlığı, Org. Özkök'ün Harp Akademileri'ndeki konuşmasından önce de, Harp Okulu öğrencilerimizin ziyareti sırasında bayrağımıza karşı yapılan saygısızlık nedeniyle, resmi özür beklendiğini duyurmuştu. Özür sözlü olarak gelmişti ama Org. Özkök, Harp Akademileri'ndeki konuşmasında, resmi özür beklediklerini yinelemişti. Komutan'ın konuşmasından sonra Atina, yazılı özrü göndermiş oldu. 
Harp Okulu öğrencilerimizin ziyareti sırasında yaşanan bayrak olayının yanı sıra son günlerde Yunanistan'la gerginliğe neden olan bir diğer konu da Kardak'tı. Yunan botunun Kardak'a gelişiyle birlikte Türk koruma botunun da aynı yere gelmesi ve saatler süren karşılıklı bekleyişlerin Ankara-Atina arasında varılan uzlaşmayla çekilmesi gerginlik yaratmıştı. Aynı gerginlik Yunan botunun dün yine Kardak'a gelmesiyle de yeniden yaşanmıştı. 

'Kardak'ta sıkı durmalıyız' 
Org. Özkök'e, Kardak etrafında yaşanan "bot krizi"ne ilişkin düşüncesini de sordum. 
Yanıtı şu oldu 
"Gençler arasında böyle gerginlikler oluyor. Biliyorsunuz havada pilotlar arasında yaşanıyor. Bu da denizde yaşanan türü oldu. Tabii, Kardak konusunda sıkı durmamız lazım." 
Genelkurmay Başkanı'nın bu sözleri, Kardak etrafında sıklaşmaya başlayan gerginlik konusunda Ankara'nın kararlı duracağının işaretiydi. 
Konunun, genç Türk ve Yunan subayları arasındaki gerginliği ve minik Kardak kayalıklarını aşan bir niteliği olduğu Org. Özkök'ün ifadesinden de anlaşılıyordu. 



</TEXT>
</DOC>
