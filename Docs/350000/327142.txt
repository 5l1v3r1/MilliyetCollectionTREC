<DOC>
<DOCNO> 327142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/25/son/sontur32.html </URL>
<DATE> 2005/03/25/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Beyoğlu'nda gösteriye polis müdahale etti 
</HEADLINE>
<TEXT>

     Taksim Gezi Parkı önünde açlık grevi yapacaklarını söyleyerek oturmak isteyen 13 kişi gözaltına alındı. 
     Galatasaray Postanesi önünde toplanan bir grup, ''Soruşturmalara Karşı Açlık Grevindeyiz'' yazılı, ''Gençlik Federasyonu'' imzalı pankart ve çeşitli dövizler açtı. 
     Grup, ''son 1-2 aydır üniversite gençliğinin üzerinde soruşturma ve baskıların çoğaltılmaya çalışıldığını'' iddia ederek, basın açıklaması yaptı. 
     ''Soruşturmalar, tutuklamalar, baskılar bizi yıldıramaz'' şeklinde slogan atan grup, Taksim Gezi Parkı'na doğru yürüyüşe geçti. 
     Gezi Parkı önünde, haklarında soruşturma açıldığını ifade ettikleri arkadaşları için açlık grevi yapacaklarını söyleyen 13 gösterici merdivenlere oturdu. 
     Polisin uyarısına rağmen dağılmayan bu kişiler, gözaltına alınarak Güvenlik Şube Müdürlüğü'ne götürüldü. 
     
</TEXT>
</DOC>
