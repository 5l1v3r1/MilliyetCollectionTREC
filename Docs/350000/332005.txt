<DOC>
<DOCNO> 332005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/10/son/sontur02.html </URL>
<DATE> 2005/04/10/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Ağabeyine kızdı, babasının evini yaktı 
</HEADLINE>
<TEXT>

     Adem GÜVEN DHA 

      İZMİR'in Karşıyaka İlçesi'nde 35 yaşındaki ağabeyi Aytekin Akkaya ile kavga eden 28 yaşındaki Hasan Akkaya, babasına ait evi ateşe verdi. Yangın, büyümeden söndürülürken Akkaya, gözaltına alındı. 
     Yangın, bugün saat 01.00 sıralarında Bayraklı 2148 Sokak 34 numaradaki tek katlı ahşap evde çıktı. Ev sahibi 59 yaşındaki Cevat Akkaya'nın büyük oğlu Aytekin Akkaya'nın iddasına göre, küfürleşme yüzünden tartıştığı kardeşi Hasan Akkaya evi kibritle ateşe verdi. Ahşap evde kısa sürede büyüyen yangını gören çevredekiler, itfaiyeye haber verdi. İtfaiyenin, müdahale ederek söndürdüğü yangın sonrasında ahşap ev kullanılamaz hale geldi. İtfaiye ekiplerinin yangına müdahale ederken, elektrik tellerinden gelen patlama sesleri çevrede korku dolu dakikalar yaşanmasına neden oldu. 
     Olaydan sonra gözaltına alınan Akkaya'nın daha önce ruh ve sinir hastalıklarından tedavi gördüğü ve sürekli alkol aldığı belirtildi. Mahalle sakinleri, Hasan Akkaya'nın daha önce babasının evini yakmaya çalıştığını ancak engel olduklarını iddia etti. 
     Serbest bölgede güvenlik görevlisi olarak çalışan Cevat Akkaya ise evini yaktığı iddia edilen oğlu Hasan Akkaya'dan şikayetçi oldu. Polis tarafından yakalanarak gözaltına alınan Hasan Akkaya, karakoldan çıkarılırken, "Evi yaktım. Kendimi de yakacağım'' diye bağırdı. 
     
</TEXT>
</DOC>
