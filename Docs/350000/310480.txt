<DOC>
<DOCNO> 310480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/29/yazar/theper.html </URL>
<DATE> 2005/01/29/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Artık hafife almayalım 
</HEADLINE>
<TEXT>


Nisan ayı yaklaşıyor, şunun şurasında bir şubat, bir de mart ayı kaldı ve benim hatırlatmalarım sürecek. Nedir bu yaklaşım Yeni Türk Ceza Kanunu'nun yürürlüğe girme tarihi. 
Bugün hatırlatacağım husus, trafikle ilgili. Zira bu memleket kapkaç, hırsızlık ve trafik teröründen çok çekiyor. Eski ceza kanununda tehlikeli araç kullanmak diye sözü edilen bir suç vardı. Tehlikeli araç kullananlara yirmi güne kadar hafif hapis cezası veriliyordu. Bu ceza da paraya çevrilir, olur biterdi. Yeni Ceza Kanunu'nda iş değişik. Şöyle 
"Kara, deniz, hava ve demiryolu ulaşım araçlarını kişilerin hayat, sağlık ve malvarlığı açısından tehlikeli olabilecek şekilde sevk ve idare eden kişi, iki yıla kadar hapis cezasıyla cezalandırılır. 
Alkol veya uyuşturucu madde etkisiyle ya da başka bir nedenle emniyetli bir şekilde araç sevk ve idare edemeyecek halde olmasına rağmen araç kullanan kişi yukarıdaki fıkra hükmüne göre cezalandırılır." 
Görüldüğü üzere ceza oldukça esnek, iki yıla kadar. Ancak tarif de esnek hayat, sağlık veya malvarlığı açısından tehlike yaratmak, geniş bir yoruma imk n tanıyor. Bana göre, araçlara kırmızı ışık, yayalara yeşil ışık yanarken yayaların arasına girmek bu suçu oluşturur. Okul dağılırken okul öğrencilerinin arasına girmek de, Burada önemli olan, takdir hakkını kullanacak olanların olayı hafife almaması. "Alt tarafı bir trafik suçu" deyip işi eski hamam eski tasa getirmemesi. Ciddiye almaya almaya, sokak çocukları bugün önemli bir tehdit. Yine ciddiye almaya almaya, kapkaçı yeni bir terör ve trafiği bir ölüm makinesi haline getirdik. Artık akıllanalım, bu da bir fırsat. 



</TEXT>
</DOC>
