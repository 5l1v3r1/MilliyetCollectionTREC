<DOC>
<DOCNO> 307926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/20/dunya/adun.html </URL>
<DATE> 2005/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Suçları ekmek çalmak 
</HEADLINE>
<TEXT>


İngiliz askerlerini bir yardım kampının deposundan yiyecek çalan Iraklılara işkence yaparken belgeleyen 22 fotoğraf, İngiltere'yi şoka soktu 

Nevsal Elevli - Londra 


Iraklı mahk mlara işkence yapan İngiliz askerlerinin çektirdiği hatıra fotoğrafları İngiltere'yi şoka soktu. Askerlerin, Basra'daki bir askeri yardım kampından yiyecek çalarken yakaladıkları sivillere sert davranılması emrini üstlerinden aldığı belirtildi. Suçlanan askerlerden Onbaşı Daniel Kenyon'ın savaş kahramanı olduğu ortaya çıktı. Yeni skandal, Amerikan askerlerinin karıştığı Ebu Gıreyb skandalının ardından koalisyonu Irak'ta iyice zor duruma düşürecek. 
Basra kentinde konuşlanan Kraliyet Piyade Alayı Birinci Taburu'nda görevli Onbaşı Kenyon, Onbaşı Mark Cooley ve Onbaşı Darren Larkin'in dün Almanya'nın Osnabrück kentindeki Roberts Üssü'nde devam eden duruşmalarında söz alan Denyon'ın avukatı Joseph Giret, müvekkilinin Irak Savaşı sırasında sıcak çatışmalarda birçok arkadaşının hayatını kurtardığını söyledi. Giret, davalılara yönlendirilen suçlamaları reddederek, askerlerin görevli olduğu Basra'daki yardım kampının yöneticisi Binbaşı Daniel Taylor'ın emrindekilere üsten yiyecek çalan yağmacılar üzerinde "sert çalışmaları" talimatını verdiğini kaydederek, müvekillerinin sadece emirleri yerine getirdiğini savundu. Toplam 9 suçtan yargılanan 3 asker de suçsuz olduklarını öne sürdü. Yaklaşık 1 ay sürmesi beklenen davada askerler, suçlu bulunmaları halinde 4 ile 10 yıl arasında değişen hapis cezalarına çarptırılacak. 

Blair şokta 
Fotoğrafların ortaya çıkması, İngiltere'de şok etkisi yarattı. İngiliz basını, olayı şiddetle kınarken, gözler Başbakan Tony Blair'a çevrildi. Fotoğrafları şok edici ve korkunç olarak nitelendiren Blair, yaptığı açıklamada, "işkencenin hiçbir şekline müsamaha etmeyeceklerini" belirtti. Orduda sistematik işkence yapıldığına ilişkin ortada bir delil olmadığını vurgulayan Blair, birkaç askerin davranışları nedeniyle Irak'ta görevli tüm askerlerin yargılanmaması gerektiğini kaydetti. 

O ortaya çıkardı 

İşkence fotoğrafları, yargılanan askerlerle aynı birlikten olan Gary Bartlam adlı askerin, Haziran 2003'te izinli gittiği İngiltere'nin Tamworth kasabasında tab ettirmesiyle ortaya çıkmıştı. Kelly Tilford 22 adlı fotoğrafçı, fotoğrafları görünce polise haber vermiş ve Bartlam tutuklanmıştı. 10 Ocak'ta davası başlayan Bartlam da, işkence ve cinsel saldırı suçlarından Almanya'da yargılanıyor. 

'Ali Baba Operasyonu' 

Askerlerin bağlı olduğu birliğin Almanya'nın Osnabrück kentinde konuşlandığı Roberts Üssü'nde devam eden davada, delil olarak gösterilen 22 fotoğrafın, Mayıs - Haziran 2003'te Basra'daki "Ekmek Sepeti" Bread Basket adı verilen yardım kampında çekildiği belirtiliyor. Fotoğraflar, izin için İngiltere'ye dönen askerlerden birinin fotoğrafları tab ettirmek için bir fotoğraf stüdyosuna vermesinin ardından ortaya çıktı. Davalı taraf, sıcak savaşın henüz bittiği dönemde, Iraklı yağmacıların geceleri üsse girerek, yardım malzemelerini çaldığını, bu nedenle üssün komutanı Binbaşı Dan Taylor'ın askerlerine yağmacıları yakalayarak "üstlerinde sert çalışmaları" emrini verdiğini belirtti. "Ali Baba Operasyonu" adı verilen cezalandırılma işlemi sırasında tutukluların birbirleriyle cinsel ilişkiye girmeye, oral seks yapmaya zorlandığı da fotoğraflarla belgelendi. 


</TEXT>
</DOC>
