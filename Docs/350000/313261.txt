<DOC>
<DOCNO> 313261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/07/son/sontur53.html </URL>
<DATE> 2005/02/07/ </DATE>
<TIME> 21.10 </TIME>
<AUTHOR>  </AUTHOR>
<HEADLINE>
Esenler'de kuyumcu soygunu... 
</HEADLINE>
<TEXT>

     Esenler'de bir kuyumcuya gelen silahlı kişiler, işyeri sahibi ve bir çalışanı silahla yaraladıktan sonra bir miktar altın bileziği alarak kaçtı. 
     Kazım Karabekir Caddesi'ndeki Seda Kuyumculuk'a gelen kar maskeli ve silahlı 2 kişi, direnen işyeri sahibi Abdullah Çağman 31 ve çalışan Salih Şahin'i 25 silahla yaraladı. 
     Vitrindeki bilezikleri alan soyguncular, 34 DF 3868 plakalı otomobilde kendilerini bekleyen 2 kişiyle Karabayır yönüne kaçtı. 
     Yaralı Çağman ve Şahin, Özel Güney Hastanesi'ndeki ilk müdahalenin ardından İstanbul Üniversitesi İstanbul Tıp Fakültesi Hastanesi'ne sevk edildi. 
     Koltuk altından yaralanan Çağman'ın durumunun ağır olduğu, Şahin'in hayati tehlikesinin bulunmadığı belirtildi. 
     İşyerinde 5 adet boş kovan bulunurken, soyguncuların yaklaşık 15 bin YTL değerinde altın aldıkları belirtildi. 
     Olayda kullanılan otomobilin Sefaköy'den çalıntı olduğu tespit edildi. 
     
</TEXT>
</DOC>
