<DOC>
<DOCNO> 310715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/30/son/sondun05.html </URL>
<DATE> 2005/01/30/ </DATE>
<TIME> 08.30 </TIME>
<AUTHOR>  </AUTHOR>
<HEADLINE>
İsrail Batı Şeria'daki bazı kentlerin denetimi, Filistin'e verilebilir 
</HEADLINE>
<TEXT>

     İsrail Savunma Bakanı Şaul Mofaz, Batı Şeria'daki bazı kentlerin denetiminin, Filistinlilere verilebileceğini söyledi. 
     Mofaz, devlet radyosuna yaptığı açıklamada, ''Batı Şeria'daki bazı kentlerin denetimi, önümüzdeki günlerde Filistinlilere verilebilir'' dedi. 
     İsrail Savunma Bakanı Mofaz, Filistin Güvenlik Danışmanı ile dün Tel Aviv'de bir araya gelmişti. 
     Filistin lideri Mahmud Abbas ile İsrail Başbakanı Ariel Şaron'un, yapmayı planladıkları görüşmenin hazırlığı niteliğindeki toplantıda, ağırlıklı olarak güvenlik konusunun ele alındığı belirtilmişti. 
     Bu arada, İsrail devlet radyosu, Abbas ve Şaron'un 8 Şubat'ta görüşeceklerini duyurdu. Şaron'un sözcülerinden Ranan Gissin ise görüşmenin gelecek ayın ikinci haftası yapılmasının planlandığını, ancak henüz kesin bir tarih belirlenmediğini söyledi. 
     
</TEXT>
</DOC>
