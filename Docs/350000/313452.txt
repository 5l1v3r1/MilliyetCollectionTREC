<DOC>
<DOCNO> 313452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/08/son/soneko13.html </URL>
<DATE> 2005/02/08/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Çin, 2005'e hızlı girdi... 
</HEADLINE>
<TEXT>

     2004 yılında sergilediği güçlü dış ticaret performansıyla Japonya'yı geride bırakıp ABD ve Almanya'nın ardından dünya üçüncülüğüne yerleşen Çin, 2005 yılına da hızlı başladı. Çin'in ihracatı Ocak ayında yüzde 42 arttı. 
     Ticaret Bakanlığı'ndan yapılan açıklamada, geçen yılın aynı dönemine kıyasla Ocak ayında yüzde 42.2 artan ihracatın 50.8 milyar dolar, yüzde 24 artan ithalatın ise 42.2 milyar dolar olduğu bildirildi. 
     İhracatın ağırlıklı olarak sanayi ürünlerinden oluştuğu Çin'de, ithalat ise hammaddelerde yoğunlaşıyor. 
     2004'ün aynı döneminde 20 milyon dolar dış ticaret açığı veren Çin, böylece yılın ilk ayında 6.48 milyar dolar dış ticaret fazlası vermiş oldu. 
     Doğrudan yabancı sermaye yatırımlarının merkez ülkesi haline gelen Çin'de dış ticaretin önemli bir kısmı, yabancı sermayeli şirketler tarafından gerçekleştiriliyor. 
     Ülkeye yönelen doğrudan yabancı sermaye yatırımları ise geçen yıl, yüzde 13 artışla 61 milyar dolar olmuştu. 
     
</TEXT>
</DOC>
