<DOC>
<DOCNO> 307807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/19/son/soneko23.html </URL>
<DATE> 2005/01/19/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
TMSF, Uzanların borcu için Kazak KaR-Tel'den 5.5 milyor dolar istedi 
</HEADLINE>
<TEXT>

     Tasarruf Mevduatı Sigorta Fonu'nun TMSF , Rusya'nın ikinci büyük GSM operatörü VimpelCom'un Kazakistan'daki alt şirketi KaR-Tel'e 5.5 milyar dolarlık borcunu ödemesi için tebliğde bulunduğu bildirildi. 
     Rus basının birinci sayfalarından duyurduğu haberde, TMSF'nin, KaR-Tel'in eski sahipleri Uzan Grubu'na ait borcu tahsil etmek için şirkete 5.5 milyar dolarlık ödeme tebliğinde bulunduğunu belirttiler. 
     Rusya'da İngilizce yayımlanan Moscow Times'ta yer alan haberde, Almatı Bölge Mahkemesi'nin Kar-Tel GSM operatörüne geçen hafta TMSF'nin ödeme tebliğini ilettiği kaydedildi. 
     TMSF tarafından gönderilen 7 Ekim 2004 tarihli tebliğinde, Kar-Tel TMSF'ye 5.5 milyar dolar borcu bulunduğu belirtilen haberde, KaR-Tel'in asıl sahibi Rus VimpelCom'un da bu haberi doğruladığı bildirildi. 
     Haberde, TMSF'den bir yetkilinin Bloomberg'e yaptığı açıklamada, TMSF yetkililerinin Uzan ailesinin tüm borcunu sadece KaT-Tel'den tahsil etmeye çalışmadığını söylediğini belirtilerek, şunlar kaydedildi 
     ''Ancak bu talep, şirketi muhteşem Uzan İmparatorluğu'nun çöküşünün etrafındaki kasvetin içine VimpelCom'u da çekebilecek bir tehdidi oluşturuyor. Türk yetkililer, Uzan ailesinin sahibi olduğu İmar Bankası'nın iflasından beri Uzanların borçlarını tahsil etmeye çalışıyor. VimpelCom Kar-Tel'in yüzde 100'lük hissesini geçen yıl Eylül ayında 350 milyon dolara satın aldı ve şirketin 75 milyon dolarlık borcunu da kabul etti.'' KaR-Tel Genel Müdürü Konstantin Markov da yaptığı açıklamada, ''Bu ödeme talimatının ne gibi bir temeli olduğunu anlayamıyoruz. Biz KaR-Tel'in Türk hükümetine karşı herhangi bir yükümlülüğü olmadığına inanıyoruz. TMSF'nin bu talimatının değersiz olduğunu düşünüyoruz ve hakkımızı sonuna kadar savunacağız'' diye konuştu. 
     TMSF'nin ödeme talimatının ardından VimpelCom'un Amerikan borsalarında işlem gören hisselerinin yüzde 6 değer kaybettiği bildirildi. 
     
     TMSF, UZANLAR'IN BORÇLARINI TOPLAMAYA ÇALIŞIYOR 
     Haberde, Nokia ve Motorola'nın Uzan ailesine karşı 2003 yılında New York'ta kendilerini 3 milyar dolar ''dolandırdıkları'' iddiasıyla açtıkları davayı kazandıklarına değinilerek , şunlar kaydedildi 
     ''Motorola ve Nokia, Uzanları Motorola'ya olan borçlarının büyük bölümünü yanlış bilgiler kullanarak KaR-Tel'e aktarma suçundan mahkum ettirdi. KaR-Tel'in sahibi de Uzanlar değil, şirketin sahibi yasal olarak Uzanlara karşı bağımlılığı çok sınırlı olan bir şirkete verilmişti. Motorla ve Nokia, aileye ait bir başka şirketin Telsim ve Kar-Tel'den paraları çektiğini ileri sürmüşlerdi. TMSF, Telsim'in yanı sıra, Uzan ailesine ait 200 şirkete geçen yıl Şubat ayında el koydu. TMSF, Uzanların devlete olan 5.5 milyar dolarlık borçlarını toplamaya çalışıyor.'' Bloomberg'e açıklama yapan TMSF'den bir yetkili, Kazak KaR-Tel'e de Uzanların diğer 200 şirketine el konulması için gönderilen bildirimin benzerinin yapıldığını belirtti. 
     Şirketin Genel Müdürü Markov, şirketin yüzde 60'ının eskiden adını açıklamadığı 2 Türk şirketine Uzanlara ait Telsim ve Rumeli Elektronik ait olduğunu belirterek, ''Kasım 2003 yılında Kazak mahkemelerinin aldığı karara dayanarak, Türk şirketlerinin karlarının karşılığı Kar-Tel tarafından nominal değerleri üzerinden kendilerine ödendi'' diye konuştu. 
     Moscow Times'a açıklama yapan Moskova'daki bir telekom yetkilisi, ''Tüm bunlar bana saçmalık gibi görünüyor. Bu Uzan skandalıyla bağlantılı bir şey. Olabilecek en kötü şey VimpelCom'un KaR-Tel'i kaybetmesi. Bu da VimpelCom için çok ciddi bir şey değil. Sonuçta KaR-Tel şirketin operasyonlarında çok küçük bir orana sahip'' dedi. 
     Bu arada, TMSF'nin ödeme talimatını Rus Kommersant, İzvestiya, Vremya Novosti ve Gazeta gazeteleri haberi birinci sayfadan okuyucularına duyurdular. 
     
</TEXT>
</DOC>
