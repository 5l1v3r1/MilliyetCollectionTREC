<DOC>
<DOCNO> 344221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/20/son/soneko01.html </URL>
<DATE> 2005/05/20/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Borsa 25 bin 200 üzerinde kalmaya çalışacak 
</HEADLINE>
<TEXT>

     Yurtiçinde önemli bir gündemin olmadığı ve genelde yurtdışı piyasaların izlendiği borsa yeni güne 25 bin 200 direncinin üzerinde başlayacak. 
     Çarşamba gününü 25 bin 206 puandan tamamlayan borsada ilk hedef, 25 bin 200 seviyesinin üzerinde tutunmak olacak. 
     IMF ile stand-by anlaşmasının imzalanmasından sonra gündemin boşaldığı borsada boşluğu yurtdışı dolduruyor. 
     Özellikle ABD'de açıklanan veriler piyasayı etkilerken, Amerikan Merkez Bankası FED'in faiz artırım politikası için ipucu teşkil edecek rakamlar yakından izleniyor. 
     
     29 mayıs bekleniyor 
     FED'in faiz artırım politikasının sadece İMKB'de değil tüm gelişmekte olan ülke piyasalarında etkili olacağını belirten uzmanlar, bu nedenle borsalar arasında paralel bir gidiş olmasını bekliyorlar. 
     
     25 bin 200 direnci önemli 
     Bugün için 25 bin 200-300 aralığının önemli olduğu kaydedilirken, bu seviyenin üzerinde kalınması hlinde ilk hedef olarak 25 bin 500 seviyesi gösteriliyor. 
     Piyasaya satışların gelmesi durumunda ise ilk destek olarak 24 bin 800-25 bin aralığı işaret ediliyor. 
     
</TEXT>
</DOC>
