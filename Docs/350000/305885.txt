<DOC>
<DOCNO> 305885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/12/son/sontur21.html </URL>
<DATE> 2005/01/12/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Tek böbrekli olduğunu 36 yıl sonra öğrendi 
</HEADLINE>
<TEXT>

     Hatay'ın İskenderun İlçesi'nde, genç bir kadın, artan sancıları nedeniyle gittiği Devlet Hastanesi'nde tek böbrekli olduğunu öğrendi. 
     Esentepe Mahallesi'nde yaşayan Havva Ulaş 36 , bir süredir devam eden ağrılarının artması üzerine İskenderun Devlet Hastanesi'ne giderek muayene oldu. Burada yapılan incelemede, genç kadının doğuştan tek böbrekli olduğu ortaya çıktı. 
     Daha önce üç kez doğum yapan ve 5 yıl önce hamile kalmamak için kordonlarını bağlatan Havva Ulaş, sağ böbreğinin olmadığını 36 yıl sonra öğrenmesinin kendisini şaşırttığını belirtti. 
     Fakirlik nedeniyle çok sık doktora gidemediğini anlatan Ulaş, şöyle konuştu 
     ''Sürekli sancılarım olurdu. Ama, tek böbrekli olacağım aklıma gelmezdi. 3 kez sezaryenle doğum yaptım. En azından bu dönemde fark edilmesi gerekirdi. Sancılarım, dayanılmaz duruma gelmeseydi, tek böbrekli olduğumu öğrenemeyecektim.'' Ulaş, 5 yıl önce, bir daha çocuk sahibi olmamak için kordonlarını bağlattığını ifade ederek, ''Buna rağmen 3 ay önce yine hamile kaldım. Şimdi tek böbrekli olduğum için doğum yapmamın riskli olduğunu söylüyorlar. Ne yapacağımı şaşırdım'' dedi. 
     
</TEXT>
</DOC>
