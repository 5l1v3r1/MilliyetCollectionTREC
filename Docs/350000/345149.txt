<DOC>
<DOCNO> 345149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/23/son/sontur39.html </URL>
<DATE> 2005/05/23/ </DATE>
<TIME> 18.40 </TIME>
<AUTHOR>  </AUTHOR>
<HEADLINE>
Sarı kapaklı sahte rakılar ele geçirildi 
</HEADLINE>
<TEXT>

     Antalya’nın Alanya İlçesi’ne bağlı Mahmutlar Beldesi’nde imalathane olarak kullanılan bir eve düzenlenen operasyonda, piyasaya bir süre önce sürülen sarı kapaklı şişelere doldurulmuş sahte rakılar ele geçirildi AA muhabirinin aldığı bilgiye göre, Antalya İl Jandarma Komutanlığı Kaçakçılık Şube Müdürlüğü ile Alanya İlçe Jandarma Komutanlığı ekipleri, bir ihbarı değerlendirerek, Mahmutlar Beldesi Barbaros Caddesi’nde bir daireye baskın düzenledi. 
     İmalathane olarak kullanılan evin banyosunda, sahte içki üretmek için kullanılan alkol ve dolum malzemeleri, 50 şişe sahte Yeni Rakı, 12 şişe sahte Tekirdağ Rakısı, boş rakı, cin ve votka şişeleri ile şişelenmek üzere hazırlanan sahte içkiler ele geçirildi. 
     Gözaltına alınan H.U. 30 ve Ç.C’nin 32 , üretici firmanın son zamanlarda sahteciliği önlemek amacıyla değiştirdiği sarı renkli kapakların da sahtesini kullandıkları tespit edildi. 
     Jandarmanın el koyduğu 100 litrelik bidonların boş olduğu belirlenirken, sanıkların bu bidonlardaki sahte içkileri piyasaya sürdüklerinden şüphe ediliyor. 
     Olayla ilgili H.U. ile Ç.C’nin sorgusu sürüyor. 
     
</TEXT>
</DOC>
