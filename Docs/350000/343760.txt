<DOC>
<DOCNO> 343760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/18/son/sontur13.html </URL>
<DATE> 2005/05/18/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Şişko' diyen kayınbiraderini öldürdü 
</HEADLINE>
<TEXT>

     Zafer SAMANCI DHA 

      KONYA'da 28 yaşındaki Abdullah Soylu, kendisine Şişko’ diyen kayınbiraderi 24 yaşındaki Mustafa Kaysın'ı bıçaklayarak öldürdü. 
     Konya Şeker Fabrikaları yemekhanesinde bulaşıkçı olarak çalışan Mustafa Kaysın, işsiz olan eniştesi Abdullah Soylu'yu yanında çalışması için işe aldırdı. Soylu, bir süreden bu yana işten kaytarıp, tüm bulaşıkları kendisine yıkatmakla suçladığı kayınbiraderi Mustafa Kaysın ile dün akşam saatlerinde tartışmaya başladı. Tartışma, araya giren diğer çalışanlar tarafından yatıştırıldı. 
     Mustafa Kaysın'ın dün saat 22.00 sıralarında, kız kardeşi ve eniştesi ile birlikte kaldıkları Beyhekim Mahallesi, Şan Sokak, Hilal Apratmanı, 2'nci kattaki eve geldi. Enişte- kayınbirader arasında yine tartışma çıkınca Abdullah Soylu, Kaysın'ı işten kaytarmak ve tüm bulaşıkları kendisine yıkartırmakla suçladı. Ağabeyi Mustafa Kaysın ile eşi Abdullah Soylu'yu yatıştırmaya çalışan Azize Soylu, kızları 4 yaşındaki Fatma ve 4 aylık Üveyda'nın korktuğunu belirterek, kavga etmemelerini istedi. 
     Mustafa Kaysın, eniştesi Abdullah Soylu'ya, Seni işe aldıran benim. Teşekkür edeceğin yerde nankörlük ediyorsun. Şişko herifö dedi. Bu sözlere sinirlenen Abdullah Soylu, mutfaktan aldığı ekmek bıçağı ile eşi ve 2 çocuğunun gözleri önünde kayınbiraderi Mustafa Kaysın'ın göğsüne sapladı. Kalbine aldığı bıçak darbesi ile olay yerinde ölen Mustafa Kaysın'nın cenazesi otopsi yapılmak üzüre Konya Numune Hastanesine kaldırılırken, Abdullah Soylu gözaltına alındı. 
     Abdullah Soylu, ifadesinde, Beni işe aldıran Mustafa'ydı. Ama bir süre sonra tüm bulaşıkları bana yıkatmaya başladı. Kendisi ise fabrika içinde geziyordu. Sanki o bulaşıkçıbaşı, ben onun yardımcısı gibiydik. Halbuki ikimiz de bulaşıkçıyız. Dün yine kaytardı ve fabrikada dolaşmaya başladı. Yüzlerce işçinin tüm bulaşıklarını bana yıkattı. Tepem atmıştı, tartıştık. Akşam evimize geldiğinde yine tartıştık. Beni nankörlükle suçlayıp, kilomla dalga geçip, Şişko' deyince kan beynime sıçradı. Kendimi tutamadım. En çok olayın çocuklarımın gözü önünde olmasına üzülüyorumö dedi. 
     
</TEXT>
</DOC>
