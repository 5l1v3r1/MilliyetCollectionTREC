<DOC>
<DOCNO> 326514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/24/spor/spo00.html </URL>
<DATE> 2005/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Dereyi görmeden paça sıvanmaz 
</HEADLINE>
<TEXT>


MEHMET Y.YILMAZ 


Lider Fenerbahçe ile takipçisi Galatasaray arasındaki puan farkının ikiye inmesinin ardından gazetelerde yayınlanan demeçlere ve yorumlara bakılırsa yarış çoktan bitmiş durumda. 
Sadece gazetelere yansıyanlar değil... 
Uzun süredir "Bu yıl şampiyon olamayız" havasındaki Galatasaraylı arkadaşlarım bile hafta başından beri sarı kırmızı kravatlar takıyorlar... Neredeyse otomobillere atlayıp şampiyonluk turuna çıkacaklar... 
Daha oynanacak 9 maç var... Ve şampiyonluğun iki adayı Kadıköy'de karşılaşacaklar... 
Paçaları sıvamak için çok erken gibi geliyor bana... 
Galatasaray'ın, Samsun yenilgisinin ardından "Bu iş bitti" diyenler ne kadar yanıldılarsa, Fenerbahçe'nin Denizli yenilgisinin ardından şampiyonluk turuna çıkmaya hazırlananlar da o kadar yanılıyorlar. 
Fenerbahçe, bugünkü kadro yapısıyla Türkiye liglerinin en güçlü takımı. 
Birçok kişi aksini düşünse bile Teknik Direktörü de kolayca deli diye geçiştirilemeyecek birisi. 
Burada sorulması gereken soru şu Fenerbahçe, ligin ilk yarısının ortalarından itibaren oynadığı öldürücü futbolu Bu tanımı Del Bosque yapmıştı , neden ikinci yarının başında ortaya koyamadı 
Ligin ilk yarısının son haftalarında Fenerbahçe'nin öldürücü bir futbol oynamasının ardında Van Hooijdonk'un sakatlanıp kadrodan çıkması yatıyor. 
Hooijdonk çıkınca Selçuk kadroya girmişti ve Fenerbahçe, Aurelio-Selçuk orta sahasıyla yıldızlarının bireysel yeteneklerini ortaya koyabilecekleri mücadele güce sahip olmuştu... 
Şimdi aynı futbol ortaya konamıyor, çünkü Anelka'nın da kadroya girmesi takımın dengesini bozdu... Tıpkı sezon başındaki gibi.. 
Daum'un bunu görmesi için puan farkının ikiye inmesi gerekmiyordu aslında... 

Alkışlayın Muğla'yı 

Belki dikkatinizden kaçmıştır diye tekrarlayayım. 
İkinci Lig B Kategorisi takımlarından Muğlaspor, oyuncusu Sami Uğurlu'nun sözleşmesini tek taraflı olarak feshetti. 
Sebep Sami'nin son hafta oynanan maçta rakibine kasti tekme atması.. 
Bunu istemek çok saflık belki ama, darısı Süper Lig'deki takımlarımızın başına 

İstatistikler başka söylüyor, futbol başka.. 

Fenerbahçe, Denizli'ye kötü oynadığı için yenilmedi. 
Maç istatistiklerine bakılırsa bu olay tam anlamıyla bir futbol kazası ... 
O maçta Fenerbahçe'nin 17 şutuna karşılık, Denizli'nin ikisi gol olan 9 şutu var.. 
Fenerbahçe toplam 560 pas yapmış, Denizli 366... 
Fenerbahçe'nin 454 pası yerine gitmiş, yani isabetli pas... Denizli'nin 257... 
Maçta yapılan 23 faulün 16'sı Fenerbahçeli oyunculara karşı yapılmış. 
Fenerbahçe toplam 690 kez topla buluşmuş ve 31 dakika 13 saniye topla oynamış, Denizli 457 kez topla buluşmuş toplam 18 dakika 15 saniye topla oynamış... 
Fenerbahçe 14 korner atmış, Denizli 1... 
Ama maç 2 - 0 Denizli'nin galibiyetiyle bitmiş.. 
Futbolu heyecanlı ve güzel yapan da zaten bu değil mi 

Duy da inanma 

Büyükşehir Belediyesi Ankaraspor'un Başkanı Hilmi Gökçınar Ankara Büyükşehir Belediye Başkanı Melih Gökçek ile kulübümüzün hiçbir ilişkisi yoktur TBMM Araştırma Komisyonu'na verdiği ifadeden alıntı. 

DMC 34204 Bağcılar - İSTANBUL Fax 0 212 505 62 70 


</TEXT>
</DOC>
