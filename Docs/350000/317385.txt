<DOC>
<DOCNO> 317385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/21/son/sonyas24.html </URL>
<DATE> 2005/02/21/ </DATE>
<TIME> 18.35 </TIME>
<AUTHOR>  </AUTHOR>
<HEADLINE>
Kuduz naklinden ikinci ölüm .. 
</HEADLINE>
<TEXT>

     Almanya'da, kuduz olduğu belirlenen bir kadının organlarının nakledildiği hastaların ikincisi öldü. 
     Hindistan'da kuduza yakalandığı tahmin edilen kadının akciğerinin nakledildiği Hannover kentindeki hastanın ölmesinden sonra, bu kez böbreğin nakledildiği 70 yaşındaki hastanın Hannoversch Münden kentinde öldüğü açıklandı. 
     Kadının başka bir organının nakledildiği üçüncü bir hastanın durumunun ciddiyetini koruduğu belirtildi. 
     Organ nakledilen diğer 3 kişinin sağlık durumunun ise iyi olduğu, bu kişilerin sürekli tedavi altında tutuldukları kaydedildi. 
     Organlarını bağışlayan ve 6 kişiye akciğeri, böbrekleri, pankreası, karaciğeri ve korneası nakledilen kadının kuduz virüsünü Hindistan'a yaptığı bir ziyaret sırasında kaptığı tahmin ediliyor. 
     Bununla birlikte, kadının kalp krizi sonucu hastanede öldüğü sırada kuduz belirtileri göstermediği açıklanmıştı. 
     
</TEXT>
</DOC>
