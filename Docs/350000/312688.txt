<DOC>
<DOCNO> 312688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/05/son/sonspo13.html </URL>
<DATE> 2005/02/05/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Beşiktaş, galibiyet serisini sürdürmek amacında... İşte muhtemel 11 
</HEADLINE>
<TEXT>

     Birinci Süper Futbol Ligi'nin ikinci yarısına Malatyaspor galibiyetiyle başlayan Beşiktaş, yarın karşılaşacağı Gençlerbirliği'ni yenerek, çıkışını sürdürmek istiyor. 
     Teknik Direktör Rıza Çalımbay yönetiminde ikinci maçına çıkacak olan siyah-beyazlılar, ilk yarıda Ankara'da 1-1 berabere kaldıkları Gençlerbirliği'ni BJK İnönü Stadı'nda ağırlayacak. 
     Ligde son 5 maçını da kazanan Beşiktaş, Gençlerbirliği karşısında 6. galibiyete ulaşmayı hedefliyor. 
     Kuddusi Müftüoğlu'nun yöneteceği karşılaşma saat 19.00'da başlayacak ve Digitürk Lig TV'den naklen yayınlanacak. Maçta Müftüoğlu'nun yardımcılıklarını Cemal Gemici ve Serkan Akarca yapacak. 
     
     MUHTEMEL 11 
     Sakatlıkları bulunan Ahmed Hassan ve Emre dışında eksiği bulunmayan Beşiktaş'ta, Teknik Direktör Çalımbay'ın kaledeki tercihi maç öncesi kullanması, yeni transfer Koray'a forma vermesi durumunda, forvetten Veysel'i kenara alıp, Pancu'yu Carew ile birlikte oynatması bekleniyor. 
     Beşiktaş'ın, Gençlerbirliği karşısına çıkması beklenen 11'i şöyle 
     Ramazan Cordoba , İbrahim Toraman, Ronaldo, Çağdaş, Okan, Tayfur, Pancu, Tümer, İbrahim Üzülmez, Veysel Koray , Carew. 
     
     FUTBOLCULAR FUARDA 
     Bu arada Beşiktaşlı bazı futbolcular, Lütfi Kırdar Uluslararası Kongre ve Sergi Sarayı'ndaki Bebek ve Çocuk Fuarı'nı ziyaret etti. 
     John Carew, Çağdaş Atan, İbrahim Toraman ve Ali Güneş, fuarda Emre Aşık ve kız arkadaşı Aysun Kayacı'nın çocuk giysileri satan mağazası Odda'nın standını gezdi. 
     
</TEXT>
</DOC>
