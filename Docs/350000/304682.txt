<DOC>
<DOCNO> 304682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/08/son/sonspo12.html </URL>
<DATE> 2005/01/08/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Malatyaspor Olağan Genel Kurulu yarın yapılacak... 
</HEADLINE>
<TEXT>

     Malatyaspor Kulübü Başkanı Hikmet Tanrıverdi, güçlü bir yönetim oluşturmak için ellerinden geleni yaptıklarını söyledi. 
     Tanrıverdi, yaptığı açıklamada, olağan genel kurulun yarın Belediye Konferans Salonu'nda yapılacağını belirtti. 
     Mevcut yönetim kurulunda büyük bir oranda değişiklik olmayacağını ifade eden Tanrıverdi, şöyle dedi 
     ''Arkadaşlarımızın çoğu devam etmek istiyor. Tabii ki bazı yönetici arkadaşlarımızın işlerinin yoğunluğu nedeniyle görev almama gibi talepleri var. Onların yerlerine bazı isimleri yönetim kuruluna alacağız. Yeni isimler konusunda bazı görüşmelerimiz var. Yönetimin İstanbul kanadında görev alacaklar pazar günü yapılacak genel kurulda hazır bulunacaklar. Güçlü bir yönetim oluşturmak için elimizden geleni yapıyoruz. Mevcut yönetimden 3-4 arkadaşımızın yerine dahil olacak arkadaşların da bu görevi en iyi şekilde yapacaklarına inanıyorum.'' 
     
</TEXT>
</DOC>
