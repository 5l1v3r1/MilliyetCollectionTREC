<DOC>
<DOCNO> 327295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/26/son/sondun11.html </URL>
<DATE> 2005/03/26/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Akayev'in Rusya'ya geldiği öne sürüldü... 
</HEADLINE>
<TEXT>

     Kırgızistan'ın devrik Devlet Başkanı Askar Akayev'in Rusya'ya geldiği ileri sürüldü. 
     Rusya'nın İnterfax haber ajansı, kaynağını belirtmeden verdiği haberde, Akayev'in dün gece Rusya'ya geldiğini bildirdi. 
     Haberde, Akayev'in Rusya'ya Kazakistan'dan geldiği belirtilirken, Kırgızistan'ın Moskova Büyükelçiliği, devrik lidernin nerede olduğuna dair kendilerinde bilgi bulunmadığını açıkladı. 
     ''Newsru'' internet sitesi de, Akayev'in dün gece Kazakistan'dan Rusya'nın başkenti Moskova'ya geçmiş olabileceğini duyurdu. 
     Haberde, resmi olmayan bilgilere göre Akayev'in dün akşam Kazakistan'dan ayrılarak Moskova'ya gelmiş olabileceği belirtilirken, Rus yetkililerden bu konuda şu ana kadar açıklama yapılmadı. 
     
</TEXT>
</DOC>
