<DOC>
<DOCNO> 347602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/31/son/sontur43.html </URL>
<DATE> 2005/05/31/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
Kilisede, hem sema hem semah 
</HEADLINE>
<TEXT>

     Diyarbakır 5. Kültür ve Sanat Festivali kapsamında Meryem Ana Süryani Kadim Kilisesi’nde okunan ilahilerin ardından semah ve sema gösterisi yapıldı. 
     Diyarbakır Büyükşehir Belediyesi’nce "Sesler ve Renklerle Barışa Yürüyoruz" temasıyla bu yıl beşincisi düzenlenen "Diyarbakır 5.Kültür ve Sanat Festivali" etkinlikleri çerçevesinde, bir süre önce restore edilerek bin 700 yıl önceki haline dönüştürülen Meryem Ana Süryani Kadim Kilisesi ayin, sema ve semah gösterisine ev sahipliği yaptı. 
     Sur Beldesi’ndeki 4 bin yıllık kilisesinin giriş kapısı önünde düzenlenen etkinlik, Antakya Kilise Korosu’nun okuduğu ilahilerle başladı. İlahilerin okunduğu sırada ezanın okunmasıyla koro etkinliğine bir süre ara verdi. Ezanın bitiminden sonra koro ilahilere kaldığı yerden devam etti. 
     Daha sonra Pir Sultan Derneği Diyarbakır Şubesi’nden 8 genç, semah gösterisi sundu. 
     Ardından İstanbul’dan gelen Çağdaş Mevlana Aşıklar Topuluğu’ndan 4’ü kadın 4’ü erkek 8 semazen, sema yaptı. 
     Etkinliği, Büyükşehir Belediye Başkanı Osman Baydemir, alt kademe belediye başkanları ile çok sayıda vatandaş izledi 
     
</TEXT>
</DOC>
