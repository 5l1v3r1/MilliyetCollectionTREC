<DOC>
<DOCNO> 313637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/09/guncel/axgun02.html </URL>
<DATE> 2005/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
KORKUTAN GERÇEK 
</HEADLINE>
<TEXT>


Elazığ, Adıyaman, Malatya ve Kahramanmaraş'ta bulunan 180 bin konutun yüzde 66'sı 6.6 büyüklüğünde bir depreme dayanamayacak. 100 binin üstünde insan hayatını kaybedebilecek 

GÜLÇİN ÜSTÜN Ankara 

Bayındırlık ve İsk n Bakanlığı'nın, Elazığ, Adıyaman, Malatya ve Kahramanmaraş'taki toplam 180 bin konut üzerinde yaptığı inceleme, ortaya dehşet tablosu çıkardı. Bu illerdeki konutların yüzde 66'sının 6.6 büyüklüğündeki bir depremde yıkılacağı ve yaklaşık 100 bin can kaybı olacağı tahmin ediliyor. Deprem Tehlikesi Yüksek Olan Kırsal Alanlarda Konutların Rehabilitasyonu projesi kapsamında, 4 ilin yaklaşık 2000 köyündeki 180 bin konut incelemeye alındı. Raporda, "Afet önleyici ve azaltıcı tedbirler alınmazsa, arama - kurtarma, enkaz kaldırma, sağlık hizmetleri, çadır, geçici iskan maliyeti de yaklaşık 2.5 milyar doları bulacak" denildi. 
Bu 4 ildeki riskli bölgelerde, orta büyüklükte bir depremde 100 binden fazla kişinin öleceği, 300 bin kişinin de yaralanacağı ortaya çıktı. 
Mevcutların yerine, fay hattından uzak bir bölgede depreme dayanıklı yeni konutlar inşa edilmesinin maliyetinin de 2.7 milyar dolar olacağı belirlendi. Olası bir depremden önce bölgedeki evleri tasfiye etmek isteyen bakanlık, Dünya Bankası'ndan 2.5 milyar dolar kredi temin etmek için harekete geçti. 


</TEXT>
</DOC>
