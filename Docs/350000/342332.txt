<DOC>
<DOCNO> 342332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/13/son/sontur34.html </URL>
<DATE> 2005/05/13/ </DATE>
<TIME> 19.10 </TIME>
<AUTHOR>  </AUTHOR>
<HEADLINE>
Antalyadaki hırsızlar polis yaraladı... 
</HEADLINE>
<TEXT>

     Antalya’da evine giren hırsızlara müdahale etmek isteyen sivil polis memuru, hırsızların açtığı ateş sonucu yaralandı. 
     Antalya Emniyet Müdürlüğü Köpek Eğitim Merkezi’nde görevli polis memuru Nazım Körahmetoğlu, Antkoop Başak Sitesi’ndeki evine geldiğinde, evde iki kişinin bulunduğunu gördü. Bu kişilerin hırsızlık amacıyla eve girdiğini anlayan Körahmetoğlu, zanlılara müdahale edince arbede yaşandı. Bu sırada zanlılardan biri polis memuruna ateş ederek sol bacağından vurdu. Hırsızların ikinci kez ateş açmaları sonucunda Körahmetoğlu sağ bacağından da yaralandı. Yaralanması rağmen, kaçan hırsızların peşine düşen polis memuru Nazım Körahmetoğlu, birini yakalamayı ve kelepçelemeyi başardı. 
     Polis memuru Körahmetoğlu daha sonra, vatandaşlar tarafından ambulansla Akdeniz Üniversitesi Hastanesi’ne kaldırıldı. Vatandaşlar tarafından linç edilmek istenen yakalanan hırsız, polis ekipleri tarafından gözaltına alındı. 
     Yaralı polis memurunun hayati tehlikesinin bulunmadığı, kaçan ikinci zanlının yakalanması için geniş çaplı araştırma başlatıldığı bildirildi. 
     
</TEXT>
</DOC>
