<DOC>
<DOCNO> 344271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/20/son/soneko51.html </URL>
<DATE> 2005/05/20/ </DATE>
<TIME> 18.05 </TIME>
<AUTHOR>  </AUTHOR>
<HEADLINE>
Borsada geçen hafta hisse senetleri ortalama yüzde 0.55 değer kazandı 
</HEADLINE>
<TEXT>

     İMKB’de işlem gören hisse senetleri haftalık bazda ortalama yüzde 0.55 oranında değer kazandı. 
     İstanbul Menkul Kıymetler Borsası İMKB Bileşik Endeksi, haftalık bazda 139.22 puan artarak 25,325.67 puandan 25,464.89 puana yükseldi. 
     Geçen hafta, altın fiyatları geriledi. Dolar dışındaki döviz birimleri de haftayı kayıpla kapadı. 
     24 ayar külçe altının gram satış fiyatı yüzde 0.27, Cumhuriyet 
     altınının satış fiyatı da yüzde 0.79 oranında düşüş gösterdi. 
     Önceki hafta sonu 18.60 YTL olan 24 ayar külçe altının gram satış fiyatı 18.55 YTL’ye, 126.00 YTL olan Cumhuriyet altınının satış fiyatı da 125.00 YTL’ye geriledi. 
     Geçen hafta YTL karşısında dolar değer kazanırken, avro değer yitirdi. 
     Bugün kapanışta Amerikan Doları’nın satış fiyatı haftalık bazda yüzde 0.07 oranında artarak 1.3710 YTL’ye çıkarken, Avro’nunki yüzde 0.35 oranında düşerek 1.7240 YTL’ye indi. 
     Yatırım fonlarına katılma belgeleri geçen hafta ortalama yüzde 0.16 oranında artış kaydetti. A tipi endeks haftalık bazda yüzde 
     0.09, B tipi endeks yüzde 0.18 arttı. 
     İMKB Tahvil ve Bono Piyasası’nda, ağırlıklı ortalamalara göre çeşitli vadelerdeki bono ve tahvillerin haftalık net getirileri ise yüzde 0.24 ile yüzde 0.35 arasında gerçekleşti. 
     Önde gelen ve değerlendirmeye alınan 10 kamu ve özel bankanın faiz oranlarına bakıldığında, mevduat faizinin haftalık net getirisi, bir yıllık mevduatta yüzde 0.28 ve 1 aylık mevduatta yüzde 0.26 oldu. 
     Önceki hafta sonunda ortalama faizleri yüzde 15.1 dolayında olan haftalık reponun net getirisi de yüzde 0.22 olarak gerçekleşti. 
     
</TEXT>
</DOC>
