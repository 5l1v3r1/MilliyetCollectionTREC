<DOC>
<DOCNO> 333550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/15/spor/spo10.html </URL>
<DATE> 2005/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Sürpriz Parma 
</HEADLINE>
<TEXT>


Deplasmanlarda yalnızca bir galibiyeti olan Parma, ligdeki kalıcılığını garantilemek için Chievo'dan puan almak istiyor. Son 7 maçta 6 kez kaybeden Chievo stresli. 0 ve 2'ye verilen 1,37'lik oran cazip 


UEFA Kupası 2. tur eleme grubu maçında Beşiktaş'la karşılaştığı maçta spikerin maça asılamayacağını iddia ettiği Parma iki cephede de alnının akıyla yarışmayı başardı. Şimdi de ligde 1 aylık yenilmeme serilerini sürdürmek istiyorlar. Sürpriz Parma. 

Inter-Cagliari 
İlk 20 maçında 14 beraberlik alarak tarihi bir seriye imza atan Inter, son 10 haftada 3 beraberlikle eskiyi unutturmaya başladı. Recoba ve Emre hariç sakat oyuncularının tümünün iyileştiği Milano ekibi Cagliari karşısında rahat kazanır. 

Juventus-Lecce 
Şampiyonlar Ligi ve İtalya Kupası'na veda eden Juventus'un tek hedefi Serie A şampiyonluğu... Siyah-Beyazlılar'a kalan 8 maçta galibiyetin yanında farklı skor da gerek. Farklı sonuç muhtemel. 

Siena-Milan 
Şampiyonlar Ligi'nde yarı finalist olmayı başaran AC Milan, ligde Juventus'la nefes nefese zirve yarışını sürdürüyor. Siena'nın Serie A'ya çıktığından beri her maçta rakibini 2-1'lik skorla yenen Milan, bu kez de aynı tarifeyi uygulayabilir. Sampdoria-Palermo 
Şampiyonlar Ligi'ne gidebilmek için Udinese'yi dördüncü basamaktan indirmeye çalışan iki ekip karşı karşıya. İkinci ligden çıkan Palermo'nun en azından bu yıl Devler Ligi için nefesi yetmeyecektir. Önce Sampdoria. 

Livorno-Fiorentina 
Birkaç kez gündemine aldığı Fatih Terim'i takımın başına bir türlü getiremeyen Mor Menekşeler şokta. Rakibine göre nispeten rahat olan Livorno, galibiyete daha yakın. 



</TEXT>
</DOC>
