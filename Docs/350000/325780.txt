<DOC>
<DOCNO> 325780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/22/yasam/yas06.html </URL>
<DATE> 2005/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Okulda karşılıksız aşk kurşunları 
</HEADLINE>
<TEXT>


Evlenme teklifi reddedilen Mehmet Güvel, önce şık olduğu öğretmeni, sonra da öğrencilerin önünde kendini vurdu 

Adana DHA 

Adana'da, Mehmet Güvel evlenme teklifini kabul etmediği gerekçesiyle, ilköğretim okulu öğretmeni Şule Korkmaz'ı okulun bahçesinde tabancayla vurdu.Kendisine de ateş eden Güvel ve Korkmaz hastanede tedaviye alındı. 

Öğrenciler şoke oldu 
Şehit Duran İlköğretim Okulu'nda İngilizce öğretmenliği yapan Korkmaz 27 ile Uzman Yabancı Dil Eğitim Merkezi'nde tanışan Güvel, evlenme teklifinde bulundu. Olumsuz yanıt alan Güvel, buna karşın öğretmenin peşini bırakmayıp görev yaptığı okula da gitmeye başladı. 
Güvel, dün sabah da Korkmaz öğretmenler odasından içeri girerken ateş etti. Silah sesini duyarak dışarı çıkan diğer öğretmenlerle öğrencilerin gözü önünde tabancayı kendi başına dayayıp tetiğe bastı. Ameliyata alınan Güvel, hayati tehlikeyi atlatamadı. Kurşun sol kulağının arka kısmından girip çıkan Korkmaz'ın ise sağlık durumu iyi. 



</TEXT>
</DOC>
