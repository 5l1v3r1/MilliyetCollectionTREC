<DOC>
<DOCNO> 342771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/15/son/sonsiy13.html </URL>
<DATE> 2005/05/15/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Sezer, Gelir İdaresi Yasasını Anayasa Mahkemesi'ne götürecek... 
</HEADLINE>
<TEXT>

     Cumhurbaşkanı Ahmet Necdet Sezer, daha önce veto ettiği, ancak TBMM’de ikinci kez görüşülerek kabul edilen Gelir İdaresi Başkanlığının Teşkilat ve Görevleri Hakkında Kanunu’nu onaylarken, aynen geçen vetolu 28’inci maddesinin iptali ve yürürlüğünün durdurulması için Anayasa Mahkemesi’nde dava açmayı kararlaştırdı. 
     Cumhurbaşkanlığı Basın Merkezi’nden yapılan açıklamada, Sezer’in daha önce veto ettiği yasanın, 5 Mayıs’ta TBMM’de yeniden görüşülerek kabul edildiği anımsatıldı. Sezer’in, aynen kabul edildiği için ikinci kez veto hakkı bulunmayan yasayı onaylayarak, yayımlanmak üzere Başbakanlığa gönderdiği bildirildi. 
     Açıklamada, "Sayın Cumhurbaşkanı 5345 sayılı yasanın 28’inci maddesinin iptali ve yürürlüğünün durdurulması için Anayasa Mahkemesi’nde dava açacaklarını ifade etmişlerdir" denildi. 
     

     
</TEXT>
</DOC>
