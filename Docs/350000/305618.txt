<DOC>
<DOCNO> 305618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/12/ekonomi/eko06.html </URL>
<DATE> 2005/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Tekel'den Tütün Kurumu'na suçlama 
</HEADLINE>
<TEXT>


Tekel Tütün Kurumu kasıtlı engel çıkarıyor. Günde 300 milyar lira zarar ediyoruz 


Tekel Genel Müdürü Sezai Ensari, hard box sert kutu paket makinelerinin ithalinde Tütün Kurumu'nun engel çıkardığını, Tekel'in günlük 300 bin YTL gelirden olduğunu söyledi. 
Tekel'in ithal ettiği sigara paketi makineleri, Tütün Kurumu ile karşı karşıya gelmesine yol açtı. Tütün Kurumu, Tekel'in ithalata yetkili olmadığını, ihalede yüksek fiyat vererek devleti zarara uğrattığını ve eski makine aldığını ileri sürerek, Tekel'in aldığı makineleri kullanmasına izin vermedi. Bu konuda bir de rapor tutturarak makinelerin iadesini istedi. 
Tütün Kurumu'nun bu raporun karşısında İstanbul Sanayi Odası'ndan 'makineler yenidir' raporu alan Tekel, şimdilik makineleri kullanamıyor. Tekel Genel Müdürü Sezai Ensari, Tütün Kurumu'nun bu konuda yetkisiz olduğunu belirterek, "Günlük 300 milyar 300 bin YTL lira zararımız var. Devlet de 2 trilyon 2 milyon YTL vergi kaybına uğradı. Hem yeni makinemiz var, hem Tütün Kurumu'nun yetkisizliği ortada. Ama sanki bu işte bir yanlışlık ve usulsuzluk varmış imajı vererek, bazı mercileri etkilemeye ve bu işe engel olmaya uğraşıyorlar" dedi. 

'Engelleme kasıtlı' 
Tekel'in üretim kapasitesinin yüzde 90'ının soft kağıt paket , yüzde 10'unun ise hard box sert kutu paket üretecek şekilde olduğunu anlatan Ensari, dünyada talep hard box'a kaydığı için bu dengesizliği düzeltmek istediklerini ve makineleri de bunun için aldıklarını söyledi. Ensari, İspanya'dan ithal edilen makineler konusunda, "Tütün Üst Kurulu'nun bu hesabı çok gereksiz ve yanlıştır, amaçlıdır. Yani devletin bir kurumu, bilerek, isteyerek, kasıtlı olarak devletin diğer bir kurumunu engellemekte, kişisel hırslarla ve hissi saiklerle. Devlet bu işten büyük zarar görmektedir" diye konuştu. 


</TEXT>
</DOC>
