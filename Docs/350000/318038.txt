<DOC>
<DOCNO> 318038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/23/son/sonyas06.html </URL>
<DATE> 2005/02/23/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Kadın yöneticiler daha başarılı 
</HEADLINE>
<TEXT>

     Hilal YILMAZ LONDRA, DHA 
     

      İSKOÇYA'da yapılan bir araştırma kadınlar tarafından yönetilen şirketlerin erkekler tarafından yönetilenlere oranla daha başarılı olduğunu ve kadınların şirketlerine daha fazla para kazandırdığını gösterdi. 
     'Small Business Research Trust' tarafından İskoçya'daki 12 bin küçük ve orta ölçekli işletme üzerinde yapılan araştırmaya göre kadınlar tarafından yönetilen şirketlerin yüzde 44'ü satışlarda büyük bir artış yakaladı. Başında kadınların bulunduğu her 10 şirketten üçünün işe alma oranlarında da gözle görülür bir artış olduğu saptandı. 3 büyük sektör olan eğitim, emlak ile toptan-perakende satış alanlarında da yönetici konumunda bulunan kadın sayısı erkeklerden fazla. 
     Araştırma sonuçlarını değerlendiren İskoçya Eşit Fırsatlar Komitesi sözcüsü, erkek iş verenler tarafından yetersiz görünen iş kadınlarının kendi şirketlerini kurararak böylelikle başarıyı yakaladıklarına dikkat çekti. İskoçya'da gerçekleştirilen araştırma, erkeklerin egemen olduğu bilinen iş dünyasına artık kadınların yön verdiğini de ortaya koymuş oldu. 
     
</TEXT>
</DOC>
