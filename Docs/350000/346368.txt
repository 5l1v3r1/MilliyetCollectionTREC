<DOC>
<DOCNO> 346368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/27/son/soneko42.html </URL>
<DATE> 2005/05/27/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Hazine, dolar cinsinden tahvil ihalesi düzenleyecek... 
</HEADLINE>
<TEXT>

     Hazine Müsteşarlığı, 31 Mayıs Salı günü 3 yıl vadeli, 6 ayda bir kupon ödemeli, değişken faizli ABD doları cinsinden devlet tahvili ihalesi yapacak. 
     Hazine’den yapılan açıklamaya göre, söz konusu tahvil ihalesinde ihraç tarihi 1 Haziran 2005 olarak belirlenirken, tahvillerin geri ödemesi 28 Mayıs 2008’de yapılacak. 
     Söz konusu tahvil, LIBOR 1,60 yıllık 182 günlük kupon ödemeli olacak. İlk kupon ödeme tarihi ise 30 Kasım 2005 olarak belirlendi. 
     Kupon ödemeleri 6 aylık LIBOR oranına 1,60 puan eklenerek bulunacak yıllık faiz oranı üzerinden hesaplanacak. İlk kupon ödemesine ait faiz oranı, 30 Mayıs 2005 Pazartesi günü duyurulacak. 
     İhalede katılımcılar, 10 bin dolar üzerinden fiyat teklifinde bulunacak ve söz konusu tahvilin kupon tarihleri 30 Kasım 2005, 31 Mayıs 2006, 29 Kasım 2006, 30 Mayıs 2007, 28 Kasım 2007 ve 28 Mayıs 2008 olacak. 
     Açıklamada, piyasa yapıcılığı sistemi çerçevesinde, söz konusu ihale için değişim işlemine konu geri alınacak DİBS’lere ilişkin fiyat listesi de yer aldı. 
     
</TEXT>
</DOC>
