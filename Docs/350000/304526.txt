<DOC>
<DOCNO> 304526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/08/ekonomi/eko03.html </URL>
<DATE> 2005/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Garanti'den doktor ve avukatlara özel ürün 
</HEADLINE>
<TEXT>


Garanti Emeklilik, doktor, avukat, ev kadını ve çiftçilere yönelik kampanya başlattı. Emeklilik ürünü alan üyeler, meslek gruplarına yönelik ürünleri de indirimli alabilecek 


Garanti Emeklilik, 2004 yılını 36 bin üye, 30 milyon YTL 30 trilyon lira fon büyüklüğü ile tamamladı. Bu yıl sonunda ise 40 bin yeni üyeye ve 90 milyon YTL fon büyüklüğüne ulaşmayı planlayan Garanti Emeklilik, bu hedefe ulaşmak için meslek gruplarına yönelik ürünlerin satışına ağırlık verecek. 
Aralık ayı sonlarında başlatılan kampanya ile bireysel emeklilik sözleşmesi alan doktor, avukat, ev kadını ve çiftçiler, kendi meslek gruplarına yönelik paketlerdeki Garanti Emeklilik veya Garanti Sigorta ürünlerini avantajlı alabilecekler. 

Sağlık paketi veriyor 
Örneğin, çiftçiler traktör biçerdöver kasko sigortasında yüzde 5 indirim doktorlar mesleki sorumluluk sigortasında yüzde 10 indirim, avukatlar işyeri poliçesinde yüzde 7 indirim, ev kadınları 'Çantam Garanti'de ürününü yüzde 5 indirimli alabilecekler. 
Şirketin bir diğer kampanyası da 100 dolar katkı payı ödeyen her üyesine sağlık paketi uygulaması. Garanti Sigorta ile işbirliği içinde sunulan kampanyada, acil sağlık hizmeti kapsamında ambulans, hastaneye nakil, 24 saat süreyle ücretsiz sağlık danışmanlığı, hastaya acil müdahale halinde bedelsiz olarak ilaç kullanımı, anlaşmalı kurumlarda indirim sağlanıyor. 
Ayrıca, sigortalının birinci derece yakınları için tıbbı danışmanlık hizmetlerinden ücretsiz, acil doktor ve ambulans hizmetlerinden ise indirimli yararlanabilecek. 

Aviva'nın fon büyüklüğü 41 milyon YTL oldu Aviva Hayat ve Emeklilik'in 31 Aralık 2004 itibariyle üye sayısı 19 bin 457, fon büyüklüğü ise 41 milyon YTL 41 trilyon TL oldu. Şirketin Dengeli Emeklilik Fonu'nun yüzde 75.29'u tahvilde, yüzde 3.11'i bonoda, yüzde 1.87'si repoda ve yüzde 15.64'ü hissede, Esnek Emeklilik Fonu'nun yüzde 68.1'i tahvilde, yüzde 4.62'si bonoda, yüzde 1.85'i ters repoda ve yüzde 24.77'si hissede, Gelir Amaçlı Kamu Borçlanma Fonu'nun yüzde 90.53'ü tahvilde, yüzde 7.87'si bonoda, yüzde 0.81'i ters repoda ve yüzde 0.79'u hissede, Kamu Likit Emeklilik Fonu'nun yüzde 38.82'si tahvilde, yüzde 53.8'i bonoda, yüzde 7.38'i repoda bulunuyor. 

Aviva Emeklilik Yatırım Fonlarının Portföy Büyüklüğü Emeklilik Yatırım Fonu Fon Tutarı Milyar TL Hazır Değ. Fon Port. Değ. Tedav. Pay Say. Dengeli Emeklilik Yatırım Fonu 300.000.000 126 5.615.051 483.438.862 Esnek Emeklilik Yatırım Fonu 300.000.000 228.243 1.889.643 183.892.367 Gelir Amaçlı Kamu Dış Borç. Araç. Emek.Fonu 500.000.000 58.497 8.008.486 686.321.318 Gelir Amaçlı Kamu Borç. Araç. Emek. Fonu 500.000.000 810 14.163.735 1.116.069.047 Kamu Likit Emeklilik Yatırım Fonu 600.000.000 265 8.509.319 714.894.372 Gelir Amaç. Ulus. Borç. Araç. Emek. Fonu 300.000.000 263.004 2.874.888 330.493.431 

Aviva Emeklilik Fonlarının Yatırım Yaptığı Enstrümanlar Fon ünvanı Devlet Tahvili Hazine Bonosu Ters Repo Hisse Senedi Dengeli Emeklilik Yatırım Fonu 75,29 3,11 1,87 15,64 Esnek Emeklilik Yatırım Fonu 68,1 4,62 1,85 24,77 Gelir Amaç. Kamu Dış Borç. Araç. Emek. Fonu 16,16 1,12 0 0 Gelir Amaç. Kamu Borç. Araç. Emek. Fonu 90,53 7,87 0,81 0,79 Kamu Likit Emeklilik Yatırım Fonu 38,82 53,8 7,38 0 Gelir Amaç. Ulus. Borç. Araç. Emek. Fonu 10,37 3,04 0 0 
Tablolarda yer alan veriler, www.fonbul.com'dan alınıp analiz edilmiştir. Emeklilik fonları ile ilgili detaylı analizler şirket harf sırasına göre bireysel emeklilik sayfasında yer alacaktır. 


</TEXT>
</DOC>
