<DOC>
<DOCNO> 329004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/31/son/sonspo15.html </URL>
<DATE> 2005/03/31/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Haftanın hakemleri açıklandı... 
</HEADLINE>
<TEXT>

     Birinci Süper Futbol Ligi'nde 26. hafta maçlarını yönetecek hakemler açıklandı. 
     Futbol Federasyonu Merkez Hakem Kurulu'ndan yapılan açıklamaya göre, Cem Papila, geçen sezon 5 kırmızı kartla tamamlanamayan Beşiktaş-Samsunspor maçının ardından ilk kez siyah-beyazlı takımın bir maçında görev aldı. 
     Ligde haftanın maçlarında görev yapacak hakemler şöyle 
     
     2 Nisan Cumartesi 

     19.00 Fenerbahçe-Gaziantepspor Serdar Tatlı, Birol Budan, Muhittin Gürses. 
     16.00 Çaykur Rizespor-Gençlerbirliği Bülent Demirlek, Özgür Çetiner, Hayati Doğan. 
     14.30 İstanbulspor-Akçaabat Sebatspor Özgüç Türkalp, Metin Kıtmir, Ayhan Akgöz. 
     16.00 Ankaragücü-Sakaryaspor Cüneyt Çakır, Mesut Doğukan, Erdem Bayık. 
     
     3 Nisan Pazar 

     14.30 Samsunspor-Malatyaspor Süleyman Abay, Cemal Bingöl, Kemal Yılmaz. 
     14.30 Trabzonspor- B.B. Ankaraspor Hakan Sivriservi, Selçuk Kaya, İsmail Şencan. 
     14.30 Konyaspor-Denizlispor Metin Tokat, Fatih Gündoğdu, Ö.Fatih Kalaycı. 
     16.00 Diyarbakırspor-Beşiktaş Cem Papila, Baki Tuncay Akkın, Erhan Sönmez. 
     19.00 Kayserispor-Galatasaray İsmet Arzuman, Adil Sinem, Alper Ulusoy. 
     Cem Papila 432 gün sonra Beşiktaş maçında 
     FIFA kokartlı hakem Cem Papila, tam 432 gün sonra Beşiktaş'ın bir maçında görev yapacak. 
     Futbol Federasyonu Merkez Hakem Kurulu MHK , geçen sezonki olaylı Beşiktaş-Samsunspor maçının hakemi olan Cem Papila'yı, 1 yılı aşkın bir sürenin ardından, 3 Nisan Pazar günü Diyarbakır'da yapılacak Diyarbakırspor-Beşiktaş maçına atadı. 
     Cem Papila'nın yönettiği ve aynı takımdan 5 oyuncunun birden kırmızı kart görmesiyle, 47 yıllık lig tarihine geçen Beşiktaş-Samsunspor maçı geçen sezon 18. haftada yapılmıştı. 
     25 Ocak 2004 tarihinde, BJK İnönü Stadı'nda oynanan Beşiktaş-Samsunspor maçında siyah-beyazlı oyunculardan 25. dakikada Carlos Antonio Zago, 42. dakikada İbrahim Üzülmez, 44. dakikada Ahmet Yıldırım, 69. dakikada Daniel Gabriel Pancu ve 85. dakikada İlhan Mansız, maçın hakemi Cem Papila tarafından kırmızı kartla oyun dışı bırakıldı. Hakem Papila, skor 4-1 Samsunspor lehineyken, 85. dakikadaki 5. kırmızı kartın ardından, kurallar gereği maçı bitirirken, Futbol Federasyonu, skoru daha sonra hükmen 4-0 olarak tescil etmişti. 
     Bu maçın ardından Beşiktaş'ın hiçbir karşılaşmasında görevlendirilmeyen Papila, pazar günkü Diyarbakırspor maçında siyah-beyazlı takımın bir maçında yeniden düdük çalacak. 
     
</TEXT>
</DOC>
