<DOC>
<DOCNO> 311350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/01/son/sonsiy04.html </URL>
<DATE> 2005/02/01/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Jandarma 40 kadın astsubay alacak 
</HEADLINE>
<TEXT>

     Jandarma Genel Komutanlığı, Jandarma astsubay ve bando astsubaylığı için toplam 40 sözleşmeli bayan astsubay alınacağını duyurdu. 
     Jandarma Genel Komutanlığı ve basına ilan vererek sözleşmeli statüde personel alınacağını duyurdu. 38 astsubaylık ve iki bando astsubaylığı için bayan olma koşulu istenen ilanda, subay rütbesiyle alınacak bir personel, dört diş tabibi ve bir psikoloji öğretmenliği kadrosu için ise herhangi bir koşul aranmadı. 
     Sözleşmeli astsubaylık için başvuruda bulunacakların en az iki yıllık yüksek okul veya fakülte mezunu olması gerektiği belirtilen bildiride, başvuru tarihinden itibaren adaylardaki yaş durumunun ise şöyle olması gerektiği belirtildi 
     "Düzeltilmiş nüfus kaydına göre müracaat tarihi başlangıcı itibarıyla 1 Şubat 2005 sözleşmeli subaylar için 27, lisans üstü eğitim yapmış olanlar için ise 32, sözleşmeli astsubaylar için 24 yaşından büyük olmamak bir üst yaştan gün almamış olmak . Sözleşmeli subaylar için lisans eğitimini tamamlayanlar 01.02.1978 ve daha sonra doğanlar müracaat edebilecekler." Jandarma Genel Komutanlığı ilanında subay kadrosuyla, "31 jandarma, 2 muhasebe, 1 istihdam, 2 ordudonatım, 1 levazım, 1 maliye ve 1 inşaat mühendisi" alınacağı bildirildi. 
     
</TEXT>
</DOC>
