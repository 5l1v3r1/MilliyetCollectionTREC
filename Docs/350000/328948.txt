<DOC>
<DOCNO> 328948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/31/son/soneko65.html </URL>
<DATE> 2005/03/31/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Bob Geldof Niye Dünya Bankası ABD'nin, IMF Avrupa'nın tekelinde 
</HEADLINE>
<TEXT>

     Afrika'daki açlığın önlenmesi ve yoksul ülkelerin borçlarının silinmesi için yaptığı çalışmalarla adı Dünya Bankası başkanı adayları arasında geçen İrlandalı ünlü rock yıldızı Bob Geldof, bankanın işleyiş kurallarını eleştirdi. 
     Geldof, bununla birlikte Dünya Bankası başkanlığına atanması neredeyse kesinleşen ABD'li Paul Wolfensohn ile birlikte çalışmaya hazır olduğunu söyledi. 
     Bankanın başkanlık siçimi için benimsenen kuralı ''mantıksız'' olarak niteleyen Geldof, ''Dünya Bankası başkan adayını ABD Başkanı seçiyor. Para bizim paramız. Hepimizin parası. Adı üstünde Dütnya Bankası'' dedi. 
     Aynı şekilde Uluslararası Para Fonu başkanının da sadece Avrupa ülkeleri tarafından kendi aralarında gizli görüşmelerle seçilmesini de eleştiren sanatçı, ''Afrikalılar nerede Bu onhların varlık nedeni. Bu kurumlarda en yüksek düzeyde temsil edilmeleri gerekir'' diye konuştu. 
     Geldof, kurumun işleyişine yönelik eleştirilere rağmen, Dünya Bankası başkanlığına kim gelirse gelsin kendisiyle işbirliğine hazır olduğunu kaydetti. 
     
</TEXT>
</DOC>
