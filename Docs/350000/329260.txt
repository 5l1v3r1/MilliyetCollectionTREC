<DOC>
<DOCNO> 329260 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/01/son/sondun57.html </URL>
<DATE> 2005/04/01/ </DATE>
<TIME> 20.47 </TIME>
<AUTHOR>  </AUTHOR>
<HEADLINE>
Butto "Erken seçim için dua ediyorum" 
</HEADLINE>
<TEXT>

     Sürgündeki Pakistan eski başbakanı Benazir Butto, ülkesinde erken seçim için dua ettiğini belirtti. 
     Butto, eşi Asıf Ali Zerdari ile geldiği Hindistan'da, 12. yüzyıla ait bir türbeyi ziyaret etti. Butto, gazetecilere yaptığı açıklamada, Pakistan'a yakında demokrasinin geri dönmesini umduğunu ve erken seçim için dua ettiğini ifade etti. 
     Hindistan ve Pakistan arasındaki barış sürecinin toplumsal baskı nedeniyle ilerlediğini kaydeden Butto, Pakistan halkının bu baskıyı sürdürmesi gerektiğini söyledi. 
     Özel bir ziyaret için Hindistan'da bulunan Butto'nun Hintli liderlerle görüşmeyeceği belirtildi. 
     Pakistan'ın bugünkü lideri Pervez Müşerref, 1999 yılında kansız bir darbe ile iktidarı ele geçirmiş ve tek aday olduğu 2002 yılındaki referandumda 5 yıl devlet başkanı olma hakkını kazanmıştı. 
     Pakistan'da aleyhinde yolsuzluk suçlamaları yapılan Butto, Birleşik Arap Emirlikleri'nde yaşıyor. 
     
</TEXT>
</DOC>
