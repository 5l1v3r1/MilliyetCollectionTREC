<DOC>
<DOCNO> 316921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/20/son/sondun19.html </URL>
<DATE> 2005/02/20/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
KKTC'de bazı gazetelerin satışı ve dağıtımı durduruldu 
</HEADLINE>
<TEXT>

     KKTC Yüksek Seçim Kurulu YSK , seçim yasaklarına aykırı haber yayımlayan bazı gazetelerin satışını ve dağıtımını durdurdu. 
     YSK tarafından yapılan açıklamada, Cumhuriyetçi Türk Partisi CTP ve Ulusal Birlik Partisi UBP temsilcilerinin yaptığı itirazların değerlendirildiği, Cumhuriyet, Afrika, Yeniçağ, Kıbrıs, Kıbrıslı, Yenidüzen ve Halkın Sesi gazetelerinin bazı sayfalarında seçim yasaklarını ihlal eden yazılar ve reklamların yayımlandığı belirtildi. 
     Açıklamada, ''Söz konusu gazetelerin satışının ve dağıtımının yasaklanmasına, dağıtılan ve gazete bayilerinde ve veya benzeri yerlerde kalan söz konusu gazetelerin toplatılmasına ve bu gazetelerden alıntı yapılarak televizyonlardan haber yapılmasının yasaklanmasına karar verildiği'' kaydedildi. 
     YSK'nın bu kararlarının uygulamaya konması için Emniyet Genel Müdürlüğü'nü görevlendirdiği açıklandı. 
     
</TEXT>
</DOC>
