<DOC>
<DOCNO> 323864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/16/guncel/axgun01.html </URL>
<DATE> 2005/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul Metrosu boşu boşuna 4 yıl kaybetti 
</HEADLINE>
<TEXT>


Kültür ve Tabiat Varlıklarını Koruma Kurulu, Haliç Metro Köprüsü'nün güzerg hı için 4 yıl sonra ikna olabildi. Ancak köprü projesinin kurulun onayını alması gerekiyor 

Mehmet Demirkaya 

İstanbul Metrosu'nun Taksim - Yenikapı bölümü, tünel kazıları tamamlandığı halde Haliç üzerine yapılacak köprü projesine, Kültür ve Tabiat Varlıklarını Koruma Kurulu onay vermediği için 4 yıl gecikti. Ancak aynı kurul sürpriz bir kararla eski güzerg ha onay verdi. İstanbul Büyükşehir Belediye Başkanı Kadir Topbaş'ın da eski üyelerinden olduğu kurul, kararı 2'ye karşı 3 oyla aldı. 
Ali Müfit Gürtuna'nın Belediye Başkanlığı döneminde yapılan Metro Köprüsü Projesi'ne, İstanbul 1 Numaralı Kültür ve Tabiat Varlıklarını Koruma Kurulu 2001 yılında onay vermemişti. Gerekçe, 'Unkapanı Köprüsüne göre deniz seviyesinden daha yüksekten geçecek metro köprüsü ve bağlı viyadükler, tarihi yarımadanın siluetini bozar' olmuştu. 

İspanyol mimar 
Bunun üzerine belediye, yeni bir köprü projesi için ünlü İspanyol mimar Santiago Calatrava'yı davet etti. Ancak ücrette anlaşılamadı. Kurul, köprünün Unkapanı Köprüsü yanına yapılmasını, eski Unkapanı Köprüsü'nün kaldırılmasını önerdi. Ancak bu hem güzerg hı değiştiriyordu, hem de tünelleri atıl hale getiriyordu. 
Topbaş, seçildikten sonra eski kurul üyesi olduğunu belirterek, sorunu çözeceğini söyledi. Ancak Topbaş daha sonra, tasarımını kendisinin yaptığı köprü projesinin kurulun önerdiği yere yapılacağını belirtmişti. 
Bu gelişmeler yaşanırken Büyükşehir Belediyesi Metro Köprü Projesi'ni ihaleye çıkardı. Güzergah da eskisi gibiydi. Belediye, kurulun nasıl ikna edildiğini şöyle anlattı 
"Köprünün kendilerinin önerdiği yere yapılması durumunda tarihi Haliç Tersanesi'nin zarar göreceğini anlattık. Yapılmış büyük bir kamu yatırımının heba edilmesinin hesabını kimsenin veremeyeceğini de dikkate sunduk. Sonunda eski güzerg hı kabul ettiler. Ancak yapılacak köprü projesinin kurulun onayını alabilecek bir proje olması gerekiyor. İhalenin şartnamesine bunu koyduk." 
Eski İstanbul Büyükşehir Belediye Başkanı Ali Müfit Gürtuna, konunun özünün tartışılabileceğini ancak verilen emeğin, yapılan masrafın boşa gitmemiş olmasının sevindirici olduğunu söyledi. 

Kurulda bir üye değişti 

İSTANBUL 1 Numaralı Koruma Kurulu'nda 5 üye bulunuyor. Koruma Kurulu'nun başkanı Mimar Sinan Üniversitesi'nden Prof. Dr. Özer Erenman. Başkan Yardımcısı Prof. Dr. Zekiye Yenen. Diğer üyeler ise Can Eriş, İhsan Sarı ve Sinan Kılıçoğlu. 
Mimarlar Odası İstanbul Büyükkent Şubesi'nin bir dönem başkanlığını da yapan Cengiz Eruzun, planların onaylanmasından sonra kurul üyeliğine atandı. 
Kurula Kültür Bakanlığı'nın temsilcisi olarak katılan Cem Eriş, İhsan Sarı ve Sinan Kılıçoğlu planlara olumlu oy verirken, YÖK üyesi Prof. Özer Erenman ile Prof. Yenen karşı oy kullandı. 
Mimarlar Odası'ndan edinilen bilgiye göre, Prof. Yenan üyelikten istifa etti. Ancak bakanlık istifayı henüz yürürlüğe koymadı. 


</TEXT>
</DOC>
