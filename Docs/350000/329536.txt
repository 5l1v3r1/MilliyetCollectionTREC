<DOC>
<DOCNO> 329536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/02/siyaset/axsiy02.html </URL>
<DATE> 2005/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Roth Tarih aldıktan sonra hata yaptınız 
</HEADLINE>
<TEXT>


Bodrum'u ziyaret eden Alman Milletvekili Claudia Roth, "Türkiye'nin AB yolundaki adımlarını hızlandırması ve tutarlı olması gerektiğine inanıyorum" diye konuştu 

BODRUM DHA 


Alman Yeşiller Partisi Milletvekili Claudia Roth, Türkiye'nin tarih almasından sonra büyük hatalar yaptığını, müzakerelerden önce gittikçe hızlanması gereken adımlarının da yavaşladığını öne sürdü. 
Bodrum Belediye Başkan Vekili Mehmet Kocair'i ziyaret eden Roth, 6 Mart'ta İstanbul'da yapılan "Dünya Kadınlar Günü" yürüyüşünde polisin sert tutumunun, yeni TCK'deki bazı maddelerin Türkiye konusunda olumsuz bir hava yarattığını belirtti. Roht, "Türkiye'nin AB yolundaki adımlarını hızlandırması ve daha da tutarlı olması gerektiğine inanıyorum" dedi. Erdoğan'ın Penguen dergisine açtığı davayı da örnek gösteren Roth, "Avrupalı başbakanların çizilen hayvan karikatürlerinden hoşlandığını ve sorun yaratmadığını biliyoruz. Bu nedenle, Sayın Erdoğan'ın da bu tür espirilere dava açması yerine bu tür davranışlardan hoşlanması gerektiğini düşünüyorum" diye konuştu. 


</TEXT>
</DOC>
