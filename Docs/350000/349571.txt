<DOC>
<DOCNO> 349571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/07/spor/spo08.html </URL>
<DATE> 2005/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İspanya gol yemez 
</HEADLINE>
<TEXT>


İspanya, evinde gol yemeden kazanmaya devam ediyor. Boğalar'ın San Marino, Belçika ve Litvanya'dan sonra Bosna - Hersek karşısında da az golle de olsa yemeden galip gelme şansları yüksek 


Bosna-Hersek, Saraybosna'da iyi sonuçlar almasına rağmen deplasmanda formsuz Belçika'dan dört gol yemişti. Favori İspanya. 

8.GRUP 
İzlanda-Malta 
İzlanda, futbol tarihinin en kötü dönemlerinden birini geçiriyor. Deplasmanda yenemedikleri Malta'yı bu kez farklı geçip bu utancı silmek istiyorlar. Yine de 1,05'lik bir oran, oynamaya değecek düzeyde değil. Sadece 4 maçı tamamlamak için düşünülebilir. 

GÜNEY AMERİKA 
Hafta sonu Peru karşısında gol şov yapan Kolombiya, deplasmanlarda varlık gösteremeyen Ekvador'u rahat geçecektir. Brezilya'ya 4-1 kaybeden Paraguay da yine deplasmanlarda başarısız olan Bolivya'yı yenecek güçte. Diğer üç maç, Peru-Uruguay, Arjantin-Brezilya ve Şili-Venezuela beraberliğe yakın. 



</TEXT>
</DOC>
