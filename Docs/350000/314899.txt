<DOC>
<DOCNO> 314899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/13/son/sonspo05.html </URL>
<DATE> 2005/02/13/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Fener'e iyi haber, Zaragoza dağıldı 1-4 
</HEADLINE>
<TEXT>

     Fenerbahçe'nin perşembe gecesi UEFA Kupası'nda karşılaşacağı İspanyol Real Zaragoza, son lig maçında dün gece sahasında lider Barcelona'dan fark yedi. Oldukça etkisiz bir futbol oynayan Zaragoza, Barcelona karşısında tutunamadı ve perşembe gecesi için Türk futbolseverlere ümit verdi. 
     2. dakikada Toledo topu kendi kalesine göndererek takımının 1-0 yenik duruma düşmesine neden oldu. 30'da Fransız yıldız Giuly farkı ikiye çıkardı, 39'da ise bu sezonun flaş ismi Eto'o sahneye çıktı 0-3. 
     İlk yarı bu sonuçla biterken Galletti 63'te Zaragoza'nın tek golünü kaydetti. 72'de Marquez çok şık bir vuruşla sonucu ilan etti 1-4. 
     Katalan ekibi bu sonuçla puanını 54'e çıkardı ve liderliğini sürdürdü. Zaragoza ise 28 puanda kaldı. Bu arada İspanyol ekibinin İstanbul'a 250 kişilik bir taraftar topluluğu ile geleceği öğrenildi. 
     İspanya'da dün gecenin bir diğer randevusunda bu sezon oldukça kötü günler yaşayan Deportivo La Coruna, puan sıralamasında 3. sırada bulunan Valencia'yı deplasmanda 2-1 mağlup etti. 
     
     Nihat Santander karşısında 

     Real Sociedad'ta bu sezon gittikçe artan bir form grafiği ortaya koyan Nihat Kahveci ve arkadaşları, bu akşam Racing Santander'e konuk olacak. 
     La Liga'da bugünün programı şöyle 
     

18 00 Atletico Madrid-Levante 18 00 Espanyol-Getafe 18 00 Mallorca-Albacete 18 00 Numancia-Malaga 18 00 Racing Santander-Real Sociedad 18 00 Sevilla-Villarreal 20 00 Osasuna-Real Madrid 22 00 Athletic Bilbao-Real Betis      

     
</TEXT>
</DOC>
