<DOC>
<DOCNO> 339455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/04/yazar/gureli.html </URL>
<DATE> 2005/05/04/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
"Baba beniii okula göndeeer" 
</HEADLINE>
<TEXT>


Radyodan küçük bir kız çocuğunun masum ve mazlum sesi geliyor 
"Baba beniii okula göndeeer" 
Bu ses ve Milliyet'in bu kampanyası bizi aylar öncesine götürdü. 
Bu ders yılının başında çeşitli illerdeki ilköğretim okullarını dolaşarak "Eğitimin Yılmaz Kahramanları ÖĞRETMENLER" ana başlığı altında Posta gazetesi için bir yazı dizisi hazırlamıştık. Öğretmenler ekseninde eğitimin sorunlarını irdelemeyi amaçlayan bu dizi, 14 gün sürmüştü. Posta'nın Genel Yayın Yönetmeni Rıfat Ababay, iyi koku alan bir gazetecilik heyecanıyla 14 Ekim 2004 günü ilk yazıya birinci sayfadan boydan boya bir sürmanşetle ve iki fotoğrafla girmişti. 
Yazı, Diyarbakır'a 20 kilometre uzaklıkta Gömmetaş Köyü İlköğretim Okulu'nu anlatıyordu. Fotoğraflar okulun genç müdiresi ile öğretmenlerin tuvalet temizliğinden tutun da okulun bütün hizmetlerini yapışını görüntülüyordu. Çünkü 750 öğrencili okula bir hizmetli atanmamıştı her işi öğretmenler görüyordu. Bizim diziden sonra bir hizmetli verildiğini öğrendik. 
Konuşmalarımız sırasında öğretmenler, bugün Milliyet'in bir kampanya ile gündeme getirdiği acı gerçeğe parmak basmışlardı 
Öğretmenler yaptıkları alan taramasında Küpbaşı adında bir mezrayı keşfetmişler ve orada okul çağında olduğu halde okulla tanışmayan 33 çocuk belirleyerek, onları okula kaydetmişlerdi. 
Düşünebiliyor musunuz Dağ başında bir mezra ve orada okuldan habersiz 33 çocuk Kimsenin okula çağırmadığı, "Gel, oku" demediği 33 çocuk 
İşte Milliyet'in bu kampanyası, gerçeği omurgasından yakalıyor. 
Elbet kız olsun, erkek olsun çocukların okula git e memesi, yalnız bu olanaksızlıklardan kaynaklanmıyor. Başka nedenler de var. 
Bunlardan birini, aileleri çocukların "iş gücü"nden yararlanma zorunda bırakan ekonomik güçsüzlükleri oluşturuyor. 
Bunları aşmak için, bir yandan ailelerin ekonomik düzeyini yükseltecek belki de IMF dayatmalarıyla çelişecek genel politikalar izlemek gerekiyor. 
Bir başka önemli nokta, Milliyet'in parmak bastığı, ülkenin ve kendilerinin uzun vadeli yararları konusunda aileleri bilinçlendirmek. 

Bir şiir 
Dizelerimiz Songül Sarıtaç'ın "deliveren düşlerim" Yayıncı Yayınları, İzmit kitabından 
"Bırak dalgalansın saçların Tel tel ayrılsın rüzg rda Onlar benim sevişlerim Bandır denize Yakamoz gezinsin saçlarında Onlar senin şehvetin" 



</TEXT>
</DOC>
