<DOC>
<DOCNO> 344941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/23/yazar/akyol.html </URL>
<DATE> 2005/05/23/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Kaldırımlar, ağaçlar, belediyeler 
</HEADLINE>
<TEXT>


DİKKAT ettiniz mi Şehirlerimizde yolların kenarında, parke taşlarla veya tuğlalarla düzgün yaya kaldırımları yapılıyor. Çok seviyorum. Yaşamakta olduğumuz bu kargaşalı sosyal değişme sürecinde, düzgün yaya kaldırımları düzen ve görgü duygumuzu geliştirir diye... 
Fakat bakıyorum, yeni yapılan tuğla kaldırımların üzerine kum saçıyorlar. Tozlu, topraklı sevimsiz bir görüntü oluştuğu gibi, yağmur yağdığında bu kumlar mazgallara akıyor, kanalizasyonları, yeraltındaki şebekeleri dolduruyor 
Eski arnavutkaldırımları tabii şekilsiz taşlarla yapıldığı için, taşların aralarını doldurarak girinti ve çıkıntıları biraz düzeltsin diye üzerine kum serpilirdi, belli bir "rasyonel"i vardı. 
Bu alışkanlık, bu "kültür" şimdi şehrin en modern caddelerinde, tuğla kaldırımlarda devam ediyor 
Ve, belediyelere de çifte külfet kumu taşıyıp getirip kaldırımlara saçmak, sonra da caddeyi ve mazgalları temizlemek Hiç de "rasyonel" değil 

AĞAÇLAR benim saplantım oldu adeta... Yaya kaldırımlarına ağaçlar dikiyoruz. "Yeşil"i tanımamış bozkır kültürü için yeni bir zenginliğidir, şehirlerimiz için yeni bir güzelliktir bu 
Ama "yeşil"e ve "sulama"ya şina olmayan bozkır kültürümüz, köylülüğümüz devam ediyor. Diktiğimiz fidanları diplerinden adeta boğuyoruz Daracık bir toprak alan bırakıyoruz, etrafına da iki üç parmak yüksekliğinde bariyerler örüyoruz, yağmur sularının ağız diplerine gelmesini, ağaçların sulanmasını engelliyoruz 
İstanbul'da Ihlamur'da OTİM yolunun yaya kaldırımları yeni yapıldı aynen böyle... İşçilere neden böyle yaptıklarını sordum. 
- Abi kum, toz, toprak zamanla ağaçların dibini doldurmasın diye 
Ama sizin serptiğiniz kum mazgallara akıyor, kanalları dolduruyor Hiç kum serpmeyin, ağaçların diplerini de açın, yağmur sularını alsınlar... 
Cevap vermediler, aynen devam ettiler. 
Evet, davranışlarımızda "kültür" faktörü "bilmek"ten daha etkilidir ve "kültür değişmesi" daha zordur 

BİZDEN üç kat fazla yağmur alan Avrupa'da ise, ağaç diplerinde geniş bir toprak alan vardır, bırakın etrafına bariyer örmeyi, kaldırıma hafif meyil verirler, yağmur sularının ağaç köklerine akması için 
Avrupa'da şatolar ve feodalite bu yağmurun eseridir Mimari, bahçe, çiçek ve sulama kültürü ona göre... 
Bizde Anadolu'da taş yığını izbe damların da, sebzeciliğin, çiçekçiliğin gelişmemiş, asırlar boyu sadece ekincilik yapılmış olmasının da sebebi "susuz yazlar"dır 
Köyden şehre gelince alışkanlıklar uzun süre devam ediyor ağaç ve kaldırımlar binlerce örnekten sadece ikisi... Basit gözüken bu iki konuya belediyelerin dikkatini çekiyorum. 
Çevreye çerçöp atanları ben bazen uyarırım, bazısı özür diler, bazısı da "K hyası sen misin Sana ne Belediye temizlesin" diye çıkışır. 
Belediyeler şehir kültürü konusunda daha "yaptırımcı" olmalı diye düşünüyorum. 
Şehirleşme olmadan medeni gelişme olmaz, köylüyü köyde tutma düşüncesi yanlıştır. Ama şehirleşmede geciktiğimiz için işte adeta şehirlere yığılıyoruz. 
"Şehir kültürü" duyarlığı bütün ideolojilerden önemlidir, zira ideolojiler de şehirleştikçe insanileşir, güzelleşir. 



</TEXT>
</DOC>
