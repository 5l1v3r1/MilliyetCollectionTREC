<DOC>
<DOCNO> 329542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/02/siyaset/siy06.html </URL>
<DATE> 2005/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Tahliyeler ertelendi 
</HEADLINE>
<TEXT>


GÖKÇER TAHİNCİOĞLU Ankara 


Yeni TCK ve bağlı yasaların yürürlük tarihinin 1 Nisan'dan 1 Haziran'a ertelenmesi, hükümlü ve tutukluların dosyalarını 1 Nisan'a göre inceleyen yargıyı sıkıntıya soktu. Hükümlülerin büyük bölümü, tahliye için 1 Haziran'ı bekleyecek. 1 Haziran'a kadar yargıyı bekleyen sıkıntıların bazıları şöyle 
Türkiye genelindeki başsavcılıklar, yeni TCK'nin Resmi Gazete'de yayımlandığı 12 Ekim 2004'ten itibaren, mevcut TCK'ye göre lehe olan hükümleri dikkate alarak, tahliye kararı veriyordu. Savcılıklar, elde kalan dosyaları şimdi bir kez daha incelemek zorunda kalacak.Mevcut TCK ile yeni TCK arasında farklılıkların bulunduğu maddelerle ilgili suçlara bakan mahkemeler, ellerindeki dosyaları karara bağlamayı bir kez daha erteleyecek. Yargıda iş yığılacak.Yargıtay'da da, yeni ve mevcut TCK'deki lehe hükümlerin sanığa uygulanması gerektiğinden, dairelerin büyük bölümü davaları karara bağlamıyordu. Dosyaları 1 Nisan'dan sonra yerel mahkemelere göndermeye hazırlanan bazı ceza dairelerinde gelecek hafta toplantı yapılacak. 


</TEXT>
</DOC>
