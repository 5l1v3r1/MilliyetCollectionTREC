<DOC>
<DOCNO> 320625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/04/son/sondun07.html </URL>
<DATE> 2005/03/04/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
"Usame Bin Ladin'in yakalanması an meselesi" 
</HEADLINE>
<TEXT>

     ABD Başkanı George Bush, El Kaide terör örgütü lideri Usame Bin Ladin'in yakalanmasının an meselesi olduğunu söyledi. 
     Washington yakınındaki CIA binasına yaptığı ziyaret sırasında basına açıklama yapan Bush, "Bin Ladin, yardımcısı Eyman El Zevahiri ve Irak'taki müttefiki Ebu Musab Zerkavi'nin yerinin belirlenmesi için her gün bilgi topladıklarını" belirtti. 
     ABD Başkanı Bush, yakın dönemde, Usame Bin Ladin'in terörist Zerkavi'den ABD'de, burada da olmak üzere Irak dışında saldırılar düzenlemesi için bir grup oluşturmasını istediğini öğrendiklerini belirtmişti. 
     
     En büyük meydan okuma 
     Bin Ladin'in mesajının El Kaide'nin hala ABD topraklarında saldırı düzenlemeyi umut ettiğine yönelik etkili bir hatırlatma olduğunu ifade eden Bush, "Bin Ladin'i durdurmanın, günümüzün en büyük meydan okuması" olduğunu söylemişti. 
     
     Zerkavi'nin peşinde 
     Bush, Zerkavi hakkında da, Irak'taki koalisyon güçleri ile Irak askerlerinin kendisini yakalayacaklarını bilmesi gerektiğini, Zerkavi'yi adalet karşısına çıkarmak ve şebekesini ortadan kaldırmak için gece gündüz çalıştıklarını belirtmişti. 
     
</TEXT>
</DOC>
