<DOC>
<DOCNO> 310340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/28/son/sontur19.html </URL>
<DATE> 2005/01/28/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Hakkari'de depremzedeler bir cep telefonunu ortak kullanıyor 
</HEADLINE>
<TEXT>

     Hakkari merkeze bağlı Kaymaklı Köyü'nde deprem nedeniyle telefon hatları çalışmadığı için vatandaşlar, yüksek kesimde bulunan bir direğe astıkları cep telefonunu ortak kullanarak, yakınlarına bilgi veriyor. 
     AA muhabirinin aldığı bilgiye göre, Hakkari'deki depremlerde 2 kişinin öldüğü ve 5 kişinin yaralandığı Kaymaklı Köyü'nde, vatandaşlar, telefon hatlarının çalışmaması üzerine, yakınlarıyla haberleşmek için farklı bir yöntem buldu. 
     Köyde cep telefonları çalışmayınca, köyün yüksek kesimlerindeki bir direğe tahta parçası çakarak cep telefonu asan köy sakinleri, bu telefondan yakınlarıyla haberleşerek durumlarıyla ilgili bilgi veriyor. Cep telefonunun başında nöbetçi bekliyor. Havanın soğuk olması nedeniyle ve cep telefonunun çalınmaması için gün boyunca, 3 saatte bir nöbet değiştiriliyor. 
     

     
</TEXT>
</DOC>
