<DOC>
<DOCNO> 311836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/son/sonyas18.html </URL>
<DATE> 2005/02/02/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Mutluluk getiren iç çamaşırları 
</HEADLINE>
<TEXT>

     Pozitif enerjiyi yönlendirme yöntemi olan Feng Şui'den etkilenen bir Hong Kong firması, aynı adla mutluluk verici iç çamaşırı ürettiğini açıkladı. 
     Üretici firmadan yapılan açıklamada, ''Feng Şui'' iç çamaşırlarının, kötü ruh halini gidererek insanın ruhuna dinginlik verdiği savunuldu. 
     Çamaşırları üreten ''Life Enhance'' firmasının sözcüsü Amy Law, ''Feng Şui üstadımız, yeni ürettiğimiz bu çamaşırların insan tenine temas ettiğinde ruhu dengelediğini ve mutluluk verdiğini söylüyor'' diyerek, çamaşırların kırmızı, gri ve beyaz renklerde üretildiğini belirtti. 
     ''Rüzgar ve Su'' anlamına Feng Şui, Uzakdoğu'da yaşam alanlarında olumlu etkenlerin artırılması, olumsuz etkenlerin de önlenmesi yöntemi olarak biliniyor. 
     
</TEXT>
</DOC>
