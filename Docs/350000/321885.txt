<DOC>
<DOCNO> 321885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/08/son/sonspo02.html </URL>
<DATE> 2005/03/08/ </DATE>
<TIME> 02.10 </TIME>
<AUTHOR>  </AUTHOR>
<HEADLINE>
Beşiktaş'ta, Gençlerbirliği maçı hazırlıkları... 
</HEADLINE>
<TEXT>

     Beşiktaş, ligde Gençlerbirliği ile 9 Mart Çarşamba günü yapacağı tekrar maçının hazırlıklarını, akşam antrenmanıyla sürdürdü. 
     Teknik direktör Rıza Çalımbay yönetiminde, BJK Nevzat Demir Tesisleri'nde gerçekleştirilen antrenmana kondisyon çalışmasıyla başlayan futbolcular, daha sonra pas çalışması yapıp, çift kale maç oynadı. 
     Sakatlığı süren Veysel ile Sakaryaspor maçında rakibine tükürdüğü gerekçesiyle tedbirli olarak Profesyonel Futbol Disiplin Kurulu'na PFDK sevk edilen ve bu nedenle bugün savunmasını vermeye giden Norveçli futbolcu John Carew antrenmana katılmadı. 
     Beşiktaş, yarın basına kapalı yapacağı antrenmanla Gençlerbirliği maçı hazırlıklarını tamamlayacak. 
     
</TEXT>
</DOC>
