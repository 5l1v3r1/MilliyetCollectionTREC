<DOC>
<DOCNO> 316660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/19/yazar/guclu.html </URL>
<DATE> 2005/02/19/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
İstanbul'un en başarılı liseleri 
</HEADLINE>
<TEXT>


Türkiye'nin en başarılı liseleri genelde İstanbul'da. Peki İstanbul'daki liseler içinde en başarılı olanlar hangileri İşte bunu öğrenmenin en iyi yolu, 2004 ÖSS sonuçlarını irdelemek olacak. ÖSYM'nin önceki gün açıklanan verilerine göre üniversiteye en çok öğrenci sokan liselerin hangileri olduğuna geçmeden önce bazı hatırlatmalarda bulunmak istiyorum. 
İstatistiksel verilere göre her okul kendini en iyiler arasına sokabiliyor. Örneğin üniversiteye en çok öğrenci gönderen okul mu daha başarılı, yoksa puan ortalaması en yüksek olan okul mu 
Okullar, ÖSYM verilerinden kendilerine en uygun olanları alıp kafaları karıştırabiliyor. Örneğin sözelde birinci olanın, kendini Türkiye'nin en başarılı okulu ilan etmesine, sayısalcıların çok büyük tepkisi var. Tıpkı eşit ağırlıkçıların en önemli puan türünün kendi puanları olduğunu iddia ettikleri gibi. 
Elimizde her türlü veri var. Taraf olmadığımız için doğru olan ne ise onu vermek boynumuzun borcu. Biz verileri sunacağız, takdir de sizlerin olacak. Sizin için üniversiteye girmek önemliyse onu dikkate alacaksınız, puan ortalaması önemliyse diğerini. Ya da İstanbul geneli benim için önemli değil, oturduğum ilçe benim için önemli diyorsanız önceliğiniz o olmalı. İşte bu verilerden bazıları 
Sayısal puana göre ilk 25 lise 
Atatürk Fen, Kültür Fen, Üsküdar Fen, İstanbul, Sevgi Çiçeği Fen, Eyüboğlu Fen, Fatih Fen, Kasımoğlu Coşkun Fen, Robert, Kabataş, Adnan Menderes Anadolu, H. Avni Sözen Anadolu, Galatasaray, İstanbul Fen, Kadıköy Anadolu, Üsküdar Amerikan, Alman, Nişantaşı Anadolu, Vatan Anadolu, Beşiktaş Atatürk Anadolu, Pertevniyal Anadolu, Acıbadem Fen, Cağaloğlu Anadolu, Doğuş Fen, Kalamış Fen. 
Sözel ağırlıklı puana göre ilk 25 
Atatürk Fen, Galatasaray, İstanbul, Robert, Üsküdar Amerikan, Notre Dame de Sion, Çınar, Alman, H. Avni Sözen Anadolu, Koç, Avusturya, Nişantaşı Anadolu, Kabataş, Beşiktaş Atatürk Anadolu, Saint Joseph Lisesi, Darüşşafaka, Kadıköy Anadolu, Cağaloğlu Anadolu, Sainte Pulcherie, Adnan Menderes Anadolu, Beyoğlu Anadolu, Beşiktaş Sakıp Sabancı Anadolu, Pertevniyal, Fatih Fen, Ayazağa Işık. 
Eşit ağırlıklı puana göre ilk 25 lise 
Atatürk Fen, İstanbul Lisesi, Galatasaray, Robert, Üsküdar Amerikan, Kültür Fen, H. Avni Sözen Anadolu, Alman, Kabataş, Üsküdar Fen, Fatih Fen, Nişantaşı Anadolu, Çınar, Atatürk Anadolu, Adnan Menderes Anadolu, Notre Dame de Sion, Kadıköy Anadolu, Sevgi Çiçeği Fen, Cağaloğlu Anadolu, Koç, Kasımoğlu Coşkun Fen, Pertevniyal, Avusturya, Darüşşafaka, Beşiktaş Sakıp Sabancı Anadolu. 
Üniversiteye en çok öğrenci yerleştiren 25 lise 
Cent, Kültür Fen, Üsküdar Fen, Atatürk Fen, Notre Dame de Sion, İstanbul, Eyüboğlu Fen, Ayazağa Işık, Üsküdar Amerikan, Sainte Pulcherie, Şişli Işık, Galatasaray, Bahçeşehir, Kalamış Fen, MEF, Acıbadem Fen, Doğuş Fen, Eyüboğlu, Saint Joseph, Nişantaşı Anadolu, H. Avni Sözen, Avusturya, Beyoğlu Anadolu, Doğuş, Sevgi Çiçeği Fen. 
Yukarıdaki değerlendirmelerde çok önemli olan bir faktör de, okulların kaç mezun verdiği. Örneğin bazı okullar var ki, 8-10 öğrenci mezun ediyor ve öğrencisinin tamamını üniversiteye sokuyor. Başarı sıralaması da yüzde 100 olarak ilk üçe girebiliyor. Ama bazıları da var ki, 600 öğrenci mezun ediyor, 400'ünü üniversiteye soktuğu halde listeye giremiyor. Aslında her okulun başarısını kendi içinde değerlendirmek gerekiyor. 
Ayrıca bazı özel okulların fen liseleri listeye girerken, kolejleri ortalarda yok. Örneğin kolejde 2 bin öğrencisi var, fen lisesinde 200. Başarı oranı fen lisesinde yüzde 98, kolejde yüzde 60. Bu da yanıltıcı olabiliyor. 
Özetin özeti Okul seçerken, başarılarını değerlendirirken, en iyi okullar değerlendirmesi yaparken çok dikkatli olmak gerekiyor. 



</TEXT>
</DOC>
