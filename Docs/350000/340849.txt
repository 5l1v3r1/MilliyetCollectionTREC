<DOC>
<DOCNO> 340849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/09/son/sondun10.html </URL>
<DATE> 2005/05/09/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Eski bakanların kaçmaya başladığı bir ülke... 
</HEADLINE>
<TEXT>

     BBC 

      İngiliz The Independent gazetesi, bugünkü dış haberler sayfasının manşetini 'eski bakanların kaçmaya başladığı bir ülke' diye attı. 
     Ülke, Irak. Konu, yolsuzluk. Irak'ta 30 Ocak seçimleri ardından nihayet kurulan yeni hükümetin, bir önceki geçici yönetimi hedef alan yolsuzluk iddialarını soruşturduğunu yazan Independent, eski bakanlardan bazılarının bu nedenle ülkeyi terk ettiği haberlerinin alındığını bildiriyor. 
     Gazete, eski İyad Allavi yönetiminin Iraklılar tarafından geniş çapta yolsuzluğa batmış bir yönetim olarak anıldığını belirterek, seçimlerden sonra işbaşına gelen İbrahim El Caferi liderliğindeki yeni hükümetin, soruşturma kapsamında eski kabine üyelerinin Irak'tan ayrılmasını engelleyebileceği dedikodusunun Bağdat'ta hızla yayıldığını ve bunun da yurtdışına kaçışları tetiklediğini yazıyor. 
     
</TEXT>
</DOC>
