<DOC>
<DOCNO> 325635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/21/son/sontur07.html </URL>
<DATE> 2005/03/21/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Diyarbakır'da silahlı çatışma 1 ölü, 2 yaralı 
</HEADLINE>
<TEXT>

     Diyarbakır'ın Hazro İlçesi'nde çıkan silahlı çatışmada 1 kişi öldü, 2 kişi de yaralandı. 
     Valilikçe yapılan açıklamada, bir belediye işçisinin işten çıkarılması nedeniyle çıkan tartışmada, bir kişinin öldüğü, Belediye Başkanı Hamit Ergin ile bir kişinin hafif yaralandığı bildirildi. 
     Çatışmada yaralanan Hazro Belediye Başkanı Hamit Ergin ve kardeşi Dicle Üniversitesi D.Ü Tıp Fakültesi'nde tedavi altına alındı. 
     Bir belediye işçisinin işten çıkarılması nedeniyle çıkan tartışma sonucunda meydana gelen silahlı çatışmada yaralanan Belediye Başkanı Ergin ile kardeşi Azat Ergin'in Dicle Üniversitesi Tıp Fakültesi'nde tedavilerinin sürdüğü bildirildi. 
     Belediye Başkanı Ergin ile kardeşinin hafif şekilde yaralandığı silahlı çatışmada, ölen kişinin Mehmet Karakaş olduğu öğrenildi. 
     Bu arada, ilçede yoğun güvenlik önlemlerinin alındığı gözlendi. Giriş çıkışların kontrollü yapıldığı ilçede, vatandaşların sokağa çıkmadığı bildirilirken, gazeteciler de ilçeye alınmadı. 
     
</TEXT>
</DOC>
