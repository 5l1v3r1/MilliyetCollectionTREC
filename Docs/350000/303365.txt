<DOC>
<DOCNO> 303365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/04/son/soneko31.html </URL>
<DATE> 2005/01/04/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
İngiltere'de vergi yolsuzlukları ikiye katlandı... 
</HEADLINE>
<TEXT>

     Dilek Kocabaş AA 

İngiltere'de, vergi yolsuzluklarının tutarının 2004 yılında 2003'e göre ikiye katlanarak 640 milyon sterline ulaştığı bildirildi. 
     Londra ve güney İngiltere'nin vergi yolsuzluklarından en çok etkilenen bölgeler olduğuna dikkat çekilerek, bu bölgelerde ortaya çıkarılan yolsuzlukların bir önceki yıla göre beşe katlandığı kaydedildi. 
     Galler'de ise ortaya çıkarılan vergi yolsuzluklarının tutarının 4 milyon sterlin olduğu açıklandı. 
     İngiltere'nin ünlü vergi uzmanı Andrew Durant, vergi suçlarına ağır hapis cezaları getirilmedikçe ''beyaz yakalı'' suçluları suç işlemekten alıkoymanın imkansız olduğuna işaret etti. 
     Durant hükümeti uyarırken, ''Vergi suçlarına verilen en fazla 2.5 yıllık hapis cezalarının yetersiz kaldığı açık. Bu cezalar artırılmadıkça sorunun önüne geçmek imkansız'' dedi. 
     
</TEXT>
</DOC>
