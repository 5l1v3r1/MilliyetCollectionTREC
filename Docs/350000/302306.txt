<DOC>
<DOCNO> 302306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/30/son/sonyas03.html </URL>
<DATE> 2004/12/30/ </DATE>
<TIME> 02.05 </TIME>
<AUTHOR>  </AUTHOR>
<HEADLINE>
Lahana suyundan turnusol kağıdı 
</HEADLINE>
<TEXT>

     Özkan DİKMEN DHA 

      TEKİRDAĞ Bilim ve Sanat Merkezi öğrencileri laboratuvarlarda asit ve bazın belirlenmesi amacıyla kullanılan turnusol kağıdını, lahana suyundan yararlanarak elde etti. 
     Tekirdağ Bilim ve Sanat Merkezi Kimya Öğretmeni Zeki Turan'ın düşüncesi üzerine harekete geçen ilköğretim 6'ncı sınıf öğrencileri, laboratuarlarda kullanılan turnusol k ağıdını elde edebilmek için pazardan satın aldıkları sebzeleri denedi. Merkezde eğitim gören öğrenciler, aldıkları mor lahanayı Kimya öğretmenleri Zeki Turan ile birlikte, küçük parçalara ayırdıktan sonra tencereye koyarak yarım saat kaynattı. Öğrenciler daha sonra lahananın suyunu süzgeçle boş bir kaba süzdü. Öğrenciler lahana suyuna yemek sodası ve limon suyu da kattıktan sonra kestikleri k ağıt parçalarını suyun içinde bekletti. K ağıtlar suyu çektikten sonra içinden çıkarılarak kurutuldu. Daha sonra içinde asit ve baz bulunan sıvıların içine sokulan k ağıtlar, turnusol kağıdında olduğu gibi asite girince kırmızı, baza girince mavi renk aldı. 
     Tekirdağ Milli Eğitim Müdürlüğü bünyesinde kurulan ve değişik okullardan öğrencilerin devam ettiği Bilim ve Sanat Merkezi'nin Kimya Öğretmeni Zeki Turan, "Öğrencilerin mor lahana suyunda beklettikleri k ağıtlar gerçek bir turnusol k ağıdı işlevi görüyor. 100'lük bir paketi 3 bin 500 Euro'ya satıldığı ve bu nedenle öğretmenlerin korkarak kullandığı turnusol kağıdını çok ucuza mal ettik. 1 milyon liraya en az bin turnusol k ağıdı üretebiliriz. Yıllarca öğretmenlik yaptım ve bunları elim titreyerek kullandım. Pahalı olduğu için hiç bitmesini istemiyorduk. Bunu biz yapalım dedik ve pazardan aldığımız mor lahana ile yapmaya çalıştık. Ortaya olumlu sonuçlar çıktı.'' Öğrencilerden Ebru Dinç, turnusol kağıdının bir maddenin asit ya da baz olduğunu gösterdiğini anlatırken, "Turnusol k ağıdı çok pahalı. Biz bunu lahana suyundan yaptık. Bunu daha da geliştirmeyi düşünüyoruz'' dedi. 
     
</TEXT>
</DOC>
