<DOC>
<DOCNO> 303817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/05/son/sontur43.html </URL>
<DATE> 2005/01/05/ </DATE>
<TIME> 18.17 </TIME>
<AUTHOR>  </AUTHOR>
<HEADLINE>
Bakırköy'de ücretsiz halk çamaşırhanesi... 
</HEADLINE>
<TEXT>

     Ücretsiz hizmet verecek Bakırköy Belediyesi Halk Çamaşırhanesi, Belediye Başkanı Ateş Ünal Erzen tarafından hizmete açıldı. 
     Osmaniye'deki çamaşırhanenin açılışında konuşan Erzen, göreve geldikleri günden itibaren halkın hayatını kolaylaştıracak çalışmalara başladıklarını ve belediye hizmetlerini çeşitlendirdiklerini kaydetti. 
     Erzen, bu çalışmaları kapsamında, maddi olanakları sınırlı ilçe halkına hizmet vermek amacıyla yıkama ve kurutma yapabilen 4 sanayi tipi makineye sahip çamaşırhaneyi hizmete soktuklarını ifade ederek, bütün giderleri sponsorlarca karşılanacak çamaşırhanenin ücretsiz hizmet vereceğini söyledi. 
     Bir süre önce de anlaşmalı işyerlerinden indirimli alışveriş ve bazı belediye hizmetlerinde kolaylık sağlayan ''Bakkart'' kampanyasını başlattıklarını hatırlatan Erzen, tüm Bakırköylülerin bu karttan edinmeleri gerektiğini sözlerine ekledi. 
     Erzen, daha sonra, ücretsiz duş kabinleri de bulunan çamaşırhanenin açılışını gerçekleştirdi. 
     
</TEXT>
</DOC>
