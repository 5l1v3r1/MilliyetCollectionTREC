<DOC>
<DOCNO> 343148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/17/guncel/axgun01.html </URL>
<DATE> 2005/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
'Şerafettin Nine' reklam peşinde 
</HEADLINE>
<TEXT>


Vefat eden annesinin kılığında yaklaşık 2 yıl boyunca maaş çeken Şerafettin Gencel, bu işi 'sistemdeki yanlışlığa dikkat çekmek için yaptığını', şimdi de reklam teklifleri aldığını söyledi 

COŞKUN YAMAN Balıkesir DHA 

Balıkesir'de, kuşkulu şekilde ölen annesi Ümmühan Gencel'in 78 kılığına girip Ziraat Bankası Balıkesir Şubesi'nde babasından annesine kalan maaşı çeken Şerafettin Gencel 47 , reklam teklifleri aldığını söyledi. Yaklaşık 2 aydır Balıkesir Cezaevi'nde tutuklu olan Gencel, Ağır Ceza Mahkemesi'ndeki duruşmaya giderken, basın mensuplarıyla bir kez daha ilginç diyaloglara girdi. 

'Bombaları patlatırız' 
Daha önce Hollywood'dan teklifler aldığını söyleyen Gencel, kaç reklam teklifi aldığı yolundaki soruya, "Şu an kesin bir şey yok, düşünüyoruz" yanıtını verdi. Gencel, "Reklam dünyası seni mi bekliyor " sorusunu da, "Bilmiyorum, 3-4 ay sonra çıkalım, bombaları patlatırız" diye yanıtladı. Gencel, ısrarla kendisiyle konuşmak isteyen gazetecilere, "Röportaj istiyorsanız, buyurun cezaevinde röportaj yapalım" dedi. 

'Tüm esnafı dolandırırdım' 
Gencel, gazetecilerin görüntü almasına izin verilmeyen duruşmada h kimden söz isteyerek konuştu. "İstesem Balıkesir'deki tüm esnafı dolandırırdım" diyen Gencel, "Sadece Emekli Sandığı Yasası'ndaki yanlışlığa dikkat çekmek için annemin kılığına girip para çektim. Bu yasa kadın erkek arasında ayrımcılık yapıyor, eşitlik ilkesine aykırılıklar içeriyor. Avrupa İnsan Hakları Mahkemesi'ne başvuracağım" diye konuştu. 

Dava sürecek 
"Gencel'in annesinin kılığında ne kadar para çektiği" sorusuna Ziraat Bankası'ndan yanıt eksik geldi. Tutukluluk halinin devamına karar verilen Gencel'in yargılanmasına 13 Haziran'da devam edileceği açıklandı. İfadelerine göre Gencel'in, 2 yıla yakın sürede 8879 YTL çektiği sanılıyor. 


</TEXT>
</DOC>
