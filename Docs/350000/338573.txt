<DOC>
<DOCNO> 338573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/01/spor/aspo.html </URL>
<DATE> 2005/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener'in yükü azaldı 
</HEADLINE>
<TEXT>


Alex'in ortasında, Luciano'nun ofsaytına rağmen Nobre'nin kafa golüyle ev sahibi öne geçti. Fatih'in klas vuruşu eşitliği getirdi, imdada Alex'in penaltısı yetişti 

MEHMET DEMİRKOL 


İki hoca da tedbirli oynadı 

Christoph Daum, Beşiktaş maçında yaşadığı sıkıntıları hatırlamış bu maç öncesi. Beşiktaş'tan daha seri hücumculara sahip olan Trabzon'u çok kalabalık bir blokla karşıladı. Selçuk ve Aurelio top Trabzonlular'ın ayağına geçtiğinde neredeyse savunmanın bir parçası oluyordu. 
Buna benzer bir tedbiri Şenol Güneş de almıştı. Fenerbahçe'nin 4-1-3-2'sini, sıkı bir 4-3-1-2'yle iyi basarak karşıladı. Bu durum oyunu çok dar alanda oynanan bir dövüşe çevirdi neredeyse. Vücut vücuda sert bir mücadele. İki hoca da birbirilerinin silahlarını, alan oyunuyla kontrol etme çabasına girişmişti çünkü. Fenerbahçe'nin kontrol edilecek futbolcu sayısı daha fazla olunca, Yattara oyuna alınana dek maç daha çok Fenerbahçe'nin hücum alanında oynandı. Ama özellikle Tuncay'ın çok pas hatası yapması ev sahibini dizginledi. Bu oyundan çıkacak pozisyonlar, ancak duran toplardan gelebilirdi. Öyle de oldu. Yattara'nın oyuna girişi sonrası Volkan soldan, Y. Gineli sağdan iyice ileri çıktı. Ve oyuna tam olarak ortak oldular. İkinci yarıda bu belli oranda defansif emniyeti bırakmaya kadar giden bir hücum anlayışına döndü. Oyuna ortak oldular beraberliği yakaladılar. Penaltı golü sonrası hücumcularını çıkaran Daum'un takımı önünde tam bir baskı kurdular. Fenerbahçe ise hiç yapamadığı bir kontratak oyunu oynamaya çalışıyordu. Sonra yoruldular. Fenerbahçe çıkmaya başladı. Maçın yıldızı Alex'in kontrolünde, ama diğerlerinin çok da ona katılamadığı bir sistemle son 3 dakikaya kadar denk bir oyun kurdular. Ardından bütün hatlarıyla Trabzon yüklendi. Fazla pozisyon bulamadılar belki ama, çok bunalttılar rakiplerini. İstediklerini alamayışları futbollarının yetirsizliğinden değil. 

MAÇIN DAKİKALARI 
Fenerbahçe'nin ilk golü ofsayttı 
13 Tuncay'ın kendi yarı alanından çıkarken Anelka'ya verdiği pasta Fransız futbolcu, rakibinden sıyrılıp ceza sahası çizgisinden, sol çaprazdan vurdu. Top Petkoviç'te kaldı. 
16 Serkan'ın, Volkan tarafından ceza sahası sağ köşesinde düşürülüşüyle kazanılan serbest vuruşta Alex topu Nobre'nin kafasına, o da Petkoviç'in sağından alt doksana yolladı 1-0. Nobre vururken Petkoviç'in önünde aktif alanda bulunan Luciano ofsayt mıydı Yüzde bin. 
17 Alex bu kez soldan daldı. Dört rakibini geçerek yaptığı ortası gollüktü. Nobre topun üstünden atladı. Ama top, Anelka'ya da ulaşamadı. 
34 Anelka savunmadan dönen topu durmaksızın 20 metreden şutladı. Petkoviç zorlukla kornere attı. 
44 Önder'in uzun pasında Tolga'dan dönen topu Tuncay ceza sahası dışında şutladı. Üstten aut. 
45 Trabzon'un yakaladığı en net şans. Volkan'ın göbekten derin pasında Gökdeniz, Rüştü'yle burun buruna kaldı. Ama şutunda onu geçemedi. 
54 Volkan'ın soldan sürüklediği akında Szymkowiak topu Hüseyin'in önüne uzattı, onun sert şutunda Rüştü'den önce Önder topu çıkardı. 
62 Yattara'nın sağdan sürükleyip Emrah'a verdiği top harika bir orta olarak Fatih Tekke'ye gitti, ama asıl muhteşem olan milli santrforun akıllara zarar aşırtma kafasıydı. Rüştü uzandı, ama nafile, top ulaşılmaz olan 90'a gitti 1-1. 
64 Hüseyin, Anelka'nın önünde topa yattı. Anelka topu söktü, penaltı. Penaltısı kurtarılmaz Brezilyalı'nın şutunda top Petkoviç'in sol elinin altından köşeye gitti 2-1. 
77 Yine Fatih. Yattara'nın pasında harika sızdı içeri. Rüştü'yle karşı karşıya kaldı. Sağ çaprazdan ters köşeye vurdu. Top direği yalayıp dışarı çıktı. 
85 Serhat bomboşta topla buluştu, ama 10 metreden çok kötü vurdu. Top Petkoviç'te. 
90 Trabzon'un kullandığı bir serbest atış sonrası Serhat topu 80 metre sürükleyip Petkoviç'le karşı karşıya pozisyonda vurdu. Yine Petkoviç ve korner. 

MAÇIN HAKEMİ 
Kritik kararlar 

Cem Papila'nın oyunu Fenerbahçe lehine yönettiğini söyleyebilir miyiz Bu mümkün değil kuşkusuz. Fenerbahçeli seyircinin uzun süre tepki gösterdiği bir dolu kararını yaşadık. Ama şu bir gerçek ki, iki kararı maçın ilk yarısına damgasını vurdu. Önce golde Nobre topa vururken, Petkoviç'i perdeleyen Luciano'nun ofsaytta oluşunu ıskaladı. Sonra 34'te Yattara'nın ortasında ceza sahası içinde Aurelio'nun koluyla topa temasına çok yakında olmasına rağmen 'devam' dedi. Ancak top çok uzaktan geliyordu. Ve arada bir başka oyuncu vardı. 

MAÇIN ADAMI 
Rüştü artık eskisi gibi 

Türk futbol tarihinin en yüksek kariyerli kalecisi Rüştü Reçber aslında fundemantal değil, bir moral yüksek konsantrasyon kalecisi. Aylarca antrenman yapmadan sahaya çıkıp muhteşem oluşu bundan. Beşiktaş maçında yediği goller sonrası çok eleştirilen Rüştü o günden bu yana oynadığı karşılaşmada hep çok yüksek konsantrasyonla sahada. Dün de bir kez Fatih, bir kez de Gökdeniz'in önünden muhteşem iki top aldı. Fenerbahçe'nin ayakta kalışında onun payı büyüktü. Fatih'in kafası mı Onu çıkarmak için bir kaleciden fazlası lazımdı. 

MAÇIN YILDIZLARI 
Gerçekten yıldızlar 

Asist ve gol krallığı sıralamasının zirvesindeki iki isim Alex ve Fatih dün de yaptıkları ve yaptırdıklarıyla ligin en parlak iki yıldızı olduklarını gösterdiler. Fatih çok iyi bir kaleciyi yenebileceği tek noktaya nefis kafa vurarak büyük bir iş yaptı. Pozisyonların hemen tamamında o vardı. Alex ise skoru yaratan isimdi. Onunla da kalmadı. İlk kez büyük bir maça damgasını vurdu. Muhteşem seri çalımlar attı. Bu sert taktik oyununda iki özgür yürek seyrettik dün. Muhteşemlerdi. 

YILDIZ TABLOSU 

YUSUF KOBAL 

FENERBAHÇE 34 Rüştü 7 30 Serkan 7 19 Önder 6 2 Luciano 6 24 Deniz 6 39 Anelka 6 9 Serhat Dk.69 4 21 Selçuk 5 20 Alex 7 27 Kemal 90 5 15 Aurelio 7 10 Tuncay 6 11 Nobre 5 7 Mehmet Dk.79 5 

YEDEKLER 
1 Volkan, 8 Murat, 16 Mahmut, 17 Hooijdonk 

TRABZONSPOR 1 Petkoviç 6 34 Emrah 5 28 Tolga 6 38 Erdinç 6 99 Celaleddin 7 66 Adem 4 11 Yattara Dk.33 5 61 Gökdeniz 6 7 Szymkowiak 6 5 Hüseyin 6 47 Volkan 6 10 Mehmet Y. Dk.78 5 9 Fatih 7 

YEDEKLER 
6 H. Üçüncü, 22 H. Sönmez, 18 Tayfun, 24 D'Haene, 14 Özgür 

HAKEMLER 
Cem Papila, Adil Sinem, Serkan Gençerler 

GOL 
Nobre Dk.16 , Fatih Dk.62 , Alex Dk.64 pen. 

SARI KART 
Tolga, Luciano 

KRİTİK KARARLAR 

Fenerbahçe'nin ilk golünden önce Serkan'a yapılan harekette Cem Papila'nın faul kararı yanlıştı. Zaten faul olsa, çizgi üzerinde olduğu için penaltıyla cezalandırmalıydı.Bu faul sonrası Alex'in kullandığı frikikte, Luciano ofsayttı ve Nobre kafayı vururken, aktif alanda bulunuyordu. Golün iptal olması gerekirdi.Nobre'nin Emrah ile ikili mücadelesinde verilen faul kararı yanlıştı. Oyun devam etse, Nobre, Erdinç ile bire bir kalacaktı.İlk yarıda Gökdeniz ile Fatih'in ofsayt pozisyonları tartışılırdı.İkinci 45 dakikada Fatih'in, Luciano'dan sıyrılırken, kendisini yere atışı da penaltı değildi.Aynı devrede Volkan'ın, Serkan'a faulu yoktu.Anelka topu kurtardıktan sonra Hüseyin'in yatarak yaptığı faul nedeniyle verilen penaltı doğruydu. 

</TEXT>
</DOC>
