<DOC>
<DOCNO> 349400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/06/son/sonspo12.html </URL>
<DATE> 2005/06/06/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Malatyaspor, Gençlerbiriği'nden Mustafa Özkan'ı renklerine bağladı 
</HEADLINE>
<TEXT>

     Malatyaspor Gençlerbirliği'nin golcü futbolcusu Mustafa Özkan'ı renklerine bağladı. 
     Malatyaspor Kulüp Başkanı Hikmet Tanrıverdi, AA muhabirine yaptığı açıklamada, geçen hafta içinde prensip anlaşmasına vardıkları Gençlerbirliği'nin golcü futbolcusu Mustafa Özkan ile İstanbul'da 2 yıllık resmi sözleşme imzaladıklarını söyledi. 
     Geçen sezon özellikle gol bölgelerinde çok sorun yaşadıklarını, bu nedene transferde de önceliği forvet oyuncularına verdiklerini bildiren Tanrıverdi, ''Mustafa Özkan'ın kalitesi ortadadır. Malatyaspor'da da büyük başarı elde edeceğine inanıyoruz'' dedi. 
     Tanrıverdi, yapacakları kaliteli transferlerle Malatyaspor'un çok güçlü bir ekip olacağını sözlerine ekledi. 
     
</TEXT>
</DOC>
