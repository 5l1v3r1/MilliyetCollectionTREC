<DOC>
<DOCNO> 314707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/12/son/sonspo10.html </URL>
<DATE> 2005/02/12/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Mehmet Okur double-double yaptı... 
</HEADLINE>
<TEXT>

     ABD Profesyonel Basketbol Ligi'ne, TSİ bu sabaha karşı yapılan 12 maçla devam edildi. 
     Mehmet Okur'un takımı Utah Jazz, sahasında Minnesota Timberwolves'u 100-82 yendi. Maçta 35 dakika forma giyen Okur, bu süre içinde double-double yaparak 14 sayı, 12 ribaunt 4 hücum, 8 savunma , 1 asist ve 1 top çalmalık performans sergiledi. Okur, 2 sayılık atışlarda 14'de 6 ve serbest atışlarda 4'de 2 isabet buldu. 
     Üç oyuncunun çift haneli rakama ulaştığı Jazz'da Carlos Boozer, 21 sayı ve 11 ribauntla double-double yaparak hem maçın en skorer ismi oldu, hem de bu sezonki 22. double-double'ını yaptı. 
     Double-double yapan Rus oyuncu Andrei Kirilenko, 20 sayı ve 10 ribauntla, Raja Bell 18 sayıyla, İspanyol Raul Lopez de 14 sayı, 6 ribaunt ve 9 asistle, galibiyeti getiren diğer isimler oldular. 
     Yabancı oyuncusu olmayan nadir takımlardan biri Minnesota'da ise Latrell Sprewell'in 16, Troy Hudson'ın 15 ve Wally Szczerbiak'ın 14 sayısı, galibiyet için yeterli olmadı. 
     Günün en skorlu maçı, Dallas Mavericks ile Sacramento Kings arasında yapıldı. Kings'in sahasında oynanan karşılaşma, 115-113 Mavericks lehine sonuçlandı. 
     Mavericks'in Alman oyuncusu Dirk Nowitzki, 27 sayı, 7 ribaunt ve 7 asistle maçın en skorer ismi oldu. Michael Finley, 19 sayı ve 6 ribauntla, Jason Terry, 17 sayı ve 6 asistle, Erick Dampier de 16 sayı ve 8 ribauntla takımlarını galibiyete taşıdılar. 
     Öte yandan Mike Bibby'nin 25 sayı, 6 ribaunt ve 4 asist, double-double yapan Chris Webber'ın 23 sayı ve 11 ribaunt ve yine double-double yapan Brad Miller'ın 22 sayı ve 10 ribauntluk başarılı performansları, yenilgiyi engellemeye yetmedi. 
     
     Günün diğer maçlarında alınan sonuçlar şöyle 

     Toronto Raptors-Philadelphia Sixers 91-106. 
     Washington Wizards-Los Angeles Clippers 94-91. 
     Charlotte Bobcats-Miami Heat 87-97. 
     Indiana Pacers-Houston Rockets 83-91. 
     Boston Celtics-New York Knicks 111-94. 
     New Jersey Nets-San Antonio Spurs 91-101. 
     Cleveland Cavaliers-Denver Nuggets 101-106. 
     Memphis Grizzlies-Portland Trail Blazers 88-82. 
     New Orleans Hornets-Golden State Warriors 111-108. 
     Phoenix Suns-Seattle Supersonics 105-113. 
     Lige, TSİ yarın sabaha karşı yapılacak 3 maçla devam edilecek. 

     
</TEXT>
</DOC>
