<DOC>
<DOCNO> 318998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/27/yasam/yas05.html </URL>
<DATE> 2005/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk Gambiti rekor kırdı 
</HEADLINE>
<TEXT>


Osmanlı-Rus Savaşı'nı anlatan film, Rusya'da 2 günde 2 milyon dolar hasılatla Harry Potter'ı bile geride bıraktı 

CENK BAŞLAMIŞ Moskova 

Türkiye'de '93 Harbi' olarak da bilinen 1877 Osmanlı-Rus Savaşı'nı konu alan 'Türk Gambiti' adlı film, 2 günde 56 milyon ruble yaklaşık 2 milyon dolar gişe hasılatıyla rekor kırdı. 
'Türk Gambiti' şu anda kadar Rus tarihinde en çok hasılat elde eden film unvanını da ele geçirdi. Ülke çapında 317 sinemada birden gösterime girerek bu alanda da rekora imza atan film, gişe başarısıyla ünlü Harry Potter serilerini de geride bıraktı. 

İlklerin filmi 
Filmde Türk casusu Enver Efendi'nin, Sultan Abdülhamid'in talimatıyla yanlış istihbarat yaymak için Rus cephesine sızması ve Plevne Savaşı çevresinde gelişen olaylar anlatılıyor. 'Rus sinemasının Hollywood'a yanıtı' olarak takdim edilen film 3.5 milyon dolara çekildi. 'Türk Gambiti'nde ayrıca hiçbir Rus filminde olmadığı kadar bilgisayar grafikleri kullanıldı. 




</TEXT>
</DOC>
