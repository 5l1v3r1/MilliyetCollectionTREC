<DOC>
<DOCNO> 316526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/18/son/sontur21.html </URL>
<DATE> 2005/02/18/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Ergene Ovası su altında kaldı... 
</HEADLINE>
<TEXT>

     Kırklareli'nin Pehlivanköy İlçesi'nde Kanlı Dere'nin taşması sonucu, Ergene Ovası su altında kaldı. 
     AA muhabirinin edindiği bilgiye göre, kar erimesi ve aşırı yağışlar nedeniyle Ergene Nehri'ndeki seviyenin artması sonucu su taşkını yaşandı. Ergene Nehri, yeni havza açılmasına rağmen düşük seviyeli yerlerden su taşkınlığı yaşandı. Bunun üzerine Ergene Nehri'ne bağlı Kanlı Dere'nin de taşması sonucu, Ergene Ovası su altında kaldı. 
     Pehlivanköy İlçe Tarım Müdürlüğü yetkilileri, 6 ila 7 bin dekar tarım alanın su altında kaldığını, bu alanların büyük çoğunluğunun boş olduğunu bildirdiler. Su taşkınlarından ilçede faaliyet gösteren briket imalatçılarının bulunduğu işyerlerinin de etkilendiği kaydedildi. 
     
</TEXT>
</DOC>
