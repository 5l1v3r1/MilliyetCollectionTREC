<DOC>
<DOCNO> 311967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/03/son/sondun22.html </URL>
<DATE> 2005/02/03/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Bağdat'ta hayatın öbür yüzü... Muhteşem sanat eserleri... 
</HEADLINE>
<TEXT>

     ABD işgalinin ardından şiddet olaylarına hapsolan, kum torbaları ve bombalara karşı güçlendirilmiş dev duvarlarla kaplanan Bağdat binalarında, bu duvarların üzerine çizilen renk cümbüşü içindeki sanat eserleri boy gösteriyor. 
     İngiliz yayın kuruluşu BBC'nin haberine göre, havan topları ve bombalara karşı yapılan 4 metre yüksekliğindeki gri duvarlar, halka açık tuval işlevi görmeye başladı. 
     BBC'nin ''http news.bbc.co.uk'' internet sitesindeki haberde, güzel sanatlardan bir profesörün Bağdat'taki BBC bürosunun tahkim edilmiş dış duvarında haftalar süren bir çalışmayla Irak tarihini yeniden canlandırdığı aktarıldı. 
     İnternet sitesinde, Fransız Büyükelçiliği'nden BBC ya da Reuters gibi medya kuruluşlarına kadar birçok binanın dış duvarına çizilen vahşi atlar, uçan halılar gibi fantastik eserlerle çiçeklere bezeli Irak bayrağı gibi görüntülere de yer veriliyor. 
     
</TEXT>
</DOC>
