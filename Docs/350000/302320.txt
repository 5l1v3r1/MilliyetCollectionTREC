<DOC>
<DOCNO> 302320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/01/astro/index.html </URL>
<DATE> 2004/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Enerji toplayın 
</HEADLINE>
<TEXT>

   
   
   Sabah saatlerinde Boğa burcuna geçen Ay şimdi bizi daha sakin, sessiz ve gürültüsüz olmaya çağırıyor. Gökyüzü çok akıcı ve destek verici değil. Pek çok konuda sabırlı olmak gerekecek. Koç'lar gün içinde maddi konularla daha fazla ilgilenebilirler. Birikimlerini iyi değerlendirmenin yollarını aramalılar. Çok huzurlu oldukları söylenemez. Boğa'lar kendilerinden emin ve kararlı bir gündeler. Maddi konularda kazanç ya da onlara destek veren koşullar da var. İkizler iyimser düşünmenin yollarını aramalı. Engelleri aşmanın kolay tarafları da olmalı. Geçmişe ait konuları geride bırakmak gerekecek. Yengeç'ler yeni yıla daha umutlu girebilirler. Arkadaşlıklar, sosyal konular ve onlara keyif getirebilecek gelişmeler söz konusu. Aslan'lar aşırı ısrarcı olmamalılar. Yapıcı olabilecekleri bir gündeler. Kafalarında pek çok düşünce onları harekete geçirmeye çalışıyor. Başak'lar rahat ve keyif duyabilecekleri bir gündeler. Duygusal alanda da tatmin söz konusu. Yaratıcı konular, çocuklar ve eğlence öne çıkabilir. Terazi'ler kendilerini yorgun ve düzensiz bulabilirler. Günlük işlere önem vermek ve daha düzenli olmak gerekecek. Sağlık ya da gerginlik ihmal edilmemesi gereken konular. Akrep'ler yakın beraberliklerinde inattan uzak kalmalılar. Gereksiz ısrar yüzünden yakınlarla ilgili gerginlikler mümkün. Yay'lar da dağınıklık ve organize olamamak yüzünden huzursuz olabilir. Tamamlanması gereken konular ya da aniden ortaya çıkabilecek konular söz konusu. Oğlak'lar rahat ve keyifliler. Yabancılarla ilgili konular, yeni kişiler ve yerler onlara heyecan getirebilir. Esnek olmalılar. Kova'nın tamamlaması gereken işleri ya da onu bir ölçüde sıkıştırabilecek uğraşlar söz konusu olabilir. Duygusal alanda da abartıdan kaçmak gerekiyor. Balık'lar daha iyimser ve olaylara espri ile bakabilecekleri bir gündeler. Yeniliğe açıklar. Kısa yolculuklardan ve arkadaşlardan olumlu haberler var. 
   
   
   
</TEXT>
</DOC>
