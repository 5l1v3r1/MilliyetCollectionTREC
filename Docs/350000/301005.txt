<DOC>
<DOCNO> 301005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/26/siyaset/siy02.html </URL>
<DATE> 2004/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İnönü ailesi 2004 
</HEADLINE>
<TEXT>


Fotoğraf YAVUZ ÖZDEN 


Törene katılan İnönü ailesinin fertleri şunlar İsmet İnönü'nün çocukları Erdal, Eren, Hayri İnönü ve Özden Toker Hayri İnönü'nün eşi Nazlı, çocukları Mehmet, Murat, Münci İnönü Eren İnönü'nün eşi Şirin, çocukları İsmet, Ömer İnönü Özden Toker'in çocukları Gülsüm Bilgehan, Nurperi Özlen, Güçlü Toker Gülsüm Bilgehan'ın eşi Mustafa, çocukları Zeynep, Ece, Can Bilgehan Nurperi Özlen'in eşi Sinan, çocukları Sedef ve Pınar Özlen. 

İsmet İnönü, ölümünün 31. yılında anıldı 

Türkiye Cumhuriyeti'nin 2. Cumhurbaşkanı ve Atatürk'ün silah arkadaşı İsmet İnönü, ölümünün 31. yılında Anıtkabir'deki mezarı başında törenle anıldı. Törene, Cumhurbaşkanı Ahmet Necdet Sezer'i temsilen Cumhurbaşkanlığı Genel Sekreteri Kemal Nehrozoğlu, Anayasa Mahkemesi Başkanı Mustafa Bumin, CHP Genel Başkanı Deniz Baykal, Başbakan Yardımcısı Mehmet Ali Şahin, Devlet Bakanı Mehmet Aydın, Genelkurmay 2. Başkanı Orgeneral İlker Başbuğ katıldı. 
Törende İnönü ailesinin tüm fertleri de hazır bulundu. Törende Atatürk'ün kabrine çelenk bırakılması ve saygı duruşunun ardından İnönü'nün kabrinin yer aldığı bölüme geçildi. Nehrozoğlu, Başbuğ, Erdal İnönü ve Özden Toker'in çelenklerini İnönü'nün kabrine koymalarının ardından, saygı duruşunda bulunuldu. Tören, İnönü ve Toker'in taziyeleri kabul etmeleriyle sona erdi. 


</TEXT>
</DOC>
