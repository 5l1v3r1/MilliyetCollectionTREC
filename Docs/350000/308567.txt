<DOC>
<DOCNO> 308567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/23/siyaset/axsiy01.html </URL>
<DATE> 2005/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Cenazede bir araya geldiler 
</HEADLINE>
<TEXT>


İBRAHİM OKUMAMIŞ Antalya DHA 


Eski CHP Antalya İl Başkanı Malik Günal'ın 61 cenazesi, Genel Başkan Deniz Baykal ile muhalifleri bir araya getirdi. Felç nedeniyle yatalak olan ve önceki akşam vefat eden Günal'ın Muratpaşa Camii'nde kılınan cenaze namazında saf tutan Baykal ile Şişli Belediye Başkanı Mustafa Sarıgül'ü desteklediği belirtilen eski Antalya Büyükşehir Belediye Başkanı Bekir Kumbul arasında 2 kişi yer aldı. Baykal'a muhalefetiyle tanınan eski belediye başkanlarından Selahattin Tonguç da ön sırada saf tutanlar arasındaydı. Namazın ardından Günal'ın tabutunu bir süre omzunda taşıyan Baykal, Kumbul ile yan yana gelmemeye özen gösterdi. Günal'la birlikte siyaset yaptıklarını anımsatan Baykal, "Siyaseti hiçbir zaman çıkar ya da kişisel etkinlik arayışı içinde anlamadı. Halkına, insanlığa hizmet etti" dedi. 


</TEXT>
</DOC>
