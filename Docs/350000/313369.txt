<DOC>
<DOCNO> 313369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/08/yasam/yas16.html </URL>
<DATE> 2005/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>



İSTANBUL 

İşadamı kendi çetesinin kurbanı 
ELVAN EZBER 
Ailesince kaybolduğu bildirilen işadamı Ramazan Nergiz'in 33 , anlaşmazlığa düştüğü suç örgütünce öldürüldüğü ve cesedinin Beykoz'da gömüldüğü ortaya çıktı. Anlaşmazlığın 130 milyon euroluk çekin bozdurulup yasadışı yoldan Türkiye'ye getirilmesi sırasında çıktığı, Nergiz'in de, bu örgütün üyesi olduğu öne sürüldü. 

ÇORUM 

Babası üzerine kaynar su döktü 
Alaca ilçesinde, saygısızlık yaptığı gerekçesiyle 12 yaşındaki kızı D.K.'nin üzerine kaynar su döken baba N.K'ye, çıkarıldığı mahkeme tarafından "ailesine 3 ay yaklaşmama" cezası verildi. N.K., kızının boynu, omzu, kolu ve vücudunda bir ve ikinci derece yanıklar oluşmasına neden oldu. 

İSTANBUL 

Hırsızların 'zincir' oyunu 
Dün otomobiliyle yola çıkan Erol Metin, Kavacık'ta zincir takmak için durdu. Metin, zinciri takmak için eğildiği sırada, 2 kişi yardım teklif etti. Metin'in zincir takarken otomobile binen 2 kişi, otomobili çalıştırarak çaldı. Polis çalıntı otomobili, olay yerinden yaklaşık 2 kilometre uzaklıkta terk edilmiş olarak buldu. Hırsızların, araçta bulunan cep telefonu ile dizüstü bilgisayarı çaldıkları belirlendi. 

MUĞLA 

Belediye Başkanı'na kurşun 
DHA 
Muğla'nın Milas İlçesi Belediye Başkanı CHP'li Fevzi Topuz, dün akşam makam arabasıyla evine dönerken silahlı saldırıya uğradı. Topuz ve şoförü olaydan yara almadan kurtulurken, bir otomobilden ateş eden saldırganlar olay yerinden kaçtı. Topuz, "Beni korkutmaya çalıştıklarını tahmin ediyorum" dedi. Polis, 2 kişiyi gözaltına aldı. 

KONYA 

Kaçırılırken otomobilden atladı 

Konya'da, 2 ay önce eşinden ayrılan ve babasının evine yerleşen Selma Olga, dün eski sevgilisi Mevlüt Küçük ve Hamza Ceran tarafından bir otomobile bindirilerek kaçırıldı. Olga, hareket halindeki araçtan atladı. Bir markete sığınan Olga'nın polise verdiği ifade sonucu zanlılar yakalandı. 



</TEXT>
</DOC>
