<DOC>
<DOCNO> 331264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/08/astro/index.html </URL>
<DATE> 2005/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Güneş tutulması var 
</HEADLINE>
<TEXT>


Bugün kritik zamanlar söz konusu. Koç burcunda gerçekleşen tutulma liderlerle ilgili ani değişikliklere ve bir dönemin bitip yeni bir dönemin başlamasına işaret ediyor. Sabırlı olmaya çalışmalıyız. Koç'lar oldukça dikkat çekebilecekleri bir gündeler. Pek çok konuda hızlı hareket edecekler. Kişisel girişimlerini çok doğru planlayacaklar. Boğa'lar daha dikkatli olmalı ve kafalarını karıştıran konularda aceleci olmamalı. Düşüncelerini ortaya koymak için bir süre beklemeliler. İkizler iyimser bir günde olacaklar. Kendilerine güvenerek hareket etmeleri onlara cesaret veriyor. Arkadaşlarla beraberlikler ve yeni projeleri onları enerjik kılıyor. Yengeç'ler iş hayatında mücadeleci yanlarını kullanırken üstlerle ilişkilerinde fevri yaklaşımlardan da kaçınmaları lazım. Aslan'lar çok hareketli ve ilgi alanlarını genişletebilecekler. Yabancılarla ilgili konularda ise yenilikler ve önemli gelişmeler öne çıkabilir. Başak'lar birçok konuda tutarlı olmaya çalışmalı. Ortaklıkla ilgili yeni planlarını aceleye getirmemeli ve duygusal olarak rahat olmalılar.Terazi'ler birçok konuda hevesliler. Özellikle enerjilerini ortaklaşa alanda verimli kullanabilirler. İlişkilerde ılımlı olmalarında fayda var. Akrep'ler işe ait sorumlulukların farkında olmalı. Günlük işlerinde hızlı hareket etmeleri gereken önemli ayrıntılar ve sonuçlandırılması gereken konular da bulunuyor. Yay'lar bugün pozitif olacaklar. Yaratıcı konular ve sosyal hayatta hareketlilik söz konusu. Aşkta yeni gelişmeler var. Oğlak'lar ihmal ettikleri işlerini artık yoluna koyabilmeli. Eve ait değişiklikler için uygun bir gün olabilir. Ailevi konularda hızlı kararlar da almaları gerekecek. Kova'lar sözleriyle ilgi toplayacaklar. Hareket ve iletişim konularında verimli olurken, eğitimle ilgili projeler devreye girebilecek. Balık'lar için parasal alanda yapacak çok şey olabilir. Kendi birikimlerini akılcı kullanmaya çalışmalılar. Harcamalarını ise dikkatli yapmaları gerekir. 
</TEXT>
</DOC>
