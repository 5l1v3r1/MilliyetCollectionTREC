<DOC>
<DOCNO> 308955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/24/son/sontur22.html </URL>
<DATE> 2005/01/24/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Engelli kadın alevlerin arasında kaldı 
</HEADLINE>
<TEXT>

     Edirne'de bir evde sobadan çıkan yangında, işitme ve yürüme engelli bir kadın, yanarak yaşamını yitirdi. 
     Alınan bilgiye göre, Çavuşbey Mahallesi Büyük Zincirli Kuyu Sokak'ta Remzi Otçu'ya ait evde sobadan sıçrayan kıvılcımlar nedeniyle yangın çıktı. Bu sırada evde bulunan işitme ve yürüme engelli Remziye Otçu 37 , kısa sürede evin içine yayılan alevlerin arasında kalarak hayatını kaybetti. 
     Edirne Belediyesi İtfaiye ekiplerinin müdahale ettiği yangın, kontrol altına alınarak söndürüldü. 
     Edirne Emniyet Müdürü Uğur Gür, yangın yerine gelerek ilgililerden bilgi aldı ve mağdur aileye yardımcı olunmasını istedi. 
     Yangın sırasında kardeşi Remziye Otçu'yu kurtarmak isterken fenalık geçiren İsmail Otçu da ambulansla Edirne Devlet Hastanesi'ne götürüldü. 
     Olayla ilgili soruşturma sürüyor. 
     
</TEXT>
</DOC>
