<DOC>
<DOCNO> 337438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/son/sonspo14.html </URL>
<DATE> 2005/04/27/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Gençlik ve Spor Genel Müdürü Atalay Seyrantepe ihalesi herkese açık 
</HEADLINE>
<TEXT>

     Fevzi KIZILKOYUN ANKARA DHA 
     GENÇLİK ve Spor Genel Müdürü GSGM Mehmet Atalay, son günlerde yeniden tartışma konusu olan İstanbul Seyrantepe'deki arazi konusunda, Devlet, Galatasaray'a söz verdi. En yakın zamanda ihalesi yapılacakö dedi. 
     Fenerbahçe'nin de Seyrantepe'ye talip olduğuna ilişkin haberlere de değinen Genel Müdür Atalay, açıklamasını şöyle sürdürdü 
     
     "FENERBAHÇE NE KADAR CİDDİ" 

     Arazi için verilen sözün yerine getirilmesi gerekir. Bu konuda biz de Galatasaray'a yardımcı olacağız. Araziyle ilgili çeşitli kulüplerin talebi olabilir. Buna Fenerbahçe'de dahil. Ama Fenerbahçe burada ne kadar ciddi, ne yapmak istiyor bilemiyorum. Şunu da belirtiyim, ihale herkese açık. İsteyen herkes, ihaleye girebilirö Galatasaray'ın Ali Sami Yen'in yerine şehir dışındaki Seyrantepe'ye stat yapmak istemesine Başbakan Recep Tayyip Erdoğan ve Maliye Bakanı Kemal Unakıtan'ın da destek verdiğini kaydeden Mehmet Atalay, daha sonra şunları söyledi 
     Galatasaray, Seyrantepe arazisi için Milli Emlak'a talepte bulundu. Ve bu talep, destek gördü. Ancak Bayındırlık Bakanlığı'nın bu arazi üzerindeki bazı tasarufları nedeniyle ihale ertelendi. Bayındırlık Bakanlığı, şu an çalışma yürütüyor ve çalışma bittikten sonra Milli Emlak ile Bayındırlık Bakanlığı oturup karar verecek. Burada çıkacak karara göre arazinin büyüklüğü, ne kadarının ihaleye çıkacağı belli olacak.ö 
     
     OLİMPİYAT STADI HAZIR 

     Olimpiyat Stadı'nın Şampiyonlar Ligi'ne hazır hale getirildiğini de açıklayan Genel Müdür Atalay, Bu final, Türkiye için bir prestij. Bu şansımızı iyi kullanacağız. Devletin bütün organları, finalin sorunsuz geçmesi için çalışıyorö dedi. 
     Bu arada Fenerbahçe ile Galatasaray arasında Olimpiyat Stadı'nda oynanacak Türkiye Kupası final maçına da değinen Mehmet Atalay, şöyle konuştu 
     Böyle ciddi bir provanın olması, bizim için büyük şans. Şampiyonlar Ligi finalinde uygulanacak prosedürlerin aynısı, bu maçta da uygulanacak. Burada promlem çıkacağını zanetmiyorum. Eğer aksaklıklar olursa da bunları Şampiyonlar Ligi finaline kadar gidermek için zamanımız var. Şimdi oturup bu finali burada oynatmak risktir, sorun çıkabilir demek çözüm değil. Önemli olan bu riskleri göze alarak, iyi bir prova yapmak." Türkiye Kupası karşılaşmasında olay çıktığı takdirde Şampiyonlar Ligi finalinin Türkiye'den alınmasının söz konusu olabileceğine ilişkin haberlerin de doğru olmadığını vurgulayan Mehmet Atalay, sözlerini şöyle tamamladı 
     Böyle bir şey söz konusu değil. Şampiyonlar Ligi finali, Türkiye'de oynanacak ve biz de her türlü önlemimiz aldık. Buraya tahminen 50 bin seyirci gelecek. Gelecek seyircinin güvenliğini sağlamak için her türlü tedbiri aldık. Ayrıca gelecek seyirciler için vize olayını da kaldırdık. Akreditasyonu veya bileti olan vize almadan direk ülkemize gelebilecek." 
     
</TEXT>
</DOC>
