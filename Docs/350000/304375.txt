<DOC>
<DOCNO> 304375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/07/son/sonspo01.html </URL>
<DATE> 2005/01/07/ </DATE>
<TIME> 02.30 </TIME>
<AUTHOR>  </AUTHOR>
<HEADLINE>
Derbide sahaya ses bombası atıldı, Milan'dan 5 yıldızlı şov... 
</HEADLINE>
<TEXT>

     Hüseyin NARİN 

İtalya Serie A'da Noel tatiliyle kesilen futbol heyecanı tekrar başlarken, Lazio-Roma derbisinde taraftarlar sahaya ses bombası attı. Derbiyi kazanan taraf Lazio olurken, lider Juventus Parma deplasmanında takıldı, Milan gövde gösterisi yaptı, Inter kazandı. 
     Haftanın en önemli maçı başkent Roma'da oynanan Lazio-Roma derbisiydi ve derbide gülen taraf mavi-beyazlılar oldu. Dünyanın en önemli derbileri arasında yer alan Lazio ve Roma randevusunda Roma kaptanı Totti'nin 1 metre ötesine ses bombası atıldı, ünlü futbolcu kısa bir süre işitme kaybı yaşadı. Derbi sonrası olaylar Roma sokaklarında devam etti, kent savaş alanına döndü. 
     Çok kötü bir sezon geçiren iki ekibin randevusunda 74. dakikaya 1-1 berabere girilirken bu dakikada Cesar ve 85'te Rocchi skoru ilan etti 3-1. Lazio bu galibiyetle 20 puana ulaştı, Roma ise 23 puanda kaldı. 
     

     
</TEXT>
</DOC>
