<DOC>
<DOCNO> 304593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/08/yazar/asik.html </URL>
<DATE> 2005/01/08/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Hodri mallar 
</HEADLINE>
<TEXT>


AKP Bursa Milletvekili Ertuğrul Yalçınbayır, geçen gün Meclis Başkanlığı'na bir yasa teklifi verdi. Bu teklif, tüm kamu görevlilerinin bu arada üst düzey gazete yöneticilerinin malvarlıklarının internet yoluyla kamuoyuna açıklanmasını öngörüyor. TBMM, her milletvekiline bir internet sitesi açmış durumda. Yalçınbayır, kendi malvarlığını kendisine ayrılan sitede açıklamış. Diğer üyeleri de açıklamaya davet ediyor... Milletvekilleri, kanunun çıkmasını beklemeden malvarlıklarını açıklayabilerler. Hodri mallar... 

Laikçiler onlardı AKP iktidara gelmeden önce ekranlarda günaşırı laiklik tartışmaları yapılırdı. İkinci Cumhuriyetçi adı verilen döneklerle İslamcılar masanın etrafına dizilir, Cumhuriyet'i ve laikliği çekiştirirdi... Türkiye'deki laikliğe Askeri laiklik, Militan laiklik, Agresif laiklik, Çağdışı laiklik, Otoriter laiklik, Negatif laiklik gibi adlar takılır, günün büyük keşfi "laikçi" deyimi kahkahalarla tamamlanırdı. 
Bugün din ile siyaset çorba oldu, yurt sathında hemen her gün laikliğin çiğnendiği bir olay meydana geliyor... Ne var ki ekranlarda "laiklik" hiç tartışılmıyor. Neden Çünkü ayaklar suya erdi, dinciler iktidara geldi. O demokrasi ve çağdaşlık adına yapılıyor izlenimi veren laiklik tartışmalarının aslında mevcut laik düzeni aşındırmak ve dincilere alan açmak için düzenlendiği acaba şimdi olsun anlaşıldı mı 

İçişleri Bakanı, "Kapkaçta eşk l yok" demiş 
Eşk l olsa ne olacak. 
Eşk li belli hortumcular hapiste mi 
Arif Ayhan 

Teğet herkes kırılamaz 
bazen ipince dal olmak 
gerekir 
kırılmak için 
Ama dünya kütüklerin... 

ağlayamaz herkes 
ağlayabilecek kadar 
büyümek gerekir 
Dünya ise küçüklerin... 

sevemez herkes 
bir orman olmak gerekir 
sevmek için 
Bak ki dünya çöllerin... 

Ve vakur bir damla olmak 
dalga için 
katılmak okyanusa aşk için, 
isyan için 
Yılmaz Odabaşı 

"Baykal neden kazanmalı " Siyasi gözlemlerine değer verdiğimiz okurumuz Dr. Seda Türköz, CHP'de kurultay öncesini farklı değerlendiriyor, bakınız ne diyor 
"... Baykal - Sarıgül kapışması, daha önce yaşananlara benzer basit bir liderler kapışması değil... Bu ABD'nin DSP - 2 operasyonu... Cumhuriyetçiliğin ve ulusalcılığın son kalesi CHP'yi lağvetme, Mustafa Kemal çizgisini tarihe gömme operasyonudur... ABD'nin Ukrayna'da düzenlediği "Turuncu Devrim"e çok benziyor. Tek farkla ki çapı küçük ve tek parti ile sınırlı... 
Amerika, ana muhalefet partisi CHP'nin, Kıbrıs, AB, Irak politikalarındaki ulusalcı çizgisinden hep rahatsız. CHP, ABD'nin her iki tezkeresinin de önüne dikildi. Mart tezkeresinin reddinde başrolü oynadı. CHP, AKP iktidarının AB sürecinde Kıbrıs başta olmak üzere vereceği tavizlere de baş engeldir. 
Türkiye'yi "ılımlı İslam" modeline sokmayı ve Büyük Ortadoğu Projesi'nde istediği gibi kullanmayı planlayan ABD, bu projelerinin önünde de en büyük engel olarak CHP'yi görüyor... 
Washington, DSP'yi Kemal Derviş eliyle bölmüş, Derviş sol ittifak diye diye demokratik solu parçalamıştır. Ne var ki, CHP'yi bölmesi mümkün olmadı. O yüzden şimdi Mustafa Sarıgül devreye sokuldu. 
CHP'nin bu kurultayı, o nedenle tarihsel öneme sahip... 
Bu kurultay, Sayın Sarıgül'ün iddia ettiği gibi "Baykal'a evet mi, hayır mı " kurultayı olmayacak bence... Bu düpedüz "Amerika'ya evet mi, hayır mı " kurultayıdır. 
Tabii ki işlerin bu noktaya gelmesinde Baykal ve ekibinin çok büyük hataları var. Baykal'a çok kızgınım. Ama şu andaki arayış Baykal'dan daha iyi bir liderin değil, halka h kim olurken ABD'ye teslim olacak bir liderin arayışıdır. CHP, Baykal'dan iyisini bulmadan Baykal'ı gözden çıkarmamalıdır. 
CHP'liler partiyi ABD'ye teslim etmemelidir." 



</TEXT>
</DOC>
