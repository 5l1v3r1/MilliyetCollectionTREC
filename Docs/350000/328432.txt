<DOC>
<DOCNO> 328432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/30/son/sondun05.html </URL>
<DATE> 2005/03/30/ </DATE>
<TIME> 02.21 </TIME>
<AUTHOR>  </AUTHOR>
<HEADLINE>
İsviçre dergisi Ermeni suçlamasına Almanya da muhatap olmalı 
</HEADLINE>
<TEXT>

     İhsan DÖRTKARDEŞ DHA 

      İSVİÇRE'de yayınanan Aufbau' dergisinde, Ermeni soykırımı suçlamasına Türkiye'nin yanı sıra, Almanya'nın da muhatap olması gerektiğini öne sürdü. 
     Derginin son sayısında yer alan Julius Schoeps imzalı yazıda, bugünkü Almanya'nın hukuken Alman İmparatorluğu'nun devamı olduğu belirtildi. Alman DW Radyosu'nda da geniş olarak yayınlanan yazıda, Osmanlı İmparatorluğu'nun, Birinci Dünya Savaşı'nda Almanlar'ın, Ruslar ve İngilizler'e karşı Ortadoğu'daki en önemli müttefiği olduğu vurgulanarak, şöyle denildi 
     "Almanya-Türkiye ilişkileri günümüzde olumlu bir havaya sahiptir. Almanya Parlamentosu'nun böyle bir ortamda Ermeni soykırımını kınayan karar alması kuşkusuz bu iyi ilişkileri gerecektir. Ancak, bu karar orta vadede kuşkusuz, tarihsel adaletin sağlanmasına önemli bir katkı sağlayacaktır.'' Dergi, Ankara'nın Avrupa Birliği tam üyeliğinin neredeyse kesinleşmiş olmasına rağmen sözde Ermeni soykırımı iddialarına katı inkarcılıkla yaklaşmaya devam ettiğini belirtirken, "Bu kanlı imha hareketi açıklığa kavuşturulmalı, aynı zamanda bu acımasız harekatta, Türkiye'nin müttefiği olarak Almanya'nın nasıl bir katkı sağladığı da artık aydınlığa kavuşturulmalıdır'' denildi. 
     
</TEXT>
</DOC>
