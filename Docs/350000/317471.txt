<DOC>
<DOCNO> 317471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/22/son/sondun03.html </URL>
<DATE> 2005/02/22/ </DATE>
<TIME> 02.19 </TIME>
<AUTHOR>  </AUTHOR>
<HEADLINE>
Kuzey Kore, nükleer görüşmeler için ABD'den yardım istiyor 
</HEADLINE>
<TEXT>

     Kuzey Kore lideri Kim Jong İl, ülkesinin nükleer programıyla ilgili altılı görüşmelere yeniden başlamak için ABD'ye samimiyet çağrısında bulundu. 
     Kuzey Kore'nin resmi ajansı KCNA'nın haberine göre, Kim, kendisini ziyaret eden Çin Komünist Partisi uluslararası ilişkiler daire başkanı Wang Jiarui'ye, ABD'nin samimi adımlar atmasını istediklerini söyledi. 
     Görüşmede Kim ayrıca, altılı müzakerelere ve sorunun barışçıl yollardan çözümüne hiçbir zaman karşı olmadığını ifade ederek, Kore yarımadasının nükleer silahlardan arındırılmasından yana olduğunu belirtti. 
     Yeni Çin haber ajansı, Kim'in altılı görüşmelerin dördüncüsü için şartlar oluşursa, müzakere masasına dönmeye hazır olduklarını söylediğini, ancak bu şartların neler olduğu hakkında ayrıntı vermediğini bildirmişti. 
     
</TEXT>
</DOC>
