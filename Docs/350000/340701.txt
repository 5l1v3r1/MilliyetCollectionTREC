<DOC>
<DOCNO> 340701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/08/son/sonspo09.html </URL>
<DATE> 2005/05/08/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Sakaryaspor Galibiyeti hak edecek bir oyun sergileyemedik... 
</HEADLINE>
<TEXT>

     Sakaryaspor’da, İstanbulspor yenilgisinin üzüntüsü yaşanıyor. 
     Futbol şube sorumlusu İsmail Yenice, AA muhabirine yaptığı açıklamada, İstanbulspor karşısında kötü bir futbol sergilediklerini söyledi. Futbolcularda stres olduğunu ve İstanbulspor’un daha rahat hareket ederek iyi bir oyun ortaya çıkardığını ifade eden Yenice, "Galibiyeti hak edecek bir oyun sergileyemedik. Defansif bir futbol oynadık" dedi. 
     İstanbulspor yenilgisinin unutulması ve güçlü olmaları gerektiğini belirten Yenice, "Hücuma yönelik oynamamamız bize pahalıya patladı. 
     Ancak hakemin de hataları vardı. Özellikle avantajlarını rakipten yana kullandı. Bunlar bizim için bir mazeret olmamalı. Artık Kayserispor maçını düşünmeliyiz. Paniğe kapılmamamız gerekiyor. Bir hafta sıkıntı çekeceğiz. Bizi buraya getiren futbolcular Kayserispor karşısında kendilerini affettirmeli" dedi. 
     
</TEXT>
</DOC>
