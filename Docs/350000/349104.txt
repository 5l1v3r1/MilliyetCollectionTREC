<DOC>
<DOCNO> 349104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/05/son/sondun24.html </URL>
<DATE> 2005/06/05/ </DATE>
<TIME> 22.35 </TIME>
<AUTHOR>  </AUTHOR>
<HEADLINE>
Lübnan’da, Hizbullah-Emel birliği genel seçimde zaferini ilan etti... 
</HEADLINE>
<TEXT>

     Lübnan’da Hizbullah-Emel birliği genel seçimin bugün yapılan ikinci aşamasında zafer kazandığını açıkladı. 
     Parlamento sözcüsü ve Emel lideri Nebi Berri, parlamentoya girecek 23 milletvekilini belirlemek için yapılan seçimde, Hizbullah-Emel 
     birliğinin 23 sandalyenin tamamını aldığını söyledi. 
     Basın toplantısı düzenleyen Berri, güneyde yaşayan halka yeniden gösterdikleri güvenleri ve tüm adayların kazandığı zafer için teşekkür etti. 
     Seçimlerde resmi sonuçların yarından önce açıklanmayacağı belirtiliyor. 
     Lübnan’ın güneyinde yüzde 81,7’si Müslüman, yüzde 18,3’ü Hıristiyan toplam 665 bin 385 kayıtlı seçmen bulunuyor. 
     Dört aşamada tamamlanacak genel seçimlerin, 19 milletvekilini belirleyecek ilk aşaması 29 Mayıs’ta Beyrut’ta yapılmıştı. 
     Seçimlerin üçüncü aşaması 12 Haziran’da ülkenin orta kesiminde, son aşaması ise kuzey ve doğuda 19 Haziran’da yapılacak. 
     
</TEXT>
</DOC>
