<DOC>
<DOCNO> 349830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/08/guncel/gun10.html </URL>
<DATE> 2005/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğu Akdeniz'den ömür boyu burs 
</HEADLINE>
<TEXT>


SEFA KARAHASAN Lefkoşa 

KKTC'deki Doğu Akdeniz Üniversitesi DAÜ , Milliyet'in "Baba Beni Okula Gönder" kampanyası çerçevesinde, Güneydoğulu bir kız çocuğunun ilkokuldan başlayarak, üniversite dahil tüm eğitim ve diğer zorunlu masraflarını karşılayacağını duyurdu. 
Üniversite Rektörü Prof. Dr. Halil Güven, konuyla ilgili olarak Milliyet Lefkoşa Bürosu'na bir mektup gönderdi "DAÜ, Milliyet'in eğitim projesine her türlü desteği vermeye hazırdır. DAÜ'nün Kurucu Vakfı olan KKTC Eğitim Vakfı Başkanı Rıfat Yalınç, Milliyet'in kampanyasına katkı koymak istemişlerdir. Bu kapsamda gazetenizin belirleyeceği bir kız çocuğunun İngilizce eğitim veren DAÜ İlkokulu'ndan başlayarak başarısı devam etmek kaydıyla, DAÜ'de mezun olana kadar tüm eğitim masrafları, yurt ve diğer zorunlu masrafları karşılanacaktır." 


</TEXT>
</DOC>
