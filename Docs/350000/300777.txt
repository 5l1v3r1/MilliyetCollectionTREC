<DOC>
<DOCNO> 300777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/25/guncel/gun90.html </URL>
<DATE> 2004/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

İrlanda için büyük bir soygun .. 

Ama Türkiye için küçücük, mini minnacık hatta... İrlanda'da, tarihin en büyük banka soygunu yapılmış güya . 40 milyon sterlin, yani yaklaşık 100 milyon dolar kaldırmış arkadaşlar... 
Şu anda bu hırsızlar, kendileriyle gurur duyuyorlardır. Şu anda bu arkadaşlar, büyük sevinç içerisindedirler. Şu anda bu saf kardeşler, yakalanma stresiyle büyük gerilim yaşamaktadırlar. Evet, 3,5 atmaktadırlar. Çünkü bir yakalanırlarsa, ayvayı koçanıyla yiyecek ve ömür boyu hapis yatacak, sefil olacaklardır. Oysa, ellerini biraz çabuk tutsalardı, gelip cennet ülkemizde, sudan ucuz fiyata bir bankayı alsalardı, Eminönü'ne gitselerdi, en büyüğünden bir adet hortum edinselerdi, bir adet de kamyon ve bol miktarda çuvala o paraları boca etselerdi 
Fark edilene kadar milyar dolar bazında "tahsilat" yaparlar...En fazla 3-5 ay hapis yatarlar...Orada bile krallar gibi yaşamaya devam ederler...Çıkınca, ahir günler için sakladıkları, geçmiştekine oranla küçük sayılabilecek villalarına kapanırlar...TMSF, bunların götürdüğü para yanında, bozuk olarak nitelendirilebilecek kısmını, tablo, tabak, çanak, şarap satarak tahsil etmeye çalışırken evlerinde oturur, keyiflerine bakarlardı... 
Avrupa'dan bakıldığında, büyük bir soygun olabilir buradan bakıldığında, götürülen para Uzanlar'ın şarap ve arabaları bile etmiyor. Ve toptan götürülen 46 milyar doların ise ancak binde 21'i 
Arkadaşlar için üzgünüz. Bu devirde hala silahla falan soygun yapmaya devam ediyorlar, ne çağdışı bir yaklaşım .. Dünya kamuoyu için de bilgi verelim istedik bu yazıyla, birileri çıkıp da boş yere hava yapmasın .. 

Dikkat ettim, deli rolü yaptığında insanlar sana daha çok saygı duyuyor. E yapalım o zaman, "deli" olmak "normal" olmaktan çok daha kolay ve eğlenceli. Siz de deneyin... 
Salvador Dali 

Reel Eşitlik 
"Kadınlarla erkekler 50 - 50 olmasa da 30 eşittir..." b b b b 
</TEXT>
</DOC>
