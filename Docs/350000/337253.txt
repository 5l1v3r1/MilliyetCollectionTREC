<DOC>
<DOCNO> 337253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/spor/spo20.html </URL>
<DATE> 2005/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Haftanın Kare Ası 
</HEADLINE>
<TEXT>


YAKAN TOP Nilay YILMAZ 


Şampiyonluk yarışındaki 3 takım da bu haftayı kayıpsız kapadı. 4. sıradaki Beşiktaş ise "Şampiyonlar Ligi neden olmasın " düşüncesinde... Rıza Hoca "Gerçekçi ol, imkansızı iste " diyor da, başka bir şey demiyor... Sanlı Kaptan, gelecek sezon için gidecek ve kalacakların belirleneceği şu günlerde Çalımbay'a birkaç öneride bulunmuş, Ahmet Çakar Metin Tokat'ı 66 model Chevrolet'e benzetmiş. İlhan Söyler "Herkes Hagi olamaz" demiş, Cemil Turan ise Fenerbahçe için bundan sonraki maçların kolay olduğunu yazmış. İşte bu Haftanın Kare Ası 
Sanlı Sarıalioğlu F.Bahçe kutlaması - Vatan ...Rızacığım, bu Mustafa da çok sağlam. Koşarken sanki yer sarsılıyor. Kavgacı bir tip, kaliteli bir oyuncu. Benim hoşuma gidiyor. Gelecek sezon için de öneririm. A.Hassan kalıcı olmak için çırpınıyor. İki de gol attı dün. Ama ne bileyim, ben fazla ısınamadım kendisine. Gerçek bir kanat oyuncusu değil. Yardımcı santrfor oynadığında da "Yerini buldu" diyemiyoruz... 
Ahmet Çakar Kim bu Fadhel - Sabah ... Gelelim hakem Metin Tokat'a... 66 model Chevrolet gibi... Bir zamanlar çok büyük bir otomobildi. Artık otomatikleri çıktı. Daha küçük ve dizelle çalışanları var. Şehir içinde de manevra kabiliyeti çok kötü. ...Ama artık bırak Metin. Komik duruma düşüyorsun. 
İlhan Söyler Hagi'nin isyanı - Hürriyet ...Hagi'yi mutlu etmek mümkün değil. Orta sahada yapılan top kayıplarında, kaçan pozisyonlarda hep isyan etti, hırsını kulübeden aldı, sürekli tekmeledi. Kendi kendini yedi, bitirdi. Belki de sahadaki oyuncularını kendisiyle kıyaslıyordu. Herkes Hagi olamaz ki... Yetenek, doğuştan gelen bir meziyet, sonradan kazanılmıyor... 
Cemil Turan Fenerbahçe bu işi yüzde 75 bitirdi - Star ...Fenerbahçe, en zor deplasmanında 3 puan aldı. Bu önemli bir avantaj. Önünde iki derbi var. Evindeki bu maçları rahat kazanacağına inanıyorum. Diyarbakır, Ankaragücü ve Konyaspor deplasmanları ise beklendiği kadar zor geçmeyecek. Zaten Ankara bir deplasman değil. Kanarya kalan haftalarda bu ligi götürür. İş bana göre yüzde 75 bitmiştir... 

Adriano'yu durdurmanın tek yolu stadyum ışıklarını kapamak. 
Claudio Ranieri 


Haberiniz var mı 

Ruslar'ın futbolla tanışması 1887 yılında İngiliz Charnock kardeşler sayesinde oldu. Charnockların Moskova yakınlarında bir değirmenleri vardı ve bu onlara bir futbol takımı kurmalarında kolaylık sağladı. İngiliz kardeşler bir futbol takımı kurabilmek için gerekli her şeyi temin etmişlerdi. Ancak tek bir eksikleri vardı futbol ayakkabıları. Bu eksiklik de, bir deri ustasının değirmene getirilip, işçilerin ayakkabılarının altına demir çivileri çakmasıyla son buldu Ve böylece 1900 yılında ilk Moskova ligi başladı. Charnockların takımı ligin ilk şampiyonu oldu. 



Gelse... 
Muhabir İsmet son dakikalarda kaleye geçtin. Sen mi daha iyiydin, Pancu mu 
İsmet Bana top gelmedi ki 
Stadyum, TRT1 

2 saniye deyip geçme 
İki saniye fark var, maç saatiyle saniye saati saniyesi arasında. 
Murat Murathanoğlu - ATV 

Potanın düşmanları 
Karşıyaka-Fenerbahçe maçı 100 program arasında 90. olmuş. İnanılır gibi değil. Bu reyting aleti olanlar bu kadar mı basketbol düşmanı 
İsmet Badem - ATV 

Abartma İsmet Abi 
Türkiye'de hiçbir spor dalında bu heyecan yoktur kardeşim. Ben anlamam valla. 
İsmet Badem - ATV 

Duble-duble İngilizce 
Her iki takım da İngilizce'den bir tabirle, İngilizce'den aşırtma bir tabirle duble yapmak istiyor. 
NTV Radyo spikeri 

Abi, lütfen abartma ya 
İnşallah evinde reyting aleti olanlar da çıldırmıştır. 
İsmet Badem - ATV 

Aşamazsa maç iptal 
Fenerbahçe, Ankaraspor engelini aşarsa, haftaya evinde Trabzonspor'u ağırlayacak. 
NTV Radyo spikeri 

N'olur basketbol seyredin 
Reyting aleti evinde olanlara buradan selam ve sevgilerimi gönderiyorum. Hiç olmazsa TV'lerini açsınlar, son periyodu seyretsinler. 
İsmet Badem - ATV 

Alçak hakeeem 
Evet, inanılmaz bir şey bu. Basket faulü vermedi hakem. 
Banvitspor anonsçusu 











Biz bize benzeriz... 







</TEXT>
</DOC>
