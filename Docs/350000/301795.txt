<DOC>
<DOCNO> 301795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/29/yazar/gunes.html </URL>
<DATE> 2004/12/29/ </DATE>
<TIME>  </TIME>
<AUTHOR> Hurşit GÜNEŞ  </AUTHOR>
<HEADLINE>
Çiftçi babası Tayyip 
</HEADLINE>
<TEXT>


2002 kasım seçimlerinde Kemal Derviş'in CHP'den aday olması AKP tarafından müthiş bir fırsat olarak değerlendirildi. AKP'liler köy köy dolaşılarak Derviş'in köylüyü iki yıldır inim inim inlettiğini anlattılar. Abdullah Gül'ün Derviş hakkındaki övgü dolu sözlerini olsa olsa takiye olarak değerlendirmek mümkün Ve krizin çiftçi üzerinde yarattığı sıkıntının faturası Derviş'e çıkarıldı. AKP de tarım bölgelerinde oy patlaması yarattı. 
Şimdi üç yıldır Derviş değil, AKP iktidarda. Hem de tek başına. Ve çiftçi daha fazla inliyor. İnliyor da sesini duyan yok Muhalefet yok, medya ilgisiz. Oysa, 2001 - 2003 arası üç milyondan fazla çiftçinin işsiz kaldığını biliyoruz. 
Tarım çok önemli çünkü hala nüfusun yüzde 40'ı tarımla geçiniyor. 2003 yılında bu kesiminin toplam geliri, tıpkı 2001 gibi, düştü. Zaten son yıllarda tek istisna 2002 yılı oldu Üstelik ekonomik gelişmeler olumlu yöndeyken, tarım tepetaklak gitti. Milli gelir yüzde 5.9 büyüdü, tarım ise yüzde 2.5 küçüldü. 2004 yılında da aynı yapının süreceği anlaşılıyor. Bu yıl ekonomi yüzde 9 kadar büyüyecek, tarım ise yüzde 1 kadar küçülecek. Kısacası, Derviş gitti, Tayyip geldi tarım büsbütün çöktü Hey gidi çiftçi babası Tayyip 
Tarımda gelir düştüğü gibi karlılık daha fazla düştü. Girdi fiyatları hızla yukarı giderken, ürün fiyatları da düştü. Yani çiftçi alenen fakirleşti. Hem de üç kez. Ürettiği daha az. Maliyeti daha fazla. Ürün fiyatı daha düşük. Hey gidi çiftçi babası Tayyip 
Geçen yıl mazot fiyatı bugünkünden en az yüzde 20 daha aşağıdaydı. Gübre fiyatı ise yüzde 55 daha aşağıdaydı. Tohum ise bazı ürünlerde yüzde 80'den fazla arttı. İşçi kullanan büyük çiftçilerin emek maliyeti toplam içinde yüzde 10'dan 20'ye çıktı. Kısacası, tarımsal maliyetler 2004 yılında çok arttı. 
Gelelim ürün fiyatlarına bırakın yetersiz artışı, net düşüşler meydana geldi. Mesela pamuk fiyatları en az yüzde 30, buğdayinki yüzde 12 kadar geriledi. 
Buğday ve pamuktaki durum diğer ürünlerde de geçerli. Aşağıdaki tabloda Devlet İstatistik Enstitüsü'nün verileri görülüyor. Enflasyon belli. 2004 yılı sonunda yüzde 10 kadar TÜFE, yüzde 14 kadar TEFE enflasyonunun oluşacağı sanılıyor. 
Geçen yıla göre tarımsal ürünlerin genel fiyatı sadece yüzde 4 artmış. Maliyet artışları malum Tek başına tarla ürünlerindeki fiyat artışı ise sadece yüzde 1. Pek doğru fikir vermeyecek olan ortalama artış ise yüzde 10 , yine maliyetlerin çok altında. 
Daha durun. Bu iki yıllık performans. Şimdi AB'ye tam teslimiyet politikası kapsamında tarım politikasında istenecek politika değişimleri var. Bunlar çiftçiyi büsbütün sıkıntıya sokacak. İstanbul'un mutena semtlerinde oturup AKP'nin ebedi iktidar olacağını sanan liberal yazarlarımıza anımsatalım pompayla arabalar yürüseydi, benzine gerek kalmazdı 

Çiftçinin eline geçen fiyatlar indeksinde ana gruplar itibariyle değişim oranları Değişim oranları Genel Tarla ürünleri Sebze Meyve Büyük-küçük baş hayvan ve süt hayvancılığı Diğer hayvan yetiştiriciliği ve hayvansal ürün Bir önceki aya göre 1.0 -0.2 2.1 2.2 0.3 4.9 Bir önceki yılın aralık ayına göre -2.1 -2.3 -18.5 3.9 10.6 24.1 Bir önceki yılın aynı ayına göre 4.0 1.1 -20.9 31.6 12.4 23.9 12 aylık ortalamalara göre 14.0 10.2 8.4 26.2 20.5 9.8 



</TEXT>
</DOC>
