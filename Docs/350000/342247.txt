<DOC>
<DOCNO> 342247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/13/son/sonspo06.html </URL>
<DATE> 2005/05/13/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Larsson altı ay sonra sahalarda... 
</HEADLINE>
<TEXT>

     Barcelona'lı Larsson geçtiğimiz yılın kasım ayında Real Madrid'le oynanan lig maçında sakatlanmıştı. 
     Sakatlığı nedeniyle altı aydır sahalardan uzak kalan Henrik Larsson, takımı Barcelona'daki yerini aldı. Geçen yıl kasım ayında, Barcelona'nın Real Madrid'i 3-0 yendiği maçta, dizindeki bağların yırtılmasıyla sonuçlanan ciddi bir sakatlık geçiren Larsson, Barça'nın resmi internet sitesine yaptığı açıklamada, kendisini çok iyi hissettiğini ve çok mutlu olduğunu bildirdi. 
     Daha önce İskoçya'da Celtic formasını yedi yıl giyen deneyimli futbolcu, şunları söyledi "Uzun zamandır bu anı bekliyordum. Sakatlığım boyunca yalnızca hafta sonları dinlendim. Bunun dışında her gün, günde iki kez fizyoterapistimle egzersiz yaptım. Çok zorlu geçen bir süreçti ama şimdi çok mutluyum." İspanyol kulübü takımda kısa bir süre oynadıktan sonra sakatlanan Larsson'un sözleşmesini bir yıl daha uzatmıştı. 
     
</TEXT>
</DOC>
