<DOC>
<DOCNO> 330002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/04/spor/bbas.html </URL>
<DATE> 2005/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Hüzün ve gurur 45-53 
</HEADLINE>
<TEXT>


Fenerbahçe, Bayanlar FIBA Avrupa Kupası finalinde İtalyan Napoli'ye acemice hatalarla yenildi, ikincilikle yetindi. Ancak Sarı - Lacivertliler kürsüye çıkarak, tarihlerinde bir ilke imza atmanın onurunu yaşadı 


Fenerbahçe, FIBA Bayanlar Avrupa Kupası'nın Napoli'deki finalinde ev sahibi Phard Napoli'ye ikinci yarıda teslim oldu, ikincilikte kaldı 45 - 53 
Maça iyi başlayan, Şaziye ve Nilay'ın sayılarıyla skoru önde götüren Fenerbahçe, rakibinin kolay dış atışlar bulmasına izin verince geriye düştü. 

Şaziye sorunu 
Şaziye'nin erken faul problemine girmesiyle skor bulmakta sıkıntı yaşayan Sarı - Lacivertliler, buna karşın ikinci çeyrekte mükemmel savunma yaparak rakibine dört sayı izni verdi, Nalan ve Ferdinand'ın sayılarıyla devreyi 24 - 21 önde geçti. 
Üçüncü çeyreğin ilk beş dakikalık bölümünde de oyunu kontrolünde tutan, ancak sonrasında rakibinin aşırı sert savunması karşısında bocalayan Fenerbahçe, son çeyrekte oyundan düştü. 

Ramat üçüncü 
Bundan iyi faydalanan Napoli de, Zara ve Gentile'nin sayılarıyla galibiyete ulaştı. Böylece tarihinde ilk kez final oynayan Sarı - Lacivertli bayanlar, ilk ikinciliğini de Napoli'de aldı. 
Turnuvada üçüncülüğü, Hırvat Croatia'yı 86 - 72 yenen İsrail'in Ramat Hasharon takımı elde etti. 

Yıldırım'dan teselli 

Fenerbahçe Başkanı Aziz Yıldırım ve Yönetim Kurulu, dünkü finali "tam kadro" izledi. Başkan Yıldırım ve yöneticiler, karşılaşma öncesi gerek otelde, gerekse salonda Sarı - Lacivertli bayanlara moral vermeye, şampiyonluğa motive etmeye çalıştılar. Ancak Napoli'ye finalde kaybedince Yıldırım'a maç sonunda takımı teselli etmek düştü. Karşılaşma bitiminden sonra sahaya inen Yıldırım ve yöneticiler, gözyaşı döken oyuncuları sakinleştirmeye çalıştılar. Yıldırım'ın, kupa kazanılmamasına karşın oyunculara prim vereceği öğrenildi. 
Fenerbahçe yönetimin yanı sıra dünkü final karşılaşmasını Napoli'ye gelen Basketbol Federasyonu Başkanı Turgay Demirel de takip etti. Demirel, Fenerbahçeli yöneticilerle birlikte şeref tribününde oturdu. 

İstatistik 

FENERBAHÇE OYUNCU TS 2S 3S SA R 6 Şaziye 7 1 3 1 7 2 4 4 5 Esra - - 0 1 - - 7 Nilay 7 1 2 1 5 2 2 4 7 Johnson 11 3 6 - 5 6 2 5 Korana 2 0 5 - 2 2 3 6 Ferdinand 9 0 5 1 3 6 11 7 5 Nalan 3 1 1 0 1 1 2 1 7 Serap 6 2 3 - 2 2 6 TOPLAM 45 8 25 3 17 20 29 33 

PHARD NAPOLI OYUNCU TS 2S 3S SA R 6 Diamanti 3 0 1 1 2 - 1 8 Zara 10 4 13 0 1 2 3 3 6 Andrade 4 2 5 - - 2 7 Antibe 10 3 6 - 4 4 7 6 Bullett 3 0 4 1 2 - 6 8 Gentile 11 3 3 1 4 2 2 6 5 Ferazzoli 1 0 2 0 1 1 2 5 8 Giauro 11 4 6 - 3 3 3 TOPLAM 53 16 40 3 10 12 14 36 

1.PERİYOT 17 - 16 P.Napoli , 2.PERİYOT 24 - 21 F.Bahçe , 3.PERİYOT 37 - 34 P.Napoli , MAÇ SKORU 53 - 45 P.Napoli BEŞ FAUL Andrade P.Napoli 
HAKEMLER Okhrimenko Rusya , Dolinek Çek Cumhuriyeti 

Ülker tam kıvamında 67-51 

Turuncu - Yeşilliler, Mrsiç'ten yoksun Fenerbahçe önünde rahat bir galibiyet aldı. Sarı - Lacivertli ekip son çeyrekte müthiş direnç göstermesine rağmen farklı yenildi 

Basketbol Erkekler Birinci Ligi'nde Ülkerspor, Fenerbahçe önünde zorlanmadı. Karşılaşmaya pota altında Kerem Gönlüm'ün bulduğu sayılarla etkili başlayan Turuncu - Yeşilliler devreyi 33 - 23 önde kapadı. Son çeyreğin ilk 3 dakikasında Ülkerspor'a sayı şans tanımayan Fenerbahçe farkı iki sayıya indirmesine rağmen Serkan'ın üçlüklerine engel olamadı ve sahadan yenik ayrıldı. Fenerbahçe'de hasta olan Mrsiç oynamadı. 

Maçın karnesi 
HAKEMLER Emin Moğulkoç, Caner Kanan, Fatih Arslanoğlu 
ÜLKERSPOR Tutku 5 8, Vukçeviç 6 11, Ersan 5 , Kerem Gönlüm 7 14, Fatih 5 5, Kerem Tunçeri 5 6, Stombergas 5 2, Praskevicius 5 5, Serkan 7 12, Zukauskas 7 4, Oğuz 4 
FENERBAHÇE Ömer 6 11, Barış 5 11, Erdal 4 4, Salyers 7 19, Harvey 4 , Zeki 4 2, Rasim 5 4, Emre 4 , Doğuş 4 
1. PERİYOT 16 - 9 Ülker , 2. PERİYOT 33 - 23 Ülker , 3. PERİYOT 49 - 37 Ülker , MAÇ SKORU 67 - 51 Ülker 

Potada bugün 
Ankara Atatürk Salonu 
18.00 T.Telekom - Beşiktaş 


</TEXT>
</DOC>
