<DOC>
<DOCNO> 316073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/17/son/soneko23.html </URL>
<DATE> 2005/02/17/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Goldaş, Betty Boop tasarımları yapacak... 
</HEADLINE>
<TEXT>

     Goldaş Kuyumculuk, çizgi film kahramanı Betty Boop'un gümüş mücevherat tasarımlarını yaparak, ihraç edecek. 
     Goldaş'tan Borsa'ya gönderilen açıklamada, şirketin büyüme ve gelişme stratejileri çerçevesinde, ihracatını, uluslararası rekabetteki gücünü, pazar payını, markanın bilinirliliğini, ürün çeşitliliğini artırmak ve farklı tüketici gruplarına ulaşmak için Amerikan Hearst Holdings Inc. King Features Syndicate Division firması ile bir anlaşma imzaladığı bildirildi. 
     Açıklamada, anlaşmaya göre Goldaş'ın ''Betty Boop'' ürün ve karakterinin amblem, renk, marka ve logolarının Türkiye, Almanya, İngiltere, İspanya, Rusya, Tayland, Japonya ve tüm Ortadoğu ülkelerinde gümüşten mamül mücevherat tasarımı, üretimi, satışı ve dağıtımını yapacağı kaydedildi. 
     
</TEXT>
</DOC>
