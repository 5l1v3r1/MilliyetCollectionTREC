<DOC>
<DOCNO> 323747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/14/son/sonspo27.html </URL>
<DATE> 2005/03/14/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
Süreyya'nın cezası bir yıla indirildi 
</HEADLINE>
<TEXT>

     Gençlik ve Spor Genel Müdürlüğü GSGM Merkez Ceza Kurulu, milli atlet Süreyya Ayhan'a daha önce GSGM Ceza Kurulu tarafından verilen 2 yıllık cezanın 1 yıla indirilmesini kararlaştırdı. 
     Eyüp İspir'in başkanlığında bugün toplanan GSGM Merkez Ceza Kurulu, Süreyya Ayhan'ın 1 yıla indirilen cezasının başlangıç tarihini ise 1 Ekim 2004 olarak belirledi. Merkez Ceza Kurulu'nun kararı, Atletizm Federasyonu tarafından 5 iş günü içinde Uluslararası Atletizm Federasyonu'na IAAF bildirilecek. 
     Milli atlet Süreyya Ayhan'ın avukatı Günay Işık, cezanın başlangıç tarihinin 5 Ağustos 2004 olması gerektiğini savunduklarını, ancak GSGM Merkez Ceza Kurulu'nun, IAAF'tan tedbir kararının geldiği 1 Ekim 2004 tarihini başlangıç olarak kabul ettiğini söyledi. 
     GSGM Merkez Ceza Kurulu'nun kararına 60 gün içinde Uluslararası Spor Mahkemesi'nde CAS itiraz haklarının bulunduğunu hatırlatan Günay Işık, Süreyya Ayhan ve antrenörü Yücel Kop ile görüştükten sonra bu haklarını kullanıp kullanmama konusunda karar vereceklerini sözlerine ekledi. 
     
     ''CEZA BAŞLANGIÇ TARİHİ OLARAK 1 EKİM 2004 ESAS ALINDI'' 

     Gençlik ve Spor Genel Müdürlüğü Merkez Ceza Kurulu Başkanı Eyüp İspir, Süreyya Ayhan Kop'un 2 yıl müsabakalardan men cezasını 1 yıla indirdiklerini söyledi. 
     Eyüp İspir,AA muhabirine yaptığı açıklamada, doping kontrolü için Uluslararası Atletizm Federasyonu tarafından gönderilen görevlilere numune vermediği, Gençlik ve Spor Genel Müdürlüğü Ceza Kurulu tarafından 2 yıl süreyle müsabakalardan men cezası verilen Süreyya Ayhan Kop'un Merkez Ceza Kurulu'na cezanın indirilmesi ile ilgili yaptığı başvurusunu değerlendirdiklerini kaydetti. 
     İspir, şunları söyledi 
     ''IAAF'ın 32.2 e ve b ile 40.1 maddeleri gereği ceza kurulunun verdiği 2 yıllık cezayı 1 yıla indirdik. Yine IAAF'nin Anti Doping kurallarının 32.2 c ve 40.1 maddeleri uyarınca Süreyya'ya verilen uygunsuzluk cezasının 40.3 maddesine göre kısmen kaldırdık. Sonuçta 1 yıl uygunsuzluk cezasıyla cezalandırarak, yarışmalardan geçici olarak uzaklaştırılmasına ve cezanının başlangıcı olarak da 1 Ekim 2004 tarihi esas alınmasına karar verdik. Bu hususda gerekçeli kararı ise 5 gün içinde vereceğiz.'' 
     
     "GERÇEKLERİ GÖREREK CEZAYI 1 YILA İNDİRDİLER" 

     Milli atlet Süreyya Ayhan Kop'un eşi ve antrenörü Yücel Kop, AA muhabirine yaptığı açıklamada, Gençlik ve Spor Genel Müdürlüğü Ceza Kurulu'nun, üzerinde oluşan yoğun baskı sonucu Süreyya Ayhan'a 2 yıl pistlerden men cezası verdiğini, ancak Merkez Ceza Kurulu'nun baskı altında kalmadan, gerçekleri görerek bu cezayı 1 yıla indirdiğini kaydetti. 
     1 yıllık pistlerden men cezasını da hak etmediklerini savunan Kop, bundan sonraki süreçte hem idari mahkemeye hem de Uluslararası Spor Mankemesi'ne CAS gideceklerini belirtti. 
     Cezanın başlangıcıyla ilgili tarih hatası nedeniyle 2005 yılında Helsinki'de düzenlenecek Dünya Atletizm Şampiyonası'na katılamayacaklarını ifade eden Kop, Atletizm Federasyonu yetkililerinin, Dünya Atletizm Federasyonu nezdinde girişimlerde bulunduğunu ve konuyla ilgili yazışmaların devam ettiğini, olumlu yanıt alındığı takdirde Helsinki'de Süreyya Ayhan'ın piste çıkacağını sözlerine ekledi. 
     
     Ayhan suçlamaları kabul etmiyor 

     Milli atlet Süreyya Ayhan Kop ise, geçtiğimiz ay yaptığı açıklamada hakkındaki hiçbir suçlamayı kabul etmediğini açıklamıştı. 
     Süreyya Ayhan, Gençlik ve Spor Genel Müdürlüğü Ceza Kurulu'nun iki yıl müsabakalardan men’ kararının ardından özellikle yabancı basın organlarında çıkan Süreyya'nın cezası kesinleşti. Ayhan, suçlamaları kabul etti’ biçimindeki haberlere tepki göstermişti. 
     Ayhan, bu tür haberlerin gerçeği yansıtmadığını ifade ederek, yargı süreci devam ediyor. Bir üst mahkemenin cezayı kaldıracağına inanıyorumö diye konuşmuştu. 
     
     Yücel Kop Hatalıyım" 

     Geçtiğimiz yıl ağustos ayında CNN TÜRK’e konuşan Süreyya Ayhan’ın antrenörü Yücel Kop, Ayhan’a ceza verilmemesi gerektiğini ve bu dosyanın kapanması gerektiğini söylemişti. 
     Kop, büyük baskı altında olduklarını ve her insan gibi kendisininde hata yaptığını söyleyerek, kendisine hatasından dolayı ufak bir ceza verilebileceğini ifade etmişti. 
     
     Süreyya Ayhan'ın savunması 

     Dopingle suçlanan milli atlet Süreyya Ayhan'ın Uluslararası Atletizm Federasyonu'na IAAF gönderdiği savunmanın detayları şöyle 
     İddia İdrar alınırken odada idrar örneğinin koyulduğu kaplardan fazladan bir adet bulunması Kop Bu kaplar sadece WADA yetkililerinde bulunur. Bizim aynı kaptan bulundurmamız söz konusu olamaz. 
     İddia İdrar alımı sırasında WADA yetkililerine sert ve agresif tavırlar sergilenmesi Kop Doping kontrolü için erkek görevli içeri girmek istedi. Kurallara göre, bayana bayan, erkeğe de erkek ben görevli bakar. Bayan görevli içeri girdikten sonra, erkek görevli de girmek isteyince, ben de kolundan tuttğum gibi dışarı attım ve Süreyya ile kadın görevliyi odaya kilitledim. 
     İddia Süreyya Ayhan’ın doping kontrolü için gelen görevlilere uyumak istiyorumö dediği Kop Süreyya yanlış anlaşıldı. Süreyya yeni öğrendiği İngilizcesiyle uykuluyumö demek istedi, görevliler bu sözleri uyumak istiyorumö olarak algıladılar İddia Doping kontrolü sırasında başka bir kadının idrar örneği verdiği Kop Doping numunesi verilmesi öncesi WADA’nın hem Türk, hem yabancı yetkilileri odayı kontrol ettiler. Odada kimse yoktu. Bu durumda başka biri nasıl idrar örneği vermiş olabilir 
     İddia Süreyya Ayhan’ın iki ayrı raporda, iki ayrı imzasının olması Kop Söz konusu raporlar düzenlenirken, Süreyya ilkini masada imzaladı, ikincisini ise, avucunun içine alarak imzaladı. Kağıt kaymış olabilir ve bu nedenle ortaya iki ayrı imza çıkmış olabilir. 
     
     Olimpiyatlardan çekildi, iddialar başladı 

     Milli atlet Süreyya Ayhan, antremanlarda dizinden sakatlanınca olimpiyatlardan çekilme kararı almış, ardından Ayhan hakkında peşpeşe iddialar ortaya atılmıştı. 
     Uluslararası Atletizm Federasyonu, sakatlandığı gerekçesiyle olimpiyatlara katılmama kararı alan Süreyya Ayhan hakkında doping iddiasında bulunmuş, Ayhan’ın 25 temmuzda yapılan doping kontrolünde tahlil için başkasının idrarını verdiğini öne sürerek, savunmasını istemişti. 
     Doping iddialarının ardından Gençlik ve Spor Genel Müdürü Mehmet Atalay, Ayhan'ın sakatlığı nedeniyle Atina Olimpiyatları'ndan çekilmesinin, kendisinde ve Spordan Sorumlu Devlet Bakanı Mehmet Ali Şahin'de şüphe doğurduğunu belirterek, konunun sonuna kadar soruşturulacağını açıklamıştı. 

     
</TEXT>
</DOC>
