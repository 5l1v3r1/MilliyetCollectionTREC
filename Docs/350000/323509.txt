<DOC>
<DOCNO> 323509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/13/son/sonyas05.html </URL>
<DATE> 2005/03/13/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Yağlı balıklar vücuttaki iltihabı azaltıyor 
</HEADLINE>
<TEXT>

     Bilim adamları, yağlı balıklara dayanan bir beslenme rejiminin vücuttaki artrit gibi iltihabi hastalıkları azalttığını açıkladı. 
     Somon ve uskumru gibi yağlı balıkların, vücuttaki iltihaba karşı savaştığını buna da yapılarındaki Omega-3 yağ asidinin yol açtığını belirten Harward Üniversitesi ve Brigham Üniversitesi bilim adamları, bulgularını ''Journal of Experimental Medicine'' adlı dergide yayımladı. 
     Bilim adamları, insan vücudunda bulunan ve ''resolvin'' adı verilen yağların iltihapla savaştığını, bunların da yağlı balıklardaki yağ asitlerinden sağlandığını kaydederken, bu yağların kardiyovasküler hastalıkların önlenmesinde de büyük önem taşıdıklarını duyurdu. 
     Bu yağların, vücuttaki iltihap hücrelerinin, iltihaplı bölgede toplanmasının önüne geçtiklerini anlatan bilim adamları, aspirin kullanımının da resolvin adı verilen iltihapla savaşan yağların artmasına katkı sağladığını bildirdi. 
     Araştırmayı yapan grupta yer alan Dr. Charhes Serhan, BBC'ye yaptığı açıklamada, bu bulguların Omega-3 içeren balık türlerinin tüketimini teşvik ettiğini bildirdi. 
     
</TEXT>
</DOC>
