<DOC>
<DOCNO> 302861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/02/son/sontur45.html </URL>
<DATE> 2005/01/02/ </DATE>
<TIME> 20.56 </TIME>
<AUTHOR>  </AUTHOR>
<HEADLINE>
Tekel aracı soygunu davasında 4 zanlıdan 3'ü tutuklandı 
</HEADLINE>
<TEXT>

     Sakarya'da TEKEL'e ait TIR'ın içerisindeki 2 sürücüsüyle yakılması ve TEKEL ürünlerinin gasp edilmesi olayıyla ilgili olarak adliyeye sevk edilen 4 zanlıdan 3'ü tutuklandı. 
     Alancuma mevkiindeki TIR parkında TEKEL'e ait TIR'ın iki sürücünün öldürüldükten sonra yakılması ve Emrah Demir adlı TEKEL çalışanının İstanbul Büyükçekmece'de öldürüldükten sonra otomobille birlikte yakılması olayının zanlıları olarak yakalanan İlyas Tatay 38 , İsmail Ozan Tatay 26 ve Cengiz Bayrak tutuklandı. Galerici Sezgin Yurtsever 41 ise tutuksuz yargılanmak üzere serbest bırakıldı. 
     Olaya karıştıkları belirtilen Hacı T. 38 , Hasret Ü. 61 ve Muammer G. için gıyabi tutuklama müzekkeresi çıkarıldı. 
     22 Aralık 2004 günü akşamı Alancuma mevkiinde bir aracın yandığı ihbarı üzerine olay yerine giden itfaiye ve jandarma ekipleri tarafından söndürülen TIR'ın şoför mahallinde 2 sürücünün tamamen yanmış cesetleri bulunmuştu. TEKEL'e ait olduğu anlaşılan TIR'ın, Kartal Cevizli'deki fabrikadan Denizli'ye bazı TEKEL ürünleri götürdüğü anlaşılmıştı. TIR'daki TEKEL ürünlerinin gasp edildiği, araç ile sürücülerin daha sonra yakıldığı tespit edilmişti. 
     
</TEXT>
</DOC>
