<DOC>
<DOCNO> 311729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/son/sonspo13.html </URL>
<DATE> 2005/02/02/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Galatasaray'da orjinal renklerine dönüyor 
</HEADLINE>
<TEXT>

     Galatasaray'ın simgesi olan sarı ve kırmızı renkleri, 2005 yılı itibariyle tarihi kayıtlarda yer alan tariflere uygun olarak yeniden saptandı ''Vişneye çalan koyuca tatlı bir kırmızı ve turuncudan iz taşıyan tok bir sarı''. 
     Kulübün aylık yayınlanan resmi dergisinde yer alan haberde, bu değişimin daha önce Pazarlama A.Ş. Genel Müdürü Selva Darnel tarafından dile getirildiği belirtilerek, ''Aslında yapılan sarı ve kırmızıyı değiştirmek değil, 100. yıl dolayısıyla orijinal renklere dönmektir'' denildi. 
     Haberde, Galatasaray'a ait sarı-kırmızı renklerin tarifi olarak, kulübün kurucusu Ali Sami Yen'in ağzından, ''Vişneye çalan koyuca tatlı bir kırmızı ve turuncudan iz taşıyan tok bir sarı'' olarak verildi. 
     Ayrıca, Galatasaray'ın 100. yılı için özel olarak tasarlanan yeni logoda da bu renk tonunun kullanıldığı ifade edildi. 

     
</TEXT>
</DOC>
