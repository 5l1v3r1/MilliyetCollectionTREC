<DOC>
<DOCNO> 310604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/29/son/sontur35.html </URL>
<DATE> 2005/01/29/ </DATE>
<TIME> 18.05 </TIME>
<AUTHOR>  </AUTHOR>
<HEADLINE>
Niğde'de balkon çöktü 2 yaralı... 
</HEADLINE>
<TEXT>

     Niğde'de, bir apartman dairesinin çöken balkonunda bulunan 2 kişi yaralandı. 
     Edinilen bilgiye göre, Süleyman Fethi Caddesi'ndeki bir apartman dairesinin balkonuna çanak anten kurmak için çıkan Emre Erdoğan 23 ve Murat Gözde 21 , balkonun çökmesi sonucu düşerek yaralandı. 
     Murat Gözde, Niğde Devlet Hastanesi'nde, Emre Erdoğan da sevk edildiği Erciyes Üniversitesi Tıp Fakültesi Hastanesi'nde tedavi altına alındı. Erdoğan'ın durumunun ağır olduğu öğrenildi. 
     Arkadaşıyla birlikte çanak anten kurmak için balkona çıktıklarını belirten Gözde, olayı şöyle anlattı 
     ''Balkon, ağırlığımızı taşıyamadı ve çöktü. İkimiz de düştük. Ben toprak zemine düştüğüm için kazayı hafif sıyrıklarla atlattım, ancak arkadaşım beton zemine düştü ve başından yaralandı.'' Yaralıların tedavilerinin sürdüğü, olayla ilgili soruşturma başlatıldığı bildirildi. 
     
</TEXT>
</DOC>
