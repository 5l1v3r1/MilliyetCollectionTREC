<DOC>
<DOCNO> 323287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/12/son/sonyas10.html </URL>
<DATE> 2005/03/12/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
60 yaşındaki ünlü şarkıcı Rod Stewart nişanlandı... 
</HEADLINE>
<TEXT>

     Ünlü şarkıcı Rod Stewart üçüncü evliliğine hazırlanıyor. Müziğin 60 yaşındaki dört çocuk babası ''ihtiyar delikanlısı'' Stewart, yaşamını genç model Penny Lancaster ile birleştirecek. 
     People dergisinin internet sitesindeki habere göre, Rod Stewart ile uzun süredir birlikte olduğu model Penny Lancaster Paris'te nişanlandı. 
     Stewart'ın 9 Mart'ta Eyfel Kulesi'nde Lancaster'ın önünde diz çökerek evlenme teklifinde bulunduğu ve teklifin genç model tarafından kabul edildiği belirtildi. 
     Stewart, aradığı mutluluğu Penny Lancaster'da bulduğunu belirterek, ''Bu teklifi yapmayı bu kadar uzatmamın sebebi doğru zamanı beklememdi. Şimdiye kadar hiç bu kadar mutlu olmadım, hiç bu kadar aşık da olmadım'' dedi. 
     Rod Stewart, ilk evliliğini 1979 yılında Alana Stewart ile yaptı ve çift 1984'te ayrıldı. Çiftin bu evlilikten iki çocuğu oldu. 
     Stewart, daha sonra kendinden 24 yaş küçük manken Rachel Hunter ile 1990 yılında hayatını birleştirdi. Bu evlilik de 13 yıl sürdü. İki çocuğu bulunan çift iki yıldır ayrı yaşıyor ve son aşamasına gelen boşanma davaları henüz sonuçlanmadı. 
     
</TEXT>
</DOC>
