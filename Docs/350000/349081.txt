<DOC>
<DOCNO> 349081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/05/son/sondun01.html </URL>
<DATE> 2005/06/05/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
İsrail'in Gazze'den çekilme planına muhaliflerden zamklı tepki 
</HEADLINE>
<TEXT>

     İsrail'in Gazze Şeridi'nden çekilme planına muhalifler, bugün ülke çapında resmi dairelerin kapılarını zamklayarak karşılık verdi. 
     Polis yetkilieri, muhaliflerin postaneler, göçmenlik büroları, mahkemeler ve diğer dairelerin kapı kilitlerini zamkladıklarını kaydettiler. 
     Kudüs polis sözcüsü Şmuel Ben-Rubi, yaptığı açıklamada, çekilme planıyla ilgili büronun bulunduğu binanın kapısını zamklama girişiminin ise engellendiğini söyledi. 
     Sözcü, Kudüs polisinin, olayla ilgili olarak aralarında zamkları taşıyanların da bulunduğu 5 kişiyi tutukladığını belirtti. 
     Bu eylemin arkasında bir grubun olup olmadığının bilinmediğini belirten polis yetkilileri, eyleme kaç kişinin dahil olduğunun da bilinmediğini kaydettiler. 
     İsrail Başbakanı Ariel Şaron'un, Gazze Şeridi'nin tamamından ve Batı Şeria'daki 4 yerleşim yerinden bu yaz çekilme planı, Yahudi yerleşimcilerden ve bu kişileri destekleyenlerden büyük tepki görüyor. 
     Plana karşı olanlar, geçen nisanda Tel Aviv'de 167 okul ve kreşin kapılarını zincirlemişti. 
     
</TEXT>
</DOC>
