<DOC>
<DOCNO> 336446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/24/son/sonsiy15.html </URL>
<DATE> 2005/04/24/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Kalp krizi geçiren hasta, Erdoğan'ın helikopteriyle hastaneye götürüldü 
</HEADLINE>
<TEXT>

     Çanakkale'nin Gökçeada İlçesi'nde kalp krizi geçiren bir kadın, Başbakan Recep Tayyip Erdoğan'ın helikopteriyle Çanakkale'ye getirildi. 
     Alınan bilgiye göre, ilçede yaşayan Saliha Kaçar 30 evinde aniden rahatsızlanarak fenalaştı. Komşularının durumu belediyede çalışan eşi Yücel Kaçar'a bildirmesinin ardından, Gökçeada Devlet Hastanesi'ne kaldırılan Kaçar'a ilk müdahale burada yapıldı. Başhekim Hulusi Levent, kalp krizi geçirdiği belirlenen ve acil olarak Çanakkale'ye sevk edilmesi gereken hastanın durumunu, o anda Gökçeada'yı ziyaret etmekte olan Başbakan Erdoğan'a ulaştırdı. 
     Başbakan Erdoğan derhal talimat vererek, hastanın, kendisini taşıyan Emniyet Genel Müdürlüğü'ne ait polis helikopteriyle Çanakkale Devlet Hastanesi'ne sevk edilmesini sağladı. 
     Yoğun Bakım Servisi'nde tedavi altına alınan Kaçar'ın, hayati tehlikesinin devam ettiği öğrenildi. 
     
</TEXT>
</DOC>
