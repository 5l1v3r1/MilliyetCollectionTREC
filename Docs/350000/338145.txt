<DOC>
<DOCNO> 338145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/son/sonsiy06.html </URL>
<DATE> 2005/04/29/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Turizm Bakanı'ndan yeni inciler 'Vergisini ödeyen yolunmuş tavuk’ 
</HEADLINE>
<TEXT>

     Yalçın ATA- Müzeyyen İLKER- Kenan ÇETİN DHA 

      AYDIN ve Muğla'da inceleme ve ziyaretlerde bulunan Kültür ve Turizm Bakanı Atilla Koç, artık kimsenin uyurken fotoğrafını çekemeyeceğini söyledi. Bakan Koç, bundan böyle gözlerini dinlendirirken güneş gözlüğü takacağını açıkladı. Vergisini ödeyen vatandaşı yolunmuş tavuğa’ benzeten Bakan Koç, Tavuğu yolmanın da usulü vardır. Madem ki adamları tavuk gibi yoluyoruz, yolarken de gücendirmeyelimö dedi. Çine Barajı'nı gezip baraj inşaatıyla ilgili bilgi alan Bakan Koç, Muğla'nın Dalyan beldesinde de Marmaris- Dalaman Havaalanı yolunu kısaltacak köprünün yapımı sözünü verdi. 
     Kültür ve Turizm Bakanı Atilla Koç, Aydın'ın Çine ilçesinde 1 trilyon liraya yaptırılan yeni Vergi Dairesi binasını hizmete açtı. Binanın merdiven basamak aralıklarının standart ölçünün üstünde olduğunu sanan Bakan Koç, cetvel getirtip basamakları ölçtürdü. Ölçümde basamakların 16 santimetrelik aralıkları inşaat standartlarına uygun çıkınca, Ben yanıldım bu kez. Gözüm aldandı herhaldeö dedi. 
     
     UYURKEN FOTOĞRAFA ÖNLEM 

     Koç, buradaki konuşması sırasında, son günlerde basında sıkça yer alan, uyurken fotoğrafının çekilmesi konusuna da değindi. Bundan böyle kimsenin uyurken fotoğrafını çekemeyeceğini, bunun da çaresini bulduğunu belirten Kültür ve Turizm Bakanı Atilla Koç, Hizmet aşkı ile bana günde dört saat uyku yetiyor. Az uyku nedeniyle bazen göz kapaklarım yükünü taşımıyor, ağırlaşıp kapanıyor. Ama ben uyumuyorum. Şimdi bunun da çaresini buldum. Siyah güneş gözlüğü takacağım, böylelikle kimse benim gözlerimi dinlendirirken kapalı olarak fotoğrafını çekemeyecek" dedi. 
     
     VERGİSİ ÖDEYEN YOLUNMUŞ TAVUK 

     Vergi dairesinin açılış töreninde, devlete vergi ödeyen vatandaşın yolunmuş tavuğa benzediğini’ söyleyen Kültür ve Turizm Bakanı Atilla Koç, Tavuğu yolmanın da usulü vardır. Mademki adamları tavuk gibi yoluyoruz, yolarken de gücendirmeyelim" dedi. Bakan Koç sözlerini, Ama, biz hem yoluyoruz, yolarken de kırıp, gücendiriyoruz. Yoksa altın yumurtlayan tavukları da kaçıracağız" diye sürdürdü. 
     
     BU KEZ ESNEDİ 

     Kültür ve Turizm Bakanı Atilla Koç, Söke'nin Bağarası Beldesi'ni ziyaret etti. Söke-Koçarlı arasındaki dar yolun genişletilmesi projesinin programa alındığını müjdeleyen Bakan Koç, alkış aldı. Daha önce uyurken çekilen fotoğraflarıyla basına yansıyan ve Gözlerimi dinlendiriyordum" diyen Koç'un, Aydın programı sırasında sık sık esnemesi dikkat çekti. 
     
</TEXT>
</DOC>
