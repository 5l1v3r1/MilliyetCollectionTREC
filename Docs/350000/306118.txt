<DOC>
<DOCNO> 306118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/13/son/soneko22.html </URL>
<DATE> 2005/01/13/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
BDDK Başkanı Kredi kartına ilişkin taslakta sona yaklaşıldı 
</HEADLINE>
<TEXT>

     Bankacılık Düzenleme ve Denetleme Kurulu BDDK Başkanı Tevfik Bilgin, kurum olarak hem kredi kartı kullananları hem de bunu veren bankaların hak ve yükümlüklerini düzenleyen, genel ilkeler getiren kanun taslağını yapma çalışmalarının devam ettiğini söyledi. 
     Bilgin, Ekonomi Muhabirleri Derneği EMD üyeleriyle düzenlediği ''Türk Bankacılık Sektöründe Gelişmeler, Bekleyişler ve BDDK'' konulu sohbet toplantısında, tasarı çalışmalarına ilişkin olarak bankacılık sektörü temsilcileri ile görüşmelerin devam ettiğini, muhtemelen gelecek ayın ortalarında kanun taslağını Bakana arz edeceklerini bildirdi. 
     Yapmak istediklerinin bankaların önünü kesmek olmadığını vurgulayan Bilgin. şöyle devam etti 
     ''Ancak bankalarımız arasında bir standart yoktur. Bu tüketicilerimize yansımaktadır. Bize gelen şikayetlerin çok önemli boyutu, kredi kartı ile ilgili farklı banka uygulamalarıyla ilgilidir. Yapmak istediğimiz, sadece genel ilkeler koymaktır ve kartın kullanımını daha da teşvik edici düzenlemeler getirmektir.'' 

     
</TEXT>
</DOC>
