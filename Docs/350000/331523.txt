<DOC>
<DOCNO> 331523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/08/son/sontur06.html </URL>
<DATE> 2005/04/08/ </DATE>
<TIME> 08.55 </TIME>
<AUTHOR>  </AUTHOR>
<HEADLINE>
Genç kızın sır ölümü 
</HEADLINE>
<TEXT>

     Muhammet KAÇAR RİZE, DHA 

RİZE'de, 17 yaşındaki Fatma Yılmaz, evinde başından silahla yaralanmış halde bulundu. Hastaneye kaldırılmak istenirken yaşamını yitiren genç kızın intihar etmiş olabileceği belirtildi. 
     Olay, bu sabah Fener Mahallesi'ndeki Kale Apartmanı'nda Adem Yılmaz'a ait dairede meydana geldi. Evden silah sesi geldiğini duyan bina sakinleri polise haber verdi. Evin kapısını kırarak içeri giren polis ekipleri evde 3 ve 5 yaşlarındaki iki kardeşiyle birlikte yalnız kalan Fatma Yılmaz'ı başından tabancayla yaralanmış halde buldu. Rize Devlet Hastanesi'ne kaldırılan Yılmaz, buradan Karadeniz Teknik Üniversitesi Farabi Hastanesi'ne sevkedildi. Genç kız hastaneye götürülürken yolda yaşamını yitirdi. Polis, yerde yatarken yanında bir ruhsatsız tabanca ile bir boş kovan ve dört mermi bulunan genç kızın, intihar etmiş olabileceği ihtimali üzerinde duruyor. 
     Fatma Yılmaz'ın anne ve babasının hasta olan annesinin tedavisi için Ankara'ya gittikleri, bu nedenle genç kızın küçük yaştaki kardeşleriyle birlikte evde yalnız kaldığı öğrenildi. Liseyi geçen yıl bitiren genç kızın üniversite sınavına hazırlandığı ve kursa gittiği belirtildi. Polis, olayla ilgili araştırma başlattı. 

     
</TEXT>
</DOC>
