<DOC>
<DOCNO> 304410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/07/son/sonspo37.html </URL>
<DATE> 2005/01/07/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Tuborg Pilsener, Hırvat oyuncu Igor Miliçiç ile sözleşme imzaladı 
</HEADLINE>
<TEXT>

     Türkiye Basketbol Ligi ekiplerinden Tuborg Pilsener, 3 gündür denediği Hırvat oyuncu Igor Miliçiç ile sözleşme imzaladı. 
     Ülkerspor deplasmanı için takımla birlikte İstanbul'da bulunan Hırvat oyuncu, lisans işlemleri tamamlandığı için bu karşılaşmada forma giyebilecek. 
     Alınan bilgiye göre, Tuborg Pilsener Kulübü yönetimi, antrenör Mete Babaoğlu'nun raporu doğrultusunda, 3 gündür antrenmanlara çıkan ve Ülkerspor deplasmanı için takımla birlikte İstanbul'a götürülen İgor Miliçiç ile burada sözleşme imzaladı. 
     Kulüp basketbol şubesi sorumlusu Önder Bingöl, yaptığı açıklamada, Miliçiç'in takımda çok önemli bir eksikliği gidereceğini belirterek, ''Tam hedeflediğimiz bir transferi gerçekleştirmenin mutluluğunu yaşıyoruz. Miliçiç, hem ligde, hem de Avrupa kupası karşılaşmalarında takıma büyük katkı sağlayacak'' dedi. 
     Geçen sezon Kosova'nın Trepca Mitrovica takımında forma giyen 31 yaşında ve 1.94 metre boyundaki Igor Miliçiç, bu ligde ''asist kralı'' unvanını elinde bulunduyordu. 
     
     HEDEF, 2'DE 2 
     Öte yandan ligde yarın saat 17.00'de Ülkerspor ile karşılaşacak olan Tuborg Pilsener, ilk yarıda kalan 2 maçı da kazanarak ''2'de 2'' yapmak istiyor. 
     Tuborg Pilsener Antrenörü Mete Babaoğlu, ligde istenilen düzeye gelmeleri için kalan 2 maçı da kazanmaları gerektiğini belirterek, ''Bu sezon İstanbul'da yaptığımız Fenerbahçe, Galatasaray ve Darüşşafaka maçlarını kazandık. Ülkerspor'u da yeneceğimize inanıyorum'' dedi. 
     
</TEXT>
</DOC>
