<DOC>
<DOCNO> 340868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/09/son/sondun29.html </URL>
<DATE> 2005/05/09/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
ABD'den iddia Direnişçiler, hastaları canlı kalkan olarak kullandı 
</HEADLINE>
<TEXT>

     Amerikan ordusu, Amerikan askerleri ve direnişçiler arasında önceki gün çıkan çatışmada, direnişçilerin Bağdat’ın batısında bulunan Hadita hastanesindeki hastaları "canlı kalkan" olarak kullandıklarını belirtti. 
     Amerikan ordusundan yapılan yazılı açıklamada, "hastaneye 30 metre mesafede, bir intihar saldırganının kullandığı bomba yüklü aracın infilak etmesi sonucu 3 deniz piyadesinin öldüğü, patlamanın binada yangına yol açtığı ve birçok direnişçinin hastaları canlı kalkan olarak kullanarak binada gizlendikleri" görüşü dile getirildi. 
     Açıklamada, patlamanın ardından çıkan ve 4 saat süren çatışmada çok sayıda direnişçi ve bir deniz piyadesinin öldüğü, ardından Amerikan askerlerinin binaya girdiği ve bir direnişçiyi öldürdüğü, birini de yakaladığı kaydedildi. 
     Hastaların çatışmalardan sağ salim kurtulduğunun ve El Anbar bölgesindeki başka bir binaya nakledildiğinin belirtildiği açıklamada, çatışmada kaç direnişçinin öldürüldüğüne dair bilgi verilmedi. 
     
</TEXT>
</DOC>
