<DOC>
<DOCNO> 318697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/26/ekonomi/aeko.html </URL>
<DATE> 2005/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Carlsberg, Türkiye'den çekilmeyi düşünüyor 
</HEADLINE>
<TEXT>


Carlsberg'in Başkanı Andersen, vergi artışları ile zarara girdikleri Türkiye'de para kazanamayacakları kanısına vardıklarını, bu yüzden çekilebileceklerini belirtti 

İRFAN KURTULMUŞ Kopenhag 

Dünyanın önde gelen bira üreticilerinden Carlsberg - Tuborg'un, Türkiye piyasasından tamamen çekilmeye hazırlandığı ve günlerinin sayılı olduğu bildirildi. Danimarka merkezli Carlsberg Bira Fabrikaları Yönetim Kurulu Başkanı Nils Smedegaard Andersen, Börsen gazetesine yaptığı açıklamada, Türk hükümetinin alkollü içeceklere koyduğu vergiyi yükseltmesinin ardından, Carlsberg'in kardeş şirketi Türk Tuborg'un vergi artışını fiyatlara yansıtmasıyla Türkiye genelinde büyük bir piyasa kaybına uğradıklarını belirtti. 
Carlsberg'in vergilerdeki artış nedeniyle büyük miktarda zarara girdiğini ifade eden Andersen, uzun vadede Türkiye piyasasında para kazanamayacakları kanısına vardıklarını ve bu yüzden Türk piyasasından çekilebileceklerini belirtti. "Dünyaya Carlsberg levhasının asılı olması için değil, k r yapmak ve para kazanmak için yayıldıklarına" işaret eden Andersen, Türkiye'nin AB'ye tam üye olması durumunda, kendilerinin 'büyük problem' olarak niteledikleri bu tür konulara dur denileceğini ifade etti. Carlsberg'in geçen yıl Türkiye'de 600 - 700 milyon Danimarka kronu 137 milyon - 160 milyon YTL ciro yaptığı, bunun yanı sıra açıklanmayan miktarda 'iki haneli milyon kron' zarar ettiği bildirildi. 

'Teklif gelmedi' 
Yaşar Grubu, Türk Tuborg'u 2001'de Carlsberg'e sattı. Elinde tuttuğu yüzde 17.14 oranındaki payını da gruba devrederek, tamamen çıktı. Türk Tuborg'un hisselerinin yüzde 95.52'si Carlsberg'e ait, kalan yüzde 4.48 ise borsada. 
Carlsberg'in Türkiye'den çıkma kararı ile ilgili olarak görüştüğümüz Yaşar Grubu yetkilileri, firmanın vergi yönünden bazı sıkıntılar yaşadığını doğruladılar. Grup yetkilileri kendilerine her hangi bir teklif gelmediğini, bira üretimine yeniden girme gibi bir projeleri de olmadığını söylediler. 

Büyük üretici 65 milyar litre bira 
üreten Carlsberg, dünyanın beş büyük biracısından biri. 

29 bin çalışanı var 
140 ülkede faaliyeti olan firma Türkiye'ye 2001'de geldi. 

CEO Marshall da isyan etmişti Türk Tuborg - Carlsberg CEO'su Barry Marshall, bir süre önce yaptığı açıklamada alkollü içkide ÖTV'nin iki yılda dört kez artırılmasını sert bir dille eleştirmişti. Marshall, şöyle demişti 
"Bira ÖTV'sinin ne denli adaletsiz ve ölçüsüz olduğu, AB ülkelerinde uygulanmakta olan ÖTV'ler ile kıyaslandığında çarpıcı bir şekilde ortaya çıkmaktadır. Türkiye'de biraya AB üyeleri ortalamasının 3.5 katından fazla vergi uygulanıyor. Yüzde 5 alkol ihtiva eden 1 hektolitrenin ÖTV'si Türkiye'de yüzde 68.72 euro. Bu İspanya'da yüzde 7.7, Almanya'da 7.2, Fransa'da 5.2... Carlsberg, ciddi yatırımlar yaptı. Ölçüsüz ÖTV artışlarıyla mağdur edildi. Bize verilen sözler tutulmadı, yanıltıldık. Bu vergi anlayışıyla firmalar ileriye yönelik planlama yapabilirler mi Firmalar, güven duyup yatırım yapabilirler mi Yabancı sermayeye güven verilebilir mi Bu haksız ve ölçüsüz uygulamaların gözden geçirilmesini istiyoruz." Piyasada, Türk Tuborg - Carlsberg'e Güney Afrikalı bir bira üreticisinin müşteri olduğu konuşuluyor. 

Birada ÖTV yüzde 49.5 artırıldı Biradaki yüzde 63.3 olan ÖTV oranı değişmedi ancak 2003 başında birada oransal vergi yanında asgari maktu sabit vergi uygulamasına geçildi. 2004'ten bu yana maktu vergi yükü hızla arttı. Geçen yıl litre başına her bir alkol derecesi için birçok birada alkol derecesi yüzde 5 ve üzerinde 0.159 YTL maktu vergi alınırken, 1 Şubat 2005'te bu rakam 0.2378'e yükseltildi. Böylece asgari maktu vergi miktarına şubat itibariyle yüzde 49.5 zam yapıldı. 


</TEXT>
</DOC>
