<DOC>
<DOCNO> 308668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/23/son/sonspo04.html </URL>
<DATE> 2005/01/23/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Fatih Tekke'ye Alman kancası... 
</HEADLINE>
<TEXT>

     Werder Bremen, Borussia Dortmund, Schalke 04, Kaiserslautern ve M’Gladbach kulüplerinin, Fatih Tekke'yi yakın takibe aldığı öğrenildi. 
     
     Peşinden koşuyorlar 
     Trabzonspor’un yıldızı Fatih Tekke, Avrupa kulüplerinin gözdesi oldu. Antalya’da oynanan Trabzonspor - Werder Bremen maçını izleyen Borussia Dortmund, Schalke 04, Kaiserslautern ve Mönchengladbach yöneticilerinin Fatih Tekke’ye tam not verdikleri kaydedildi. Bu futbolcuyu Werder Bremen de takip ederken, lig sonuna kadar Fatih’in izleneceği ve ardından resmi teklifin iletileceği vurgulandı. 
     
     Kendisi de istiyor 
     Fatih Tekke’ye Alman kulüpleri dışında Fransa’nın Marsilya ve Paris Saint Germain takımlarının da talip olduğu öğrenildi. Tecrübeli oyuncunun da Avrupa’da oynamaya sıcak baktığı, özellikle Almanya, İspanya veya İtalya’da futbol yaşantısını sürdürmek istediği ileri sürülürken, sezon sonunda kendisini isteyen ekiplerle pazarlık masasına oturacağı bildirildi. 
     
</TEXT>
</DOC>
