<DOC>
<DOCNO> 321067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/05/son/sontur06.html </URL>
<DATE> 2005/03/05/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Unakıtan Emekli ikramiyeleri hisse senetleriyle ödenmeyecek... 
</HEADLINE>
<TEXT>

     Maliye Bakanı Kemal Unakıtan, emekli ikramiyeleri veya kıdem tazminatlarının devlet iç borçlanma senetleri ya da hisse senetleriyle ödenmesi konusunda herhangi bir çalışma yapılmadığını bildirdi. 
     Maliye Bakanı Unakıtan, DYP Denizli Milletvekili Ümmet Kandoğan'ın, memur ve işçilerin emekli ikramiyelerinin ödenmesi konusundaki soru önergesine verdiği yanıtta, 2005 yılında konsolide bütçeli kurumlardan 63 bin civarında memur ile 7 bin 500 civarında işçinin emekli olacağının düşünüldüğünü belirtti. Unakıtan, emekli olması muhtemel memur ve işçilere 1 milyar 300 milyon YTL 1 katrilyon 300 trilyon lira ikramiye ile 260 milyon YTL 260 trilyon lira kıdem tazminatı ödenmesi yapılacağının tahmin edildiğini ifade etti. 
     Bakan Unakıtan, ''Emekli ikramiyeleri veya kıdem tazminatlarının devlet iç borçlanma senetleri ya da hisse senetleri ile ödenmesi konusunda ise bakanlığımızda herhangi bir çalışma yapılmamaktadır'' dedi. 
     
</TEXT>
</DOC>
