<DOC>
<DOCNO> 311368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/01/son/sonsiy22.html </URL>
<DATE> 2005/02/01/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Unakıtan Eğer peşkeşse, İzmit halkına peşkeş çekiliyor 
</HEADLINE>
<TEXT>

     Maliye Bakanı Kemal Unakıtan, İzmit Seka İşletmesi'nin arazisi ile ilgili olarak bazı basın organlarında ''İzmit'in arazisi kime peşkeş çekiliyor'' şeklinde ifadelerin olduğunu belirterek, ''Eğer peşkeşse, bakın ben şimdi söyleyeyim. Burası İzmit halkına peşkeş çekiliyor. Biz burayı kimseye satmıyoruz. Bunu yazsınlar'' şeklinde konuştu Unakıtan, Özelleştirme İdaresi Başkanlığı'nda düzenlediği basın toplantısında, Seka İzmit İşletmesi'nin ekonomik ömrünü tamamladığını belirterek, ''70 seneyi aşkın makinalarla Allahı aşkına hangi üretim yapabilirsizin'' dedi. 
     Kemal Unakıtan, Seka İzmit İşletmesi'nde ne üretilirse üretilsin zarar ettiğini ifade ederek en az zararın hiç üretmemek ile yapıldığını söyledi. 
     Unakıtan, Seka İzmit İşletmesi'nde artık bacanın tütmeyeceğini belirterek, işletmenin özelleştirme diye satıldığı zaman alacak olanların arazisinin rantı için alacağını kaydederek, şöyle dedi 
     ''Şimdi biz birilerine oraları satıp da rantı için göz mü yumalım Yoksa halkın daha iyi bir yaşama kavuşması için, orada yeşil alan meydana getirmek için, orada kültür varlıklarımızı yaşatabilmek için ve İzmit halkının nefes almasını sağlayacak bir şekilde belediyeye mi verelim 
     Yani halkın kendisine mi verelim. Haliyle ikincisini yapıyoruz. Şimdi ben bakıyorum bazı basın organlarımızda İzmit'in arazisi kime peşkeş çekiliyor deniyor. Bakın ben şimdi söyleyeyim. Burası İzmit halkına peşkeş çekiliyor. Halka peşkeş çekiliyor. Eğer peşkeşse bunu yazsınlar. Biz burayı kimseye satmıyoruz. Halkın istifade edebilmesi için büyük şehir belediyesi ile birlikte yapılmış olan bir projeyi hayata geçirmek istiyoruz.'' 
     
     ''MESELE GAYET AÇIK'' 
     Meselenin gayet açık olduğunu bildiren Unakıtan, ekonomik ömrünü yitirmiş, artık herhangi bir şekilde orada imalat yapma imkanı kalmayan İzmit işletmesinin olduğunu söyledi. 
     Unakıtan, şöyle devam etti ''Bu İzmit işletmemizi bir şekilde istifade etmemiz için orayı tamamen halkın hizmetine vermeyi tercih ettik ve oradan rant elde edilmemek kaydıyla koşuluyla ve bunları da tapu siciline kaydettirmek mecburiyetiyle İzmit Büyükşehir Belediyesi'ne devretmeye karar verdik. 
     Orada çalışan işçi kardeşlerimiz var. Onların da mağdur edilmesini istemiyoruz. Onların mağdur edilmemesi içinde elimizden gelen her türlü tedbiri, gayreti almanın peşindeyiz. Ondan dolayı da hiç kimse kalkıp da oradaki işçileri tahrik etmeye kalkmasınlar. Oradaki işçi kardeşlerime de ben buradan sesleniyorum. Hiç tahriklere kapılmayın ve sizi bu devlet tamamen mağdur durumu düşürmez.'' Daha yakın zamanda özelleştirme mağdurları için bir kanun çıkarttıklarını hatırlatan Unakıtan, ''tekrar bunları biliyorsunuz kamu hizmetlerinde kullanacağız. Eğer işe girip de belli bir zaman içinde işten çıkarılmış olanlar ve yahut da tamamen işsiz olan arkadaşlar ile ilgili olarak kanun çıkardık. Özelleştirme İdaresi Başkanlığı'na müracaatlar yapıldı'' şeklinde konuştu. 
     Unakıtan, şimdiye kadar yapılmış olan ve uygun görülmüş olan 8 bin küsur kişinin işe yerleştirilmesi ile ilgili olarak daha dün Bakanlar Kurulu'nda enine boyuna bu işi konuştuklarını ve yakın zamanda bu kapsamdaki kişilerin işe yerleştirileceğini söyledi. 
     Kemal Unakıtan, bu çerçevede Devlet Bakanı ve Başbakan Yardımcısı Mehmet Ali Şahin başkanlığında bir ekibin hızlı bir şekilde çalışma yaptığını belirtti. 
     
     ''EKONOMİK POLİTİKANIN ÖNEMLİ AYAĞI ÖZELLEŞTİRME'' 
     Hükümetin uyguladığı ekonomik politikasının önemli bir ayağının özelleştirme olduğunu ifade eden Unakıtan, özelleştirme ile ilgili olarak birçok problemler ile karşılaşılabileceğini ve bunun gayet normal olduğunu bildirdi. 
     Hükümet ve millet olarak bu özelleştirmeyi yapmak mecburiyetin olduklarını belirten Unakıtan, şöyle dedi 
     ''Eğer bu özelleştirmeleri yapmazsak işte millete bu faturaları ödetmek mecburiyetinde kalırız. Buna kimsenin hakkı yok. Yani o zarar eden işletmelere devam edeceksiniz. Zararları büyüte büyüte bir çığ haline getireceksiniz. Onlara da diyeceksiniz ki millete öde bakalım bunları. 
     70 milyon insana bu faturaları ödetmek mecburiyetimiz var mı Hakkımız var mı Daha doğrusu. Bununla ben hiçbir zaman Seka'da İzmit İşletmesi'nde çalışan işçi kardeşlerimizin mağdur edilmesi, onları sıkıntıya sokmak için bunları söylemiyorum. Ama bir gerçeği görmek mecburiyetindeyiz.'' 
     Türk milletinin bu gerçeği gördüğünü ve buna göre siyasi tercihini yaptığını ifade eden Unakıtan, Türkiye'den başka özelleştirme yapmayanın da kalmadığını söyledi. 
     
</TEXT>
</DOC>
