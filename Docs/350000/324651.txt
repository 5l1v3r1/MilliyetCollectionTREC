<DOC>
<DOCNO> 324651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/18/yasam/yas04.html </URL>
<DATE> 2005/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Oğlunu göremeden kızını kaybetti... 
</HEADLINE>
<TEXT>


Doğum yapan eşini almak için kızıyla yola çıkan baba kaza yaptı. 4 yaşındaki Ayşegül kazada öldü 

ŞERİF ÇIRAY Ankara 

Ankara - Çubuk yolunda meydana gelen trafik kazasında, yeni doğum yapan eşi Satiye Koçak'ı almak üzere yola çıkan İrfan Koçak, geçirdiği trafik kazasında 4 yaşındaki kızı Ayşegül Koçak'ı kaybetti. 
Beş yıllık evli olan İrfan Koçak'ın 29 eşi Satiye Koçak 33 , 14 Mart'ta bir erkek çocuk dünyaya getirdi. Doktorlar Koçak'a dün taburcu olabileceğini bildirdi. İrfan Koçak, kızı ve yakını Emine Ünlü ile eşini almak üzere yola çıktı. 
Güldarbı köyü mevkiinde seyir halindeyken, trafik ekiplerini gören İrfan Koçak, emniyet kemerini takmaya çalıştı. Otomobili bir çukura giren Koçak, direksiyon h kimiyetini kaybetti. Araç üç takla attıktan sonra ancak durabildi. İrfan Koçak kızının cansız bedeniyle karşılaşırken, Ünlü de yaralı olarak kurtuldu. Hastanede eşi ve kızının kendisini almaya gelmesini bekleyen Satiye Koçak'ın kızının öldüğünden haberinin olmadığı bildirildi. 




</TEXT>
</DOC>
