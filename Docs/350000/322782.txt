<DOC>
<DOCNO> 322782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/11/son/sondun04.html </URL>
<DATE> 2005/03/11/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Musul'daki intihar saldırısında ölü sayısı 47'ye yükseldi 
</HEADLINE>
<TEXT>

     Irak'ın Musul kentinde, Şiilere ait bir camide düzenlenen intihar saldırısında ölü sayısı 47'ye yükseldi. 
     Hastane kaynaklarına göre, kentin doğusunda bulunan Tamim mahallesindeki Sadrain camisine düzenlenen intihar saldırısında 47 kişi öldü, 90 kişi de yaralandı. Ölü sayısının artmasından endişe ediliyor. 
     
     Cenaze Sadr yandaşı liderlerinden birinin 
     Saldırının Şii lider Mukteda Sadr'a bağlı hareketin liderlerinden birinin cenaze töreni sırasında, caminin hemen yanındaki avluda düzenlendiği belirtildi. 
     Sünnilerin Musul'daki Ulema Komitesi saldırıyı kınadı ve halka hastanelere giderek kan bağışında bulunulması çağrısı yaptı. 
     Saldırıdan sonra ABD ve Iraklı askeri güçler olay yerinde güvenlik çemberi oluşturdular. 
     ABD'li ve Iraklı yetkililer, henüz intihar saldırısıyla ilgili resmi bir açıklama yapmadı. 
     
</TEXT>
</DOC>
