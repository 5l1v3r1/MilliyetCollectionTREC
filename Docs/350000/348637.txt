<DOC>
<DOCNO> 348637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/03/son/sonspo13.html </URL>
<DATE> 2005/06/03/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Yunan basını, Türkiye-Yunanistan maçına kilitlendi 
</HEADLINE>
<TEXT>

     Bilgehan DEMİR ATİNA DHA 

Yunan basını Türkiye-Yunanistan maçına kilitlendi. Gazeteler, Otto Rehagel’in Türkiye maçı önemsiz'' ifadelerini ön plana çıkardı. 
     Yunanistan’ın yüksek tirajlı spor gazetelerinden Goal, Yunanistan Milli Takımı’nın Teknik Direktörü Otto Rehhagel’in basın toplantısına geniş yer ayırırken, ana başlık olarak, Alman çalıştırıcının Önemsiz'' kelimesini kullandı. Gazete ayrıca, Ersun Yanal’ın bu maça tarihi bir karılaşma olarak bakmasına şaşırdıklarını belirtti. 
     Yunanistan’da çıkan bir başka spor gazetesi Opa ise, Yunanistan Milli Takımı’nı kastederek, 10 dakika dayan'' cümlesine yer verdi. Otto Rehhagel’in Atina’da düzenlediği basın toplantısından alıntılar yaparak hazırladığı haberinde, ilk dakikaların önemine değindi. 
     Bir başka günlük spor gazetesi Score Live ise Zagorakis’in Benim için oynayın'' sözlerine yer verirken, sarı kart cezalısı olan bu futbolcunun oynayamayacağı için çok üzgün olduğu da belirtildi. Otto Rehhagel için ise alaycı bir tavır ile O’na beraberlik yetermiş'' başlığı kullanıldı. Sport Day de Otto Rehhagel’in Yunanistan’da son basın toplantısını yazarken, başlık olarak Türkler düşünsün'' ifadesi dikkat çekti. Beraberliğin kendilerine yetebileceğini iddia eden Otto’nun sözlerini manşetlerine taşıyan Sport Day, bu haberi takip eden bir sonraki sayfasında ise Ersun Yanal’ın hızlı başlama taktiğine değindi ve Yunanistan için endişeli bir karşılaşma olabilir" görüşlerine yer verdi. Aynı gazete yedek kaleci Kalkis’in salı günkü antrenmanda sakatlanmasının ardından şimdiki durumunun iyi olduğunu belirtti. 
     Yunan basınından günlük spor gazetesi Sport Time ise İnönü atmosferi bizi ilgilendirmiyor'' başlığı ile dikkat çekti. Son Avrupa Şampiyonu olduklarından bahseden Sport Time, Otto Rehhagel’in Biz Türk taraftarlardan etkilenecek acemilikte değiliz'' ifadelerini destekleyerek, Türk taraftarlardan çekinmediklerini belirtiler. 
     Yunanistan’ da en çok satan günlük gazetelerden Elefterotipia da maç öncesi takımın Patrikhane’de duaya çıkacaklarının altını çizdi ve Kazanmak için dua edeceğiz'' dedi. 

     
</TEXT>
</DOC>
