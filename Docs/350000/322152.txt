<DOC>
<DOCNO> 322152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/09/son/soneko04.html </URL>
<DATE> 2005/03/09/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Merkez Bankası faizleri 1 puan aşağı çekti... 
</HEADLINE>
<TEXT>

     Merkez Bankası kısa vadeli faiz oranlarını, bugünden geçerli 1 puan düşürdü. Bu kapsamda gecelik borçlanma faiz oranı yüzde 16.50'den yüzde 15.50'ye, borç verme faiz oranı ise yüzde 20.50'den yüzde 19.50'ye çekildi. 
     MB'nin yaptığı son indirimle yılbaşından bu yana faizler 2.5 puan inmiş oldu. 
     Kısa vadeli faiz oranları yılbaşında yüzde 18 seviyesindeydi. Piyasada Merkez Bankası'nın faizleri 0.75 ile 1 puan arasında indirmesi, indirimde agresif davranmaması bekleniyordu. 
     Bankadan faiz indirimiyle ilgili yapılan yazılı açıklama şöyle 
     "Bankamız bünyesindeki Bankalararası Para Piyasası ve İstanbul Menkul Kıymetler Borsası Repo Ters Repo Pazarı’nda uygulamakta olduğumuz kısa vadeli faiz oranlarının 9 Mart 2005 tarihinden itibaren aşağıdaki gibi düşürülmesine karar verilmiştir 
     a Gecelik Faiz Oranları Borçlanma faiz oranımız yüzde 16,50’den yüzde 15,50’ye düşürülürken, borç verme faiz oranımız yüzde 20,50’den yüzde 19,50’ye düşürülmüştür. 
     b Diğer Vadeler 1 haftalık borçlanma faiz oranımız yüzde 16,50’den yüzde 15,50’ye düşürülmüştür. 
     c Geç Likidite Penceresi Faiz Oranları Geç Likidite Penceresi uygulaması çerçevesinde, Bankalararası Para Piyasası’nda saat 16.00 16.30 arası gecelik vadede uygulanan Bankamız borç verme faiz oranı yüzde 24,50’den yüzde 23,50’ye düşürülürken, yüzde 5 olan borçlanma faiz oranımız değiştirilmemiştir. 
     d Açık piyasa işlemleri çerçevesinde piyasa yapıcısı bankalara repo işlemleri yoluyla gecelik ve bir haftalık vadelerde tanınan borçlanma imkanının faiz oranları yüzde 18,50’den yüzde 17,50’ye düşürülmüştür. 
     2. Yukarıdaki kararın gerekçesini açıklayan Enflasyon ve Görünümö başlıklı rapor, 8 Mart 2005 tarihli Para Politikası Kurulu toplantısında yapılan değerlendirmeleri de göz önüne alacak şekilde 2 iş günü içinde yayımlanacaktır." 

     
</TEXT>
</DOC>
