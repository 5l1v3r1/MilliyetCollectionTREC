<DOC>
<DOCNO> 345115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/23/son/sontur05.html </URL>
<DATE> 2005/05/23/ </DATE>
<TIME> 07.10 </TIME>
<AUTHOR>  </AUTHOR>
<HEADLINE>
İlkokul öğrencileri, arkadaşlarının evinden para çaldı 
</HEADLINE>
<TEXT>

     Mustafa ŞAHİN DHA 

      KAYSERİ’de sınıf arkadaşları Mustafa Gazioğlu İlköğretim Okulu öğrencisi Mustafa Yıldız’ın evine giren 12 yaşındaki A.Y. ile yaşıtı B.K., elbise dolabındaki çantadan bin 100 Euro parayı alarak kaçtı. Eve para almak için gelen Kahya Yıldız, paranın yerinde olmadığını görünce durumu polise haber verdi. Polis, 2 çocuğu yakalayarak savcılığa sevk etti. Nöbetçi savcı, çocukları serbest bıraktı. 
     Önceki gün Farabi Caddesi Hilal Apartmanı’nda oturan arkadaşları Mustafa’nın evine bilgisayarıyla oynamak için gelen A.Y. ve B.K., evde kimsenin olmadığını anlayınca, bodrumda bulunan dairenin camının korkuluğunu bükerek içeriye girdi. Bir süre bilgisayarla oyun oynayan çocuklar, daha sonra elbise dolabının içindeki kilitli çantadan bin 100 Euro parayı alıp kaçtı. Eşi Kahya’nın 100 Euro almak eve geldiğini belirten anne Zümrüt Gazioğlu, bin 100 Euro’nun yok olduğunu eşinin farkettiğini söyledi. Anne Gazioğlu, Zaten o iki çocuğu gözümüz hiç tutmamıştı. İki yıldan beri eve gelip oğlumun bilgisayarıyla oynuyorlardı. O sırada paranın yerini görmüş, evde olmadığımız gün gelerek parayı alıp kaçmışlarö diye konuştu. 
     
     CEP TELEFONU ALMIŞLAR 
     Polis, penceredeki parmak izlerinden bularak yakaladığı 2 çocuğu, karakolda ifadelerini alıp, hastanede sağlık kontorülünü yaptırdıktan sonra adliyeye sevk etti. Savcıya olayı anlatan A.Y., Arkadaşımla birlikte, Mustafa’yla bilgisayarda oyun oynamak için evlerine gitmiştik. Evde yoklardı. Pencere korkuluğunu biraz büküp camdan içeri girdik. Oyun oynadıktan sonra parayı alıp çıktık. Pişmanızö dedi. Çaldıkları paranın 100 Euro’suna 2 cep telefonu ve hazırkart satın aldıklarını belirten çocuklar, bin Euro’yu ise, bozdurmaları için üç arkadaşlarına verdiklerini söyledi. Polis, yaptığı çalışmalar sonunda parayı buldu. 
     Parasın kavuşan Kahya Yıldız şikayetini geri aldı. Sanıkları dinleyen savcı, bir daha hırsızlık yapmamaları konusunda uyararak tutuksuz yargılanmak üzere serbest bıraktı. 
     
</TEXT>
</DOC>
