<DOC>
<DOCNO> 345205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/24/guncel/gun07.html </URL>
<DATE> 2005/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğrencilerden paralı yaz okulu protestosu 
</HEADLINE>
<TEXT>


ŞENOL DEMİRCİ İstanbul 

İstanbul Üniversitesi'nden İÜ bir grup öğrenci, Üniversite Senatosu'nun aldığı "paralı yaz okulu" kararını protesto ediyor. 
Kararın geri alınmasını isteyen öğrencilerin, topladıkları imzaları bugün teslim ettikten sonra oturma eylemi yapacakları bildirildi. 
İstanbul Üniversitesi Avcılar Kampusu'nda dün toplanan bir grup öğrenci, yaz okulunun paralı hale getirilmesi nedeniyle İÜ Rektörü Prof. Dr. Mesut Parlak ile üniversite yönetimini, "Müşteri değil, öğrenciyiz. Tüccar rektör istemiyoruz. Rektör elini cebimizden çek " sloganlarıyla protesto etti. 
Grup, yeni üniversite yönetimi tarafından alınan bu karar sonrasında yaz okullarına devam eden öğrencilere yılda 100-400 YTL arasında değişen oranda maddi bir yük getireceğine dikkat çekti. 


</TEXT>
</DOC>
