<DOC>
<DOCNO> 315704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/16/son/sondun37.html </URL>
<DATE> 2005/02/16/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Türkiye-Irak petrol boru hattına sabotaj... 
</HEADLINE>
<TEXT>

     Irak'tan Türkiye'ye petrol pompalayan boru hattına dün gece sabotaj düzenlendiği bildirildi. 
     Bir Iraklı yetkili, bugün yaptığı açıklamada, sabotaj nedeniyle hattan petrol pompalanmasının gelecek haftaya kadar durdurulduğunu söyledi. 
     Irak kaynakları, sabotajlar yüzünden Ekim ayından bu yana kapalı bulunan hatta petrol akışına önceki gün yeniden başlandığını bildirmişti. 
     Öte yandan polis, bir başka hatta daha saldıran silahlı kişilerin, Kerkük'teki petrol boru hatlarının güvenliğinden sorumlu bir albaya ateş açtıklarını kaydetti. 
     Polis, yaralanan albayın bugün öldüğünü belirtti. 
     
</TEXT>
</DOC>
