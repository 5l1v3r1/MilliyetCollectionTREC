<DOC>
<DOCNO> 301856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/29/son/soneko08.html </URL>
<DATE> 2004/12/29/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
KDV'de indirim kararnamesi çıktı... Simitin KDV'si 8'e çekildi 
</HEADLINE>
<TEXT>

     Başbakan Recep Tayyip Erdoğan tarafından açıklanan KDV indirimine ilişkin Bakanlar Kurulu kararı, Resmi Gazete'de yayımlandı. 
     Kararla, gıda, sağlık ve eğitimde, bazı mal ve hizmetlerde kdv oranı, 1 Ocak 2005'ten geçerli olmak üzere yüzde 18'den yüzde 8'e çekildi. 
     
     TEMEL GIDA MADDELERİ 
     Düzenleme kapsamında arasında süt tozu, yumurta, reçel, pekmez, pestil, tahin helva, su ve maden suyunun bulunduğu gıda maddelerinin kdv'si yüzde 8'e indirildi. 
     Aynı şekilde irmik, erişte, her nevi ekmek Buğday unu, ekmekler ve yufka hariç , simit, poğaça, galeta, kadayıf ile hububat, bakliyat, pirinç ve bulgurdan elde edilen un ve irmikler de kdv yüzde 8'e çekildi. 
     Taze meyve sebzeler ile bunların konserve, turşu, salamura ve kurutulmuşları dondurulmuş olanlar hariç da, yüzde 8'lik KDV grubunda yer alacak. 
     
     EĞİTİM HİZMETLERİ 
     Ayrıca üniversite ve yüksekokullar ile Özel Öğretim Kurumları Kanunu, Sosyal Hizmetler ve Çocuk Esirgeme Kurumu Kanunu ve Özel Eğitim Hakkında Kanun Hükmünde Kararname kapsamında verilen eğitim ve öğretim hizmetleri, öğrenci taşıma servis hizmetleri ile yurtlarda verilen hizmetlerde de kdv yüzde 8'e indirildi. 
     Kurşun kalem, boya kalemleri, sulu boya ve pastel boyalar, okul defterleri, silgi, kalemtraş, cetvel, pergel, gönye ve iletki de yüzde 8'lik gruba dahil edildi. 
     
     SAĞLIK 
     Sağlık Bakanlığı tarafından ruhsatlandırılan veya ithaline izin verilen beşeri tıbbi ürünler de, yüzde 8 kdv'ye tabi olacak. 
     İlgili bakanlık tarafından ya da kanunlarla izin verilen gerçek ve tüzel kişiler tarafından yerine getirilen insan veya hayvan sağlığına yönelik koruyucu hekimlik, teşhis, tedavi ve rehabilitasyon hizmetleri, ambulans hizmetleri de yüzde 8'lik listeye eklendi. 
     Tıbbi cihazlar ile bunların kiralanması hizmetleri ile belediyeler veya bunların iktisadi işletmeleri tarafından verilen atık su hizmetleri de yüzde 8 KDV'ye tabi olacak. 
     Öte yandan fiğin yüzde 1 olan kdv'si yüzde 8'e yükselirken, yüzde 1'lik kdv grubunda yer alan ekmeğin tanımı yeniden yapıldı. 
     Buna göre buğday unu, buğday unundan imal edilen ekmekler kepekli olanlar dahil, diğer katkı maddeliler hariç ile yufkada yüzde 1 kdv'lik uygulaması devam edecek. 
     
</TEXT>
</DOC>
