<DOC>
<DOCNO> 314698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/12/son/sonspo01.html </URL>
<DATE> 2005/02/12/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Kadıköy'de Anelka heyecanı 
</HEADLINE>
<TEXT>

     Hem Anelka hem taraftarlar yarını iple çekiyor. Fransa Milli Takım yetkilileri ve medya da İstanbulspor maçı için akreditasyon yaptırdı 
     
     İlk kez Kadıköy’de 
     Kanarya’nın yıldız transferi Nicolas Anelka’yı, Fenerbahçe taraftarıyla buluşacak olmanın heyecanı sardı. Samsunspor maçının son yarım saatinde forma giymesine rağmen, Şükrü Saracoğlu’na ilk kez ayak basacak olan Fransız futbolcu, duygularını Benim için herşey pazar günü başlayacakö sözleriyle dile getirirken, Taraftarı coşkuyla selamlamak istiyorum. Bir de gol atarsam, benim için hayatımın en güzel günlerinden biri olur. Tabii ki önemli olan galip gelmemizö diye konuştu. 
     
     Daha ne olsun ki’ 
     Kendisini en çok mutlu eden olayın, önceki günkü idmanda gol attıktan sonra Alex’in sırtına çıkması olduğunu ifade eden Anelka, O zaman anladım ki, burası tam bir aile ve herkes bana kucak açmış durumda. Herkes sıcakkanlı bir şekilde davranıyor, sevgiyle yaklaşıyor. Bundan daha iyi ne olabilir ki ö dedi. Bu arada birçok Fransız gazetecinin yanısıra, Fransa Milli Takım yetkililerinin, İstanbulspor karşılaşmasını izlemek için akreditasyon yaptırdığı belirlendi. 
     
</TEXT>
</DOC>
