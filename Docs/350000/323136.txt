<DOC>
<DOCNO> 323136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/12/yazar/toruner.html </URL>
<DATE> 2005/03/12/ </DATE>
<TIME>  </TIME>
<AUTHOR> Yaman TÖRÜNER  </AUTHOR>
<HEADLINE>
Murphy'nin diğer kuralları 
</HEADLINE>
<TEXT>


Murphy'nin kurallarını çoğunuz bilirsiniz. Ona göre, elinizden düşen vida, alınması en güç olan yere düşer. Bir işin ters gitme olasılığı varsa, mutlaka ters gider. 
Amerikalı Paul Dickson, "The Murphy Center"ı kurarak, birçok kişinin de paylaşımıyla, Murphy'nin diğer kurallarını geliştirmeye çalışmış. İşte, bunlardan bazıları 
Bir devlet, Shakespeare'in eserlerinin çok iyi bir baskısını yapabilir ama o eserleri asla yazamaz.Bürokratla aşık atılmaz. Tanrı bile günahları affeder, bürokrat hiçbir şeyi affetmez. Kamudaki bürokrasi, sonunda özel sektörde de bürokrasi yaratır.Patron "İsterseniz yapın" diyorsa, bu "İstemeseniz bile yapın" demektir.Patron olmadan patron gibi düşünmeye kalkma, patron olamazsın.Önceki patrona sizin yaptıklarınızı, astlarınızın size yapmalarına asla izin vermeyin.Bir günde durup dinlenmeden sekiz saat çalışıyorsanız, sonunda patron olur ve günde yirmi saat çalışmaya başlarsınız.Patronunuzun patronunu, patronunuzun sırtından alabilirseniz, patron olursunuz.Bir sirkin tümünü yönetmek durumundaysanız, palyaçoyu oynamak kolay değildir.Şirket adına gelen mektupları bizzat kendi açan bir patronla çalışılmaz.İşçilerine fındık fıstık alacak kadar para verirsen, onlardan da maymun kadar verim beklersin.Danışman, saatinizi ödünç alan ve sorduğunuzda saatinize bakarak, size zamanı söyleyen kişidir.Bir işi yapamayan veya öğretemeyen, o işi denetlemeye memur edilir.Eğer bir problem birçok toplantı yapılmasını gerektiriyorsa, sonunda toplantı yapılması problemden daha önemli hale gelir.Bir toplantıda size karşı olanların sayısı ikiye yükselmişse, toplantıyı ertelemek yapılacak en iyi iştir.Toplantı ne kadar uzun olursa olsun, en önemli kararlar son beş dakikada alınır.Birisi size "Küçük bir problemim var" diyorsa, bilin ki problem altından kalkabileceğinizden çok daha büyüktür.Elinde mikrofon olan biriyle hiçbir zaman tartışmaya girmeyin.Uzun dönemli planlama genelde kısa dönemde işe yarar.Kalabalık bir asansör, kısa boylu bir adam için daha değişik kokar.Her dağınıklıkta bir basitlik, her uyumsuzlukta bir armoni, her zorlukta bir fırsat vardır.Her kurumda ne olup bittiğini bilen bir kişi mutlaka vardır. Kurumda ne olup bittiğini öğrenir öğrenmez, ilk işiniz bu adamı atmak olsun.Gelişim iyi bir şeydir ama beş kere sıfır hala sıfırdır.Alternatif yoksa, problem de yoktur.Otuz dakikadan beri tartışıyorsanız ve hala kimin kaybettiğini anlayamamışsanız, kaybeden sizsiniz demektir.Bir kişi bir çukuru bir dakikada kazıyorsa, altmış kişi aynı çukuru bir saniyede kazamaz.Hiç kimseyi dinlemeyen de, herkesi dinleyen de kaybeder. 



</TEXT>
</DOC>
