<DOC>
<DOCNO> 311370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/01/son/sonsiy24.html </URL>
<DATE> 2005/02/01/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Fiori Türkiye ile müzekerelere ilişkin belge Haziran'da hazır olacak 
</HEADLINE>
<TEXT>

     Feyzullah Yarımbaş AA 

Avrupa Komisyonu'nun genişlemeden sorumlu üyesi Olli Rehn'in sözcüsü Jean-Christophe Flori, Türkiye ile müzakerelerin çerçevesine ilişkin belgenin, en geç Haziran sonuna kadar hazır olacağını söyledi. 
     Türk gazeteci heyetine değerlendirmelerde bulunan Flori, müzakerelerin prensiplerini içeren çerçeve metninin, 5-6 sayfalık öz bir metin olacağını anlattı. 
     Ankara anlaşmasının 10 yeni ab üyesini kapsayacak şekilde genişletilmesini öngören protokolün, Kıbrıs Rum Kesimi'ni de kapsayacak şekilde 3 Ekim'den önce imzalanmasının zorunluluk olduğunu ifade eden Flori, 'aksi halde müzakereler başlamaz. Bu kural kesin ve açık. Politik direnç olursa müzakereler tehlikeye girer'' dedi. 
     İmza sürecinin son dakikaya sıkıştırılmaması gereğinin altını çizen Flori, 17 Aralık Brüksel zirvesinde yaşananların tekrar etmemesini istedi. 
     
     TARAMA SÜRECİ 
     Flori, tarama süreciyle ilgili Türkiye'de yanlış anlamalar olduğunu da söyledi. 
     Flori bu konuda, ''tarama süreci, müzakereleri geriye atmaz. Esnek bir süreç yaşanacak. 6-12 ay sürebilir. Kolay konularda mesela istatistik enflasyon ve kişi başına düşen gelir nasıl hesaplanacak gibi başlıklarda tarama hızlı tamamlanacak. Ardından da müzakereler başlayacak. Bu sırada zor konularda tarama süreci devam edecek. İkisi birbirinden ayrı' şeklinde konuştu. 
     Genişlemeden sorumlu üye Olli Rehn'in Hırvatisvan ile ilgili basın toplantısında açıkladığı 35 müzakere başlığının, temelde Türkiye ile yapılacak müzakerelerde de geçerli olacağını, sadece detaylarda farklılıklar görülebileceğini kaydetti. 
     Avrupa'da Türkiye'nin üyelığine karşı çıkan kesimlerin bu yaz referanduma sunulacak yenı anayasanın kabul edilmesini engellemek için ''Türkiye'nin AB üyesi olmasını engellemenin en iyi yolu, bu anayasayı reddetmektir' şeklinde propaganda yaptığını anlatan Flori, 'bu ikisi, birbirinden tamamen ayrı. Zaten Fransa devlet başkanı Chırac da bunu anlatmaya çalışıyor. Zaten Türkiye'nin müzakerelere başlama tarihinin 3 Ekim olarak belirlenmesinde bu kaygılar etkılı oldu' şeklinde konuştu. 
     
     ''YABANCI SERMAYE GİRİŞİ HIZLANACAK'' 
     Türkiye'nin ab üyeliği yolunun netleşmesiyle, yeni 10 ab üyesi yanında Romanya ve Bulgaristan örneklerinde de görülebileceği üzere, doğrudan yatırımlar ve diğer yollarla ülkeye giren yabancı sermayede hızlanma görüleceğini belirten Flori, ''çünkü ab üyeliği yolunda yapılacak yasal duzenlemeler, yabancı sermaye için güven anlamına geliyor' dedi. 
     ''Türkiye'nin ab üyesi olup olmayacagı yönünde kişisel inancının'' sorulması üzerıne ise Flori, şunları kaydetti 
     ''Bu konuda inancım güçlü. Avrupalılık, coğrafi bir tartışma değil. Türkiye bunu seçti. Ab projesiyle büyük bir alana kalıcı şekilde barış geldi. Refah yükseltildi. Bunu Türkiye ile daha da genişletebiliriz.'' 
     
</TEXT>
</DOC>
