<DOC>
<DOCNO> 326254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/23/son/soneko18.html </URL>
<DATE> 2005/03/23/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Japonya'nın dış ticaret fazlasına petrol darbesi... 
</HEADLINE>
<TEXT>

     Japonya'nın dış ticaret fazlası, yükselen petrol fiyatları nedeniyle daralmayı sürdürüyor. 
     2004 yılının aynı dönemine kıyasla Ocak ayında yüzde 60 azalan Japonya'nın dış ticaret fazlası, Şubat ayında da yüzde 21.7 daralarak 1.093 trilyon yene 10.36 milyar dolar geriledi. 
     Şubat'ta demir-çelik ve otomobil sektöründeki güçlü performansın da yardımıyla geçen yılın aynı ayına göre, ihracatını yüzde 1.7 artırmayı başaran Japonya, yükselen petrol fiyatları nedeniyle ithalatının yüzde 11.3 artmasına engel olamadı. 
     Geçen ay önemli pazarlardan ABD'ye olan ihracatını yüzde 6.4 artıran Japonya'nın Çin'e olan ihracatı ise yüzde 2.2 geriledi. 
     Japonya'nın Şubat ayı ithalatına bakıldığında ise miktar olarak yüzde 4 gerileyen ham petrol ithalatında faturanın yüzde 20'nin üzerinde arttığı gözlendi. Uluslararası borsalarda yükselişini sürdüren petrol fiyatları bunda etkili oldu. 
     İhracat, Japon ekonomisinin gayri safi milli hasılasının yaklaşık yüzde 10'unu oluştursa da sanayi üretiminin gücü açısından ekonomistler tarafından yakından izleniyor. 
     
</TEXT>
</DOC>
