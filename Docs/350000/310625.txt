<DOC>
<DOCNO> 310625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/30/ekonomi/eko02.html </URL>
<DATE> 2005/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'den 'cari açık azalacak' sözü 
</HEADLINE>
<TEXT>



Doların değerinin korunması için Avrupa'dan baskı gören ABD yetkilileri, doların zayıflamasına neden olan bütçe açığını ve cari açığı azaltmak için çaba gösterme sözü verdi. ABD'nin uluslararası işlerden sorumlu Hazine Bakan Yardımcısı John Taylor, ABD'nin cari açığının azaltılmasının hem ulusal hem uluslararası düzeyde önlemler gerektirdiğini belirterek, açığı azaltmak için tüketici tasarruflarını artırmak üzere bir plan hazırladıklarını söyledi. 
Avrupa Merkez Bankası AMB Başkanı Jean - Claude Trichet de euronun, dolar karşısında hızlı değerlenmesinin euro bölgesinin büyümesine zarar verdiğini söyledi. Trichet, Dünya Ekonomik Forumu toplantıları için bulunduğu Davos'ta basın mensuplarını yanıtlarken, "AMB olarak euronun hızlı değerlenmesine olumlu bakmadıklarını belirtti. AMB'nin uygulayacağı faiz politikasıyla ilgili soruları yanıtlamaktan kaçınan Trichet, Avrupa'da orta ve uzun vadeli faiz oranlarının "çok çok düşük" olduğunu söylemekle yetindi. 


</TEXT>
</DOC>
