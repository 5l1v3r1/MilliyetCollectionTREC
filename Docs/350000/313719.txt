<DOC>
<DOCNO> 313719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/09/son/sondun08.html </URL>
<DATE> 2005/02/09/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Uluslararası Af Örgütü Çin'de iki haftada 200 kişi idam edildi 
</HEADLINE>
<TEXT>

     Uluslararası Af Örgütü, Çin'in bugün başlayan yeni ay yılı öncesinde, iki haftada 200 kişiyi idam ettiğini bildirerek, Pekin yönetimine idam cezalarını azaltması çağrısında bulundu. 
     Merkezi Londra'da bulunan örgüt, Avrupa Birliği'nden de Tiananmen'deki demokrasi yanlısı gösterilerin kanlı biçimde bastırıldığı 1989'dan bu yana Çin'e uygulanan silah ambargosunu kaldırmayı düşünürken, Pekin yönetiminin insan hakları sicilinin de gözönüne alınmasını istedi. 
     Örgütten yapılan açıklamada, Çin'de geçen aralık ve ocak aylarında toplam 650 kadar kişinin idam edildiği hatırlatılarak, son iki haftada 200 idamın önemli bir artış olduğu belirtildi. 
     Açıklamada, idam cezasının caydırıcı olmadığı da vurgulandı ve Pekin yönetiminin, toplu idamları, ''sosyal istikrarı koruma'' yöntemi olarak aklamasının tamamen tehlikeli bir yanlış anlama olduğu kaydedildi. 
     
</TEXT>
</DOC>
