<DOC>
<DOCNO> 345061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/23/son/sonspo03.html </URL>
<DATE> 2005/05/23/ </DATE>
<TIME> 01.10 </TIME>
<AUTHOR>  </AUTHOR>
<HEADLINE>
Tuncay ve Anelka'nın şampiyonluk yorumu... 
</HEADLINE>
<TEXT>

     Fenerbahçeli futbolcular, iki yıl üst üste şampiyon olmanın mutluluğunu yaşadıklarını söyledi. 
     Sarı-lacivertlilerin milli futbolcusu Tuncay Şanlı, 2 yıl üst üste şampiyonluğa ulaştıkları için mutlu olduklarını belirterek, "Bu bir senenin emek ve mücadelesi. Arkadaşlarımla gurur duyuyorum" dedi. 
     Tuncay, soyunma odasında aralarında çeşitli şakalaşmalar olduğunu ve şampiyonluğu doyasıya kutladıklarını belirterek, "Başkanımız, arkadaşlarıma dağıtmam için prim olarak bana 100 YTL verdi. Ben de bu parayı malzemeci arkadaşlara verdim. Böyle güzel şakalaşmalar oldu" diye konuştu. 
     Fransız futbolcu Nicolas Anelka da şampiyon olmanın müthiş bir duygu olduğunu, Galatasaray’a karşı bunu yaşamanın de güzel olduğunu söyledi. 
     
     16 YILDIZLI FORMA... 

     Sarı-lacivertli futbolcular temsili kupayla yapılan törene üzerinde 16 yıldız bulunan formalarla çıktı. 
     Kupa töreni sonrası Fenerbahçe Şükrü Saracoğlu Stadı’nda taraftarlar sahaya girdi ve şampiyonluğu kutladı. 
     
</TEXT>
</DOC>
