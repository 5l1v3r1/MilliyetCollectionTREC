<DOC>
<DOCNO> 341643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/son/sontur35.html </URL>
<DATE> 2005/05/11/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
12 genç, trafik polislerine saldırdı 
</HEADLINE>
<TEXT>

     Bursa’da, bir trafik kazasının ardından polis memurlarına saldırdıkları iddia edilen 12 genç, gözaltına alındı. 
     Bursa Emniyet Müdürlüğü Ağır Suçlar Amirliği’nden yapılan açıklamaya göre, Yavuz Selim Mahallesi’nde bir otobüsle Yıldırım Belediyesi’ne ait kamyonun çarpışması sonucu meydana gelen trafik kazası sonrasında, olay yerine gelen Suat Ö. 23 , Lütfi A. 20 , Duran A. 19 , Hüseyin Ö. 20 , Ali Ümit B. 18 , Ahmet O. 22 , Sertaç U. 20 , Ethem G. 19 , G.E. 16 , E.A. 16 , M.A. 16 ve E.T 16 , kaza yerinde görevli polis memurlarına bıçak ve sopalarla saldırdı. 
     Yaklaşık yarım saat polis ekiplerine direnen gençler, olay yerine gelen takviye ekiplerin desteğiyle gözaltına alındı. 
     Zanlılardan Suat Ö’nün, bölgede daha önce meydana gelen bir trafik kazasında yeğenini kaybettiğini, kazayı gördüğü zaman o günü hatırlayarak arkadaşlarıyla tepkilerini ortaya koyduklarını söylediği öğrenildi. 
     G.E, E.A, M.A. ve E.T, yaşlarının küçük olması nedeniyle Çocukları Koruma Şube Müdürlüğü’ne teslim edilirken, diğer zanlılar sorgulamalarının ardından, "Bıçak ve sopalarla görevlilere saldırı, hakaret, darp ve tehdit ile devlet malına zarar vermek" suçlarından adliyeye sevk edildiler. 
     
</TEXT>
</DOC>
