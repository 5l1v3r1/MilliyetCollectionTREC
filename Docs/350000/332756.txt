<DOC>
<DOCNO> 332756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/13/astro/index.html </URL>
<DATE> 2005/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Daha net olmalıyız 
</HEADLINE>
<TEXT>


Gün entelektüel uğraşlar ve araştırmalar açısından yapıcı enerjiler getiriyor. Ancak Mars ve Neptün havada kalan düşüncelere ve bizi harekete geçmekten alıkoyabilecek, karmaşık bir atmosfere de işaret etmekte.Koç'lar yakın çevrelerindeki iletişim ve hareketlilik içerisindeler. Eğitim konusunda verimli olabilecekleri çalışmalar var. Bugün başarıya çok açıklar. Boğa'lar maddi konularda riskten uzak hareket etmeli ve harcamalar konusunda önlemci olmalılar. Kendi kaynaklarına yönelik düşüncelerinde kararsızlıktan kaçınmaları gerek. İkizler oldukça dikkat çekebilecekleri bir gündeler. Yeni başlangıçlar ve planlar onlara başarı sağlayabilir. Yengeç'ler dikkatli olmalı ve kafalarını karıştıran konuları endişeden uzak değerlendirmeliler. Geçmişe ait konular da gündeme gelebilir. Aslan'lar oldukça hareketli ve enerjik olabilecekleri bir gündeler. Sosyal alanda canlılık söz konusu. Arkadaşlarla ortak çalışmalar öne çıkıyor. Başak'lar için iş hayatına yönelik değişebilecek şartlar var. Bu alanda öne çıkabilecekleri fırsatlar bulunuyor ancak üstlerle ilişkilerinde ılımlı olmaları lazım.Terazi'ler yeni düşüncelere çok açıklar fakat ilişkilerde daha yapıcı olmalılar. Yabancılarla ilgili konular bugün de gündeme gelirken yeniliklere yakın durmalılar. Akrep'ler kendilerini duygusal olarak baskı altında hissedebilirler. Birçok konuda tutarlı olurken, eşin parasal durumuna ait gelişmelere dikkatli yaklaşmalılar. Yay'lar ortaklıkla ilgili konularda gerilime açık olacaklar. Tutarlı yaklaşımları onların yararına sonuçlar verebilecek. Evlilikle ilgili konular gündeme gelebilir. Oğlak'lar günlük işlerinde başarılılar. Yenilikler denemek ve iş ortamında yardımlaşmaya açık olmak da gerekiyor. Kova'lar iyimser ve coşkulular. Sosyal hayattaki canlılık ve yaratıcı konularda gösterecekleri başarı onları heveslendiriyor. Balık'lar eve ait sorumluluklar nedeniyle dağınık olabilecekler. Bu konuda sabırlı olmalı iş hayatına ait konulardan uzak kalmamalılar. 
</TEXT>
</DOC>
