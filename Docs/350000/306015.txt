<DOC>
<DOCNO> 306015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/13/yasam/axyas02.html </URL>
<DATE> 2005/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Ailelere 'cep' uyarısı 
</HEADLINE>
<TEXT>


İngiliz bilim adamları, ebeveynleri uyardı Cep telefonları, 8 yaşından küçük çocuklarda beyin tümörü riski yaratıyor 

DIŞ HABERLER 

İngiltere Ulusal Radyolojik Koruma Kurulu, tümör riski yarattığını bildirerek, ebeveynlere "8 yaşından küçük çocuklarınıza cep telefonu kullandırmayın" uyarısı yaptı. Kurulun raporunda, "Araştırmalar, cep telefonlarının sık kullanılmasının beyin ve kulakta tümör oluşmasına yol açtığını ortaya koyuyor" ifadeleri kullanıldı. 
Çocukların cep telefonu kullanmasına izin verilmemesi ve baz istasyonlarının okulların yakınına kurulmaması gerektiğini vurgulayan Kurul Başkanı Prof. William Stewart, konuyla ilgili şunları söyledi 
"Ergenlik çağındaki çocukların güvenlikleri için cep telefonu kullanılmasına izin verilebilir. Ancak 3-8 yaş arasındakilere telefon vermenin haklı yanı olamaz. Tehlike görmezden geliniyor." 

Ürküten sonuçlar 

İsveç'te uzun süreli bir araştırmada, 10 yıl cep telefonu kullananlarda işitme duyusu sinirlerinde anormal büyüme görüldü.Hollanda'da, cep telefonu sinyallerine maruz kalmanın hafıza ve reaksiyon zamanlaması gibi bilişsel fonksiyonları etkilediği belirlendi.Almanya'da, baz istasyonları yakınında kanser vakalarının arttığı saptandı.AB ülkelerinde yapılan araştırmalar, cep telefonu sinyallerinin DNA'ya zarar verebileceğini ortaya çıkardı.Araç kullanırken cep telefonu kullanmak, trafik kazası ihtimalini artırıyor. Raporda, bu risk 'önemli' olarak niteleniyor. 


</TEXT>
</DOC>
