<DOC>
<DOCNO> 329227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/01/son/sondun23.html </URL>
<DATE> 2005/04/01/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Kırgızistan'da çatışma çıktı 
</HEADLINE>
<TEXT>

     Kırgızistan'ın güneyindeki Karasu kentinde eski ve yeni iktidar yanlıları arasında bugün çatışma çıktı. 
     AFP muhabiri, Özbekistan sınırına yakın kentte Askar Akayev döneminde göreve getirilen belediye başkanıyla yeni iktidarın atadığı belediye başkanının yandaşlarının belediye binası önünde birbirlerine girdiğini kaydetti. 
     Yeni başkanın bürosuna girmeyi başaran grup, camları kırdıktan sonra olay bölgesini terketti. 
     Güneydeki Mavkat kasabasında da benzer olaylar çıktığı haber verildi. 
     Bişkek'i ziyaret etmekte olan AGİT Başkanı Dimitrij Rupel, iktidarın el değiştirmesinin yol açtığı mahalli olayları kaygıyla izlediklerini bildirdi. 
     Devlet Başkanı Akayev, geçen hafta muhaliflerce devrilmişti. 
     
</TEXT>
</DOC>
