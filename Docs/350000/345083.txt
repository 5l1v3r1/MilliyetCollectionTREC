<DOC>
<DOCNO> 345083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/23/son/sonspo25.html </URL>
<DATE> 2005/05/23/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Trabzonspor İstanbulspor maçını Olimpiyat Stadı'nda oynamak istiyoruz 
</HEADLINE>
<TEXT>

     Trabzonspor Kulübü Basın Sözcüsü İbrahim Şahin, İstanbulspor maçını Olimpiyat Stadı’nda oynamak istediklerini söyledi. 
     Şahin, AA muhabirine yaptığı açıklamada, Samsunspor ile yaptıkları zorlu maçtan 3 puanla ayrılmanın mutluluğunu yaşadıklarını belirterek, "Hedeflerimizden biri ikinciliğe ulaşmaktı. Bir hafta kala da buna ulaştık. Ama önemli olan sezon sonunu ikinci bitirerek Şampiyonlar Ligi’ne katılma hakkı elde etmektir. Bunun için İstanbulspor ile yapacağımız maç sezonun en önemli maçı olacak" dedi. 
     İstanbul’da 1 milyona yakın bordo-mavili taraftar olduğunu savunan Şahin, "Zeytinburnu Stadı’nın seyirci kapasitesi küçük. Bundan önce de İstanbul’da yaptığımız maçlarda taraftarımız Trabzonspor’u izlemekten mahrum kalmıştı. İstanbulspor’un isteğiyle karşılaşmayı Olimpiyat Stadı’nda oynamak istiyoruz. Olmadığı takdirde federasyonun uygun gördüğü büyük bir statta maçı oynamak arzusundayız" diye konuştu. 
     
</TEXT>
</DOC>
