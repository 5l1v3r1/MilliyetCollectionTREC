<DOC>
<DOCNO> 300194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/23/son/sondun51.html </URL>
<DATE> 2004/12/23/ </DATE>
<TIME> 21.23 </TIME>
<AUTHOR>  </AUTHOR>
<HEADLINE>
BM'den Ortadoğu konusunda ABD ve AB'ye eleştiri 
</HEADLINE>
<TEXT>

     BM Genel Sekreteri'nin Özel Temsilcisi Lahdar Brahimi, ABD ve AB'yi, İsrail'in Filistinlilerin insan haklarını ihlal ettikleri iddialarına gözlerini kapatmakla suçladı. 
     Eski Cezayir Dışişleri Bakanı olan Brahimi, Belçika parlamentosunun üst kanadında yaptığı konuşmada, ABD ve AB ile birlikte Arap ülkelerini de Ortadoğu konusunda yeterli çabayı göstermemekle eleştirdi. 
     Avrupa ülkelerinin ve kamuoyunun genelde, Filistin'deki, çoğunluğu temel insan haklarına yönelik ciddi ihlallere yeteri kadar sesini yükseltmediğini belirten Brahimi, Arap dünyasının çoğunluğunun da son yıllarda Filistinlileri kendi kaderlerine terk ettiğini söyledi. 
     Brahimi, geçen hafta da Washington'u, dünyanın başka yerlerinde bireysel özgürlüklere saygı gösterilmesi çağrısı yaparken, Filistinlilerin insan halklarını önemsememekle suçlamıştı. Birlemiş Milletler tarafından daha sonra yapılan açıklamayla da Brahimi'nin, ABD hakkında ifade ettiği görüşlerin ''BM'nin ya da BM Genel Sekreteri'nin politikalarını yansıtmadığı'' kaydedilmişti. 
     ABD tarafından daha önceleri Afganistan ve Irak'ta BM için yaptığı çalışmalar dolayısıyla övülen Brahimi, Irak'ta Ocak ayında düzenlenmesi planlanan seçimlerin, şiddet ortamında yapılıp yapılamayacağını sorgulaması üzerine de Washington'un tepkisini çekmişti. 
     
</TEXT>
</DOC>
