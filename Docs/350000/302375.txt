<DOC>
<DOCNO> 302375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/01/yasam/yas05.html </URL>
<DATE> 2004/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yılanlar'a TEM'de pusu 
</HEADLINE>
<TEXT>

   Bir kişinin öldüğü silahlı çatışmanın ardından, aranan iki çete çıktı... 
      ŞAKİR AYDIN ELVAN EZBER İstanbul 
   
   Bayrampaşa TEM bağlantı yolunda, bir kişinin ölümü, iki kişinin yaralanmasıyla biten silahlı çatışma, çetelerarası hesaplaşma çıktı. Önceki akşam bir otomobilden ateş açılması sonucu ölen kişinin, 'Yılan kardeşler' diye bilinen oto hırsızlığı şebekesinin üyesi 'Alman Uğur' lakaplı Uğur Erdem 32 olduğu, ağır yaralanan ve üzerinden Vedat Gündoğdu adına sahte kimlik çıkan kişinin ise Turan Yılan 30 olduğu tespit edildi. Yılan kardeşlerden Turan Yılan'ın, solunum cihazına bağlı olarak yaşatıldığı öğrenildi. 
   
   Hepsi 'suç makinesi' 
   Erdem'in, Mevlüt Sarıtaş ve Ufuk Keti'nin Turan Yılan'ın da Kazablanka Bar önünde Metin Uğur Keşmir ve oto hırsızlığından sabıkalı Mehmet Demir'in öldürülmesine ilişkin arandığı kaydedildi. Diğer yaralı Aktin Yılan'ın 33 da gasp şuçlamasıyla gözaltına alınıp serbest bırakıldığı öğrenildi. Polis, çatışmanın iki şebeke arasındaki husumetten meydana geldiğini belirlerken, Enver Tuğcu'nun, Yılan kardeşlere randevu verdiği ve buluşma yerinde çatışma çıktığı öne sürüldü. 
   
   
</TEXT>
</DOC>
