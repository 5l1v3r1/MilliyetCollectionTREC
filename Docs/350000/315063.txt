<DOC>
<DOCNO> 315063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/14/son/sondun39.html </URL>
<DATE> 2005/02/14/ </DATE>
<TIME> 20.58 </TIME>
<AUTHOR>  </AUTHOR>
<HEADLINE>
Beyrut'ta Suriye alehine gösteri... 
</HEADLINE>
<TEXT>

     Lübnan'da göstericiler, eski başbakan Refik Hariri'nin öldürülmesinden Suriye'yi sorumlu tutarak, Suriye Devlet Başkanı Beşşar Esad'ın fotoğrafını yaktılar. 
     Suriye'de iktidardaki Baas partisinin Lübnan kanadının bürosunun önünde toplanan onlarca kişi Esad'ın fotoğrafını yakarak, büroyu taşa tuttu. 
     Görgü tanıkları, Hariri'nin fotoğraflarını taşıyan göstericilerin eski başbakanın Beyrut'taki evinin önünde de Suriye karşıtı sloganlar attıklarını söyledi. 
     Göstericilerin ayrıca Lübnan'ın kuzeyinden Suriye'ye giden yolu kapatarak lastikler yaktıkları kaydedildi. 
     
</TEXT>
</DOC>
