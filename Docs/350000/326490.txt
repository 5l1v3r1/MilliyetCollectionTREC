<DOC>
<DOCNO> 326490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/24/magazin/amag.html </URL>
<DATE> 2005/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyaz Atlı Prensler bakire eş istiyor... 
</HEADLINE>
<TEXT>


Kanal D'nin Beyaz Atlı Prens adlı reality şovunda Zeynep Karacan'la evlenip para ödülünü almak için yarışan 10 adaydan 7'si, 'Bek ret benim için önemli' diyor 

ALİ'CE Ali Eyüboğlu 

Yaşları 20-32 arasında değişen 10 gencin tamamı, aynı amaç için kampta. Hepsinin hedefi, 22 yaşındaki Zeynep Karacan'ın gönlünü çelip "Beyaz Atlı Prens" olmak ve 250 bin YTL'yi kazanmak. Karacan, "Adayların şansı şimdilik aynı. Belki 3 - 4 kişi diğerlerine oranla 1 - 2 puan önde" derken, Beyaz Atlı Prens adaylarının çoğu "Zeynep yüzde yüz beni seçer" diyecek kadar kendisinden emin. 

'Brad Pitt de yapamaz' 
Zeynep'le haftada yarım saat baş başa kalabilmek için ayakkabı boyacılığından berberliğe kadar farklı işler yapan prens adaylarının en büyük şik yeti, 'prenses'lerini az görmek. Sohbetimiz sırasında adayların söyledikleri şu sözler, sanırım durumun vehametini açıklamaya yeterli "Haftada yarım saatte Brad Pitt bile Zeynep'i etkileyemez", "Yakında Zeynep'i göremediğimiz için birbirimizle evleneceğiz", "Ben karşı tarafa ancak 45 dakikada açılıyorum. 30 dakika dolunca 'Zaman doldu' diyorlar." 

Biri, 'Para için' dedi 
Prens adaylarıyla mini bir anket yaptık. Adaylara, Zeynep'in nesinin kendilerini etkilediğini sorduk. 10 kişiden sadece biri, "250 bin YTL kazanma" şıkkını işaretledi. 9'u ise "Zeynep'in güzelliği" dedi. Zeynep'e şık olduğunu söyleyenler, "RTÜK, para ödülünü kaldıracakmış" vurgulaması yapmayı ihmal etmedi. Adaylar en çok "Bek ret önemli mi " sorusunda zorlandı. 3'ü, yanıt vermek istemedi. 7'si ise bek retin kendileri için çok önemli olduğunu söyledi. 

Sercan'ın babası 'Git bu kızı al, gel' demiş 

Yarışma nedeniyle ailelerinden ne gibi tepkiler aldıklarını sorduğumuz adaylar, hiçbir tepki almadıklarını, tam destek gördüklerini belirtirken, evlilik sonrası ise 2 çocuk düşündüklerinin altını çizdi. İranlı Behnam "Zaten beni annem gönderdi" Sercan Aykaya "Babam, 'Git bu kızı al, gel' diye bana görev verdi" dedi. 


</TEXT>
</DOC>
