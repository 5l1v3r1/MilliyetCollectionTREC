<DOC>
<DOCNO> 315607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/16/magazin/yazdud.html </URL>
<DATE> 2005/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Tonoz'da Reyhan fırtınası 
</HEADLINE>
<TEXT>


Centro, People, Cahide On5, Asmalı Ziya, Yeni Melek, buzItalia, New Yorker Macha, Manhattan Cafe'de Sevgililer Günü özel, Sezen Aksu şarkıları Soho Teras'da 


Sevgilisi olana hayat güllük gülistanlık tabii. Ben ise bir '14 Şubat Sevgililer Günü'nü daha sevgilisiz gireceğim. Amma benim için sevgilerin en büyüğü önce ailem, sonra dostlarım ve sizlersiniz. Yüreğim bir değil, bir kaç sevgiyi barındıracak kadar zengin. Efendim, çok uzun ve yorucu bir Denizli yolculuğu yaptım. Ama çok da başarılı geçti. Keyifle okuyacağınız bir yazı dizisi olacak yine. Önce St. Valentine's Day 'Sevgililer Günü'nün anlam önemini anlatayım. Güne adını veren Aziz Valentine, XI. yüzyılda yaşamış bir filozoftur. Gezerek dinsel vaazlar vermektedir. O dönemde Roma İmparatoru olan II. Claudius 'zalim' olarak tanınmaktadır. Her gelişmiş erkeğin mutlaka asker olmasını istediği için evliliği yasaklar. Emre uymayanlar arasında Aziz Valentine de vardır ve imparator tarafından zindana atılır. Gardiyanın güzel kız kardeşinin gözleri görmemektedir. Gardiyan, Valentine'in İsa ile ilgili anlattığı öyküler arasında, körlerin gözlerinin açılmasının mümkün olduğunu duyunca kardeşini gizlice Valentine'e getirir. Julia ve Valentine arasında büyük bir aşk doğar ve bir gün Julia'nın gözleri açılır. Ertesi gün Valentine'in ölüm emri verilir Aziz, Julia'ya son bir mektup yazar ve Tanrı'ya inanmasını, ona her zaman yakın olmasını öğütler. Mektubu da 'Senin Valentine'in' diye imzalar. Mektubun yerine ulaştığı gün olan 14 Şubat 270'de Aziz idam edilir. Aziz Valentine, sonradan Papa I. Julius tarafından 'Porta Valentini' adı verilen bir kemer kapısının altına gömülür. Şimdi orada, yani Roma'da, Praxedes Kilisesi var. Julia mezarın yanına pembe çiçekler açan bir badem ağacı diker. İşin aslına bakılırsa, 15 Şubat, Roma tanrıçalarından Februata Juno adına yapılan kutsama töreninin günüdür. Birbirleriyle ilk kez cinsel ilişkiye girecek gençlerin adlarının yazıldığı parşömenler o gün tanrıçaya sunulur. Papalık daha sonra yasaklanan bu geleneğin yerine, azizlerin adlarının yazılı olduğu listeleri sergilemeye başladı. Şimdi sıra, eğlence dünyasının bu özel gün için yaptığı hazırlıklarda 

Yeni Melek'te Weather Girls 
Yeni Melek Gösteri Merkezi'nde 14 Şubat Sevgililer Günü'nde çok büyük bir sürpriz var. 'It's Raining Men', 'Hit The Road Jack', 'Car Wash', 'I am So Excited', 'Muscle', 'Can U Feel It' gibi unutulmaz şarkıların yaratıcıları ve güçlü yorumcuları bu özel gün için Türkiye'ye geliyor. Pepsi ve Doritos sponsorluğunda, Efes Pilsen ve Lipton Ice Tea katkılarıyla gerçekleştirilecek bu özel partide Weather Girls'den önce rock müziğin başarılı ismi Aslı sahne alacak. Sevgililer Günü'nü unutulmaz kılmak isteyenler, bu muhteşem konserlerin yanı sıra Doritos Parti Team, Lipton Ice Tea-Hakan Ka Performans ve Pepsi Twist Juggling Team bölümleriyle müzik ile eğlenceyi bir arada yaşayacak. İki kızkardeş Dynelle Rhodes ve Ingrid Arthur, çok daha iyi bilinen isimleriyle Wheather Girls zamanın dans, pop ve soul ritminin değişmez hit grubu. 20 yıldır değişik tarzlarıyla var olan bu heyecanlı hatunlar hayranlarını güçlü sesleri ve sevimlilikleriyle etkileyecek. Bilet fiyatları 50-60 milyon lira arasında. Aynı gün saat 18.00'den itibaren kapıda bilet satışı yapılacak. 

buzItalia ve New Yorker 
Özel geceyi sevgilinizle birlikte keyifli ve sıcak bir ortamda geçirmek isterseniz buzItalia'ya gitmelisiniz. Limitsiz yerli içki dahil kişi başı 110 milyon lira. Mönünün ön yemekleri rezene, kabak ve parmezanlı roka salatası veya somon tartar, dereotu, turunç sos ve salatalık. Ana yemekte pizza bresaola rokalı veya hardal ve bal ile marine edilmiş fırında yarım piliç, sote sebze ve elma patates. Kalp şeklinde, orman meyvalı sos eşliğinde sunulan vanilyalı panna cotta ve bir kadeh şampanyayı da unutmamalı. Telefon numarası 0212 245 83 94. Maçka New Yorker'da ise bu özel gün için özel bir parti var. Saat 20.00'de başlayacak olan gece, sabah 04.00'e kadar sürecek. Canlı müzikte yabancı ve Türkçe şarkılarla başlayacak olan gece saat 23.00'den sonra resident ve misafir DJ'ler, dans şovları ve perküsyon eşliğinde devam edecek. Kişi başı 75 milyon olan zengin fix mönüye her çifte bir şişe ithal Fransız Merlot şarabı ve çikolatalı çilekler dahil. Mönü Füme somon rol kuşkonmaz, krem peyniri ve kapari sos ile kızarmış , jambon ve mozzarella peyniri, pane köy ekmeği, ançuez sos ile roka ve parmezan peyniri salatası, süt dana pirzolası, fırında pavuryalı mercan. Telefon numarası 0212 236 35 35. New Yorker Bebek'de ise DJ'ler eşliğinde şampanyalı zengin bir mönü bekliyor sizi. Her çift için özel kutularda Sevgililer Günü çikolatası dahil kişi başı fiks mönü 55 milyon lira. Jumbo karides 'fra diablo', parmezanlı enginar ve kuru domates salatası, fırında patates ve ızgara sebze veya ızgara Norveç somonu ve fındıklı browni, beyaz çikolata ve zencefil soslu mönüde kahve ve çay da var. Telefon numarası 0212 287 52 95. Manhattan Cafe'de ise klasikleşen Sevgililer Günü mönüsü ile çiçekler arasında romantik bir ortamda sakin bir gece geçirebilirsiniz. Kişi başı 45 milyon lira. Bu fiyata bir kadeh ithal şampanya dahil. Japon usulü karides ve kızarmış sebzeler, tarçın esanslı lahana salatası, ızgara bonfile 'au poivre', mantar ve sebze buketi veya ızgara levrek, çikolataya batırılmış çilekler ve kahve veya çay var. Telefon numarası 0212 234 33 79. 

Tonoz'da özel gece 
Bir zamanlar yakın dostlarımla gidip müthiş keyif aldığım yerlerin başında gelirdi Bebek Yokuşu'ndaki Tonoz. Bin yıl önce Cenevizliler tarafından korunma ve sığınma amaçlı yapılan mekan, şöminesi, altında su sarnıcı ile Horasan mimarisinin etkili örneklerinden biri. 25 yıl önce Bebek Oteli'ni işletirken Turgut Kızılkale tarafından keşfedilen bu lokal 2.5 yıllık uğraş sonucu bugünkü haline getirilmiş. 21 yıldır hizmette olan Tonoz'da sevgili İhsan Kayral'ı dinlemiştim. Lokalde, şimdilerde Türk Sanat Müziği'nin bence en iyi yeni sesi olan Reyhan Ataman çalışıyor. Bu özel geceyi Türk Sanat Müziği'nin ölümsüz eserleri ve günümüzün hitleriyle geçirmek isteyenler için Tonoz çok özel bir yer olacak. Zengin peynir tabağı, somon marine, topik, Meksika pilaki, humus, tarama gibi 10 çeşit soğuk mezenin bulunduğu mönüsü zengin. Ara sıcak seçenekleri paçanga böreği, sucuk güveç, yaprak ciğer. Ana yemekte ise Meksika steak, mantar soslu biftek, mantar soslu piliç şinitzel... Yerli içki dahil kişi başı 55 milyon lira. Telefon numarası 0212 257 04 19. Efendim bu arada bugün Soho Teras'da yapılacak olan Sezen Aksu gecesi sürprizlerle birlikte 11 Şubat Cuma akşamına ertelendi. Aksu hayranlarına duyurulur. Bugünlük bu kadar. Sevinçleriniz okyanuslar, üzüntüleriniz ise kar tanesi kadar olsun. 

En güzel hediye... 

Efendim, yukarıda söz ettiğim üzere bendenizin işi değil aşk üzerine ahkam kesmek ve yaldızlı sözler söylemek. Bu konunun gazetemizde bir uzmanı, üstadı var malum 'Aşk Doktoru', yani aslan arkadaşım Mehmet Coşkundeniz. Bir de yan masamda sizlerin 'Romantik İsyankar' olarak tanıdığınız, benim de 'Romantik Serseri' adını verdiğim kral arkadaşım Halim Bahadır var. Onlar aşk konularında derin fikirler, öneriler üretiyor. Mehmet ve Halim, gençliğin de en çok sevdiği iki yazar. Ben onları tanımaktan gurur duyuyorum. Kitapları milyon satan bu iki arkadaşımın Sevgililer Günü için çıkardığı birer kitabı var. Neden Kitap'dan çıktı ikisi de. Memo'dan 'Seni Seviyorum Çünkü...', Halim'den de 'Hey Aşk Seni Hiç Aldatmadım'. Bence muhteşem birer 'Sevgililer Günü' hediyesi olur. İnanın, çiçekten ucuz. Üstelik başucu kitabı olan bu yapıtlar yaşam boyunca da solmayacak. Ömrünüzün sonuna kadar size sevgiyi, aşkı anlatmaya devam edecek. Durmayın, birer tane edinin. Kaçırırsanız, karışmam. Memo'nunki 4 milyon 900 bin, Halim'in de 3 milyon 900 bin lira. 

Çapa Grubu'nda Sevgililer Günü 

Lezzetli yemeği, kaliteli ambiansı İstanbul eğlence yaşamına getiren Çapa Grubu'nda ilk parti '34.5' 11 Şubat akşamı başlıyor. Sonraki her akşam ayrı bir eğlence ve parti bekliyor konukları. Telefon numarası 0212 231 03 56. Sosyetik isimlerin favori yeri olan Beyoğlu'ndaki Cahide On5'de ise çok özel şovlar, Ateş kardeşlerin hazırladığı muhteşem bir mönü ve kalp şeklindeki çikolatalı sufleler bekliyor sizi. Telefon numarası 0212 292 24 25. Nişantaşı'nda yemeklerinin lezzetiyle tanınan ve ünlü sosyetiklerin özel konuklarını ağırladığı Centro'da, yine Gazi-Bilal Ateş kardeşlerin hazırladığı 'Aşk Mönüsü'nün özel lezzetlerini bulacaksınız. DJ'lerin sabaha kadar çalacağı romantik şarkılarla gerçek bir 'Love Story' yaşayabilirsiniz. Fiyat olarak da çok uygun. İki kişi, limitsiz yerli içki dahil 130 milyon lira. Ayrıca hoş sürprizler de sizleri bekliyor. Telefon numarası 0212 291 44 42. Kaliteli eğlencenin canlı müzik eşliğinde sunulduğu Beyoğlu Asmalı Ziya'da da özel bir mönü hazırlanmış. Miami'den yeni transfer ettiği esprileri ve sesiyle Batu bu özel gecede sizleri eğlencenin zirvesine çıkaracak. Kişi başı 60 milyon lira. Telefon numarası 0212 243 76 80. People'da ise Bülent ve Betül eşliğinde Sevgililer Günü yemeği, kişi başı 85 milyon. Telefon 0212 269 10 84. 

Altın Öğütler 
Başkalarının hayatını örnek almadan kendi hayatınızdan zevk alın. 
Nicholas Derome 



</TEXT>
</DOC>
