<DOC>
<DOCNO> 345142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/23/son/sontur32.html </URL>
<DATE> 2005/05/23/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Küçükçekmece'de "mal paylaşımı" cinayeti .. 
</HEADLINE>
<TEXT>

     Küçükçekmece’de bir kadın, yaklaşık 7 yıldır ayrı yaşadığı eski eşi tarafından tabancayla öldürüldü. 
     Alınan bilgiye göre, Sefaköy Fevzi Çakmak Caddesi Tağmaş Sokak 9 numarada ablasına ait apartmanın bahçesindeki bir kulübede oturan Emine Çetinkaya 50 ile bu adrese bir taksiyle gelen 7 yıldır ayrı yaşadığı ve boşandığı eski eşi H.Ç. arasında tartışma çıktı. 
     Kulübenin giriş kapısı önünde süren tartışma sırasında Çetinkaya’ya 6 el ateş ettiği bildirilen H.Ç., daha sonra başka bir taksiyle olay yerinden kaçtı. 
     Çetinkaya ise başına ve vücuduna isabet eden kurşunlarla olay yerinde öldü. 
     Boşandıktan sonra H.Ç. ile mal varlıklarının paylaşımı nedeniyle anlaşmazlığa düştüğü ileri sürülen Emine Çetinkaya’nın eski eşine miras davası açtığı, davanın kadının lehine sonuçlandığı öğrenildi. 
     Emniyet yetkilileri, Sefaköy Söğütlüçeşme Mahallesi’nde oturduğu belirtilen H.Ç.’nin yakalanması amacıyla çalışmaların sürdürüldüğünü kaydettiler. 
     
</TEXT>
</DOC>
