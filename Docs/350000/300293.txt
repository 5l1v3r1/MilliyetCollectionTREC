<DOC>
<DOCNO> 300293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/23/son/sonspo24.html </URL>
<DATE> 2004/12/23/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Barcelona tarih yazıyor 
</HEADLINE>
<TEXT>

     1899’da kurulan 105 yıllık Barcelona, Frank Rijkaard yönetiminde altın çağını yaşıyor. İlk yarıda 17 maçta 42 puan toplayan Katalan ekibi tarihinin en başarılı dönemini geçirdi. 
     Geçen sezon bu zamanlar Frank Rijkaard’ın Barcelona’dan kovulup, kovulmayacağı konuşuluyor, Katalan ekibinin Avrupa Kupaları’na katılmasına hayal’ gözüyle bakılıyordu. Ancak Rijkaard’ın öğrencileri ligi 2. sırada bitirip, Şampiyonlar Ligi biletini cebine koydu. 
     2004-2005 sezonuna da fırtına gibi başlayan Bordo-Mavililer, ilk haftalardan itibaren liderliği kimseye kaptırmadı, tarihinin en başarılı dönemine imza attı. 
     
     Cruyff geride kaldı 

     Ligde sadece Real Betis’e boyun eğen Barcelona, çıktığı 17 maçta 13 galibiyet almayı başardı. Rijkaard’ın öğrencileri 3 beraberlik, 1 de mağlubiyet elde etti. 
     Ezeli rakibi Real Madrid’i Nou Camp’ta 3-0 yenen Katalan ekibi, 90-91 yılında Avrupa’da ve İspanya Ligi’nde şampiyonluğa ulaşan Johann Cruyyf’un takımını da 2 gol farkla gerisinde bıraktı. Bordo-Mavililer, bir maç fazlasıyla ikinci sıradaki Espanyol’un 12 puan önünde bulunuyor. 
     
</TEXT>
</DOC>
