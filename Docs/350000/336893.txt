<DOC>
<DOCNO> 336893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/yasam/axyas01.html </URL>
<DATE> 2005/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırlı öğrenci dehşeti 
</HEADLINE>
<TEXT>


16 yaşındaki A.B., rahatsız ettiği kız öğrencinin şik yeti üzerine okuldan atıldı. A.B. kendisini ikinci kez şik yet etmeye giden öğrencinin annesi ve arkadaşını satırla yaraladı 

GÖKHAN KARAKAŞ İstanbul 

Beykoz'da rahatsız ettiği bir kız öğrencinin velisinin şik yetiyle okuldan atılan A.B. 16 , kendisini ikinci kez şik yet etmek için okula gelen öğrencinin annesi ve arkadaşını satırla yaraladı. 
Olay, dün Hekimbaşı Çiftlik Caddesi üzerinde meydana geldi. Anadoluhisarı Ticaret Meslek Lisesi'nde okuyan A.B., aynı okulda okuyan İ.Y.,'yi rahatsız ettiği için annesinin şik yeti üzerine öğretim yılının ilk döneminde okuldan uzaklaştırıldı. A.B., okuldan atılmasına rağmen İ.Y.'yi okulda rahatsız etmeye devam etti. Anne Füsun Y., yanına arkadaşı Hakan Görenek'i de alarak durumu bildirmek için ikinci kez okula geldi. 
Yöneticilerle görüştükten sonra okuldan ayrılan Füsun Y. ve Görenek, yaklaşık 100 metre sonra A.B. ile karşılaştı. Elinde satır olduğu iddia edilen A.B., Hakan Görenek'i kulağından, Füsun Y,'yi ise ensesinden ve omzundan yaraladı. Saldırgan genç kaçarken, yaralılar hastaneye kaldırıldı. Yılmaz ve Görenek'in hayati tehlikelerinin bulunmadığı öğrenilirken, polis A.B.'nin yakalanması için çalışma başlattı. 


</TEXT>
</DOC>
