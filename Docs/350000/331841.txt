<DOC>
<DOCNO> 331841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/10/guncel/axgun01.html </URL>
<DATE> 2005/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu sefer neden erken gittin 
</HEADLINE>
<TEXT>


Melih Kibar'ı dostları besteleriyle uğurlarken, Zeynep Tal , "Her yere geç giderdi, bu sefer niye erken gitti" dedi 

BAYRAM KAYGUSUZ - ABDULLAH MALKOÇ 

"Sevdan Olmasa", "İşte Öyle Bir Şey", "Bir de Bana Sor" gibi ölümsüz eserlerin sahibi Melih Kibar, dün besteleri çalınarak son yolculuğuna uğurlandı. Kibar için ilk olarak TRT'nin Ulus'taki binasında tören düzenlendi. 
Kibar'ın 36 yıllık arkadaşı Erol Evgin de şunları söyledi "O şimdi Çiğdem ile buluştu ve inanıyorum ki inanılmaz besteler yapacaklar. En çok piyano çalmasını özleyeceğim. Onun ellerinde piyano kanatlanırdı." 

Besteleri çalındı 
Melih Kibar'ın yazdığı "Solan Gül" isimli şiirini okuyan Çiğdem Tal 'nun söz yazarı kızı Zeynep Talu da, "Melih, her yere çok geç giderdi. Kendisine hep kızardık. Bu sefer neden bu kadar erken gittiğini anlamıyorum" dedi. 
TRT'deki törenin ardından Bebek Camii'ne götürülen Kibar'ın cenazesine Turizm ve Kültür Bakanı Atilla Koç, İstanbul Valisi Muammer Güler, İstanbul Emniyet Müdürü Celalettin Cerrah, CHP İstanbul Milletvekili Berhan Şimşek, Berna Yılmaz, Sezen Aksu, Gül-Ezo-Ali Sunal, Nükhet Duru, Ferdi Tayfur, Haldun Dormen, Yıldız Kenter, Orhan Gencebay, Nazan Şoray, Cem Özer, Zeki Alasya, Selami Şahin, Zerrin Özer ve Zeki Alasya gibi çok sayıda ünlü katıldı. Kibar, Nakkaştepe Mezarlığı'nda toprağa verildi. 


</TEXT>
</DOC>
