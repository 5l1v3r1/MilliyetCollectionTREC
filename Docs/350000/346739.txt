<DOC>
<DOCNO> 346739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/28/son/sonspo29.html </URL>
<DATE> 2005/05/28/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
İstanbulspor 0 - Trabzonspor 5 Bitti 
</HEADLINE>
<TEXT>

     Birinci Süper Futbol Ligi’nde yapılan maçta Trabzonspor, İstanbulspor’u 5-0 yendi. 
     Ligi, 2. sırada bitiren bordo-mavili ekip, gelecek sezon Avrupa Şampiyonlar Ligi’ne katılabilmek için ön eleme turu oynamaya hak kazandı. 
     6. dakikada sağdan Yattara’nın kullandığı korner atışında ceza 
     alanında topa iyi yükselen Tolga Seyhan, meşin yuvarlağı kafayla filelere göndererek takımını 1-0 öne geçirdi. 
     13. dakikada soldan Szymkowiak’ın kullandığı korner atışında, ceza 
     alanı içinde Fatih’in kafa vuruşunda top üstten auta gitti. 
     18. dakikada Faruk’un ceza alanı dışından sağ çarprazdan 
     kullandığı serbest vuruşta kaleci Hasan Sönmez üzerine gelen topu kontrol etti. 
     24. dakikada sağdan Yordanov’un ortasında kalesinden çıkan Hasan 
     Sönmez’in elinden kaçırdığı topu Emrah, İstanbulsporlu oyunculardan önce uzaklaştırarak, kalesindeki önemli bir gol tehlikesini önledi. 
     25. dakikada Mehmet’in pasıyla sağdan ceza alanına giren 
     Yattara’nın sağ çarprazda kaleciyle karşı karşıya kaldığı pozisyonda yaptığı vuruşta, kaleci Mehmet Bölükbaşı topu kornere çeldi. 
     26. dakikada sağdan Szymkowiak’ın ortasına ceza alanı içinde topa 
     uçarak kafayla vuran Tolga Seyhan, meşin yuvarlağı direğin yanından auta gönderdi. 
     28. dakikada Fatih’in pasıyla ceza alanında kaleci Mehmet 
     Bölükbaşı ile karşı karşıya kalan Yattara, yerden bir vuruşla kalecinin bacakları arasından topu ağlara göndererek farkı 2’ye çıkardı 2-0 30. dakikada Yattara’nın pasıyla ceza alanının sağ çaprazında kaleciyle karşı karşıya kalan Fatih’in vuruşunda, kaleci Mehmet Bölükbaşı topu kornere çeldi. 
     31. dakikada soldan Faruk’un kullandığı korner atışında ceza 
     alanında topa yükselen Bülent’in kafa vuruşunda meşin yuvarlak direğin yanından auta çıktı. 
     40. dakikada soldan Yattara’nın ara pasıyla ceza alanında 
     kaleciyle karşı karşıya kalan Szymkowiak’ın, yatarak yerden vuruşunda yan direğin içine çarpan top filelere gitti 3-0 Karşılaşmanın ilk yarısı Trabzonspor’un 3-0 üstünlüğüyle sona erdi. 
     
     İlk yarı sonucu İstanbukspor 0 - Trabzonspor 3 

     50. dakikada Szymkowiak’ın pasıyla ceza alanında müsait durumda 
     topla buluşan Mehmet’in vuruşunda, meşin yuvarlak yan direkten döndü. 
     54. dakikada Fatih’in orta sahadan uzun pasında ceza alanının 
     dışında topla buluşan Yattara’nın Cem’i geçerek ceza alanının sağ çarprazında kaleciyle karşı karşıya kaldığı pozisyondaki vuruşunda, kaleci Mehmet Bölükbaşı ayaklarıyla topa müdahale ederek, mutlak bir golü önledi. 
     56. dakikada sağdan Musa’nın ortasına ceza alanı içinde Bülent’in 
     kafa vuruşunda, top yandan auta gitti. 
     63. dakikada Fatih, Yordanov’un müdahalesiyle ceza alanı içinde 
     yerde kalınca, hakem Serdar Tatlı penaltı noktasını gösterdi. Bir dakika sonra penaltı atışını kullanan Fatih, topu filelere göndererek farkı 4’e çıkardı 4-0 65. dakikada ceza alanı içinde sağ çaprazda topla buluşan Fatih’in altı pasa gönderdiği top, kaleci Mehmet Bölükbaşı’nı geçerken, Mehmet meşin yuvarlağa dokunamayınca Trabzonspor önemli bir gol pozisyonunu değerlendiremedi. 
     72. dakika sol çarprazda topla buluşan Mehmet’in içeriye çıkardığı 
     topu penaltı noktası üzerinde kontrol eden Szymkowiak, boş durumda kaleciyle karşı karşıya kaldığı pozisyonda meşin yuvarlağı bir kez daha filelere göndererek kendisinin 2., takımının da 5. golüne imza attı 5-0 88. dakikada Emre’nin soldan ortasına arka direkte Yordanov’un yatarak kafa vuruşunda top kaleci Hasan Sönmez’de kaldı. 
     Karşılaşma Trabzonspor’un 5-0 üstünlüğüyle sona erdi. 
     

     
</TEXT>
</DOC>
