<DOC>
<DOCNO> 334886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/19/son/sonspo44.html </URL>
<DATE> 2005/04/19/ </DATE>
<TIME> 20.49 </TIME>
<AUTHOR>  </AUTHOR>
<HEADLINE>
Fenerbahçe'de denizlispor maçı hazırlıklarına başladı... 
</HEADLINE>
<TEXT>

     Fenerbahçe, Türkiye Kupası'nda Denizlispor ile 21 Nisan Perşembe günü yapacağı yarı final maçının hazırlıklarını sürdürdü. 
     Samandıra Tesisleri'nde, teknik direktör Christoph Daum yönetiminde 1 saat 40 dakika süren akşam antrenmanına koşuyla başlayan futbolcular, ardından istasyon ve pas çalışması yaptı. Antrenmanın bundan sonraki bölümleri basına kapatılırken, sarı-lacivertlilerin bu bölümde dar ve geniş alanda taktik ağırlıklı maçlar yaptığı bildirildi. 
     Bu arada, Balıkesir'den gelen bir grup Fenerbahçeli taraftar, moral için teknik direktör Daum'a çiçek verdi. 
     Fenerbahçe, yarın basına kapalı yapacağı antrenmanla, Denizlispor maçı hazırlıklarını tamamlayacak. 
     
</TEXT>
</DOC>
