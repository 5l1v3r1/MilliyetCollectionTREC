<DOC>
<DOCNO> 301343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/27/son/sonspo21.html </URL>
<DATE> 2004/12/27/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Gaziantepsporlu İlhan, Galatasaray yolunda... 
</HEADLINE>
<TEXT>

     Gaziantepspor'un genç futbolcusu İlhan Özbay, ''Bonservis sorunu çözümlenir, kulüp yöneticilerim izin verirlerse, ikinci yarıdan itibaren Galatasaray'da futbol yaşantımı sürdüreceğim'' dedi. 
     İkinci Futbol Ligi A Kategorisi takımlarından Yimpaş Yozgatspor'un alt yapısından yetişen ve iki sezon önce Gaziantepspor'a transfer olan İlhan Özbay, devre arası iznini geçirmek üzere geldiği Yozgat'ta, Belediye Başkanı Yusuf Başer'i ziyaret edip, 66 numaralı formasını hediye etti. Yusuf Başer de İlhan Özbay'a, üzerinde Yozgat'ı anımsatan figürlerin yer aldığı bir tabak verdi. 
     Sezon başında üç büyüklerin kendisini transfer etmek istediğini, ancak sözleşmesinin sürmesi nedeniyle transferinin gerçekleşmediğini belirten İlhan Özbay, bonservis sorununun çözümlenmesi halinde ikinci yarıda Galatasaray formasını giyebileceğini belirtti. 

     
</TEXT>
</DOC>
