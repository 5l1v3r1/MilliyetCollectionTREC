<DOC>
<DOCNO> 325573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/21/son/sonsiy02.html </URL>
<DATE> 2005/03/21/ </DATE>
<TIME> 02.15 </TIME>
<AUTHOR>  </AUTHOR>
<HEADLINE>
Ali Coşkun, 'Yeşil Ördek Gibi Daldım Göllere' türküsünü söyledi... 
</HEADLINE>
<TEXT>

     Erzincan Dernekleri Dayanışma gecesine katılan Sanayi ve Ticaret Bakanı Ali Coşkun, ''Yeşil Ördek Gibi Daldım Göllere'' türküsünü söyledi. 
     Sunuculuğunu Uğur Böceği Yalçın'ın Yalçın Özden yaptığı Ahmet Taner Kışlalı Spor Salonu'nda düzenlenen geceye Sanayi ve Ticaret Bakanı Ali Coşkun'un yanı sıra Milli Savunma Bakanı Vecdi Gönül, Erzincan Belediye Başkanı Mehmet Buyruk, sanatçı Şafak Sezer ve Dünya Şampiyonu Milli Halterci Bünyamin Sudak da katıldı. 
     Gecede sanatçıların söylediği türkülere yerinden eşlik Bakan Coşkun, daha sonra sanatçının kendisine uzattığı mikrofonu alarak, ''Yeşil Ördek Gibi Daldım Göllere'' türküsünden bir parça söyledi. 
     Sanatçı Şafak Sezer ise, yanlış anlaşılan bir konuya son vermek istediğini belirterek, ''Beni hep Tokatlı zannediyorlar. Ben Tokatlı değilim. Arçelik'teki Bekçi Sırrı gibi Erzincanlıyım. Erzincan'ın Tercan İlçesi Karakışlak Köyü'ndenim'' dedi. 
     Erzincan'a deniz getireceğiz şeklinde espri yapan Şafak Sezer, ''Sevgili hemşehrilerim, her şeyimiz var. Komedyenimiz var, türkücü bakanımız bile var'' diye konuştu. Gecede Erzincan Belediyesi Halk Oyunları Ekibi de bir gösteri sundu. 
     
</TEXT>
</DOC>
