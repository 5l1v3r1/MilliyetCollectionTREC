<DOC>
<DOCNO> 312454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/04/son/sonspo48.html </URL>
<DATE> 2005/02/04/ </DATE>
<TIME> 22.08 </TIME>
<AUTHOR>  </AUTHOR>
<HEADLINE>
Galatasaray farkı yaptı 5 - 1 
</HEADLINE>
<TEXT>

     Birinci Süper Futbol Ligi'nde Galatasaray, Gaziantepspor'u 5-1 yendi. 
     
     İLK YARI 

     4. dakikada soldan çalımlarla ceza sahasına giren Ayhan, topu yerden kale önüne gönderdi. Hakan Şükür'ün üzerinden atladığı topla altıpasta buluşan Necati, sert bir vuruşla Galatasaray'ı 1-0 öne geçiren golü attı. 
     18. dakikada Ayhan'ın yaklaşık 25 metreden sert vuruşunda, meşin yuvarlak kaleci Hasagiç'ten sekti. Ancak Hasagiç, Hakan Şükür'den önce ikinci kez hamle yaparak topa sahip oldu. 
     26. dakikada sağdan hızla atağa kalkan Gaziantepspor'da, Erhan'ın ceza sahasına ortaladığı topu Jaziri'den önce alan kaleci Mondragon kalesindeki tehlikeyi önledi. 
     29. dakikada sağdan Ergün'ün kullandığı korner atışından gelen topa, kale alanında kafasıyla dokunan Song, takımını 2-0'lık üstünlüğe taşıdı. 
     31. dakikada El Taib'in soldan kullandığı korner atışında, Cihan'ın bıraktığı top köşeden içeri girmek üzereyken, çizgide bekleyen Conceiçao meşin yuvarlağı kornere atarak mutlak bir golü önledi. 
     39. dakikada ceza sahası dışında kazanılan serbest vuruşta Ayhan, topu Conceiçao'nun önüne yuvarladı. Conceiçao'nun 30 metreden vuruşunda kaleci Hasagiç'in elinden seken top, gol çizgisini geçti 3-0 
     42. dakikada soldan hızla atağa kalkan Necati, ceza sahasına girer girmez pasını uygun durumdaki Ayhan'ın önüne bıraktı. Bu oyuncu yerden sert bir vuruşla topu ağlara gönderdi 4-0 
     İlk yarı Galatasaray'ın 4-0 üstünlüğüyle sona erdi. 
     
</TEXT>
</DOC>
