<DOC>
<DOCNO> 307939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/20/guncel/gun01.html </URL>
<DATE> 2005/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller'in hırsızı cezaevindeymiş 
</HEADLINE>
<TEXT>


Çiller'in yalısına giren hırsızın, soygundan 3 gün sonra başka bir suçtan tutuklandığı ortaya çıktı 

İSTANBUL Milliyet 

Eski Başbakan Tansu Çiller'in Yeniköy'deki yalısında meydana gelen hırsızlık olayı aydınlandı. Çiller çifti uyurken yalıyı soyan hırsızın, bir başka hırsızlık suçundan yakalanarak cezaevine girdiği belirlendi. 
Çiller'in çalınan ziynet eşyalarının satılmak istendiği bilgisine ulaşan polis, önceki gün 8 ayrı adrese eşzamanlı operasyon düzenledi. Bu baskınlarda biri kadın 5 kişi yakalanarak gözaltına alındı. 

Kimliği gizlendi 
Sorgulanan zanlıların ifadeleri doğrultusunda Çiller'in yalısından çalınan "blvgari" marka saat ve diğer ziynet eşyaları satılmak üzereyken ele geçirildi. Yapılan soruşturmada Çiller'in yalısına giren hırsızın, operasyonlardan 3 gün sonra başka bir hırsızlık suçundan gözaltına alındığı ve tutuklandığı ortaya çıktı. 
Kimliği gizlenen hırsızın, arkadaşlarına, girdiği yalının Çiller çiftine ait olduğunu bilmediğini söylediği öğrenildi. 


</TEXT>
</DOC>
