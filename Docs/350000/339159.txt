<DOC>
<DOCNO> 339159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/03/son/sondun21.html </URL>
<DATE> 2005/05/03/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
The Independent "Türkiye nükleer silah üretebilir" 
</HEADLINE>
<TEXT>

     
     cnnturk.com.tr 
     
The Independent, Türkiye'yi nükleer bomba yapımı için gerekli nükleer reaktörlere sahip olduğunu iddia etti İngiltere'de yayımlanan The Independent gazetesi dünkü sayısında Türkiye'yi nükleer bomba yapımı için gerekli nükleer reaktörlere sahip olan 33 ülke arasında gösterdi. 
     Gazete, nükleer denemelerin yasaklanmasıyla ilgili CTBT anlaşması ve uluslararası barış ve güvenlik konusunda araştırmalar yapan SIPRI Enstitüsü'nü kaynak gösterdiği haberinde, nükleer silah yapma kapasitesine sahip ülkelerin şemasını yayımladı. 
     Toplam 33 ülkenin yer aldığı şemada Almanya’dan Kongo’ya kadar çok sayıda sanayi ülkesiyle birlikte gelişmemiş ülkeler bulunuyor. Gazete şemada Türkiye'ye de yer verdi. 
     İsrail, Hindistan, Kuzey Kore ve Pakistan ise nükleer silahların yayılmasının engellenmesi anlaşması NPT dışında kalıp nükleer silah sahibi olan ülkeler olarak gösterildi. 
     NPT çerçevesinde nükleer silah sahibi olan ABD, Rusya, Çin, İngiltere ve Fransa’nın yanı sıra NPT içinde yer alıp da nükleer silah geliştirdiğinden şüphe duyulan tek ülke olarak İran’a yer veriliyor. 
     
     'İngiltere nükleer silahlarını da güncelliyor' 
     The Independeny, Başbakan Tony Blair’in ülkesinin nükleer silahlarını güncelleme yolunda gizli bir karar aldığını da yazdı. Gazete, 10 milyar sterlinden fazlaya mal olacak olan caydırıcı yeni nükleer silahlar geliştirme projesinin seçim öncesi Blair’i güç durumda bırakacağı da iddia etti. 
     
</TEXT>
</DOC>
