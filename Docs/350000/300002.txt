<DOC>
<DOCNO> 300002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/son/sontur27.html </URL>
<DATE> 2004/12/22/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
54 bin adet sahte Milli Piyango bileti ele geçirildi 
</HEADLINE>
<TEXT>

     İstanbul'da düzenlenen operasyonda, yılbaşı özel çekilişine ait 54 bin adet sahte milli piyango bileti ele geçirildi. 
     Mali Şube Müdürlüğü'nden yapılan açıklamaya göre, Zeytinburnu'ndaki bir matbaada, yılbaşı özel çekilişine ait çeyrek, yarım ve tam milli piyango bileti basılarak piyasaya sürüleceği belirlendi. 
     Bunun üzerine söz konusu matbaaya operasyon düzenleyerek 3 kişiyi gözaltına alan polis, 504 milyar lira tutarında 54 bin adet sahte milli piyango bileti ile bunların basımında kullanılan 3 çinko kalıp, 17 adet film, 1 adet ofset baskı makinesi, 260 adet boş vergi alındısı ile 1 adet boş çıraklık ve yaygın eğitim belgesi ele geçirdi. 
     Gözaltına alınanlardan Tayfur D'nin, çalıştığı matbaaya ait anahtarın bir kopyasını yaptırdığı ve mesai saatleri dışında Seyfettin Ç. ile sahte milli piyango biletlerinin basımını gerçekleştirdiği öne sürüldü. 
     
</TEXT>
</DOC>
