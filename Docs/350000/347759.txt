<DOC>
<DOCNO> 347759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/01/son/sondun21.html </URL>
<DATE> 2005/06/01/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
İsrail Çekilmeden sonra yeni bir terörist savaş çıkabilir 
</HEADLINE>
<TEXT>

     İsrail Genelkurmay Başkanı Moşe Yaalon, ''İsrail'in Gazze'den çekilmesiyle Filistinlilerin yeni bir terörist savaş başlatabileceğini'' söyledi. 
     Yaalon, Haaretz gazetesine verdiği demeçte, Gazze'den çekilme işleminin ardından ''Kfar Saba, Tel Aviv ve Kudüs'teki durumun, Filistinlilerin Gazze Şeridi'nden attığı Kassam füzelerinin hedefi olan Sderot kentindeki duruma benzeyeceğini'' belirtti. 
     Genelkurmay Başkanı Yaalon, ''Çekilmeden sonra İsrail başka önlemler almazsa, şiddet patlaması olacak. İkinci bir terörist savaş çıkma ihtimali çok yüksek. Silahlarla, bombalarla, havan toplarıyla, Kassam füzeleriyle, intihar eylemcileriyle düzenlenen her türlü saldırı olacak'' dedi. 
     İsrail Genelkurmay Başkanı Yaalon, temmuzda emekliye ayrılacak. Başbakan Ariel Şaron ve Savunma Bakanı Şaul Mofaz, Yaalon'un 3 yıllık görev süresini uzatmamıştı. 
     
</TEXT>
</DOC>
