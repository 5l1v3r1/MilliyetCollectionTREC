<DOC>
<DOCNO> 300726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/24/son/sonyas10.html </URL>
<DATE> 2004/12/24/ </DATE>
<TIME> 02.16 </TIME>
<AUTHOR>  </AUTHOR>
<HEADLINE>
Aday olmak için yazı-tura attılar 
</HEADLINE>
<TEXT>

     İkram TEKMANLI DHA 

Erzurum'da, Öğrenci Meclis Başkanlığı seçiminde aday olmak isteyen 2 öğrenci arasında para ile yazı-tura atıldı. Yazı' diyerek kazanan Nurullah Can, merkez ilçeyi temsilen katıldığı seçimlerden 11 oy toplayarak galip çıktı. İmam Hatip lisesi 1'inci sınıf öğrencisi Can, 23 Nisan'da Ankara'da yapılacak seçimlerde Erzurum'u temsil etmeye hak kazandı. 
     Milli Eğitim Bakanlığı tarafından Demokrasi, eğitim ve okullaşma' yönergesi kapsamında, tüm illerde yapılan öğrenci genel meclis başkanlığı seçimleri Erzurum'da ilginç oldu. Merkez ilçeyi temsilen seçimlere katılacak olan tek adayı belirlemek için İmam Hatip Lisesi öğrencisi Nurullah Can ile Atatürk lisesi'nden Emrullah Yılmaz arasında madeni para atışı yapıldı. 'Yazı' diyerek atışı kazanan İmam Hatipli Nurullah Can, altı başkan adayı ile çekişti ve kullanılan 38 oydan 11'ini almayı başardı. 
     İmam Hatip Lisesi 9 A sınıfı öğrencisi Nurullah Can, "Yılda 2 kez Erzurum'da 1 kez de Ankara'da yapılacak toplantılara katılacağım. Kentteki eğitimle ilgili sorunları önce Milli Eğitim Müdürü'ne çözülmemesi halinde Milli Eğitim Bakanı'na taşıyacağım''dedi. 
     
</TEXT>
</DOC>
