<DOC>
<DOCNO> 314475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/11/son/sonsiy23.html </URL>
<DATE> 2005/02/11/ </DATE>
<TIME> 19.43 </TIME>
<AUTHOR>  </AUTHOR>
<HEADLINE>
Başbakan Erdoğan, Arnavutluk ve Bosna-Hersek'e gidecek 
</HEADLINE>
<TEXT>

     Başbakan Recep Tayyip Erdoğan, 15-17 Şubat tarihlerinde Arnavutluk ve Bosna-Hersek'e gidecek. 
     Başbakanlık Basın Merkezi'nden yapılan açıklamaya göre Erdoğan, Başbakan Fatos Nano'nun daveti üzerine 15-16 Şubat tarihlerinde Arnavutluk'u, Bakanlar Kurulu Başkanı Adnan Terziç'in daveti üzerine de 16-17 Şubat tarihlerinde Bosna-Hersek'i ziyaret edecek. 
     Arnavutluk ziyareti sırasında Başbakan Nano, Cumhurbaşkanı Alfred Moisiu ve Meclis Başkanı Servet Pellumbi ile görüşecek olan Erdoğan, Arnavutluk Parlamentosu Genel Kurulu'na hitap edecek. 
     Başbakan Erdoğan, Bosna-Hersek'i ziyaretinde de Bakanlar Kurulu Başkanı Terziç ile biraraya gelecek, Cumhurbaşkanlığı Konseyi üyeleri ve Bosna-Hersek Parlamentosu Temsilciler Meclisi ile Halklar Meclisi Başkanı ve yardımcılarıyla görüşecek. 
     Erdoğan, Bosna-Hersek'te tarihi Mostar Köprüsü'nü de ziyaret edecek. 
     Görüşmelerde ikili ilişkilerin geliştirilmesi olanaklarının yanı sıra güncel, bölgesel ve uluslararası sorunlar hakkında görüş alışverişinde bulunulacak. 
     
</TEXT>
</DOC>
