<DOC>
<DOCNO> 321979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/08/son/sonyas01.html </URL>
<DATE> 2005/03/08/ </DATE>
<TIME> 02.13 </TIME>
<AUTHOR>  </AUTHOR>
<HEADLINE>
Tatile giderken müziği ve ışıkları açık bırakınca... 
</HEADLINE>
<TEXT>

     Almanya'nın Bremen kentinde, tatile giderken, evde beslediği ''hamster''ın yalnızlık çekmemesi için ışıkları ve müziği açık bırakan bir kişi, ''öldü'' sanılarak apartmanda paniğe neden oldu. 
     Polis, komşuların, tam 5 gün boyunca hiç durmadan çalan yüksek müzik sesi ve sürekli yanan ışıklar nedeniyle ihbarda bulunması üzerine kapıyı çaldı. Cevap verilmemesi üzerine ev sahibinin ''ölmüş ya da sakatlanmış'' olabileceğini düşünen polis, kapıyı kırarak içeri girdi. 
     Evde sadece ''hamster'' ile karşılan polis, bir arkadaşından ev sahibinin tatile gittiğini ve ''hamster''ın yalnızlık hissetmemesi için müziği ve ışıkları açık bıraktığını öğrendi. 
     Tatilde olan ve ulaşılamayan ev sahibinin, arkadaşından, birkaç günde bir uğrayarak ''hamster''a yiyecek ve su vermesini istediği belirtildi. 
     Ev sahibinin arkadaşı, polise, müziğin sesini kısma ve eve daha sık uğrama sözü verdi. 
     
</TEXT>
</DOC>
