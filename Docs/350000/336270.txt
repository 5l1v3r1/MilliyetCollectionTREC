<DOC>
<DOCNO> 336270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/23/son/sontur20.html </URL>
<DATE> 2005/04/23/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Köyde sigara yasağı... 
</HEADLINE>
<TEXT>

     Elazığ'ın Karakoçan İlçesi'ne bağlı Sarıbaşak Köyü'nde ihtiyar heyeti, köydeki kapalı alanlarda, kahvehanelerde ve özellikle çocuk bulunan evlerde sigara içilmesini yasakladı. 
     İlçeye, 18 kilometre uzaklıktaki Sarıbaşak Köyü'nün muhtarı Yusuf Eray, AA muhabirine yaptığı açıklamada, 100 haneli köyde 300'den fazla insanın yaşadığını belirterek, köyün nüfusunun Avrupa'nın çeşitli ülkelerinde yaşayan gurbetçilerle birlikte 5 bin olduğunu söyledi. 
     Sigaranın, içen kadar içmeyenlere de zararlı olduğunu bildiklerini belirten Eray, Avrupa'da yaşayan köylülerinin kendilerine, köydeki kapalı alanlarda sigara içilmesinin yasaklanmasını önerdiklerini bildirdi. 
     Eray, öneriye sıcak bakan ihtiyar heyetinin toplandığını belirterek, ''Biz kahvehaneler ve evler dahil olmak üzere tüm kapalı alanlarda sigara içilmesini yasakladık. Özellikle çocukların bulunduğu ortamlarda ve evlerde sigara içilmesi kesinlikle yasak. Köylümüz yasağa destek veriyor'' dedi. 
     Yasaklama kararıyla birlikte bazı kişilerin sigarayı bırakmaya, bazılarının da azaltmaya karar verdiğini anlatan Eray, şöyle konuştu 
     ''Yasaktan önce köy nüfusunun yasından fazlası sigara içiyordu. Şu anda içenlerin sayısı azaldı. Toplumda kimse sigara içmeyince kullananlar da içemiyor. Komşu köylerden bizi ziyarete gelenler kendi köylerinde de böyle bir uygulama başlatacaklarını söylüyorlar.'' Eray, yasağa uymayanlara 50 YTL 50 milyon lira para cezası verdiklerini ifade ederek, köydeki kahvehanelerin havasının değiştiğini kaydetti. 
     
</TEXT>
</DOC>
