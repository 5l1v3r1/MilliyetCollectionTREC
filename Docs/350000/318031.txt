<DOC>
<DOCNO> 318031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/23/son/sontur52.html </URL>
<DATE> 2005/02/23/ </DATE>
<TIME> 22.19 </TIME>
<AUTHOR>  </AUTHOR>
<HEADLINE>
TEKEL'in özelleştirilmesini protesto için eylem yaptılar 
</HEADLINE>
<TEXT>

     İstanbul Cevizli Sigara Fabrikası işçilerinin, Tekel'in özelleştirilmesini protesto gerekçesiyle başlattıkları ''fabrikayı terk etmeme'' eylemi sürüyor. 
     İşçilerin normal vardiyalarına devam ettikleri, ancak vardiya dışındaki zamanda da fabrikadan ayrılmadıkları eylem, ikinci gününe girdi. 
     Fabrikayı terk etmeme eylemine yarın akşam saatlerinde son verileceği öğrenildi. 
     Öte yandan, İşçi Partisi Genel Başkanı Doğu Perinçek, İstanbul Cevizli Sigara Fabrikası işçilerini ziyaret etti. 
     İşçiler tarafından fabrikanın bahçesinde karşılanan Perinçek, hükümeti eleştirerek, SEKA ve Tekel işçilerinin ülke genelinde yaptıkları eylemlere destek verdiklerini söyledi. 
     Perinçek, işçilerin ''Tekel vatandır satılamaz'' sloganlarıyla fabrikadan uğurlandı. 
     
</TEXT>
</DOC>
