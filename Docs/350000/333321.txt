<DOC>
<DOCNO> 333321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/14/son/soneko27.html </URL>
<DATE> 2005/04/14/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Yüksek petrol fiyatları, büyümenin önünde risk 
</HEADLINE>
<TEXT>

     Avrupa Merkez Bankası AMB yüksek petrol fiyatlarının ekonomik büyüme ve enflasyon hedefleri için bir risk oluşturduğunu bildirdi. 
     AMB'nin bugün yayımlanan aylık bülteninde, bununla birlikte Avro Kuşağı'nda şu an için enflasyonist bir baskı olmadığı belirtildi. 
     Ekonomik verilerin Avro kuşağı için yakın gelecekte ''ılımlı bir büyümeye'' işaret ettiği belirtilen raporda, bununla birlikte yüksek petrol fiyatlarının bu eğilimi tersine çevirebilecek bir risk faktörü oluşturduğu ifade edildi. 
     AMB'nin bülteninde, ''petrol üretiminde yedek kapasitenin sınırlılığının arz talep dengesini beklenmedik değişikliklere karşı hassas kılması yüzünden kısa vadede petrol fiyatlarının yüksek seyretmeye devam edeceği'' de bildirildi. 
     
</TEXT>
</DOC>
