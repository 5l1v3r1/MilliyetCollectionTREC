<DOC>
<DOCNO> 349213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/06/guncel/agun.html </URL>
<DATE> 2005/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
'Futbol camiasındaki adamlar bir acayip' 
</HEADLINE>
<TEXT>


Suç örgütü elebaşısı Peker'in yasal izinle yapılan teknik dinlemelerine eski Futbol Federasyonu Başkanı Haluk Ulusoy ve Selin isimli bir kadın takıldı 

LUBE AYAR İstanbul 

Polisin, Sedat Peker'e yönelik "Kelebek Operasyonu" kapsamında yaptığı ve İstanbul 9. Ağır Ceza Mahkemesi'ndeki dava dosyasına giren telefon dinleme kayıtlarında, eski Futbol Federasyonu Başkanı Haluk Ulusoy'un da adı geçti. Peker, Ulusoy'la görevi devam ederken yaptığı konuşma sırasında, "Oğlum" dediği Olgun Aydın da Ulusoy'un yanında bulunuyor. Peker'le konuşanlar arasında manken Demet Akalın ve şarkıcı Metin Şentürk de yer alıyor. 

20.12.2003 - Saat 17.42 
Sedat Peker Oğlum nasılsın 
Olgun Aydın Peker Babacığım ne yapayım, Haluk Başkan'la beraber oturuyoruz. Siz nasılsınız 
SP İyi oğlum. Haluk Başkan'a selam söyle. 
OA Ellerinizden... 
SP O Mustafa'nın konusunu sen konuştun mu Sen konuşma, kendisi konuşur... 
OA Yok şimdi burdayken konuşacağım başkanla. Ee şey, Serdar'ı da arasın. 
SP Niye 
OA Daha şey olur böyle... 
SP Zaten yapacaklar. 
OA Zaten yapacaklar da, şey olarak yani ben şimdi anlatamam, daha iyi, şekilli... 
SP Tamam oldu. Versene bana Haluk Başkanı... Başkan nasılsınız 
Haluk Ulusoy Sevgiler, saygılar siz nasılsınız 
SP Sevgi saygı bizden, Allah razı olsun. Özletiyorsun başkan kendini. 
HU Valla yurtdışındaydım. Son zamanlarda burada duramadık. Galatasaray maçı, Beşiktaş maçı, kura çekimi derken işte ancak İstanbul'da bulabildik kendimizi. 
SP Yüce Allah'ım yardımcı olsun başkan. 
HU Teşekkür ederim, siz iyisiniz değil mi 
SP Biz iyiyiz başkan, daha iyi olacağız. 
HU Allah iyilik versin. 
SP Sana bir şey söyleyeyim mi başkan. Senin işin hakikaten zor ya. Futbol camiasındaki adamların hepsi bir acayip biliyor musun 
HU Evet evet, maalesef. 
SP Valla Allah yardımcın olsun başkan. 
HU Sağ olun çok teşekkür ederim. Siz iyisiniz, yaramazlık yok inşallah. 
SP Mevl ya şükürler olsun. Her şeyi yavaş yavaş oturtmaya başladım başkan. İlkin bir oyunlar, bir acayiplikler vardı ama şimdi her şey düzene oturdu, güzelleşiyor başkan. 
HU İyi olur inşallah, iyi olur her şey. 
SP Benim yapabileceğim her ne olursa olsun başkan. Bana haber yollarsan yeterlidir başkan. Mustafa'yla Olgun'la haber yollarsan yeterlidir. 
HU Sağ olun, siz iyi olun bizim için yeter. 

'İstanbul'da bir çayımızı içebilir' 

02.08.2004 Saat 01.39 
Sedat Peker Selin ne haber kız 
Selin Çok mersi, oturuyorum işte. 
SP Notunu aldım, bir mesaj iletmişsin. Birisi tanışmak istiyor demişsin, o kim 
Selin Evet. Ebru Destan. 
SP Ne iş yapıyor 
Selin E manken. Çok cici, çok iyi bir insan. Yeni tanıştım. İş için Avşa'ya gitmiştik, hep sizden bahsetti çok güzel şekilde. Tanıdığımı öğrenmiş, telefon ediyor devamlı, 'Ne zaman tanışabiliriz ' diye. Ben de iletmek istedim. 
SP Deseydin ya kızım, kolay mı Reis'le tanışmak diye 
Selin Söyledim, duymuş etrafından. 'Reis'in kızlarla birlikte olmadığını, herkesle dostane şekilde tanıştığını biliyorum' dedi. Demet'ten veya başkasından duymuş. Çok methetti sizi. 
SP Neler anlatıyordu 
Selin Herkesin size çok saygı duyduğunu, sizin kimseye karşı kötü niyetli olmadığınızı. Ekrana ne zaman çıksanız takip ettiğini söyledi. Herkese sizi çok beğendiğini söyledi. 'En azından bir yüzünü görmek istiyorum' dedi bana. 
SP İstanbul'a geldiğimizde çayımızı, kahvemizi içebilir. O ölçüyü biliyormuş zaten. 
Selin Evet. 
SP Yani öbür türlü olmaz. Ama bir nüfus k ğıdı çıkarır, üzerine Helga yazar, saçlarını falan benzetirse düşünebilirim Selin. O hanımefendi bu kadar ısrar ediyorsa, Türk kimliği ile gelmemeli tamam mı Şaka yapıyorum biliyorsun değil mi 
Selin Biliyorum reisim. 


</TEXT>
</DOC>
