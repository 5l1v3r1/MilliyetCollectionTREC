<DOC>
<DOCNO> 337415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/son/sonsiy27.html </URL>
<DATE> 2005/04/27/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Başbakanlık BM Genel Sekreteri'nin Derviş'i tercih etmesi gurur kaynağı 
</HEADLINE>
<TEXT>

     Başbakanlık Basın Merkezi, CHP İstanbul Milletvekili Kemal Derviş'in BM Kalkınma Programı Başkanlığı görevine seçilmiş olmasının Türkiye için gurur kaynağı olduğunu bildirdi. 
     Başbakanlık Basın Merkezi'nden yapılan yazılı açıklamada, BM Genel Sekreteri Kofi Annan'ın Kalkınma Programı başkanlığı görevi için Kemal Derviş'i uygun bulduğunun açıklandığı hatırlatıldı. 
     BM Genel Sekreteri'nin tercihinin, önümüzdeki günlerde BM Kalkınma Programı İcra Komitesi tarafından ele alınmasının öngörüldüğü vurgulanan açıklamada, BM Genel Sekreteri'nin konuyu daha sonra onaylanmak üzere BM Genel Kurulu'na sunacağı ifade edildi. Açıklamada şöyle denildi 
     ''BM Genel Sekreteri'nin, bu önemli görev için birçok değerli aday arasından Sayın Kemal Derviş'i tercih etmiş olması, Türkiye için bir gurur kaynağıdır. Bin Yıllık Kalkınma Hedefleri'nin hayata geçirileceği bir dönemde, Sayın Derviş'in bu göreve seçilmiş olması, ayrıca önem taşımaktadır. 
     Sayın Kemal Derviş'in, uluslararası ekonomi konularındaki engin bilgi ve deneyimin, yoksulluğun yok edilmesi ve iyi yönetişim gibi BM Kalkınma Programı'nın gündemindeki iki güncel sorunun çözümüne dikkate değer kaktı sağlayacağına inanılmaktadır. Kendisini kutluyor ve bu önemli görevinde başarı diliyoruz.'' 
     
</TEXT>
</DOC>
