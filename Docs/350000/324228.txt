<DOC>
<DOCNO> 324228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/guncel/gun07.html </URL>
<DATE> 2005/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kürtaj yaptırmayın' 
</HEADLINE>
<TEXT>


ANKARA ANKA 

Diyanet İşleri Başkanlığı'nın yayın organı Diyanet'te, tecavüz mağdurlarına "Kürtaj yaptırmayın" çağrısı yapıldı. Dergide yer alan bir makalede, kadınların yüzde 99'unun isteğe bağlı, yüzde 1'inin ise çeşitli gerekçelerle kürtaj yaptırdığı anlatıldı. 
Tecavüz kurbanları ve bebeği engelli doğacak olanların "bebeği istememek" gerekçesiyle kürtaj yaptırmasının yanlış olduğunun kaydedildiği makalede, "Fiziksel ya da zihinsel problemi olan bebekler kürtajla öldürülebiliyor. Hangi anne baba evinde yaşayan engelli çocuğunu öldürmeyi düşünebilir Tecavüz sonucu oluşan gebeliklerin, annenin ve toplumun isteğine bağlı olarak sonlandırılmasını savunanlara söylenecek tek bir şey var Babalarının suçunun cezasını masum bebekler mi seçmeli " denildi. 

'Duyarlılığa davet' 
Makalede şu görüşlere yer verildi "Hamile bir kadın mutlaka bir bebek sahibi olacaktır Ya canlı ve tek parça veya öldürülmüş ve paramparça. Sizleri de masum bebeklerin yaşama haklarını korumaktan yana tepkiye ve duyarlılığa davet ediyoruz." 


</TEXT>
</DOC>
