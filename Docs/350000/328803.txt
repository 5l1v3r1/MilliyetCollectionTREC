<DOC>
<DOCNO> 328803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/31/yasam/yas02.html </URL>
<DATE> 2005/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ewing'lere ne oldu 
</HEADLINE>
<TEXT>


İngiliz The Independent gazetesi, 2006 yılında sinema versiyonunun gösterime girmesi planlanan "Dallas" dizisinin oyuncularının bugün neler yaptığını araştırdı 


DIŞ HABERLER SERVİSİ 

Bobby Ewing Patrick Duffy 1985'te diziden ayrılan Duffy, çok ses getirmeyen birkaç komedi dizisinde rol aldı. Eski bir marangoz olan Duffy, din değiştirerek Budist olduktan sonra Oregon'a yerleşti. Duffy, bugünkü yaşantısının çok sıkıcı olduğunu söylüyor. 


JR Ewing Larry Hagman Televizyon tarihinin belki de en akılda kalan kötü adamlarından Hagman'a, yıllarca süren alkol bağımlılığının ardından 1995'te karaciğer nakledildi. Durumu yeniden kötüleşen 73 yaşındaki oyuncu, bir daha ameliyat olmak istemediğini açıkladı. Hagman, ölümünün ardından bedeninin bir kereste rendeleme aletinden geçirilip parçalarının bir buğday tarlasına serpilmesini istiyor. Vasiyeti ise, ailesinin bu tarladan toplanan buğdaylardan üretilmiş bir keki ölüm yıldönümünde yemeleri. 

Miss Ellie Barbara Bel Geddes Sinema kariyerine 1950'lerin sonunda başlayan Geddes, 1991 yılından bu yana Maine kenti yakınlarındaki bir göl kenarında, mütevazı bir hayat sürüyor. Geddes, boş zamanlarında ise çocuk kitapları yazıyor. 

Cliff Barnes Ken Kercheval LA Law, Hotel gibi dizilerde rol alan 69 yaşındaki aktör, 90'lı yılların ortalarında akciğer kanserine yakalandı ve ciğerlerinin büyük bölümü alındı. Alkol tedavisi devam eden Kercheval, günde 3 paket sigara içiyor. 

Sue Ellen Ewing Linda Gray Dallas'tan sonra 40'tan fazla televizyon dizisi ve filmde rol alan Gray, hiçbir zaman Dallas'ta canlandırdığı alkolik, mutsuz kadın tiplemesini silemedi. Halen "ABD televizyonlarında gösterilen "Cesur ve Güzel" Bold and Beautiful dizisinde oynayan Gray, "Bette Davis'le Konuşmalar" adlı dizide de rol almayı planlıyor. 

Ray Kreebs Steve Kanaly Brent California'daki avakado çiftliğinde günlerinin büyük bölümünü resim yaparak geçiriyor. 9 yıl önce kalp krizi geçiren 59 yaşındaki oyuncu, son olarak 2004'te "The Division, Rush for the Door" adlı filmde oynadı. 

Lucy Ewing Copper Charlene Tilton 1985 yılında diziden atılan Tilton, hayranlarından gelen yoğun tepkiler nedeniyle 1989'da yeniden diziye alınmıştı. 1991'de "Problem Çocuk 2" adlı filmde rol alan Tilton, birkaç başarısız dizi denemesinden sonra tiyatroya yöneldi. Son olarak geçtiğimiz şubat ayında "Vajina Monologları"nda oynadı. 

Donna Krebbs Susan Howard Dallas'tan sonra kendini hayır işlerine adadı. ABD Başkanı George W. Bush'un Teksas Valiliği döneminde Teksas Parklar ve Vahşi Yaşam Ofisi'nin başkanlığını yaptı. 




</TEXT>
</DOC>
