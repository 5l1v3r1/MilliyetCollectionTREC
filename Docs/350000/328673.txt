<DOC>
<DOCNO> 328673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/30/son/sontur36.html </URL>
<DATE> 2005/03/30/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Sahte rakı zanlısı, yurtdışına kaçarken yakalandı 
</HEADLINE>
<TEXT>

     Bayrampaşa'daki bir otoparkta üretilen sahte rakıların piyasaya sürülerek zehirlenmelere neden olması üzerine başlatılan soruşturma sonucu müebbet ağır hapis cezası istemiyle gıyabında dava açılan Cengiz Ufluer, yurtdışına çıkmak isterken yakalandı. 
     Eyüp Cumhuriyet Başsavcılığı'nca dün 16 sanık hakkında açılan dava kapsamında müebbet ağır hapsi istenen 11 sanık arasında bulunan Ufluer, Bulgaristan'a gitmek isterken Kapıkule Sınır Kapısı'nda gözaltına alındı. 
     İstanbul Asayiş Şube Müdürlüğü'ne getirilen Ufluer, burada yapılan sorgulamasında, ilk başlarda diğer sanıklarla birlikte rakı üretimi yaptığını, ancak sonra anlaşmazlığa düşerek ayrıldığını ve diğerlerinin ne yaptığını bilemediğini savundu. 
     Benzeri suçlardan dolayı 8 kez polise geliş kaydı olan Ufluer, daha sonra Eyüp Adliyesi'ne sevk edildi. 
     
</TEXT>
</DOC>
