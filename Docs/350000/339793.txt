<DOC>
<DOCNO> 339793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/05/son/sondun01.html </URL>
<DATE> 2005/05/05/ </DATE>
<TIME> 02.00 </TIME>
<AUTHOR>  </AUTHOR>
<HEADLINE>
Irak'ta ikinci pilotun da cesedi bulundu... 
</HEADLINE>
<TEXT>

     Irak’ta bir operasyon sırasında iki F-18 tipi uçağın kaybolduğunun açıklanmasından sonra ikinci pilotun cesedinin de bulunduğu bildirildi. 
     ABD Savunma Bakanlığı’ndan bir yetkili yaptığı açıklamada, iki savaş uçağının, 9 bin 144 metre irtifada çarpıştıklarının tahmin edildiğini söyledi. 
     Yetkili, uçağın enkazının bulunup bulunmadığı konusunda bilgi vermedi. 
     Uçakların, pazartesi gecesi USS Carl Vinson uçak gemisinden havalandıktan sonra Irak üzerinde kayboldukları bildirilmişti. 
     Amerikan ordusundan dün yapılan açıklamada, temas kesilen F-18 uçaklarından birinin düştüğü, uçağın pilotunun cesedinin bulunduğu belirtilmişti. 
     Uçağın düşman ateşiyle düştüğüne ilişkin belirti bulunmadığı kaydedilmişti. 
     
</TEXT>
</DOC>
