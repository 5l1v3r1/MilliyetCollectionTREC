<DOC>
<DOCNO> 311663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/son/soneko21.html </URL>
<DATE> 2005/02/02/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Financial Times Yatırımcılar Türkiye'yi ıskalamak istemiyor 
</HEADLINE>
<TEXT>

     Ekonomi gazetesi Financial Times'ın 'Şirketler ve piyasalar' ekinde yer alan haberde, Avrupalı fon yöneticilerinin gözlerinin Türkiye'ye çevrildiği ve yatırımcıların Türkiye'yi ıskalamak istemedikleri yazıldı. 
     Christopher Brown-Humes imzalı haberde, yatırıcımcıların dikkatlerini, Avrupa Birliği'ne aday ülkeler üzerinde yoğunlaştırdığı belirtiliyor. 
     Haberde özellikle belirtilen ülkeler Romanya, Bulgaristan, Hırvatistan ve Türkiye. Avrupa Birliği'nin Türkiye'yle tam üyelik görüşmelerine başlama kararı sonrası İstanbul Menkul Kıymetler Borsası'ndaki hisse senetlerinin ortalama yüzde 23 değer kazandığı hatırlatılmış. 
     Yazıda, yatırım şirketi Standard Life Investments'ın gelişmekte olan piyasalardan sorumlu direktörü Hazel Adam'ın şu sözleri yer alıyor 
     "Çok sayıda Avrupalı fon yöneticisi, iki yıldır Polonya, Macaristan ve Çek Cumhuriyeti'nin göz kamaştırıcı performanslarını ıskaladıklarını düşünüyor. Türkiye'yi de aynı şekilde ıskalamak istemiyorlar." 
     
</TEXT>
</DOC>
