<DOC>
<DOCNO> 337918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/son/sonyas19.html </URL>
<DATE> 2005/04/28/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
İlk kez bir kadın, erkeğe tecavüz etmekten hapis cezası aldı 
</HEADLINE>
<TEXT>

     Norveç'te ilk kez bir kadın, erkeğe tecavüz etmekten mahkum edildi. 
     Bergen kentinde görülen davada, bir erkeğe tecavüz etmekten suçlu bulunan kadına 9 ay hapis cezası verildi. 
     Mahkemede, davacı 31 yaşındaki erkek, geçen yıl Ocak ayında bir parti sırasında uyaya kaldığını, uyandığında 23 yaşındaki kadının kendisiyle oral seks yaptığını gördüğünü söyledi. 
     Sanık kadın ise savunmasında, erkeğin uyanık olduğunu ve hareketine rıza gösterdiğini ileri sürdü. 
     Norveç yasalarına göre ''bilincinde olmayanlarla veya çeşitli nedenlerle karşı koyamayacak durumda olanlarla cinsel ilişki'' tecavüz sayılıyor. 
     Mahkeme, kadının erkeğe tazminat olarak da 40 bin Norveç Kronu yaklaşık 8,6 bin dolar ödemesini istedi. 
     Kadının avukatı cezayı ''çok ağır'' bulurken, Norveç'te ilk kez bir kadının erkeğe tecavüz etmekten mahkum edildiği belirtildi. 

     
</TEXT>
</DOC>
