<DOC>
<DOCNO> 341308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/10/son/sontur08.html </URL>
<DATE> 2005/05/10/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Taraftarlara çarpan polis aracı kaçtı 
</HEADLINE>
<TEXT>

     Hakan KABAHASANOĞLU DHA 

      TRABZON’un Arsin İlçesinde oynanan Arsinspor- Giresunspor maçından dönerken, takımlarının Play - Off’a kalmasını kutlamak için yol ortasında horon tepen Giresunspor taraftarlarının arasında girerek 1’i ağır 5 kişinin yaralanmasına neden olan Giresun Emniyet Müdürlüğü’ne bağlı ekip otosu olay yerinden kaçtı. Giresun Emniyet Müdürü Ahmet Tekin Akın, olayın savcılığa intikal ettiğini belirterek, Olay anının heyecanıyla acemilikten yapılmış bir hareket. Olmaması gerekirdiö dedi. 
     Olay Trabzon - Giresun karayolunun Güce ayrımı yakınlarında dün gece saat 20.15'te meydana geldi. Trabzon’un Arsin İlçesi’nde oynanan 3'üncü Lig 2'nci Gruba dahil Arsinspor - Giresunspor maçını izlemeye giden Giresunspor taraftarları, maçtan dönerken takımlarının galip gelip Play - Off’a kalmasını kutlamak için otobüsü durdurup yol ortasında horon tepmeye başladılar. 
     Ancak polis memuru Ali Turan 33 yönetimindeki 28 A 5929 plakalı Giresun Emniyet Müdürlüğü Bölge Trafik Müdürlüğü’ ne bağlı ekip otosu, yol üstünde horon tepen taraftarların arasına daldı. Araç, taraftarlara çarptıktan sonra olay yerinden kaçtı. Kazada ağır yaralanan Birol Atar 24 Trabzon KTÜ Tıp Fakültesi Farabi Hastanesi Yoğun Bakım Servisi’nde, hafif yaralanan Avni Çakır 35 ve Aslan Koç 36 ise Giresun İlhan Özdemir Devlet Hastanesi’nde tedavi altına alındılar. Hayri Cöçen 27 ve Olcay Aslan 24 ise ayakta tedavileri yapıldıktan sonra taburcu edildiler. 
     
     EMNİYET MÜDÜRÜ ACEMİLİK 
     Giresun Emniyet Müdürü Ahmet Tekin Akın, olayla ilgili soruşturmanın sürdürüldüğünü ve iddiaların araştırıldığını ifade ederek, Olay savcılığa intikal etti. Taraftarlar alkollü oldukları için yolun bir bölümünü kapatmışlar. Yağmur nedeniyle de aracını kontrol edemeyen polis memuru taraftarların arasına girmiş. Durdukları yer karanlıktı. Trafik güvenliği olmayan bir bölgeydi. Yağmur da olması nedeniyle zemin kaygandı. Araç kaymış. Art niyet yok. Olay yerinden kaçması acemilik. Şanssız bir hareket. Olay anının heyecanına kapılmış. Olmaması gerekirdiö dedi. 
     Giresun Devlet Hastanesi’nde tedavisi sürdürülen Avni Çakır ise, Kamyonlar bizim yanımızdan yavaşlayıp geçtiler. Polis aracı ise direkt olarak üzerimize geldi. Çarptıktan sonra da kaçtıö dedi. 
     
</TEXT>
</DOC>
