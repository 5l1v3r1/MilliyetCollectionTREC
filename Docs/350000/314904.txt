<DOC>
<DOCNO> 314904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/13/son/sonspo10.html </URL>
<DATE> 2005/02/13/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Trabzonspor fırtınası 3-0 
</HEADLINE>
<TEXT>

     Birinci Süper Futbol Ligi'nde, Trabzonspor, sahasında Malatyaspor'u 3-0 yendi. . Gökdeniz, Yattara ve Fatih'in golleri bordo-mavilileri galibiyete taşıdı, Trabzonspor puanını 46'ya çıkardı. 
     4. dakikada Fatih'in pasında ceza alanı içinde kaleciyle karşı karşıya kalan Gökdeniz'in dengesini kaybederek yaptığı vuruşta, top kaleci Fevzi'de kaldı. 
     6. dakikada Saidou'nun pasında ceza alanı sağ çaprazında uygun durumda topla buluşan Osterç'in etkisiz vuruşunda, meşin yuvarlak yandan auta gitti. 
     11. dakikada rakiplerden sıyrılarak sağdan hızla ceza alanına giren Gökdeniz'in yerden ortasında Fatih'in dokunamadığı topa, kaleci Fevzi sahip oldu. 
     32. dakikada Boliç'in ceza alanı dışından sert şutunda, Petkoviç, soluna doğru gelen topu güçlükle çeldi. Daha sonra savunma oyuncuları tehlikeyi uzaklaştırdı. 
     33. dakikada gelişen Trabzonspor kontraatağında, Yattara'nın sağdan yerden pasında, ceza alanı içinde topla buluşan Fatih'in şutunda, kaleci Fevzi yatarak meşin yuvarlağın sahibi oldu. 
     34. dakikada Boliç'in soldan ortasında ceza alanı içinde iyi yükselen Bülent Akın'ın kafa vuruşunda, top az farkla üstten auta gitti. 
     37. dakikada Yattara'nın soldan kullandığı serbest vuruşta, ceza alanı içindeki Fatih'in kafa vuruşunda, kaleci Fevzi tehlikeyi önledi. 
     42. dakikada Lee Yong'un sağdan kullandığı serbest vuruşta, ceza alanı içindeki kalabalığın arkasında iyi yükselen D'Haene'nin kafa vuruşunda, kaleci Fevzi topu güçlükle kornere çelmeyi başardı. 
     Uzatma dakikalarında Yattara, kullandığı serbest vuruşu ceza yayı içindeki Gökdeniz'in önüne çıkardı. Bu futbolcu da şık vuruşla kaleci Fevzi'nin solundan meşin yuvarlağı filelerle buluşturdu 1-0. 
     Karşılaşmanın ilk yarısı da Trabzonspor'un 1-0 üstünlüğüyle kapandı. 


     
</TEXT>
</DOC>
