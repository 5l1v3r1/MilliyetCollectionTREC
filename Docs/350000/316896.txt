<DOC>
<DOCNO> 316896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/20/yazar/pulur.html </URL>
<DATE> 2005/02/20/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Yine türban... 
</HEADLINE>
<TEXT>


HAYIR, bu "başörtüsü" değil "türban"dır... "Başörtüsü" başka şeydir, siyasi bir simge haline getirilen "türban" başka şeydir. 
Bu satırları yazanın büyükanneleri de, akrabalarının bazıları da hep başörtüsü bağladılar, "türban" takmadılar, milyonlarca Türk kadını h l başörtüsü bağlıyor, kimse de onlara "Niye bağladın " demiyor lakin "türban" denilen böşörtüsü biçimi siyasi simge haline getirildiği için tepki topluyor... 

İSTEYEN başörtüsü takar, isteyen türban, kimsenin karışmaya hakkı yoktur... 
Ama bu türban, laikliğe karşı olanların alameti farikası haline gelmiş ve siyasetçinin ağzında slogan haline dönmüşse... 
Ne olur 
İşte böyle olur... 

BİNLERCE kişinin öldüğü Körfez depremini laiklerin günahına bağlayıp türbanlı kızların eline depremin büyüklüğü "7.4" yazılı pankart verip altında da "Yetmedi mi " sorusunu sorarsan tepkiyi de önleyemezsin... 
Hele "Benim kızım inançlı Müslüman, onun için türban takıyor " dersen... 
Yani 
Türban takmayan inançsız mı 
Müslümanın inançsızlığı da nasıl olur mu 
Kadın ben Müslümanım diyorsa, "Hayır senin başın açık, Müslüman olamazsın mı " diyeceksiniz. 

Kadının başını açması günah 
Ya zina ne 
Önce "Burası Türkiye, biz Türk'üz " diye atıp tutup, sonra Avrupa bastırınca, zinayı suç saymaktan vazgeçen kim 
Zina suç değilse, başını açmak niye günah olsun 
Allah'ın kitabı "örtünün" diyor. 
Peki zina için ne diyor 

BİR de iyi niyetli şöyle bir yaklaşım var... 
Kızlar üniversiteye türbanla girsinler, okusunlar, öğrenim hakları ellerinden alınmasın. 
Peki sonra ne olacak 
Bu kızlar h kim, savcı, doktor, müfettiş, maliyeci, hatta elçi olmak isteyemezler mi 
O zaman ne olacak 
Üniversiteyi inançları gereği "türban"la okuyanlar, mesleğe başlarken başlarını mı açacaklar 
İşte o zaman, biz de, onların yanında yer alırız. 
Madem inançları gereği, üniversiteye türbanla gittiler, meslek sahibi olunca, inançlarından mı vazgeçecekler 
Türbanlı savcı, türbanlı h kim, türbanlı doktor, türbanlı maliyeci, türbanlı elçi... 
Hazır olun 



</TEXT>
</DOC>
