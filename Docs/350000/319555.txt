<DOC>
<DOCNO> 319555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/01/son/sondun34.html </URL>
<DATE> 2005/03/01/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Yunanistan Türkiye ile ilişkiler iyi ama... 
</HEADLINE>
<TEXT>

     Yunanistan Hükümet Sözcü Yardımcısı Evangelos Andonaros, Yunanistan'ın savunma politikasında değişiklik olmadığını söyledi. 
     Andonaros, düzenlediği basın toplantısında, Savunma ve Dış İlişkiler Konseyi'nin KYSEA bugün Başbakan Kostas Karamanlis başkanlığında toplandığını ve ülke savunmasına ilişkin konuları değerlendirdiğini açıkladı. 
     Yunanistan'ın savunma politikasının devamlılık arz ettiğini kaydeden Andonaros, bu politikaya ilişkin şu bilgileri verdi 
     ''Kuzey sınırlarımızda terör, silah ve uyuşturucu kaçakçılığı gibi asimetrik tehditlere karşı önlem alıyoruz. Türkiye ile ilişkilerimizde ise iyileşme var ama Ankara'nın egemenlik haklarımızı sorgulama politikası değişmedi. Bu çerçevede yeterli düzeyde hazırlıklı olmayı sürdürmek durumundayız. Kıbrıs'ta da durum normalleşene ve soruna çözüm bulunana dek Yunanistan, Kıbrıs Rum Cumhuriyeti'nin güvenliğinin sağlanması alanındaki desteğini sürdürecektir.'' 
     
</TEXT>
</DOC>
