<DOC>
<DOCNO> 319596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/01/son/soneko20.html </URL>
<DATE> 2005/03/01/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
TİM Başkanı Şubat ayı ihracatı beklenenin çok üzerinde 
</HEADLINE>
<TEXT>

     Türkiye İhracatçılar Meclisi TİM Başkanı Oğuz Satıcı, 2005 Şubat ayı ihracatının, yüzde 51.19'la ''beklentilerin çok üzerinde artış gösterdiğini'' söyledi. 
     Satıcı, Şubat ayı ihracat rakamlarını, Toyota Adapazarı fabrikasında düzenlenen basın toplantısında açıkladı. 
     TİM Başkanı Oğuz Satıcı, ''Şubat ayı ihracat rakamları 2003 ve 2004'te sırasıyla yüzde 26 ve 29 artmışken, bu sene beklentilerin çok üzerinde, yüzde 51.19'luk bir artış göstermiştir'' dedi. 
     72 milyar dolarlık ihracat hedefi için önümüzdeki 10 ay içerisinde ortalama 6.1 milyar dolarlık ihracaat yapılması gerektiğini belirten Satıcı, 2004 yılının son 6 ayında ortalama, 5.8 milyar dolarlık ihracat seviyesini yakalayan Türkiye ihracatçısının, 2005'te bu hedefi tamamlayacağına inandıklarını söyledi. 
     
     ''ŞUBAT, TAM KAPASİTE ÇALIŞILAN BİR AY OLDU'' 
     Satıcı, Şubat ayı ihracat rakamları konusunda ise şöyle konuştu 
     ''Şubat ayı kısa olmasına rağmen, herhangi bir tatil içermemesi nedeniyle ihracatçılarımızın tam kapasite çalıştıkları bir ay oldu. Şubat ayı ihracatımız, geçen yılın aynı ayına göre yüzde 51.19'luk bir artış göstererek, 5 milyar 727 milyon dolara ulaştı. 2005 yılının ilk iki ayı sonrası ulaşılan rakam ise 10 milyar 744 milyon dolardır. 12 aylık ihracaata baktığımız da ise 66 milyar dolara ulaştığımızı görmekte oldukça sevindiricidir.'' 
     
</TEXT>
</DOC>
