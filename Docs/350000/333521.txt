<DOC>
<DOCNO> 333521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/15/siyaset/siy01.html </URL>
<DATE> 2005/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yumurta atanı nasıl görmüyorsunuz ' 
</HEADLINE>
<TEXT>


Erdoğan, NATO kararg hında Norveçli bakana, "Dünyanın her yerini takip ediyorsunuz da, yumurta atanları nasıl göremiyorsunuz " dedi 

Abdullah Karakuş - Ankara 


Başbakan Recep Tayyip Erdoğan, Norveç Parlamentosu ve NATO kararg hı önünde uğradığı yumurtalı saldırının ardından Milli Savunma Bakanı Kristine Krohn Devold'a çok sert çıkarak, "Bu teknolojiyle burnunuzun dibindeki 3 adamı nasıl göremezsiniz Yumurta atanı görmeniz için ayrı sistem mi kurmanız lazım" dedi. 
Erdoğan, NATO kararg hında brifing aldığı sırada dışarıdan "Apo" seslerinin geldiğini duyunca, Devold ve odadaki Norveçli yetkililere dönerek, "Buradan yeraltından yerüstüne kadar dünyanın her yerini takip edebiliyoruz, 'teknolojimiz çok iyi diyorsunuz. Her şeyi güzel yapıyorsunuz da burnunuzun dibindeki yumurta atan 3 adamı nasıl göremiyorsunuz Bu rezaleti hemen ortadan kaldırın" diye konuştu. 
Norveç'in PKK'yı terör örgütü listesine aldığını da hatırlatan Erdoğan, sözlerini şöyle sürdürdü 
"Bu insanlar nasıl terör başının resmini ellerinde tutuyor Ellerinde bayrak dedikleri şey nedir Hem örgütü listeye alacaksınız, hem de bunları yasaklamayacaksınız. Bu nasıl oluyor Allah aşkına Bunun nesi ifade özgürlüğü Böyle şey olamaz, kabul edemem." 
Devold özür dilerken, 3 dakika sonra odaya giren Norveçli bir general, bu kişilerin meydandan alındığını söyledi. General, "Yumurta attıkları için suç işlemiş oldular. Gereği yapılacak" şeklinde konuştu. 
NATO karargahından çıkışta Erdoğan'ı duygulandıran bir sürpriz gerçekleşti. Hava soğuk olmasına rağmen Erdoğan'ı bekleyen Türk vatandaşları arasında küçük bir çocuk elindeki taşla dikkati çekti. Türk bayrağını sallayan çocuğun babası Erdoğan'a, "Oğlum, PKK'lılar yeniden gelirse onlara atmak için elinde taş tutuyor" dedi. Bunun üzerine Erdoğan duygulandı. Erdoğan, Norveç Parlamentosu Başkanı Jorgen Kosmo'ya da sert çıktı. 


</TEXT>
</DOC>
