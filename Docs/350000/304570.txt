<DOC>
<DOCNO> 304570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/08/spor/spo15.html </URL>
<DATE> 2005/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Ofsayt kalkıyor 

FUTBOLUN en köklü kurallarından biri olan ofsaytın değişmesi gündeme geldi. FIFA International Board'un ilk toplantısında, Galler Federasyonu'nun önerisi olan ofsaytın sadece rakip ceza sahası içinde uygulanması önerisi görüşülecek. 26 Şubat'ta Cardiff'te toplanacak kurul ayrıca kasti faul, vakit geçirme gibi konularda da değişiklik tekliflerini gündemine alacak. 

Kupa hafta sonu 

FUTBOLDA Türkiye Kupası 3. Kademe maçlarının programı belli oldu. Cezalı olan Galatasaray, Bursaspor maçını 22 Ocak cumartesi günü İzmit'te yapacak. Beşiktaş'ın seyircisiz yapacağı kupa mücadelelerinin diğerleri ise 23 Ocak pazar günü gerçekleştirilecek. 

Potada transfer 

BANVİTSPOR, bir süredir denediği ABD'li Anthony Myles ile sözleşme imzaladı. 22 yaşında, 2.06 boyundaki Myles'in yanı sıra T.Telekom'dan Can Akın ile Enver Ekmen de renklere bağlandı. Darüşşafaka da, eski oyuncusu ABD'li Vincent Jones'u kadrosuna kattı 

Snowboard heyecanı 

JİM Beam'in sponsorluğunu üstlendiği freestyle snowboard yarışmalarından oluşan Big Air Pro Tour'un ikinci ayağı bugün Uludağ'da organize edilecek. 25 Aralık'ta yapılan ve toplam 23 yarışmacının katıldığı ilk ayakta genel klasman birinciliğini Ogan Tüzel elde etmişti. Final yarışı 29 Ocak'ta yine Uludağ'da gerçekleşecek. 

Filede bugün 

Burhan Felek Spor Salonu 
12.00 Şişli - Dicle Ünv. 
14.00 Eczacıbaşı - E.Toki 
16.00 V.G. Sigorta - İst.Em.Bank 
Haldun Alagaş Spor Salonu 
18.30 Fenerbahçe - Karşıyaka 
Akatlar Spor Salonu 
13.00 Şahinbey Bld. - Beşiktaş 
Selim Sırrı Tarcan Spor Salonu 
12.00 İller Bankası - Göztepe 
14.00 TED A.Kolej - Anadolu İht. 

Hentbolda bugün 

Kupa Galipleri Kupası 
Cebeci Hentbol Spor Salonu 
17.00 Havelsan - S.Kiev Ukrayna 


</TEXT>
</DOC>
