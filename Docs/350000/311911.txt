<DOC>
<DOCNO> 311911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/03/yasam/axyas02.html </URL>
<DATE> 2005/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
'Don Kişot' bugün yayımlanır mıydı 
</HEADLINE>
<TEXT>


Cervantes'in başyapıtı Don Kişot'un 400. yaş gününde tartışılan bu soruyu, biz de Türkiye'deki belli başlı yayınevlerine sorduk... 

KÜLTÜR SANAT SERVİSİ 

İspanyol yazar Miguel De Cervantes'in başyapıtı sayılan "Don Kişot", 400 yaşında. İstanbul Cervantes Enstitüsü de, dünya çapındaki kutlamalara, 'Don Quijote ve La Mancha' bölgesi konulu fotoğraf sergisiyle başlıyor. Atlas Dergisi Genel Yayın Yönetmeni Özcan Yüksek imzalı sergi, 4 Şubat-24 Mart tarihlerinde izlenebilecek Bilgi için 0212 266 95 60 . 
Milliyet Sanat dergisi de şubat sayısında, ABD'de yayımlanan The Chronicle Review'dan Ian Stavans'ın Don Kişot incelemesine yer verdi. Romanın bugün yayımlanmasının şüpheli olduğunu belirten Stavans, eser için, 'editörlerin problemli bulacağı cinsten' değerlendirmesini yapıyor. Biz de Stavans'ın bu şüphesini, Türkiye'deki yayınevlerimize sorduk "Bugün size gelse 'Don Kişot'u basar mıydınız " 

Halil Beytaş Doğan Kitap - Editör 
Cervantes'in, Lope de Vega ve Quevedo'nun çağdaşı olduğu ve Don Kişot zamanında yayımlandığında pek de heyecanla karşılanmadığı unutulmamalı. Öte yandan her insan gibi editör de, yaşadığı çağın biçimlendirdiği bir algıya sahip. Bugün elime öyle bir metin gelse, yazarıyla konuşurdum. 

Erdal Öz Can Yayınları 
Metin üzerinde olağanüstü bir düzeltme, kısaltma çabasına girerdik. Buna Cervantes razı olur muydu Sanmıyorum. İlle de bir yanıt istiyorsanız, söyleyeyim Basmazdık. Michel'in lastik fabrikasına, bugün, taştan oyulmuş ilk tekerleği gönderseler, acaba tavırları ne olurdu 

İlknur Özdemir Yapı Kredi Kültür Sanat Yayıncılık 
O günün koşulları içinde yazılmış bir kitabı bugünün koşullarıyla değerlendirmek doğru değil. 

Jale Parla İletişim Yayınları 
Bugün zaten öyle yazılmazdı bu kitap. Eleştiriyi yapan kişi dikkatli bir okur olsaydı, Cervantes'in kendisinin kitaplardaki yanlışlardan söz ettiğini de bilirdi. Cervantes, 2. kitapta Don Kişot'a söyletir bunu. 

Cem Mumcu Okuyan Us Yayınları 
Kesin, uçarak yayımlardım. 'Don Kişot', nakış gibi işlenmiş bir metin. 

Ali Karabayram Dost Kitabevi Yayınları - Editör 
Don Kişot - muayyen koşullarda- bugün de pek l yayımlanabilir. 


</TEXT>
</DOC>
