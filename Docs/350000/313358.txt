<DOC>
<DOCNO> 313358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/08/yasam/yas03.html </URL>
<DATE> 2005/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Pekin'de 'Ney' tsunamisi 
</HEADLINE>
<TEXT>


Pekin'de sahneye çıkan Ney grubu, danslarıyla Çinlilerin, gişe hasılatıyla da tsunami felaketzedelerinin gönlünü fethetti... 


Dans grubu Ney, Çin turnesinde tsunami felaketzedelerine yardım için önceki gece Pekin'de sahneye çıktı. Menajer Ali Erten, tsunami felaketinden etkilenen bölgelere yapılan yardımlarda "tuzlarının bulunmasını" istediklerini kaydetti. Erten, Türk sanatçıların alın terleriyle verdikleri yardımın Türk - Çin dayanışmasının yanı sıra, Türk halkının duyarlılığını Çin'de de gösterdiğini belirtti. 

180 bin dolar 
Erten, yaklaşık 180 bin doların Çin Kızılhaç Örgütü aracılığıyla felaket bölgelerine gönderileceğini söyledi. Tianqiao Gök Köprüsü Tiyatrosu'ndaki gösteriden önce bir konuşma yapan Türkiye'nin Pekin Büyükelçiliği Müsteşarı Emre Yunt da, gerek Türk sanatçılara, gerekse geceye katılan izleyicilere verdikleri destekten dolayı teşekkür etti. 



</TEXT>
</DOC>
