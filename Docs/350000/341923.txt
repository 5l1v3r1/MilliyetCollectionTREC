<DOC>
<DOCNO> 341923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/son/sonsiy54.html </URL>
<DATE> 2005/05/12/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Yüksek yargı AİHM kararında suskun 
</HEADLINE>
<TEXT>

     Yüksek yargı temsilcileri, Öcalan’ın adil yargılanmadığı yönündeki AİHM kararını değerlendirmedi. 
     Oran’daki Ankara Yargıtayevi, törenle açıldı. Törene, Yargıtay Başkanı Osman Arslan, Yargıtay Cumhuriyet Başsavcısı Nuri Ok ve Anayasa Mahkemesi Başkanı Mustafa Bumin de katıldı. 
     Arslan, Ok ve Bumin, gazetecilerin Avrupa İnsan Hakları Mahkemesi’nin, Öcalan hakkında verdiği karara yönelik sorularını yanıtsız bıraktı. 
     
     OKYAY "DÜNYANIN GÖZÜ ÖNÜNDE ADİL YARGILADIK" 
     Abdullah Öcalan’ı yargılayan Yargıtay Üyesi Turgut Okyay AİHM’nin şekilci bir mahkeme olduğunu kaydederken, işin özüne inmediğini belirtti. Okyay, tüm dünyanın gözü önünde son derece adil bir yargılama yapıldığını ifade etti. 
     
     AYİM BAŞKANI "YARGILAMA YENİLENMEYEBİLİR" 
     AYİM Başkanı Hakim Tuğgeneral Erol Alpar, mevcut pozitif hukuk karşısında, yargılamanın yenilenmeyebileceğini söyledi. Alpar, "Şu andaki durum karşısında, kesin hüküm gözüyle bakılıp, infaz yapılabilir" dedi. Kararın, Türkiye açısından bağlayıcı yönünün bulunmadığını ifade eden Alpar, Anayasa’nın 90’ncı maddesindeki düzenlemeye rağmen, yine de mevzuatta bazı değişikliklerin yapılmasının gerekli olduğunu söyledi. 
     Öcalan’ın adil yargılandığın söyleyen Alpar, AİHM’in DGM’lerde askeri yargıcın bulunmasını bu karara gerekçe gösterdiğini anımsatarak, "Oysa askeri hakimler de bağımsızdır, teminatlıdır" dedi. 
     
</TEXT>
</DOC>
