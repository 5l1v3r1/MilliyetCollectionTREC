<DOC>
<DOCNO> 342492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/14/son/sondun16.html </URL>
<DATE> 2005/05/14/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Mübarek oğlunu yerine mi hazırlıyor 
</HEADLINE>
<TEXT>

     Mısır Cumhurbaşkanı Hüsnü Mübarek, ilk kez küçük oğlu Cemal’in cumhurbaşkanlığına adaylığından söz etti. 
     Mısır’ın yarı resmi El Ahram gazetesindeki habere göre, Mübarek Kuveyt’in Es-Siyase gazetesine verdiği demeçte, küçük oğlu Cemal’in, anayasanın 76. maddesinin değişimiyle adaylığını koyabileceğini ifade etti. 
     Haberde, öteden beri "iktidarın mirasına" karşı çıkan Hüsnü Mübarek’in, anayasadaki değişiklikle herkesin seçimde eşit hale geldiğini ve bunun da iktidarın miras olarak kalması anlamına gelmediğini söylediği belirtildi. 
     Kuveyt gazetesine göre, Mısır Cumhurbaşkanı, "Oğlum da diğer vatandaşlar gibi aday olabilir" diye konuştu. 
     Mısır Cumhurbaşkanı’nın 42 yaşındaki küçük oğlu Cemal, martta yaptığı açıklamada, eylülde yapılacak cumhurbaşkanlığı seçimlerinde aday olmayacağını bildirmişti. 
     
</TEXT>
</DOC>
