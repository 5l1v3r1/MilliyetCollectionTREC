<DOC>
<DOCNO> 306819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/15/son/sontur32.html </URL>
<DATE> 2005/01/15/ </DATE>
<TIME> 19.23 </TIME>
<AUTHOR>  </AUTHOR>
<HEADLINE>
Bolu'da zincirleme trafik kazası... 
</HEADLINE>
<TEXT>

     Ankara-İstanbul Karayolu'nun Bolu Dağı kesiminde meydana gelen zincirleme trafik kazasında bir araçta sıkışan 3 kişi, kaza kırım ekipleri tarafından kurtarıldı. 15 kişi de Bolu İzzet Baysal Devlet Hastanesi'nde tedavi altına alındı. 
     AA muhabirinin aldığı bilgiye göre, Bolu Dağı'nda meydana gelen zincirleme trafik kazasında, Murat Sevigen'in kullandığı B 56 MM yabancı plakalı otomobil takla attı. 
     Kaza sonrasında aracın içinde sıkışarak mahsur kalan sürücü Murat Sevigen, İvona Sevigen ve Gülseren Sevigen, olay yerine gelen kurtarma ekipleri tarafından aracın kapıları kesilerek çıkarıldı. 
     Bir yolcu otobüsü ve çok sayıda otomobilin karıştığı kazada, 15 kişi de Bolu İzzet Baysal Devlet Hastanesi'nde tedavi altına alındı. 
     Polis ekipleri, yaralıların kimliklerinin belirlenmesine çalışıyor. 
     
     KAZADA YARALANANLARIN KİMLİKLERİ BELİRLENDİ 

     Ankara-İstanbul Karayolu'nun Bolu Dağı kesiminde, sis nedeniyle meydana gelen zincirleme trafik kazasında yaralananların kimlikleri belirlendi. 
     AA muhabirinin aldığı bilgiye göre, bir yolcu otobüsü ile çok sayıda aracın karıştığı kazada, yaralananların Osman, Şeriban, İnanç, Elif ve Ekber Erdal, Hüseyin Bozkurt, Mehmet Çaban, Deniz Sarıtaş, Hakan Akdeniz, Mehmet, Muharrem ve Ayşe Çeliktaş, Nizamettin, Nezaket ve Tolga Özsoy olduğu açıklandı. 
     Kaza nedeniyle kapanan İstanbul-Ankara karayolunun Bolu Dağı güzergahı da trafik ekiplerinin yardımıyla ulaşıma açıldı. 
     Çok sayıda aracın karıştığı zincirleme trafik kazasında Murat Sevigen'in kullandığı B 56 MM yabancı plakalı otomobil takla atmış, aracta sıkışarak mahsur kalan sürücü Murat Sevigen ile İvona ve Gülseren Sevigen, kurtarma ekipleri tarafından aracın kapıları kesilerek çıkarılmıştı. 
     Yetkililer, Bolu Dağı'nda etkili olan kar yağışı ve yoğun sis nedeniyle sürücülerin yakın takip ve hız yapmamalarını istedi. 
     Sürücülerin Bolu Dağı güzergahında bulunan ışıklı uyarı levhalarına dikkat etmeleri gerektiğini ifade eden yetkililer, sürücüleri yol boyunca meydana gelen maddi hasarlı trafik kazaları nedeniyle durmamaları konusunda uyardı. 
     
</TEXT>
</DOC>
