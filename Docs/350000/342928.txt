<DOC>
<DOCNO> 342928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/16/son/sondun23.html </URL>
<DATE> 2005/05/16/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Ronaldo, barış için Filistin'de 
</HEADLINE>
<TEXT>

     Brezilyalı ünlü futbolcu Ronaldo, Filistin-İsrail barışına destek vermek amacıyla geldiği Filistin’de bugün Başbakan Ahmet Kurey’le görüştü. 
     Ronaldo, Ramallah kentinde Kurey’le görüşmeye giderken, hayranları tarafından sevgi gösterileriyle karşılandı. 
     Kurey, Ronaldo’yu kabulünden sonraki kısa basın açıklamasında, "Bu çok önemli bir ziyaret. Ronaldo’nun barışa ve Filistin halkına verdiği desteği gösteriyor" dedi. 
     Ronaldo, BM Kalkınma Programı’nın iyi niyet elçisi olarak bölgeyi ziyaret ediyor. 
     Ünlü oyuncu, Ramallah’ta Filistinli gençlerin kendi aralarında yapacağı maçı izleyecek, BM’nin yoksullukla mücadele programlarını inceleyecek ve kendi adını taşıyan, yoksul çocuklara yardım merkezinin açılışını yapacak. 
     Ronaldo, Filistin’den İsrail’e geçecek. 
     
</TEXT>
</DOC>
