<DOC>
<DOCNO> 331496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/08/son/sonspo05.html </URL>
<DATE> 2005/04/08/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
UEFA çeyrek final maçlarında dün gece... 
</HEADLINE>
<TEXT>

     UEFA Kupası'nda çeyrek final ilk maçları oynandı. AZ Alkmaar, deplasmanda Villarreal'i 2-1 yenerek gecenin sürprizini yaptı. 
     El Madrigal Stadı'nda bu sezon oynadığı sekiz UEFA Kupası maçını da kazanan Villarreal, Hollanda ekibi AZ Alkmaar'a 2-1 yenildi. 
     Alkmaar'ı galibiyete taşıyan golleri 12'nci dakikada Deny Landzaat ve 74'üncü dakikada Robin Nelisse attı. 
     14'üncü dakikada Villarreal'in tek golünü atan Juan Roman Riquelme, 28'inci dakikada penaltı vuruşundan yararlanamadı. 
     Austria Wien, evinde Parma ile 1-1 berabere kaldı. İlk yarıyı Bonera'nın golüyle önde bitiren konuk takım, 61'inci dakikada Mila'ya engel olamayınca UEFA Kupası'nda 391 dakika sonra gol yedi ve maç da 1-1 sona erdi. 
     Newcastle, St James' Park'ta Sporting Lizbon'u Alan Shearer'ın 37'nci dakikadaki golüyle 1-0 yenerek rövanş için avantaj elde etti. 
     CSKA Moskova, Lokomotiv Stadı'nda Auxerre'i 4-0 yendi ve önümüzdeki hafta oynayacak ikinci maç öncesi turu büyük ölçüde garantiledi. 
     
     Alınan sonuçlar şöyle 

     

CSKA Moskova Rusya -AJ Auxerre Fransa 4-0 . Villarreal CF İspanya -AZ Alkmaar Hollanda 1-2 . Newcastle United İngiltere -Sporting Club .Lizbon Portekiz 1-0 . FK Austria Wien Avusturya -AC Parma İtalya 1-1 .      
Kupada çeyrek final rövanş maçları, 14 Nisan Perşembe günü yapılacak ve yarı finalist 4 takım belli olacak. 

     
</TEXT>
</DOC>
