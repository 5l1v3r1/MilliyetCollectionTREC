<DOC>
<DOCNO> 308839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/24/son/sondun35.html </URL>
<DATE> 2005/01/24/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Yolsuzluğa karışan 3 eski siyasetçiye hapis cezası 
</HEADLINE>
<TEXT>

     Polonya'da, eski Başbakan Leszek Miller'i istifaya sürükleyen yolsuzluk skandaline karıştıkları gerekçesiyle yargılanan 3 siyasetçiye hapis cezası verildi. 
     Siyasetçiler, başkent Varşova'nın 180 kilometre güneyinde yer alan Starachowice'de, çete üyesi olduğundan şüphelenilen yerel yetkililerin yakalanmasına ilişkin planları sızdırmakla suçlanıyordu. 
     Polonya'nın Kielce bölgesindeki yerel mahkeme, eski İçişleri Bakan Yardımcısı Zbigniew Sobotka'yı devlet sırlarını sızdırmak ve şüphelilerin yakalanmasına çalışan güvenlik güçlerinin hayatını tehlikeye atmaktan 3,5 yıl, yakalama planlarını Starachowice'deki meslektaşlarına aktaran ve adalete engel olmakla suçlanan eski milletvekilleri Andrzej Jagiello'yu 1,5, Henryk Dlugosz'u da 2 yıl hapse mahkum etti. 
     Mahkeme, Sobotka'nın 5 yıl boyunca hassas devlet sırlarına erişebileceği kamu hizmeti görevlerine getirilmesini de yasakladı. 
     Hapis cezasına çarptırılan 3 siyasetçi de Mayıs 2004'te istifa eden Miller'in lideri olduğu Demokratik Sol İttifakı'nın üyesiydi. 
     
</TEXT>
</DOC>
