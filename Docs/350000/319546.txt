<DOC>
<DOCNO> 319546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/01/son/sondun25.html </URL>
<DATE> 2005/03/01/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Rumlardan Türk askerini şikayet mektupları... 
</HEADLINE>
<TEXT>

     Güney Kıbrıs Rum yönetimi Savunma Bakanı Kiriakos Mavronikolas, Avrupa Birliği AB üyesi 24 ülkesinin savunma bakanlarına, KKTC'deki Türk askerinin ''yeni silah sistemleriyle güçlendirildiği'' iddiasını içeren mektup gönderdi. 
     Mavronikolas, Rum Politis gazetesine yaptığı açıklamada, ''söz konusu mektuplarda, Türkiye tarafından getirilen tank ve zırhlı araçlara ilişkin her türlü ayrıntının belirtildiğini'' ifade ederek, ''Rum hükümetinin de silah programlarını dondurarak tek taraflı mayınsızlaştırma gerçekleştirdiğinin ve yeni geçiş noktaları açılması yönünde ilerlediğinin anlatıldığını'' söyledi. 
     Haberde, Rum Dışişleri Bakanlığı'nın, ''Türk askeri gücünün Amerikan silahlarıyla geliştirildiğine ilişkin bilgileri kuşkuyla karşılayan'' ABD'ye yönelik girişimde bulunmasının beklendiği de belirtildi. 
     
</TEXT>
</DOC>
