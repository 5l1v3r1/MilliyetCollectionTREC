<DOC>
<DOCNO> 312214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/04/magazin/mag03.html </URL>
<DATE> 2005/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>



Yollarda.. 

Sarı Sarı Başroldeyim adlı albümü ile 4 Mart'ta Avrupa turnesine çıkmaya hazırlanan Mahsun Kırmızıgül'e 60 kişilik bir ekip eşlik edecek. Turne, Almanya'nın Stuttgart kentinden başlayacak. 

Seyretmesinler 

DENİZ ALTUNTAŞ 
Balans ve Manevra adlı filmle ilk yönetmenlik denemesini yapan Teoman, sert konuştu "Seyirciye mesajım yok. Kendi beğenime göre bir film yaptım. Beni beğenmeyenler zaten filmime gelmesin." 

Derdine yanıyor 

Sevgilisi Mehmet Ertem'den ayrılan Selin Denizli, "14 Şubat Sevgililer Günü'nde evde oturup derdime yanacağım. Mehmet'le ilişkimin bitmesini hiç istemezdim. Babamın onayladığı tek insandı" dedi. 

İnternetten iş buldu 

SİNAN TOROS 
Asena, Hollanda'nın en büyük süt fabrikasını işleten işadamının oğlunun düğününde dans etti. İşadamının internetten kendisini bulduğunu belirten Asena, "Adını bilmiyorum, koca olarak alacak değilim ya" dedi. 

Efsane dönüyor 

DENİZ ALTUNTAŞ 
Hisseli Harikalar Kumpanyası'nı yeniden sahneleyeceğini söyleyen Haldun Dormen, oyuna haziran ayında, Harbiye Açıkhava Tiyatrosu'nda başlayacaklarını dile getirdi. Dormen, kadro üzerinde çalıştıklarını belirtti. 


</TEXT>
</DOC>
