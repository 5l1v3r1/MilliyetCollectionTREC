<DOC>
<DOCNO> 346690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/28/son/soneko09.html </URL>
<DATE> 2005/05/28/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Kurumlar vergisinde Türkiye şampiyonu Telekom... 
</HEADLINE>
<TEXT>

     Türk Telekom, 2004 yılı gelirlerinden bu yıl ödediği 1 milyar 143 milyon YTL’lik vergiyle Türkiye genelinde enfazla kurumlar vergisi ödeyen kuruluş oldu. En fazla kurumlar vergisi ödeyen ilk 10 şirket arasında Türk Telekom’la birlikte toplam altı kamu şirketi yer aldı. İlk 100 mükellefin ödediği vergi geçen yıla göre yüzde 15.4 oranında artarak 6 milyar YTL’yi geçti. 
     Gelir İdaresi Başkanlığı, Türkiye genelinde 2004 yılı gelirlerinden en yüksek kurumlar vergisini ödeyen ilk 100 mükellefi açıkladı. Özelleştirme süreci devam eden Türk Telekom ödediği 1 milyar 146 milyon YTL’lik 1 katrilyon 143 trilyon lira kurumlar vergisiyle bu yıl da Türkiye’nin en fazla vergi ödeyen şirketi oldu. Türk telekom 2004 yılında da 900 trilyon liralık 900 milyon YTL vergiyle Türkiye birincisi olmuştu. 
     2004 yılında üçüncü sırada yer alan Ziraat Bankası ise 
     bu yıl 8.4 milyar YTL’lik vergiyle ikinciliğe yükseldi. 
     Geçen yıl 12’nci sırada kalan İş Bankası bu yıl 485.3 milyar YTL’yle üçüncülüge kadar yükseldi. Geçen yılın ikincisi olan Akbank ise bu yıl 397.6 milyar YTL ile dördüncü oldu. 
     Kamu şirketleri olan Vakıfbank, 247.5 milyon YTL’yle beşinci, TÜPRAŞ 244.1 milyon YTL’yle altıncı, Halk Bankası 241.7 milyon YTL’yle yedinci, Devlet Hava Meydanları İşletmesi DHMİ ise 112 milyon YTL’yle sekizinci oldu. 
     Böylyece ilk iki sırayı alan Türk Telekom ve Ziraat Bankası’yla birlikte ilk 10’a toplam altı kamu şirketi girdi. 
     Arçelik, 110.3 milyon YTL’lik kurumlar vergisiyle sıralamada 9’uncu olurken, aynı zamanda en fazla vergi ödeyen özel sektör sanayi şirketi ünvanını da aldı. 
     Finansbank ise 103.7 milyon YTL’yle 10’uncu sırada yer aldı. 
     İlk 10 şirketin altısını kamu ve özel sermayeli mevduat bankaları oluşturdu. 
     İlk 100 şirketin ödediği toplam kurular vergisi geçen yıla göre yüzde 15.4 oranında artarak 6 milyar 23 milyon YTL’ye ulaştı. En fazla vergi ödeyen 100 şirket 2004 yılında 5 milyar 217 milyon YTL 5 katrilyon 217 trilyon lira 
     olmuştu. 
     Türkiye genelinde ilk 100’e İstanbul’dan 60 kurumlar vergisi mükellefi girdi. Ankara’dan 21 şirketin yer aldığı listede, İzmir, Antalya ve Kocaeli’den üçer, Muğla’dan iki, Kayseri, Konya, Kütahya, Tekirdağ, Adana, Bolu, Bursa ve İçel’den de birer şirket bulunuyor. 
     
     14 BANKA GİRDİ 

     En fazla kurumlar vergisi ödeyen ilk 100 mükellefe ilişkin listede 14 banka yer aldı. İlk 10 içerisinde yer alan, Ziraat, İş, Akbank, Vakıfbank, Halk Bankası ve Finansbank’ın yanı sıra, Koçbank 99.2 milyon YTL’yle 11’inci, HSCB Bank 39 milyon YTL’yle 22’nci, Şekerbank 23.7 milyon YTL’Yle 36’nci, Deutsche Bank 22.5 milyon YTL’yle 42’nci, TEB 18.6 milyon YTL’yle ’üncü, İMKB Takas ve Saklama Bankası Takasbank 14.2 milyonla 72’nci, Denizbank 13 milyonla 78’inci ve TSKB 12.6 milyon YTL’yle 80’inci oldu. 14 banka toplam 2 milyar 752 milyon YTL kurumlar vergisi ödedi. 
     
     KAMU ŞİRKETLERİNDEN 3.4 MİLYAR YTL 

     İlk 100 mükellef içerisinde 24 kamu şirketi ve kuruluşu yer aldı. İlk 10 içerisinde yer alan altı kamu yanı sıra Boğaziçi Elektrik Dağıtım 12’nci, Orman Genel müdürlüğü 13’üncü, Gediz Elektrik Dağıtım 16’ncı, Türkiye Elektrik Dağıtım A.Ş TEDAŞ 18’inci, Uludağ Elektrik Dağıtım 20’nci, Şeker Fabrikaları 23’üncü, KTİ Seyitömer Linyit İşletmeleri 31’inci, TETTAŞ 33’üncü, Posta ve Telgraf Teşkilatı PTT 38’inci, Akdeniz Elektrik dağıtım 43’üncü, TPAO 45’inci, Tapu ve kadastro Genel müdürlüğü 60’ıncı, Başkent Elektrik Dağıtım 61’inci, Toprak Mahsulleri Ofisi 66’ncı, tasfiye halindeki Arsa Ofisi 77’nci, Çevre ve Orman Döner Sermaye İşletmesi 85’inci sıradan, Menderes Elektrik Dağıtım 89’uncu, DMO 94’üncü sıradan ilk 100’e giren kamu kuruluşları oldular. 24 kamu şirketi ve kuruluşunun ödediği kurumlar vergisi 3 milyar 374 milyon YTL oldu. 
     2004 yılı gelirlerinden en fazla kurumlar vergisi ödeyen kuruluşlar milyon YTL 
     

Vergi 1 Türk Telekom 1.146,2 2 Ziraat Bankası 853,4 3 İş Bankası 485,3 4 Akbank 397,6 5 Vakıflar Bankası 247,5 6 TÜPRAŞ 244,1 7 Halk Bankası 241,7 8 DHMİ 112,0 9 Arçelik 110,3 10 Finansbank 103,7 11 Koçbank 99,2 12 Boğaziçi Elektrik Dağıtım 68,1 13 Orman Genel Müd 60,0 14 57,6 15 PHİLSA 56,1 16 Gediz Elekt.Dağ. 54,6 17 Türk Traktör 52,9 18 TEDAŞ 51,0 19 Çolakoğlu Metalurji 50,8 20 Uludağ Elektrik Dağıtım 45,6      

ANKA 
     
</TEXT>
</DOC>
