<DOC>
<DOCNO> 342986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/16/son/sonsiy03.html </URL>
<DATE> 2005/05/16/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Bakan Koç Adım uyuyan güzele çıktı 
</HEADLINE>
<TEXT>

     Reşit ÇELEBİOĞLU DHA 

      KÜLTÜR ve Turizm Bakanı Atilla Koç, Kilis’te İl Kültür Sitesi’nin temel atma töreninde yine esprili konuşmalar yaptı. 3 ülke ve 38 ili uyuyarak gezdiğini anlatan Bakan Koç, Uyuyarak gezdiğim için adım uyuyan güzele çıktıö dedi. 
     Beşyüz Evler semtindeki Kültür Sitesi’nin temel atma törenine katılmak için Kilis’e gelen Bakan Atilla Koç, yine uyumamak için zor anlar yaşadı. Yorgunluktan kapanan gözlerini açık tutmak için sürekli ellerini çimdikleyen Bakan Koç, konuşmak için çıktığı kürsüde art arda espriler yaptı. 
     Bakan Koç, kendisinden önce konuşma yapan Kilis Valisi Aslan Kütükçü, Kilis AKP Milletvekilleri Hasan Kara ve Veli Kaya ile Belediye Başkanı AKP’li Abdi Bulut’un kısa konuştuğunu söyledi. Her gittiği yerde yaptığı konuşmayı kısa keseceğini anlatması için Kısa Kes Aydın Havası Olsun’ esprisini yineleyen Bakan Koç, Zaten bir dinleyici en fazla 20 dakika dinler. Ben de az konuşacağım. Kısa konuş Aydın havası olsunö dedi. 
     Esprilerini sürdüren Bakan Koç, ayrıca konuşmasında Benim babam zeytinyağcı ama ben yağcı değilimö diyerek törene katılanları güldürdü. Daha sonra basın mensuplarına bakarak, 3 ülke, 38 ili uyuyarak gezdiğini söyleyen Bakan Koç, adının uyuyan güzele çıktığını söyledi. 
     Bakan Koç, törenin ardından Kilis Öncüpınar Gümrük Kapısı’ndan, bir günlük ziyaret için Suriye’ye geçti. 
     
</TEXT>
</DOC>
