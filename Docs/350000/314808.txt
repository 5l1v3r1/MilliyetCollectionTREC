<DOC>
<DOCNO> 314808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/13/spor/spo02.html </URL>
<DATE> 2005/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Anelka rüzg rı 
</HEADLINE>
<TEXT>


Kadıköy'de bugün ilk maçına çıkacak olan Fransız yıldızı görmek için Fenerbahçeli taraftarların biletlere yoğun ilgi gösterdiği belirtildi 

YUSUF KOBAL 


Kasa dolacak 
FENERBAHÇE'NİN yeni transferi Nicolas Anelka bugün ilk kez Şükrü Saracaoğlu Stadı'na ayak basacak. Samsun deplasmanında ikinci yarı oyuna giren Fransız yıldızı izlemek için İstanbulspor maçına büyük ilgi gösteren Sarı - Lacivertli taraftarların tüm tribünleri dolduracağı tahmin ediliyor. Yönetim ise Fenerium mağazasında da önemli bir geliri kasasına koymayı hedefliyor. 

Pierre sevinci 
SAKATLIĞI nedeniyle uzun süredir takımdan uzak kalan Pierre van Hooijdonk dün ilk kez antrenmana çıktı. Hollandalı oyuncu çift kale dahil tüm çalışmalarda yer aldı. Bu arada üçer sarı kartı bulunan Alex ile Tuncay'a teknik heyetten uyarı geldi. İki yıldız oyuncu bugün oynanacak İstanbulspor maçında da kart görmeleri halinde Kayseri karşısında oynayamayacaklar. 

Erdoğan'a forma 

MALTEPE'DEKİ Correfour - SA'nın açılışına katılan Başbakan Recep Tayyip Erdoğan burada hizmete giren Fenerium mağazasını da gezdi. Erdoğan'a burada Fenerbahçe forması ile Bahçe'deki Fener isimli bir CD hediye edildi. 



Zaragoza çöktü 1-4 

FENERBAHÇE'NİN UEFA Kupası'nda perşembe günü İstanbul'da karşılaşacağı Real Zaragoza, İspanya Ligi'nde kendi sahasında Barcelona'ya 4-1 yenildi. Karşılaşmanın ilk yarısını 3-0 mağlup kapatan Real Zaragoza, 63'te Galletti'nin golüyle umutlanmasına rağmen, 72'de Marquez'in vuruşuna engel olamadı ve maçtan farklı mağlup ayrıldı. Bu arada İspanyol ekibinin İstanbul'a 250 kişilik bir taraftar topluluğu ile geleceği öğrenildi. 


</TEXT>
</DOC>
