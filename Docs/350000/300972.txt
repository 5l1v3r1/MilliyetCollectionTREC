<DOC>
<DOCNO> 300972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/26/ekonomi/eko04.html </URL>
<DATE> 2004/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Endeks yeni yıla güçlü bir piyasayla giriyor 
</HEADLINE>
<TEXT>


Merkez Bankası'nın 2 puanlık faiz indiriminin ardından, çarşamba günü başlayan döviz alım ihaleleri dolardaki düşüşü durduramadı 

Zeynep Candan Aktaş 

Merkez Bankası'ndan gelen faiz indirimi haberiyle haftaya başlayan İMKB 100 Endeksi hafta içinde iki yeni zirve yaptı. En yüksek 24.841 en düşük de 23.952 puanı gören endekste 24.537 puandan gerçekleşen kapanış kapanış bazında rekor ile haftalık getiri 0.73 oldu. Merkez Bankası'nın çarşamba günü başladığı döviz alım ihaleleri dolardaki düşüşü durduramadı. Dolar 1.370 bin seviyelerinden haftayı kapattı. Endeksin dolar bazında 1.8 seviyelerinde bulunması yaklaşık 15 yıldır izlenen teknik verilere göre oldukça güçlü direnç seviyesi gibi görünüyor. Ancak sabit kur ve yüksek enflasyon sürecinde TL bazında sürekli yukarıya doğru büyüyen rakamların doğru analizini yapabilmek için sabit bir çıpaya ihtiyaç vardı. Merkez Bankası tarafından günlük belirlenen döviz kurları enflasyon artışını bertaraf edebiliyordu. Ve sabit bir çıpa olarak dolar bazına çevrilen rakamların birbirleriyle karşılaştırılması veriler hakkında yorum yapabilmeyi kolaylaştırıyordu. Halbuki dalgalı kur sisteminde arz ve talebe dayalı ve dünya piyasalarındaki gelişmelerden etkilenen döviz kurları, sabit bir çıpa olmaktan çok uzak. Yeni zirveler yapan İMKB'de mevcut durumda fiyatların ucuz veya pahalı olduğunu, veya teknik analiz açısından destek veya direnç seviyelerini, döviz grafikleri üzerinden yorumlamak çok sağlıklı olmayabilir. Bunun en önemli ipucu da son üç haftada yabancı yatırımcıların 1.55 üzerinde takas pozisyonlarında meydana gelen yaklaşık dört puanlık artış. Yılbaşı öncesi önümüzdeki kısa haftada İMKB'de k r realizasyonlarına rağmen alım eğiliminin güçlü olduğu bir piyasa izlenebilir. Endekste destekler 24.250 ve 24.000'de iken dirençler 24.800 ve 25.200 seviyelerinde bulunuyor. 
Bol kazançlı haftalar dileğiyle. 


</TEXT>
</DOC>
