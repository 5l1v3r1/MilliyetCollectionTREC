<DOC>
<DOCNO> 344148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/20/spor/spo20.html </URL>
<DATE> 2005/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Dikkat uçurum 
</HEADLINE>
<TEXT>


YAKAN TOP Nilay YILMAZ 


İngiltere'de çocukları spor yapmaya özendirmek için bütçeden 1.3 katrilyon lira ayrılmış. Bunun gerekçesi ise Amerikalılar gibi olmamak. Bilindiği gibi ABD'lilerin en büyük sorunu obezite. Şişmanlığa karşı savaş açan İngilizler, Beden Eğitimi derslerinin saatlerini artırmakla kalmamış, bunun için kampanya başlatmış. Amaç, daha sağlıklı nesillerin yetişmesi. 
Atina Olimpiyatları'ndan sonra gazetelerde madalya sıralamasında üst sıraları alan ülkelerin, spora verdikleri önem üzerine birçok haber çıktı. Bu haberlerle başarının rastlantı değil, sistemli ve bilimsel yöntemlerle çalışmanın ürünü olduğunu fark ettik. 
Türkiye'de bu konuda neler oluyor diye baktığımızda tam bir hayal kırıklığıyla karşılaşıyoruz. Aktif spor yapan öğrenci sayısı yüzde 1 civarında, spor alt yapısı mevcut okul sayısı ise çok az. Atina'da 10 madalyayla ülkeler sıralamasında 22. sırayı alan Türkiye'nin olimpiyat sporlarında başarısız olması, alt yapı - tesis yetersizliklerinin yanı sıra eğitim sisteminde spor ve beden eğitimine önem verilmediği yönündeki görüşleri güçlendirmişti. Biz Atina'dan ders çıkarılacağını düşünüyorduk ki, gelecek yıldan itibaren müzik, resim ve beden eğitimi derslerinin ilköğretim okullarının 4. sınıfından sonra seçmeli yapılacağı ve öğrencilerin bu derslerden sadece birini seçebileceği yönündeki haberleri duyunca şaşırdık. Bu da gösteriyor ki, 30 milyon civarında genç nüfusu bulunan Türkiye, beden eğitimine verdiği önemle uçurumun kenarında. Umarız, uçurumdan aşağı yuvarlanmayız. 

Nouma, o büyük alanın üzerinde yanlış yapan herkese isyanımızın adıdır aslen. 
Hakan Dilek 


Haberiniz var mı 

Avusturya'nın Vorwarts Steyr takımı 1996 yılında, 42 haftanın sonunda tek bir galibiyeti olmadan, 6 beraberlik, 36 yenilgiyle 6 puan toplayarak ve 42 gol atıp 93 gol yiyerek birinci lige veda etti. 

Serhat'tan öğrenmiştir 
Alex'in sırtında sinek olsa hadi len diye kovuyor, sonra yere düşüyor. Erman Toroğlu - Maraton, Lig TV 

Zor iş tabi 
Havvacım sizi yönetmekten, programı yönetemiyorum. Reha Muhtar - Futbol Ateşi, ATV 

Brezilya lobisi güçlüymüş hocam 
Fenerbahçe'de bazı dengeler var. Daum'un Brezilyalılar üzerinde fazla etkisi yok. Nobre'yi oyundan alamıyor, Serhat'ı çıkarıyor. Onur Belge - Futbol Meydanı, TV8 

Ama Pancu Panter 
Çalımbay sahaya girse o sinirle Pancu'yu parçalaması işten bile değildi. Bilal Meşe - Süper Taktik 

Hayırsız evlat 
Babam çok iyi bir Galatasaraylı. Attığım golle babamı üzdüm, kendisinden özür diliyorum. Gençlerbirliği futbolcusu Erkan 

Japon, Japon 
Şansal Büyüka Bizde caydırıcı cezalar yok hocam, bak Bartez bi tükürdü kaç ay ceza yedi. 
Erman Toroğlu Bizimkiler tükürüğü attı mı, 404 gibi yapışıyor adamın suratına. Maraton, Lig TV 

O zaman golleri kim atacak 
Bizde santrfor taklidi yapan bi adam var ya, Luciano... Niye kimse ona yerine gitsene demiyor. Defansa gidip top tutsun. Can Bartu - Futbol VIP, Kanaltürk 

O an oynuyormuş çocuk 
Valla ben Ersun Yanal'ın yorumculuğunu takip edemedim. Hakan Şükür 

İyi ki söylemedin 
Hakem hakkında konuşmak istemiyorum. Konuşursam yediğimiz golün ofsayt olduğunu söylerim. Trabzonspor Teknik Direktörü Şenol Güneş 

Alkış türleri 
Sanki sahadaki Fener, futbol ve şampiyonluk adına önemli bir şeyler yapıyormuş gibi "anlayamadığım alkışlar" yağıyordu. Erdoğan Şenay -Süper Taktik 

Büyüksün Telegol 
Son 2 haftaya girilirken maçlar kıran kırana geçiyor. Hiçbir şaibe yok. Ben bunda aslan payını Telegol'e çıkarıyorum. Serhat Ulueren - Telegol, Star 

Doğruluğuna bakan mı kaldı 
Skandal yaratarak reyting almak, kanal yönetimini sevindirir, ancak ne kadar doğru olduğu tartışılır. Yüksel Aytuğ - Futbol Meydanı, TV 


</TEXT>
</DOC>
