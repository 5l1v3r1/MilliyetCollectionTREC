<DOC>
<DOCNO> 340234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/06/son/sonspo31.html </URL>
<DATE> 2005/05/06/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Trabzonsporlu Erdinç Hedefim A Milli Takım'da forma giymek... 
</HEADLINE>
<TEXT>

     Trabzonspor’un savunma oyuncusu Erdinç, bordo-mavili takımda kalıcı olmayı başardığını hedefinin A Milli Futbol Takımı’nda forma giymek olduğunu söyledi. 
     Erdinç, Trabzon Dergisi’nin Mayıs ayı sayısında verdiği röportajda, Trabzonspor ile anlaşırken ilk hedefinin Trabzonspor’da oynamak olduğunu dile getirerek, "Daha sonra hedeflerimi yükselttim. 
     Trabzonspor’da kalıcı olma hedefine ulaştım, şimdi sıra A Milli Takım’da forma giymek" dedi. 
     Trabzonspor’da sakatlık konusunda çok sıkıntı yaşadığını dile getiren Erdinç, şöyle konuştu 
     "Trabzonspor’a ilk geldiğim günlerde kolum kırıldı. O zaman milli takımının yardımcı anterönörü Ünal hocam, beni izlemeye gelmişti fakat o maçta kolum kırıldı. Dönüm maçımdı. Bu sene yine böyle bir durum vardı. Bu kez de Gaziantepspor maçında bileğim döndü. A Milli Takım’da Tolga ile birlikte oynamak isterim. A 2 takımında iyi maçlar oynadım. A Milli olamamanın tek nedeni sakatlık. Bir gün gideceğim ve gidersem de kalıcı olacağımı diye düşünüyorum." 
     
</TEXT>
</DOC>
