<DOC>
<DOCNO> 304204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/07/guncel/gun05.html </URL>
<DATE> 2005/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Talih Kuşu'nda kare tamamlandı 
</HEADLINE>
<TEXT>


Yılbaşı özel çekilişinde büyük ikramiyeyi paylaşan 4 talihli de paralarını tahsil etti 

ANKARA Milliyet 

Milli Piyango'nun yılbaşı özel çekilişinde, 15 milyon YTL büyük ikramiyeyi paylaşan dört talihli de paralarını aldı. İstanbullu talihlilerden ilkinin maddi durumu iyi, 38-39 yaşlarında ve yüksek tahsilli olduğu belirtildi. İstanbullu ikinci talihlinin de, 50-55 yaşlarında orta halli, evli olduğu öğrenildi. Daha önce büyük ikramiyenin Afşinli talihlisi İsmail Polat 4 Ocak'ta, Van'dan bilet alan ve kimliği açıklanmayan Ankaralı talihli de önceki sabah ikramiyelerini tahsil etmişti. 
Afşin'de yaşayan ve büyük ikramiyeden kazandığı parayı aldıktan sonra ortadan kaybolan İsmail Polat'ın 55 bileti, son parasıyla aldığı ortaya çıktı. Çeyrek biletine 3 milyon 750 bin YTL isabet eden Polat, oğlu Halit ve eşi Navruz'u 52 bırakarak kayıplara karıştı. Arkadaşları, ailenin maddi durumunun çok kötü olduğunu, Polat'ın cebindeki sigara parasıyla bilet aldığını söyledi. 
</TEXT>
</DOC>
