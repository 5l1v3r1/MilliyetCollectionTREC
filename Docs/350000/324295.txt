<DOC>
<DOCNO> 324295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/yazar/cetiner.html </URL>
<DATE> 2005/03/17/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
'Sahte Türkiye' çirkin bir suçlama 
</HEADLINE>
<TEXT>


İYİCE abarttık... abartıyoruz gibime geliyor Hayatımız sahteymiş Yediğimiz, içtiğimiz, giyindiğimiz, kullandığımız her şey hileliymiş Yani tüm üretim, tüketim, alım, satım çarkı, sahtecilik, pislik, kaçakçılık, hırsızlık üzerine dönüyormuş 
TV'ler, bazı gazeteler bangır bangır duyuruyor tüm dünyaya. Avustralya'daki, Kanada'daki vatandaşlarımız kim bilir ne kadar hayret ve üzüntü içinde bu haberleri izliyorlardır. 
Ne yani Bu ülkeyi bırakıp bir başka ülkeye mi göç edelim Vatanımız burası yahuu 
Dünya Kadınlar Günü, bazı kadınlarımızın polis tarafından coplanmasından bir hafta geçti geçmedi. Türkiye'de hayat çarkının sahte olduğunu, hileli olduğunu attık ortaya. Öküz altında buzağı arayan troykanın diplomatları dört gözle bekledikleri bu haberin üzerine adeta yumuldular Ver yansın Türkiye. 
Şimdi bu büyük ifşaat, itiraf ve kendi kendimizi suçlamanın ardından yakında Avrupa'dan, Amerika'dan inşallah kokusu gelmez 

Ya ihraç malları 
Böylesine kendi bindiği dalı kesen bir toplum görülmemiştir. Bazen böbürleniriz, "Biz şuyuz, buyuz" diye... ama en kritik zamanda da kendimizi suçlamaya çanak tutarız Tabii bu yanlış oyunu bir kısım medya oynuyor. Sansasyon sever kuruluşlarımızla beraber. 
İnsaf ediniz, işçimizin el emeği, göz nuruyla ürettiği her şey hileliymiş öyle mi Şimdi peki bu yıl ihracatımız 70 milyar doları buluyor, bu mallar acaba hileli mi değil mi Yoksa sahte mi, söyler misiniz 
Adamlar tüccar alıcı Alman, İngiliz, Fransız, İtalyan. Yarın sabah kapıya dayanır, "Biz bu malları aldık ama bu mallar bozuk, kalitesiz. Anlaştığımız fiyattan ödeme yapamayacağız. İsterseniz geri alın" derlerse nasıl savunacağız kendimizi Mahkeme kapılarında mı 
Yahu, sizin kuruluşlarınız bile araştırma yaptırmış, raporlarında açıklıyor, dünyaya ilan ediyorlar demezler mi 

Sahte nerede yok ki 
ATO Başkanı Sinan Aygün'ün "Sahte Türkiye" adı altında yaptırdığı bu araştırma, aslında isabetli. Yerinde bir uyarı, değerlendirmek gerek. Ama ortaya koyduğu gerçekleri, hileleri yarım asırdır biz işitiriz, yeni değil yani. 
Ama bu konuyu sansasyon haline getirmek ve hele "Sahte Türkiye" diye sloganlaştırmak Türkiye'nin, Türk halkının aleyhine. Kendi kendimize zarar vermek, bindiğimiz dalı kesmek, bindiğimiz tekneyi batırmak... 
Pek l daha başka yöntemlerle ortaya atılabilirdi. 
Kırmızıbibere kiremit tozu konduğunu, zeytinyağına kanola, fındık yağı, ayçiçek yağı katıldığını, kalitesiz bulgurun boyandığını, salam, sosis gibi yiyeceklere artık etlerin karıştırıldığını, helvanın içine susam yerine başka ucuz maddelerin katıldığını, küflü kaşardan eritme peynir yapıldığını, süte su veya süttozu, peynire patates ve daha aklınıza ne gelirse her şeye her şey karıştırıldığını bilmeyenimiz mi var 

Kayıt dışı ekonomi 
Aslında kayıt dışı ekonominin ürünleridir bütün bu pislik, sahtek rlık... Milyarlarca liralık vergi kaçıyor bu şekilde... sahtek rlık, pislik ayrıca da vergi kaçağı. 
Allah insana akıl vermiş... N'aparız, güvendiğimiz yerden alışverişimizi yaparız. Siz bakmayın öyle afralarına tafralarına, cafcafa cafcaflarına. AB ülkelerinde de öyle pislikler oluyor ki, adamların kameraları "Mallarımız sahtedir" diye ilan etmiyorlar. Belki üç beş sahteci firma zaman zaman yakalanıyor, teşhir ediliyor. O kadar. 
İnşallah yine başımız derde girmez bu kendimizi ihbar etmek suçlama merakından. Ama bütün bu sahtek rlıkların halkın sağlığı, parasıyla oynamanın önlenmesi için herhalde yeni denetim organizasyonları kurulmasına vesile olur bu rapor. 


</TEXT>
</DOC>
