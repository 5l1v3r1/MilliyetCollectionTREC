<DOC>
<DOCNO> 331013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/07/son/sondun01.html </URL>
<DATE> 2005/04/07/ </DATE>
<TIME> 02.06 </TIME>
<AUTHOR>  </AUTHOR>
<HEADLINE>
Kardinalden Brezilyalı devlet başkanına eleştiri "Katolik değil kaolik" 
</HEADLINE>
<TEXT>

     Brezilyalı kardinal Eusebio Scheid, kürtajı ve eşcinsel haklarını savunan Devlet Başkanı Luiz Inacio Lula da Silva'yı katolik değil, kaotik karmaşık olmakla eleştirdi. 
     Rio de Janeiro kardinali Scheid, yeni Papa'nın seçiminde oy kullanmak için geldiği Roma'da, Estado de S. Paulo gazetesiyle yaptığı mülakatta, bir katoliğin kürtajı savunamayacağını belirtti. 
     72 yaşındaki Scheid, Lula ve lideri olduğu İşçi Partisi'nin eşcinsel haklarını savunmasının kendisini şaşırttığını söyledi. 
     Lula, Papa İkinci Jean Paul'un cenaze törenine katılacak. Brezilya'nın Sao Paulo kentinin kardinalı Claudio Hummes'in adı yeni Papa adayları arasında yer alıyor. Lula, daha önce yaptığı açıklamada, Brezilyalı bir din adamının Papa olmasını umut ettiğini söylemişti. 
     
</TEXT>
</DOC>
