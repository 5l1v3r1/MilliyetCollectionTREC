<DOC>
<DOCNO> 312900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/06/son/sonspo06.html </URL>
<DATE> 2005/02/06/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
10 numara 
</HEADLINE>
<TEXT>

     Son olarak dün attığı 2 golle Almanya'da yine gündemi belirleyen Yıldıray Baştürk, Hertha Berlin teknik heyetinden hafta içinde övgü almıştı. 
     Hertha Menaceri Hoeness ile teknik direktör Götz, yıldız oyuncuyla ilgili şu değerlendirmeyi yapmıştı 
     Sergilediği performansla Hertha Berlin’in en göze batan isimlerinden olan temsilcimizi Hertha Menaceri Dieter Hoeness öve öve bitiremedi. Başarılı orta alan oyuncusunun her geçen gün uyumunun arttığını söyleyen Hoeness, "Çok koşuyor ve mücadele ediyor. Yıldıray'ı seyretmek zevk veriyor" dedi. 
     
     'O'na inanıyorum' 
     Yıldıray’ın kalitesinin farkında oldukları ifade eden teknik direktör Falko Götz, "Mainz karşısında cezalı Marcelinho’nun boşluğunu Yıldıray dolduracak. Onun bu işi başaracağına inanıyorum" ifadesini kullanmıştı. 
     Bu hafta oynanacak Mainz karşılaşmasında oyun kurucu olarak görev alacak Yıldıray da "Bu maçta daha fazla sorumluluk alacağım. Karşılaşmayı kazanırsak puan cetvelinde daha yukarıya çıkacağız" diye konuşmuştu. 
     
</TEXT>
</DOC>
