<DOC>
<DOCNO> 307174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/17/son/soneko23.html </URL>
<DATE> 2005/01/17/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Borsa birinci seansı 305 puanlık artışla tamamladı... 
</HEADLINE>
<TEXT>

     İMKB Ulusal 100 Endeksi, Cuma günkü kapanışa göre 305.36 puan artarak, 1. seansı 26,668.04 puandan tamamladı. 
     1. seansta hisse senetleri ortalama yüzde 1.16 değer kazandı. 
     Cuma günü 26,362.68 puandan kapanan İMKB Ulusal 100 Endeksi, ilk seansa 8.65 puan artarak 26,371.33 puandan başladı. İlk yarıyı 26,540.48 puandan geçen endeks, seans içinde 26,359.87 puana kadar gerilerken, en yüksek 26,724.71 puanı gördü. 
     Seans sonunda mali endeks 552.56 puan artarak 38,470.07 puana, sanayi endeksi 128.58 puan artarak 21,957.64 puana ve hizmetler endeksi 306.19 puan artarak 14,997.18 puana yükseldi. 
     Böylece önceki kapanışa göre, mali grup hisseler ortalama yüzde 1.46, sanayi grubu hisseler ortalama yüzde 0.59 oranında ve hizmet grubu hisseler ortalama yüzde 2.08 oranında değer kazandı. 
     1. seansta işlem gören toplam 295 hisse senedinden 183'ü değer kazandı, 56'sı değer kaybetti, 56 hissenin fiyatında ise değişiklik olmadı. 
     Seansta, 540 milyon 457 bin 32 YTL'lik işlem hacmi oluştu. 
     1. seansta Yapı ve Kredi Bankası, İhlas Holding, Doğan Holding, Garanti Bankası ve İş G.M.Y.O en çok işlem gören hisse senetleri oldu. 
     
     YAPI KREDİ YÜZDE 4.61 DEĞER KAZANDI 

     Koç Finansal Hizmetler ile Çukurova Holding arasında Çukurova'nın sahip olduğu hisselerin satın alınmasına ilişkin görüşmeler yapılması konusunda protokol imzalandığının açıklanmasının ardından, Yapı Kredi hisseleri 1. seansta yükseldi. 
     Cuma günü 4.34 YTL'den kapanan banka hisseleri, seansın ilk bölümünde en düşük 4.40 YTL, en yüksek 4.66 YTL'den işlem gördü. Seansı 4.54 YTL'den kapatan banka hisselerinin değer kazancı yüzde 4.61 oldu. 
     Bu arada diğer Çukurova Grubu şirketlerinden Yapı Kredi Finansal Kiralama yüzde 10.49, Yapı Kredi Yatırım Ortaklığı yüzde 11.01, Turkcell yüzde 3.92, Yapı Kredi Gayrimenkul Yatırım Ortaklığı yüzde 3.05 ve Yapı Kredi Sigorta yüzde 2.86 değer kazandı. 
     Koç Holding hisseleri de seansı yüzde 1.16 artışla tamamladı. 
     
</TEXT>
</DOC>
