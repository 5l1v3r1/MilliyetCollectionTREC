<DOC>
<DOCNO> 324606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/18/guncel/gun02.html </URL>
<DATE> 2005/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Komisere 'arama' sürgünü 
</HEADLINE>
<TEXT>


Trabzon'da, 'ecstasy sattığı' ihbarı üzerine AKP'li Işıklar Belediye Başkanı Öztürk'ün aracını arayan Komiser Köksaldı'nın görev yeri değiştirildi 

ENİS YILDIRIM Trabzon DHA 

Trabzon Emniyet Müdürlüğü Asayiş Şube Müdür Yardımcısı Komiser Ahmet Gazi Köksaldı, Akçaabat ilçesine bağlı Işıklar Belediye Başkanı AKP'li Hasan Tahsin Öztürk'ün otomobilinde ecstasy aradığı için önce adli ve idari soruşturma geçirdi, ardından başka bir şubeye atandı. Trabzon ve Akçaabat İlçe Emniyet müdürlüklerine Öztürk'ün ecstasy sattığı ihbarının yapılmasından sonra Köksaldı, 21 Ekim 2004'te savcılıktan arama izni aldı ve uyuşturucu konusunda özel eğitilmiş köpekle Öztürk'ün makam otomobilinde arama yaptı. Arama sırasında gözaltında tutulan Öztürk, suç unsuruna rastlanılmadığı için serbest bırakıldı. 

Suç duyurusu ve şik yet 
Serbest kaldıktan sonra Köksaldı ile 2 komiser ve 3 polis memuru hakkında Akçaabat Başsavcılığı'na suç duyurusu yapan Öztürk, Emniyet Genel Müdürlüğü'ne de şik yette bulundu. 
Köksaldı, başsavcılığa verdiği ifadede ihbarlar üzerine müdürüne bilgi verdiğini kaydederek, "Soruşturma başlattık, arama izni aldık. Şüphelinin aracını ve üzerini aradık. Bu arada Akçaabat Emniyet Müdürlüğü'ne AKP Trabzon Milletvekili Mustafa Cumur geldi. Şüpheli de 1.5 saat Akçaabat Emniyet Müdürlüğü'nde kaldı" dedi. 
Öztürk, kendisini zan altında bıraktıkları gerekçesiyle kamu görevlileri hakkında şik yetçi olduğunu belirterek, "Buna sebebiyet veren kişilerin araştırılmasını istedim. Kimseyi hedef almadım, mağduriyetimin giderilmesini talep ettim. Birileri düğmeye bastı. Bunu yapanlar bulunmazsa, bu iş örtbas edilirse, Cumhuriyet Savcısı hakkında da şik yetçi olacağım" diye konuştu. 

Savcıyla görüştü 
Öztürk, arama iznini veren Akçaabat Savcısı Ahmet Murat Derme ile bu konuda görüşme yaptığını, hakkında ihbarda bulunan kişilerin bulunması için talepte bulunduğunu da sözlerine ekledi. 
Köksaldı ise hakkındaki idari ve adli soruşturmada yargılanmasına gerek görülmemesine rağmen Önleyici Hizmetler Şube Müdürlüğü'ne vekil müdür olarak atandı. 


</TEXT>
</DOC>
