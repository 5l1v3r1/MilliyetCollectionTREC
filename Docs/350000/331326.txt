<DOC>
<DOCNO> 331326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/08/spor/ygokce.html </URL>
<DATE> 2005/04/08/ </DATE>
<TIME>  </TIME>
<AUTHOR> Atilla GÖKÇE  </AUTHOR>
<HEADLINE>
Fazla golün var mı 
</HEADLINE>
<TEXT>



Rıza Çalımbay'ı hem takdir ediyor, hem de eleştiriyoruz. Taraftarların gözüyle bakarsanız, geleneksel sabırsızlık kültürümüzün de katkısıyla ona hiç zaman tanımadan sihirli çubuğu Kartal'a dokundurup aksaklıkların tümünü ortadan kaldırmasını bekliyorlar. İnönü'deki Ankaragücü maçının da beklentisi değişmiyor Farklı, bol gollü bir galibiyetle üç puan 
Çalımbay, savunma sorunlarına bir anlamda çizgi çekti. Koray'ı transfer ederek Ronaldo'lu üçlü savunmayla takımını kolay av olmaktan çıkardı. Hayatın temel dayanaklarından biri olan savunmaya kimsenin itirazı olamaz. Ancak futbol tek yönlü oyun değil... Bu oyunda savunduğunuz kadar saldıracaksınız. Başka türlü mutluluk yok Beşiktaş'ın kaliteli hücum oyuncularına sahip olmasına rağmen, savunmada toparlanabildiği ölçüde hücum oyununda da organize olduğu söylenebilir mi Sanmıyorum. Carew, Ahmet Dursun, Veysel, Pancu, Tümer, Sergen... Tek tek baktığınızda gerçekten farklı stilleriyle ayrı bir değer olan bu oyuncular, bir arada oynadıklarında beklenen ölçüde gol üretemiyorlar, etkinlik sağlayamıyorlar. 
Rıza Çalımbay daha yaratıcı çabalar, daha sistematik varyasyonlar ve daha uyumlu uygulamalar gerektiren hücum oyununda henüz mesafe alabilmiş değil. 
Ankaragücü kendi sahasında 7 gol yediği olaylı Sakarya maçından sonra İnönü'ye gerginlik ve sert direniş karakteriyle gelecektir. Beşiktaş aradığı golü çabuk bulursa, rakibini hem psikolojik hem de fizik olarak çökertir, farka gider. 
Ama kronometre... Gol geciktikçe Beşiktaş da sıkıntıya girecektir. 
En çok da Rıza Hoca 



</TEXT>
</DOC>
