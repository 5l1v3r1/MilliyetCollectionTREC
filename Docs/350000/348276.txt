<DOC>
<DOCNO> 348276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/02/son/sonspo02.html </URL>
<DATE> 2005/06/02/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Galatasaray'ın yeni hocası Gerets bugün geliyor... 
</HEADLINE>
<TEXT>

     'Yenilmez Aslan' lakaplı Eric Gerets bugün İstanbul'a geliyor. Belçikalı teknik adam gelir gelmez yönetimle görüşecek Galatasaray’ın yeni teknik direktörü Eric Gerets bugün Türkiye’ye geliyor. Öğleden sonra İstanbul’da olması beklenen Belçikalı çalıştırıcı, ilk olarak Başkan Özhan Canaydın ve yöneticilerle görüşecek. Gerets’in resmi sözleşme imzalandıktan sonra eşyalarını toplamak üzere ülkesine döneceği ancak 10 Haziran’da geri dönerek hemen işbaşı yapacağı ifade edildi. Teknik adamın ilk olarak transfer ve mevcut kadroyla ilgili çalışmalar yapacağı kaydedildi. 
     
     10 Haziran’da işbaşı 
     Kadrodaki futbolculara tatilde uygulayacakları programı verecek olan Gerets’in, Florya’daki odasından çalışmaları yürüteceği ifade edildi. Tüm futbolcuları yakından tanıyabilmek için maç kasetlerini izlemeye devam edecek olan Belçikalı çalıştırıcının, sezon hazırlıkları başlamadan önce yönetime kapsamlı bir rapor sunacağı kaydedildi. Gerets’in, 25 Haziran’da başlayacak idmanlar öncesi genç futbolcularla çalışmalara başlayabileceği bildirildi. 
     
     Yeni ekip hazırlıyor 
     Yeni sezonla birlikte işbaşı yapacak olan Eric Gerets’in, teknik ekibini de yeni baştan oluşturacağı öğrenildi. Belçikalı hocanın şu ana dek sadece birlikte çalışacağı kondisyoneri belirlediği, yardımcı antrenörlüklük içinse yönetimle yapacağı görüşmenin ardından kararını vereceği ifade edildi. Gerets’in, halen işbaşında olan sağlık ekibi ve fizyoterapistlerle de yola devam edeceği bildirildi. 
     
</TEXT>
</DOC>
