<DOC>
<DOCNO> 337936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/ekonomi/eko07.html </URL>
<DATE> 2005/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
'Derviş başardı, meyveyi Tayyip Erdoğan yiyor ' 
</HEADLINE>
<TEXT>


ŞENOL ÇALABAKAN Frankfurt 

Alman Süddeutsche Zeitung gazetesi, BM Kalkınma Programı Başkanlığı'na seçilen Kemal Derviş'in Ankara'ya giderek, Merkez Bankası'nı bağımsızlaştırdığı ve ülkeyi yeniden kredi alabilir hale getirdiğini yazdı. Christian Schlötzer imzalı yazıda, şöyle denildi 
"Şimdi bu başarının meyvesini Erdoğan topluyor. 2001'de Arjantin koşullarını yaşayan Türkiye, şimdi Uzakdoğu kaplanları olma yolunda. Derviş bu gelişmeyi kıskançlık duymadan izliyor. Çünkü politikacı olarak ihtirası, ülkesinin reform çizgisinde kalma isteğinden daha az. Ecevit ile aynı hükümette çalışamayacağını anlayınca, 2002'de bakanlık görevinden istifa etti. Böylece Erdoğan'ın yolu açıldı. Derviş bundan sonra Türk siyasetinde yer bulamadı. CHP'liler, reform korkusuyla Derviş'i köşeye sıkıştırdılar. Küçük çaplı parti çekişmeleri bir yana Derviş her zaman global düşünüyordu." 


</TEXT>
</DOC>
