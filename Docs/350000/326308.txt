<DOC>
<DOCNO> 326308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/23/son/sonsiy15.html </URL>
<DATE> 2005/03/23/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Gül "AKP'nin Denktaş’la sıkıntısı yok" 
</HEADLINE>
<TEXT>

     Dışişleri Bakanı Abdullah Gül, AKP’nin KKTC Cumhurbaşkanı Rauf Denktaş’la bir sıkıntısının bulunmadığını belirterek, ama Sayın Denktaş’ın bu yönde bir sıkıntısı varsa, bilemiyorumö dedi. 
     Avrupa Birliği’nin Belçika’nın başkenti Brüksel’de yapılacak toplantısına katılmak üzere bu ülkeye hareket eden Dışişleri Bakanı Abdullah Gül, Esenboğa Havalimanı’nda bir basın toplantısı yaptı. 
     AKP’nin Kıbrıs politikasının Kıbrıs Türklerinin yararına olduğunun görüldüğünü savunan Dışişleri Bakanı Gül, AKP’nin Kıbrıs konusunda izlediği politika, daha önce izlenseydi şu anda Kıbrıs Rum Kesimi, Avrupa Birliği içinde yer almayacaktıö dedi. 
     17 nisanda görev süresi sona erecek olan KKTC Cumhurbaşkanı Rauf Denktaş, AKP ile ters düştüğü için yeniden aday olmadığını açıklamıştı. 
     
     17 aralık süreci önemli kazanımlar getirdiö 
     17 aralık sürecinin Türkiye’ye önemli kazanımlar sağladığını dile getiren Gül, 3 ekime kadar hükümetin AB konusunda üzerine düşeni yapacağını yineledi. 
     Avrupa Birliği’nden de bu dönemde beklentilerinin olduğunu ifade eden Gül, AB’nin 3 ekime kadar üzerine düşeni yapacağına da inanıyoruzö dedi. 
     Ada'da 24 nisan 2004'te yapılan referandumun ardından BM ve AB gibi kurumların yanı sıra ABD, İngiltere ve Almanya gibi büyük devletlerden KKTC’nin izolasyonunu kaldırmaya yönelik açıklamalar gelmişti. 
     AB Genel İşler ve Dış İlişkiler Konseyi de, nisan ayında Kıbrıslı Türklerin tecridinin sonlandırılmasına yönelik bir karar almıştı. Ayrıca, KKTC’ye 259 milyon euroluk bir yardımda bulunulmasına da karar verilmişti. Ancak bu tarihten sonra AB bu konuyla ilgili olarak somut bir adım atmadı. 
     
     Bugün ekonomi konuşulacak 
     Başbakan Recep Tayyip Erdoğan’ın dün Brüksel’de yapılan zirvede AB liderleriyle yararlı görüşmeler yaptığını vurgulayan Gül, bugün Brüksel’de yapılacak toplantıda Avrupa Birliği’nin ekonomi politikalarının ele alınacağını söyledi. 
     AB’nin Lizbon Zirvesi’nde aldığı kararlar çerçevesinde rekabet gücünün artırılması, işsizliğin azaltılması gibi konuların toplantıda görüşüleceğini belirten Dışişleri Bakanı Abdullah Gül, Türkiye’nin bu konulardaki görüşlerini dile getireceğizö dedi. 
     
</TEXT>
</DOC>
