<DOC>
<DOCNO> 328600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/30/son/sonspo09.html </URL>
<DATE> 2005/03/30/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Barcelona'dan Rüştü için zemin yoklaması... 
</HEADLINE>
<TEXT>

     Rüştü'nün Avrupa Birliği varatandaşı statüsünde oynamak için İspanya'da açtığı mahkeme ertelenirken, Barcelona'nın Fenerbahçe ile anlaşmak için zemin aradığı belirlendi. Milli kaleciyi, AB statüsünde oynatma hakkı elde etse de satmak isteyen İspanyon ekibinin, Sarı - Laciverli yönetimle Rüştü'yü bonservisiyle vermek için masaya oturmaya hazır olduğu kaydedildi. Fenerbahçe Yönetimi ise bu konuda acele etmeyip, sezon sonunu bekleme yolunu tercih ediyor. 
     
     Alex'e milli takım yolu kapanıyor 

     Brezilya'nın, Peru'yu 1-0 yendiği maçta sergilediği futbol teknik direktör Parreira'nın sabrını taşırdı. Tecrübeli hocanın aralarında Alex ile Real Madrid'in ünlü golcüsü Ronaldo'nun da yer aldığı yıldızlara karşı tavır aldığı vurgulandı. 
     Brezilya'da yayımlanan Globo gazetesi, Parreira'nın kadroda acil revizyona gitme kararı aldığını yazdı. Alex'in yerine Sevilla'da başarılı bir sezon geçiren Baptista'nın düşünüldüğü ileri sürüldü. Anketlerde ismi milli takıma çağrılması istenen futbolcular arasında olmayan Alex'e kapıların kapanacağı iddia edildi. 
     Teknik direktör Daum'un ise bu durumu memnuniyetle karşılayacağı ifade edildi. 
     
     Anelka'ya Daum'dan tavsiyeler... 

     Fransız futbolcu Anelka'yla bir görüşme yapan Daum, "Sana, sonuna kadar süre tanırım ama çatlak sesleri susturmak da senin elinde" dedi. 
     Fenerbahçe, Gaziantep maçı hazırlıklarını çift idmanla sürdürürken, teknik direktör Daum umudunu Nicolas Anelka’ya bağladı. Yıldız oyuncuyla dün özel bir görüşme yapan Alman hoca, maliyeti ve şöhreti nedeniyle eleştirildiğini hatırlatıp, Benim için bunların önemi yok. Sana, sonuna kadar süre tanırım. Ancak çatlak sesleri susturmak ve kendini göstermek de senin elindeö diyerek, bazı tavsiyelerde bulundu. Bu arada sabah ve öğleden sonra yapılan idmanlarda tüm futbolcuların hırslı oyunu tecrübeli teknik adamı mutlu etti. Sabah ikişerli gruplar halinde ters top ve tam sahada çapraz koşuların ardından pres, kontrollü pas, çabukluk çalışmasında bulunan Sarı - Lacivertliler, akşam ise şut ve ikili mücadeleye yönelik idman yaptı. Uzun süre farklı açılardan kaleye şut atan futbolcular, daha sonra çabukluk ve ikili mücadeleye dayalı çalıştı. Antrenman çift kale maçla sona erdi. Sabahki idmana Semih ve Servet katılmazken, öğleden sonraki çalışmaya sol baldırında sakatlık oluşan Nobre ile tesislerde çalışan Hooijdonk da katılmadı. 

     
</TEXT>
</DOC>
