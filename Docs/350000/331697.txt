<DOC>
<DOCNO> 331697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/09/son/sondun02.html </URL>
<DATE> 2005/04/09/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Talabani koltuğuna ısındı 
</HEADLINE>
<TEXT>

     Irak'ın yeni geçici Devlet Başkanı Celal Talabani, Irak'ın bir gün, vatandaşların bir Kürt'ün devlet başkanı olabileceği kadar eşit olduğu bir ülke haline gelmesini uzun zamandır beklediğini söyledi. 
     Irak'ta devlet başkanlığı yapacak ilk Kürt kökenli Iraklı olan Talabani, ''bir mevkiinin hayalini kurmamıştım. Demokratik ve federal bir Irak ümit ediyordum, ancak hiç bir zaman mevkiyi umursamadım. Irak'ın bir gün, vatandaşların bir Kürt'ün devlet başkanı olabileceği kadar eşit olduğu bir ülke haline gelmesini umuyordumö dedi. 
     Talabani, gençliğinde mütevazı istekleri olduğunu belirterek, ''tek hayalim bir üniversitede öğretim görevlisi olmaktı'' diye konuştu. Sünni Arap'ların seçimleri boykot ederek büyük hata yaptıklarını ifade eden Talabani, demokratik sürece katılmaya ikna etmek için Sünni Arap liderlerle görüşeceğini belirtti. Talabani, işlediklere suçlara bağlı olarak, bazı Sünni Arap tutukluların serbest bırakılmasına çalışacaklarını da kaydetti. 
     
     Direnişçilere af çıkabilir 
     Celal Talabani, Irak halkına, ekonomik ve siyasi anlamda hür türlü özgürlüğü sağlayacağını belirterek, ''diktatörlükte olanlar bir daha tekrarlanmamalı'' değerlendirmesinde bulundu. 
     Irak'ın yeni anayasasının zamanında hazırlanacağını belirten Talabani, milletvekillerinin ağustos ortası gibi yeni anayasayı hazırlamak için toplanacağını umduğunu söyledi. 
     Hükümetin önceliğin terörizme son vermek, istikrar ve güvenliği sağlamak olduğunu ifade eden Talabani, çok ciddi suçlar işlememiş olan bazı direnişçiler için af getirilebileceğini de belirtti. Talabani, ''ülkeyi özgürleştirmek için silah taşıdıklarına inanan,yanlış yönlendirilmiş Iraklılar ile dışarıdan gelip, cami ve kiliselerde kadın ve çocukları öldüren, ölümcül bir savaş isteyen suç çetelerini ayırt etmememiz gerekiyor'' dedi. 
     
     Talabani, Saddam'a seslendi 
     Talabani, devrik Irak liderine seslenerek, ''beni tehdit ettiğiniz mektuba yanıt olarak yazdığım son mektupta, istifa etmeniz, iktidarı ülkeyi yönetecek geçici bir hükümete devretmeniz ve kendinizi ve halkınızı kurtarmak için seçimleri idare etmeniz gerektiğini anlatmıştım. Beni dinlememiş olmanız çok kötü. Herkes, eylemlerinin sorumluluğunu üstlenmeli'' dedi. 
     
</TEXT>
</DOC>
