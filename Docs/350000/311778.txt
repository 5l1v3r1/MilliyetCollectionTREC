<DOC>
<DOCNO> 311778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/son/sontur19.html </URL>
<DATE> 2005/02/02/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Kocasını döven kadın gözaltına alındı 
</HEADLINE>
<TEXT>

     KÜTAHYA'da tartıştığı eşi 37 yaşındaki Mehmet Seyit Doğanay'ı döverek hastanelik ettiği öne sürülen 30 yaşındaki Emine Doğanay gözaltına alındı. 
     Mecidiye Mahallesi Mecideye Sokak'ta oturan Mehmet Seyit Doğanay, polis merkezine giderek eşi Emine'nin kendisini dövdüğünü belirterek şikayetçi oldu. Mehmet Seyit Doğanay, polise verdiği ifadesinde, "Eve geç gittiğim için eşimle tartıştım. Tartışmamız, bir anda kavgaya dönüştü. Eşim bana yumruk atıp yüzümü tırmaladı. Bu yetmemiş gibi kolumu ısırdı. Ardından evi yakacağını söyledi'' dedi. 
     Eşinin şikayeti üzerine Emine Doğanay, polisler tarafından gözaltına alındı. Emine Doğanay, eşinin eve geç gelip kendisini sürekli dövdüğünü, aralarında çıkan tartışmada karşılıklı olarak birbirlerine vurduklarını ileri sürdü. 
     Kütahya Devlet Hastanesi'ne götürülen Mehmet Seyit Doğanay, acil serviste ayakta tedavisi yapılıp taburcu edildi. Emine Doğanay ise çıkarıldığı mahkemece tutuksuz yargılanmak üzere serbest bırakıldı. 
     
</TEXT>
</DOC>
