<DOC>
<DOCNO> 301370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/27/son/sontur18.html </URL>
<DATE> 2004/12/27/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Düzce'de hasarlı binalar yıkılacak... 
</HEADLINE>
<TEXT>

     Düzce'de, depremde hasar gören 150 binanın yıkılacağı bildirildi. 
     Düzce Belediye Başkanı Mehmet Keleş, kentte yaşanan depremde hasar gören 150 binanın acilen yıkılması gerektiğini belirtti. 
     Keleş, depremden sonra Düzce'de orta hasarlı binaların hasarsız, ağır hasarlıların da orta hasarlı gösterilmeye çalışıldığını öne sürerek, şöyle konuştu 
     ''Bu binaların bazıları öğrencilere kiraya veriliyor. Buna nasıl göz yumabiliriz Düzce depreminde, İstanbul'da İtfaiye Müdürü olarak görev yapıyordum. Ölenlerin yüzde 50'sini göçük altından çıkardım, bunların çoğu öğrenciydi. Yazık, günah.'' Keleş, kentteki hasarlı binaların 7 büyüklüğündeki bir depremde yerle bir olacağına dikkat çekerek, ''Geçen depremden kalan yorgun binaların yıkılması için çok ciddi bir çalışma yapıyoruz. Yıkılması gereken yıkılacak. Kimsenin endişesi olmasın'' diye konuştu. 
     
</TEXT>
</DOC>
