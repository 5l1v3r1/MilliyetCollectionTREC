<DOC>
<DOCNO> 310400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/29/ekonomi/eko02.html </URL>
<DATE> 2005/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
HSBC de bireysel emeklilik işine girdi 
</HEADLINE>
<TEXT>


İş Bankası ve acentelerle satış yapan Anadolu Emeklilik, HSBC'yi de dağıtım kanalı arasına kattı. Şirketin gündeminde iki banka daha var 

Ayfer Yıldız 

HSBC'nin 159 şubesi, Anadolu Hayat Emeklilik'in bireysel emeklilik ve hayat sigortası ürünlerinin satışına aracılık edecek. Ayrıca, Anadolu Hayat Emeklilik'in yeni kuracağı bazı fonlar da HSBC Portföy tarafından yönetilecek. Anadolu Hayat Emeklilik'in mevcut 13 emeklilik fonu İş Portföy Yönetimi tarafından yönetiliyor. 
HSBC ile yapılan anlaşma ile ilgili sorularımızı yanıtlayan Anadolu Hayat Emeklilik Genel Müdür Yardımcısı Afşin Oğuz, bireysel emeklilik sisteminin daha çok kişiye ulaşması için farklı dağıtım kanallarının oluşturulması gerektiğini söyledi. "Bireysel emeklilik, markette satılan, kişilerin görüp alacağı bir ürün değil. Onun için Türkiye'nin her tarafındaki hedef kitleye tek tek ulaşılıp, anlatılması gerekiyor" diyen Oğuz, HSBC ile yaptıkları işbirliğinin de bunun bir parçası olduğunu kaydetti. 
Şu anda 38 bin üyesi olan Anadolu Hayat Emeklilik'in müşterilerinin yüzde 20'sini ev kadınları, yüzde 13'ünü ticari araç sürücüleri oluşturuyor. Emeklilik Gözetim Merkezi'nin 24 Ocak tarihli verilerine göre Anadolu Hayat Emeklilik'in fon büyüklüğü 47 milyon 202 bin YTL'ye ulaştı. 

Ekibini de genişletiyor 
2005 yılında, 120 bin yeni üye, 120 milyon dolarlık da fon büyüklüğü hedefleyen şirket, bu amacına ulaşmak için dağıtım kanalını genişletiyor. Yaklaşık 800 İş Bankası şubesi, 420 acente, 286 direkt satış elemanı ve 159 HSBC şubesi ile bireysel emeklilik satışı yapan Anadolu Hayat Emeklilik, iki banka ile de acentelik görüşmelerini sürdürüyor. Şirket ayrıca, direkt satış elemanı kadrosunu da 2 - 3 ay içinde 400'e çıkartmayı planlıyor. 

'Anadolu Emeklilik ile işbirliği yaptık' Dünyada gönüllü katılıma dayalı özel emeklilik sistemlerinin kamu sosyal güvenlik sistemini tamamlayıcı rol üstlendiğini belirten HSBC yetkilileri, "Bu kapsamda mümkün olduğu kadar çok kişiye ulaşmak ve bireylerin çalışırken kamunun sağlamış olduğu vergi avantajlarından yararlanarak birikim yapmalarını sağlamak önem kazanıyor. HSBC olarak biz de, müşterilerimizin bireysel emekliliğe dahil olmalarını ve birikim yapmaya başlamalarını sağlamak amacı ile Anadolu Hayat Emeklilik ile işbirliği yaptık. Böylece, müşterilerimizin bu konudaki ihtiyaçlarına cevap vereceğiz" dedi. 

Garanti'nin fon büyüklüğü 31 milyon YTL Garanti Emeklilik'in üye sayısı 37 bin 221'e, fon büyüklüğü ise 31 milyon 156 bine ulaştı. Şirketin Gelir Amaçlı Kamu Borçlanma Döviz Emeklilik Fonu'nun yüzde 100'ü tahvilde, Büyüme Amaçlı Hisse Fonu'nun yüzde 9.84'ü repoda ve yüzde 90.16 hissede, Likit - Kamu Emeklilik Fonu'nun yüzde 42.86'sı tahvilde, yüzde 1.55'i bonoda, yüzde 55.59'u repoda, Esnek Emeklilik Fonu'nun yüzde 36.82'si tahvilde, yüzde 28.4'ü bonoda, yüzde 2.65'i repoda ve yüzde 32.13'ü hissede bulunuyor. 

Garanti Emeklilik Yatırım Fonlarının Portföy Büyüklüğü Emeklilik Yatırım Fonu Fon Tutarı Milyar TL Hazır Değ. Fon Port. Değ. Tedav. Pay Say. Emeklilik Yatırım Fonu Fon Tutarı Hazır Değ. Fon Port. Değ. Tedav. Pay Say. Gelir Amaç. Kamu Borç. Araç. Döviz Emek. Fonu 100.000.000 627 50.952 4.987.649 Büyüme Amaçlı Hisse Senedi Emek. Yatırım Fonu 100.000.000 662 1.393.088 72.193.123 Gelir Amaçlı Kamu Borçlanma Araç. Emek. Fonu 100.000.000 457 16.400.626 1.023.840.282 Likit - Kamu Emeklilik Yatırım Fonu 100.000.000 938 6.045.071 451.694.716 Gelir Amaçlı Ulus. Borç. Araç. Emek. Fonu 100.000.000 328 226.691 20.848.151 Esnek Emeklilik Yatırım Fonu 100.000.000 186 10.959.510 733.222.819 Gelir Amaç. Kamu Dış Borç. Eurobond Fonu 100.000.000 901 1.279.108 101.710.707 

Garanti Emeklilik Fonlarının Yatırım Yaptığı Enstrümanlar Fon ünvanı Devlet Tahvili Hazine Bonosu Ters Repo Hisse Senedi Gelir Amaç. Kamu Borç. Araç. Döviz Emek. Fonu 100,00 0,00 0,00 0,00 Büyüme Amaçlı Hisse Senedi Emek. Yat. Fonu 0,00 0,00 9,84 90,16 Gelir Amaçlı Kamu Borç. Araç. Emek. Yat. Fonu 63,15 30,35 6,50 0,00 Likit - Kamu Emeklilik Yatırım Fonu 42,86 1,55 55,59 0,00 Gelir Amaç. Ulus. Borç. Araç. Emek.Yat. Fonu 0,00 0,00 18,09 0,00 Esnek Emeklilik Yatırım Fonu 36,82 28,40 2,65 32,13 Gelir Amaç. Kamu Dış Borç. Eurobond Fonu 0,00 0,00 12,51 0,00 

Tablolarda yer alan veriler, www.fonbul.com'dan alınıp analiz edilmiştir. Emeklilik fonları ile ilgili detaylı analizler şirket harf sırasına göre bireysel emeklilik sayfasında yer alacaktır. 

Kobifinans sektörlere 'haber' verecek Finansbank, KOBİ'ler için www.kobifinans.com.tr internet portalını hizmete sundu. Yapılan açıklamada, Finansbank'ın KOBİ'lere desteği öncelikli hizmetleri arasında gördüğü, KOBİ'lere finansal kaynak sağlarken, diğer yandan da bilgi ihtiyaçlarına yönelik çeşitli projeler geliştirdiği belirtildi. www.kobifinans.com.tr, KOBİ'lerin iş hayatı ile ilgili ihtiyaç duyabilecekleri her türlü bilgi için başvuru kaynağı olma özelliğinin yanı sıra, KOBİ'lerin günlük hayatlarını kolaylaştırma ve işlerini geliştirmeye yönelik çeşitli fırsat, uygulama ve avantajları da içeriyor. 
İnternet portalından yararlanmak için KOBİ'lerden herhangi bir üyelik şartı aranmayan www.kobifinans.com.tr'de, sektörlere özel haberlerden ülke dosyalarına, danışmanlık hizmetlerinden gündemdeki sıcak konulara uzanan geniş bir alanda her tür bilgi ve hizmet bir arada yer alıyor. 


</TEXT>
</DOC>
