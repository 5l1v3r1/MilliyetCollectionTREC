<DOC>
<DOCNO> 344315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/20/son/sonspo08.html </URL>
<DATE> 2005/05/20/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
''Türkiye'nin yeni Emre'si'' Caner'in fiyatı 3 milyon euro... 
</HEADLINE>
<TEXT>

     Mehmed Hakkı ÖZBAYIR DHA 

VESTEL Manisaspor yönetimi, Avrupa şampiyonu olan U 17 Milli Takımı'nda sergilediği futbolla PSV Eindhoven, Schalke 04, Marsilya ve Milan gibi ünlü kulüplerin transfer listesine giren Caner'e 3 milyon euro değer biçti. 
     Genç futbolcu için, Türkiye'nin yeni Emre'si" ifadesini kullanan Başkan Cengiz Ergün, Böyle bir futbolcuya 3 milyon euro az bile" dedi. 
     Süper Lig'e çıktıktan sonra Avrupa'da futbolcu arayışına girdiklerini hatırlatan Başkan Ergün şöyle konuştu 
     İzlediğimiz en sıradan oyuncu için bizden 1 milyon euro istiyorlar. Böyle bir piyasada geleceğin starı denilen Caner'e değer biçmek çok zor. Süper Lig kadromuzda düşündüğümüz bu oyuncu için düşündüğümüz rakam 3 milyon euro. Bu parayı veren Caner'i alır.". 
     Manisa Cumhuriyet Lisesi son sınıf öğrencisi olan Caner ise sözleşmesi devam ettiği için transfer konusunda söz hakkının yöneticilere ait olduğunu söyledi. Uzun süre okuldan uzak kaldığı için Manisa'ya döndüğünden bu yana sınavlarla boğuşan genç futbolcu, Avrupa'da top koşturmak en büyük düşüm. Ancak şu anda tek düşüncem, bir an önce okulumu bitirmek" diye konuştu. 
     
</TEXT>
</DOC>
