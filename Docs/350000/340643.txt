<DOC>
<DOCNO> 340643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/08/yazar/pulur.html </URL>
<DATE> 2005/05/08/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Edebiyat krizi... 
</HEADLINE>
<TEXT>


KRİZ sadece siyasette olmaz, kriz sadece ekonomide olmaz, kriz edebiyatta da olur, hem de krizin l sı olur. 
Bir zamanlar, gazetelerde Kültür ve Sanat Sayfaları vardı, buralarda hem edebiyat tartışılır, şiir, hik ye yayımlanır, hem de edebiyatın kulisi, dedikodusu yapılırdı. Çoktandır bu sayfalar gitti, Hakkı Devrim'in dediği gibi, hangi mankenin diz kapağı daha güzel gibi ciddi konular geldi Hürriyet'te de "Paparazzi"den mülhem "Kültürazzi" köşesi vardı, o da çoktandır çıkmıyor, Doğan Hızlan'a sormalı... 

LAFI uzatmadan gelelim, edebiyat dünyasındaki son krize... 
Yapı Kredi Bankası Yayınları, şair Edip Cansever'in bütün şiirlerini "Sonrası Kalır" adı altında bir kitapta toplayıp yayımlamış şairin 1946 basımı "İkindi Üstü" kitabındaki şiirler de alınmış... Meğer Edip Cansever, "Bir gençlik hatası" dediği bu şiirleri köşe bucak saklar, yayımlanmasını istemezmiş... 
İşte, kriz bu yüzden çıkmış... 

Mehmet Kenan Kaya, "Edip Cansever'in vasiyeti çiğnendi" diyor. Ona göre, şairin "gençlik hatam" dediği, çekmecesine kilitleyip sakladığı bu şiirleri yayımlamak doğru değil. Çünkü Cansever yaşamı boyunca, yayımlamış olmaktan pişmanlık duyduğu bu şiirleri hep reddetmiş... x 

BU konuda şairler ikiye ayrılmış, Hilmi Yavuz'la Enis Batur, Mehmet Kenan Kaya gibi düşünüyorlar... 
Hatta Hilmi Yavuz, 1970'lerin parasıyla 500 lirayı bu yüzden feda etmiş... 
Bu nasıl olmuş 
Edip Cansever, içinde reddettiği şiirlerinin bulunduğu o kitaptan bir tanesinin Hilmi Yavuz'da olduğunu öğrenmiş. Hilmi Yavuz'u bulmuş, 500 lira teklif etmiş. 1970'lerin 500 lirası iyi para, lakin Hilmi Yavuz kabul etmemiş, kitap h l ondaymış... 

ENİS Batur ise, Edip Cansever'in kitaplarına almadığı "Oyun Oynayanlar" şiirini basmak istemiş. Şair, bu teklifi de reddetmiş, "Bu şiiri kendi şiirim olarak görmüyorum" demiş. Batur da basmamış... 
Oysa başta Fazıl Hüsnü Dağlarca, birçok şair böyle düşünmüyorlarmış... 
İşte, kriz böyle bir kriz 
Öyle bir kriz ki, Hilmi Yavuz ile Enis Batur'u bile aynı çizgiye getirdi. 
Dostlarından biri Hilmi Yavuz'a bunu hatırlatınca, "Zamanı gelince d hiler de anlaşır" demiş... 
Yamandır şu Hilmi Yavuz, Enis Batur'a "d hi" derken, kendi d hiliğini de ilan ediyor. 

BÖYLE yazarı tarafından yasaklanan bir kitabı biz de biliyoruz. 
Kitap basıldı. Yazar, yedi dostuna bu kitaptan birer tane imzalayarak hediye etti. Sonra kitabı yayımlamaktan vazgeçti, toplattı. Hep devlet toplatmaz ya 
İşte o kitaptan bir tane de bizde var. 
Belki gün gelir, biz de bu sırrı faş ederiz, tabii yazarın müsaadesiyle... 

x Akşam 05. 05. 2005 



</TEXT>
</DOC>
