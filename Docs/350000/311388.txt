<DOC>
<DOCNO> 311388 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/01/son/sonspo15.html </URL>
<DATE> 2005/02/01/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Diyarbakırspor İkinci yarının ilk maçında 3 puan aldığımız için mutluyuz 
</HEADLINE>
<TEXT>

     Diyarbakırspor Kulübü Menajeri İsmet Yılmaz, ikinci yarının ilk maçında 3 puan aldıkları için mutlu olduklarını söyledi. 
     Yılmaz, yaptığı açıklamada, sahalarında yaptıkları İstanbulspor maçında üstün oynayan tarafın kendileri olduğunu ifade ederek, saha zeminine rağmen 3 puan almasını bildiklerini belirtti. 
     Teknik direktör Oğuz Çetin'in göreve geldiği günden beri takımda olumlu bir hava estiğini ve uyumlu bir çalışmanın sergilendiğini belirten Yılmaz, şöyle dedi 
     ''İkinci yarının ilk maçında 3 puan aldığımız için mutluyuz. Zemin iyi olsaydı, skor daha farklı olabilirdi. Ama 3 puanı hanemize yazdırdığımız için çok mutluyuz. Yeni hocamız Oğuz Çetin ve futbolcularımızın uyumlu çalışmasının yansımalarını görmeye başladık. Önce Türkiye Kupası'nda çeyrek finale yükseldik ardından İstanbulspor galibiyeti geldi. Hafta sonu da Kayserispor deplasmanına gideceğiz. Bu maçtan da 3 puanla dönmeyi hedefliyoruz. Diyarbakırspor hak ettiği konuma gelecektir.'' 
     
</TEXT>
</DOC>
