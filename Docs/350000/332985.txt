<DOC>
<DOCNO> 332985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/13/son/sonsiy30.html </URL>
<DATE> 2005/04/13/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Ermeni Soykırımı iddiaları Genel Kurul'da... 
</HEADLINE>
<TEXT>

     TBMM Genel Kurulu'nda, ''Tarihte Türk-Ermeni İlişkileri ve Ermeni Soykırımı İddiaları'' konulu genel görüşme önergesinin öngörüşmelerine başlandı. 
     AK Parti Aksaray Milletvekili Ramazan Toprak ve arkadaşları ile CHP Grup Başkanvekilleri Ali Topuz, Kemal Anadol ve Haluk Koç'un genel görüşme önergeleri birleştirilerek görüşülüyor. Önergeler üzerinde ilk sözü, hükümet adına Dışişleri Bakanı ve Başbakan Yardımcısı Abdullah Gül aldı. 
     AK Parti milletvekillerinin önergesi, ''Türkler ile Ermeniler arasındaki tarihsel ilişkilerin objektif veriler ve tarafsızlık ölçüleri içerisinde ele alınarak bir milli politika oluşturulması'', CHP milletvekillerinin önergesi ise ''Ermeni soykırımı iddialarına karşı gerçeklerin ortaya çıkarılması'' amacıyla genel görüşme açılmasını öngörüyor. 
     
</TEXT>
</DOC>
