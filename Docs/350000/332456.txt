<DOC>
<DOCNO> 332456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/son/sondun13.html </URL>
<DATE> 2005/04/12/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Financial Times Iraklı Kürtler İstanbul'a uçak seferi istiyor 
</HEADLINE>
<TEXT>

     BBC 

      İngiliz Financial Times gazetesi, Kuzey Irak'taki Kürtlerin 30 yılı aşkın tecritten sonra dünyaya açılma planları yapmaya başladığını yazıyor. 
     Gazetenin haberi özetle şöyle 
     "Kuzey Irak'ta iki ana Kürt gruba Kürdistan Yurtsever Birliği ve Kürdistan Demokratik Partisi'ne ait iki mütevazı havaalanı var. Biri Erbil'de biri Süleymaniye'de. 
     Lübnanlı iki girişimcinin kurduğu "Uçan Halı" Havayolları Erbil'den 20 kişilik uçaklarla Bağdat ve Beyrut'a seferler yapıyor. Uçak deyince aklına bombardıman gelen birçok Kürt için bu yolculuk çok pahalı. 
     Uçan Halı'yla Kürt ve Arap işadamları seyahat ediyor. İki Kürt partisi de Bağdat'la yetinmeyip Türkiye ve Dubai'ye uçak seferleri başlatılmasını istiyorlar. 
     Kürt yetkililere göre, İstanbul ve Amman'a yapılacak seferler ekonomik canlanma sağlayacak. 
     KDP'li Başbakan Naçirvan Barzani, "Uluslararası bankacılık da yapmak istiyoruz. Ama öncelikle hava bağlantılarını kurmamız gerekiyor" derken, Kürdistan Kalkınma Birliği Başkanı Sami Abdülrahman, "Ana ticaret yolumuz Türkiye üzerinden... Bu yol uzun ve zahmetli. Bir de Bağdat seçeneği var. Bu yol ise hem uzun hem tehlikeli" diye konşuyor. 
     Kürt yetkililer, Irak Havacılık Kurumu'nun teknik sorunları gerekçe göstererek Süleymaniye Havaalanı'na henüz izin vermemesine de tepki gösteriyorlar." 
     
</TEXT>
</DOC>
