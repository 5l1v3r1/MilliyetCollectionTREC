<DOC>
<DOCNO> 347203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/30/son/sonspo04.html </URL>
<DATE> 2005/05/30/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Rüştü olayı karışık 
</HEADLINE>
<TEXT>

     Barcelona Rüştü'yü yüzde 90 kiralayacak ama Fenerbahçe’ye vermeyecek. Kanarya’nın da istemiyoruz dediği ileri sürüldü 
     
     Ucuza kiralamıştı 
     Teknik direktör Daum’un isteğiyle Barcelona’dan kiralanan Rüştü Reçber’in önümüzdeki sezon hangi takımın formasını giyeceği konusunda tam bir belirsizlik hakim. İspanyol ekibi yöneticilerinin, AB statüsü kazanacağı için kendisini takımda tutabileceği ancak bunun için Rüştü’nün, ikinci kaleci olmayı kabul etmesi gerektiği belirtildi. Barça’nın yüzde 90 kiralamayı düşündüğü milli file bekçisini, bu sezon çok ucuza aldığı için Fenerbahçe’ye vermeyi düşünmediği de öğrenildi. 
     
     Mektup yazmışlar 
     Rüştü’nün Avrupa’da iyi bir piyasası olduğunu düşünen İspanyollar, kendisini yüksek ücretle bir takıma kiralık vermeyi planlıyor. Milli file bekçisinin menaceri Pini Zahavi’nin İsrail asıllı İngiliz vatandaşı olması nedeniyle, Ada kulüplerinden birisiyle anlaşma olasılığının yüksek olduğu belirtildi. Bu arada Barcelona yöneticileri, bir süre önce Fenerbahçe Kulübü’nün kendilerine bir mektup yazarak, Önümüzdeki sezon Rüştü’yü kiralamayı düşünmüyoruzö dediğini ileri sürdü. 
     
     Bir ay vaktim var’ 
     Durumu belirsizliğini koruyan Rüştü, şu anda transferini düşünmek istemiyor. Takım olarak üst üste ikinci şampiyonluğu yakalamanın mutluluğunu yaşadıklarını ifade eden tecrübeli eldivenin, Ben de her Fenerbahçeli gibi mutlu ve gururluyum. 30 Haziran’a kadar sürem var. Kalıp kalmayacağım da bu zaman zarfında kesinlik kazanırö derken, yeni sezonda hedeflerinin üst üste 3. şampiyonluk ve Şampiyonlar Ligi’nde başarı olduğunu söylemesi, önümüzdeki sezon da takımda kalmak istediği yorumlarına yolaçtı. 
     
</TEXT>
</DOC>
