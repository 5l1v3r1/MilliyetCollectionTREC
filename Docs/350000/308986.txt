<DOC>
<DOCNO> 308986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/24/son/sontur53.html </URL>
<DATE> 2005/01/24/ </DATE>
<TIME> 17.05 </TIME>
<AUTHOR>  </AUTHOR>
<HEADLINE>
"Torununu sevdirmeyen" gelinini bıçakladı .. 
</HEADLINE>
<TEXT>

     İzmir'in Karşıyaka İlçesi'nde, aynı evde oturan kayınvalide ile gelinin kavgası kanlı bitti. Kayınvalide, ''torununu sevdirmediğini'' iddia ettiği gelinini bıçakla yaraladı. 
     Alınan bilgiye göre, Yamanlar Semti 7151 sokakta oturan Meral Ç. 29 ile birlikte oturduğu kayınvalidesi Emine Ç. 62 arasında kavga çıktı. Kavga sırasında Emine Ç, bıçakla gelinini çeşitli yerlerinden yaraladı. 
     Karşıyaka Devlet Hastanesi'nde tedavi altına alınan Meral Ç'nin bıçak yaralarının derin olmadığı ve sağlık durumunun iyi olduğu bildirildi. 
     Olayın ardından kayınvalide, polis tarafından gözaltına alındı. Emine Ç'nin ifadesinde, geliniyle aralarında uzun süredir geçimsizlik olduğunu, 5 aylık torununu sevmesini istemeyen geliniyle kavga ettiklerini ve gelinin kendisine bıçakla saldırdığını belirterek, Meral Ç'nin, bıçağı almak isterken yaralandığını söylediği öğrenildi. 
     
</TEXT>
</DOC>
