<DOC>
<DOCNO> 304062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/06/son/sonsiy07.html </URL>
<DATE> 2005/01/06/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Deniz Baykal günün ''köşesi'' oldu 
</HEADLINE>
<TEXT>

     İSTANBUL Milliyet 

Türkiye'de yayınlanan günlük gazeteler dün CHP ile Genel Başkan Deniz Baykal - Mustafa Sarıgül kavgasına yer verirken, sayıları 25'in üzerinde birçok yazar da konuyu köşelerine taşıdı. Köşe yazarlarının CHP ve Deniz Baykal yorumları şöyle 
Milliyet 
     
     Mehmet. Y. Yılmaz 

     "Baykal bu tabloda artık 'yönetemediği' bir partinin genel başkanı olarak görülüyor. Bunun, CHP gibi kendine özgü gelenekleri olan bir siyasi partide kurultay ile sonuçlanması kaçınılmazdı. Ve Baykal bu kararı vererek muhalif hareketler ortaya çıktığından beri belki de en doğru hareketini yapmış oldu." 
     
     Hasan Cemal 

     "...Öbür yanda Baykal O da politikasızlığın çukurunda. Hatta debelendiği söylenebilir. Mustafa Sarıgül karşısında genel başkanlık koltuğunu koruyabilmenin derdine düşmüş durumda. Gerisi umurunda değil, öyle anlaşılıyor. Ne yazık " 
     
     Hurşit Güneş 

     "Silik, kendi içine dönük, bütün hesaplarını genel başkanın yeniden seçilmesine ya da onun koltuğunu korumasına bağlayan bir parti yönetimi daha ne kadar dayanabilir Çok kısa. Kimi kurultayı jandarma eşliğinde yaparak, kimini de ansızın bastırarak daha ne kadar bu gidebilir 
Hürriyet 
     
     Oktay Ekşi 

     "Sarıgül partiden ihraç edilseydi Baykal bu 'rüşvet' olayını aynen bu şekilde açığa çıkartıp partinin olağanüstü kurultayını yine de toplantıya çağıracak mıydı " 
     
     Bekir Çoşkun 

     "Rüşvet alıp-vermek için bir partinin en azından iktidarda olması, devlet nimetlerinin ellerinin altında bulunması gerekmez mi " 
     
     Cüneyt Ülsever 

     "Partide Deniz Baykal ile Mustafa Sarıgül arasında seviyesi her geçen gün daha da alçalan bir kayıkçı kavgası yaşanıyor." 
     
     Emin Çölaşan 

     Deniz Baykal ve CHP yönetimi kabahati başkalarında aramasın. Kabahat kendilerinde. Önce muhalefet yapmayı öğrensinler 
Sabah 
     
     Mehmet Barlas 

     "CHP'nin ihtiyacı, geçmişinde değil bugününde parlak bir gelecek olan lider ve kadrolardır. Herhalde Kurultay delegeleri de bunun farkındadır ve Deniz Baykal'ın geçmişindeki parlak gelecek uğruna, CHP'yi gelecekte iktidara taşıyabilecek kadroları tasfiye etmezler." 
     
     Hıncal Uluç 

     "Baykal'ın saldırdıkları, CHP'nin saygın üyeleri.. Baykal'ın saldırdıkları CHP'nin saygın kurumları.. Ne oluyor .. CHP tefessüh ediyor.. Kokuşuyor.. Partiye rakiplerin yapmaya cesaret edemediği saldırıları, kendi genel başkanı ısrarla, devamlı yapınca, CHP çürüyor.. CHP sallanıyor.. 
Yeni Şafak 
     
     Kürşat Bumin 

     "Ülke sağı'nın bir biçimde kendisine çeki düzen vermeye koyulduğu bir dönemde ülke solu'nun işi 'komedi'ye vardırmasından üzüntü duyuyorum. Ama ne yapabiliriz sadece adı 'sol' olan böyle bir partinin dönüp dolaşıp müstahakkını bulması kaçınılmazdır.". 
Vatan 
     
     Güngör Mengi 

     "Baykal, yolsuzlukla suçlanan birine bile yenilmeyi hak etmiş olabilir. Ama ceremesini partiye ödetmeye hakkı var mı bunu düşünmeli." 
     
     Zülfü Livaneli 

     "... Kendini yenilemeyi başaran bir CHP, halk kitlelerine büyük bir gelecek umudu sunmayı başarabilecektir. Ama bunun ilk şartı, başarısız olan ve partiyi küçülten yönetim kadrolarının bir an önce bu partinin başında kalma ısrarından vazgeçmesi." 
Dünden Bugüne Tercüman 
     
     Nazlı Ilıcak 

     "Mustafa Sarıgül, Baykal sayesinde potansiyel lider haline geldi. Çünkü Baykal, sürekli Sarıgül'ü hedef aldı. Ayrıca, başarılı bir iktidara alternatif üretemediği için statükoculuğa saplandı.". 
     
Radikal 
     
     Mine Kırıkkanat 

     "Deniz Baykal gibi 'muhalefetten emekli' olacak 'müdür' ve sadakatten emekli olacak 'memurlarını' atılda sebatla bulundukları yere çöreklenmek, çöreklendikleri yerden kalkmamak, hele hele kalkmalarını gerektirecek atılımları yapmamak üzere sebatı bile aşıp 'istibdat' yöntemlerini benimsemeye ve CHP'yi de maddi olmasa bile... siyasal iflasa itiyor." 
     
     Hakkı Devrim 

     "Parti başkanı olarak Deniz Baykal'ın başarısızlığı yeni bir şey değil. CHP'den, partinin belini doğrulttuğuna dair bir işaret gelmiyor... Adı Mustafa Sarıgül okurlarım bilir ki siyasetçi olarak gözümün tuttuğu biri değil..." 
Cumhuriyet 
     
     Orhan Birgit 

     "... Ne diyorsunuz Deniz'e düşen Sarıgül'e mi sarılmalıdır ... Koskoca CHP'de bu iki seçeneğin dışında bir başka cözüm üretecek kimse kalmadı mı " Posta 
     
     Güler Kazmacı 

     "Niyetim şarkılar için eleştiri getirmek değil, bir türlü 'mutedil' olmayan Deniz beyin son hallerini yazmak..." 
Star 
     
     Hadi Özışık 

     "...Deniz beyin hem hakim hem savcı rolünü üstlenmesi yeni değil" 
     
</TEXT>
</DOC>
