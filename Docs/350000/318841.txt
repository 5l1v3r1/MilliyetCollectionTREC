<DOC>
<DOCNO> 318841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/26/son/sonsiy03.html </URL>
<DATE> 2005/02/26/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
TSK'dan rüşvet teklif eden assubaya ağır ceza 
</HEADLINE>
<TEXT>

     Türk Silahlı Kuvvetleri, görevli bir memura rüşvet teklif eden assubayı, üç yıl dört ay ağır hapisle cezalandırdı ve memuriyetten men edip TSK'dan da çıkardı. 
     Genelkurmay Başkanlığı Askeri Mahkemesi, "görevli memura yapmamaya mecbur olduğu şeyi yapması için rüşvet teklif ettiği" gerekçesiyle yargıladığı Piyade Kıdemli Üstçavuş Aydın Utlu'yu, Askeri Ceza Yasası, ve Türk Ceza Yasası'nın ilgili hükümlerine göre üç yıl dört ay ağır hapis ve cezasıyla cezalandırdı. Askeri Mahkeme ayrıca memuriyetten men cezası da verdiği Aydın Utlu'nun Türk Silahlı Kuvvetleri'nden de çıkarılmasını kararlaştırdı. 
     Askeri mahkemenin, temyiz edilmesi mümkün olan söz konusu kararı, sanık Aydın Utlu bilinen adreslerinin hiç birinde bulunamadığı için tebliğ edilemedi. Bu nedenle karar 15 gün sonra tebliğ edilmiş sayılması koşuluyla Resmi 
     Gazete'de yayımlandı. 
     
</TEXT>
</DOC>
