<DOC>
<DOCNO> 338963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/02/son/sonspo49.html </URL>
<DATE> 2005/05/02/ </DATE>
<TIME> 23.20 </TIME>
<AUTHOR>  </AUTHOR>
<HEADLINE>
Fener'i geçen Karşıyaka yarı finalde... 
</HEADLINE>
<TEXT>

     Basketbolda, 20. Erkekler Türkiye Kupası çeyrek final maçında Fenerbahçe’yi 87-85 yenen Pınar Karşıyaka, yarı finale yükseldi. 
     Maça hızlı başlayan Pınar Karşıyaka, Murat, İnanç ve Hollman’ın sayılarıyla 3. dakikayı 6-0 önde geçti. Fenerbahçe’nin Salyers ve Edvards ile bulduğu sayılara Braswell ile karşılık veren İzmir ekibi, 6. dakikayı 19-13 önde geçerken, periyot sonunda 11 sayılık farka ulaştı 29-18 Etkili oyununu 2. periyotta da sürdüren Pınar Karşıyaka, 10-3’luk seri yakaladığı 14. dakikaya kadar farkı 18 sayıya 39-21 çıkardı. Savunma ribauntlarında etkili olan İzmir ekibi, Ömer Onan ile sayı üreten rakibine hızlı hücumlarla karşılık vererek devre sonuna kadar skor üstünlüğünü korudu 47-32 3. periyot oldukça çekişmeli geçti. Mrsiç ve Ömer ile toplam 22 sayı üreten Fenerbahçe, farkı 7 sayıya kadar indirdi 61-54 Son periyotta Pınar Karşıyaka antrenörü Ahmet Kandemir, 32. dakikada itirazları nedeniyle çift teknik faulle oyundan ihraç edildi. Bu bölümden sonra panikleyen Pınar Karşıyaka karşısında etkinliğini artıran sarı-lacivertli takım, Salyers’in basketleriyle 34. dakikada farkı 4 sayıya 65-61 indirdi. Maçın son 6 dakikasında nefesleri kesen bir mücadele oldu. Lloreda’nın serbest atıştan attığı basketlere Mrsiç ve Ömer’in 3 sayılık basketleriyle karşılık veren Fenerbahçe, bitime 1 dakika kala 74-73 öne geçti. Ancak normal süre 76-76 beraberlikle tamamlandı. Karşılıklı basketlerle geçilen uzatma bölümünde rakibine oranla daha az hata yapan Pınar Karşıyaka, sahadan 87-85 galip ayrılarak son yarı finalist oldu. Maçın ardından yapılan kura çekiminde Tuborg ile Ülker, Pınar Karşıyaka ile Beşiktaş eşleşti. 
     
     Künye 

     

Salon Atatürk Hakemler Halil Baldemir xxx, Zafer Yılmaz xxx, Serhat Büker xxx Pınar Karşıyaka Muratcan xxx 14, İnanç xxx 8, Holman xxx 19,Lloreda xxxx 23, Braswell xxx 18, Faruk x 2, Onur x 3, Fenerbahçe Ömer xxx 18, Erdal x, Edvards xxx 12, Mrsiç xxxx 33,Salyers xx 11, Barış xx 2, Rasim x 3, Harvey xx 4, Zeki x 2 1. Periyot 29-18 Devre 47-32 3. Periyot 61-54 Normal Süre 76-76 5 Faulle Çıkanlar 4.20 Edwards, 37.48 Harvey, 39.04 Erdal, 42. Salyers Fenerbahçe , 43.50 Holman, 44.58 Faruk Pınar Karşıyaka      
</TEXT>
</DOC>
