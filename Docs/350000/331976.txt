<DOC>
<DOCNO> 331976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/10/son/sonspo02.html </URL>
<DATE> 2005/04/10/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Real Madrid için son fırsat... 
</HEADLINE>
<TEXT>

     La Liga'da şampiyonluk düğümünü büyük ölçüde çözecek karşılaşma, Real Madrid'le Barcelona arasında bugün saat 20.00'de oynanıyor. Son sekiz haftaya girilirken rakibinin dokuz puan gerisinde Real cephesinde teknik direktör Luxemburgo, "Şampiyonluktan bahsetmek için bu maçı almalıyız" diye konuştu. Brezilyalı çalıştırıcı Figo'yu yedek bekletip Michael Owen'ı oynatacağını açıkladı. Galaktikos'da Guti ve Samuel bu zor maçta forma giyemeyecek. Katalanlarda ise sakat olan kaptan Puyol ve Ronaldinho'nun durumları belirsizliğini koruyor. Orta sahanın önemli ismi Deco ise cezası nedeniyle kadroda yer almıyor Santiago Bernabeu'da Real'in Barcelona'ya karşı bariz bir üstünlüğü var. Madrid'te 74 lig maçında ezeli rakibini 47 kez yenen Real, 17 kez sahadan mağlubiyetle ayrıldı. 
     
</TEXT>
</DOC>
