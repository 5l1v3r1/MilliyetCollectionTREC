<DOC>
<DOCNO> 315996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/17/yazar/civaoglu.html </URL>
<DATE> 2005/02/17/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Memleketim 
</HEADLINE>
<TEXT>


Erkan Mumcu, "AKP'ye seçenek" için "Şahıslar değil, şartlar üretir" dedi. Seçenekler belli... 
1 Anavatan'ın başına geçmek. 
Bu, "hayat öpücüğü" değil, "ölüm öpücüğü" olur. 
Anavatan, 12 Eylül 1980 İhtilali'nin ürettiği son parti olarak tarihin arşivine doğru yolculuğunu tamamlamak üzere. 
Geçiniz. 
DYP'nin başına geçmesi mümkün değil. 
2 Yeni parti kurmak. 
Bunun şartları şimdilik oluşmuş değil. Ama DYP Genel Başkanı Ağar'ın "Kapımız Mumcu'ya açık" söylemi, onun, sağ partilere katkılarının olabileceğinin kanıtı. 
3 CHP'ye geçmek. 
CHP'nin halkla bütünleşmesi için "din" boyutundaki kategorik tavrı bırakması bağlamında Erkan Mumcu bir katkıda bulunabilir. 
Ancak... Böyle bir olasılık çok uzak. Bir bakıma fantezi. 
4 MHP'ye katılmak. 
Erkan Mumcu'nun yaşamında MHP kromozomları da var. 
Mümkün. 
MHP bundan sonraki ilk seçimin, oylarını yükseltmeye aday partisi. Daha önceki gibi bir patlama yapabilir. 
AB'nin dayatmasıyla Kürt kültürünün ve kimliğinin sürekli gündemde tutulması, Kuzey Irak'ta kürt yönetimi, hatta, Talabani'nin Irak devlet başkanlığı bir "etki-tepki" ilişkisi oluşturacaktır. 
Bu süreçte DEHAP'ın yerine, Zana ve arkadaşlarının kuracağı yeni partinin de rüzg rları, karşı rüzg rlara çağrı yapacaktır. 
MHP'nin yelkenlerini dolduracaktır. AKP oylarından da kopmalar yaşanacak, tepki oyları genelde MHP'ye akacaktır. 
MHP'nin, CHP'nin ardından üçüncü, hatta CHP'nin de önüne geçerek ikinci parti olması beklenebilir. 

Ya AKP 
Araştırmalar, AKP'nin yüzde 50 dolaylarında desteğe sahip olduğunu gösteriyor. 
Fakat, takvim yapraklarında mayınlar var. 
Şöyle ki 
1- Kronometre çalışıyor. 3 Ekim'e kadar Kıbrıs'ta bir çözüm, AB ile görüşmelerin başlaması için önkoşul. 
Fakat, hiçbir ilerleme yok. 
AKP bu konuda patinaj yapıyor. 
AB ile görüşmeler başladığında bir "başmüzakereci" bile saptanmış değil. 
2- Kuzey Irak'ta "kırmızı çizgiler," "pembe teğellere" dönüştü. Kalıcılığı ve caydırıcılığı yok. 
3- Abdullah Öcalan İmralı'da ama, PKK'nın martla birlikte terör eylemlerine başlaması için düğmeye basmış bulunmakta. 
Yeniden kan akmaya başladığında -bu akılsızlığı yaparlarsa- AKP, AB'nin "Kürt kimliği" ile ilgili dayatmalarında sıkışmayacak mı 
4- ABD, "İncirlik Üssü" diye başlayan bir "istekler listesini" masanın üzerine koydu bile. 
5- Enerji Bakanlığı sadece bir başlangıç. Yolsuzluklar için öylesine yoğun ve yaygın anlatımlar var ki, AKP'nin işi zor. 
6- Cumhurbaşkanlığı süresi doluyor. Türkiye siyaset tarihinde tek başına iktidar olan siyasi partilerin, bu konumlarını ikinci ya da üçüncü seçimlerde de sürdürdükleri bir gerçek. Menderes'in DP'si 3, Demirel'in AP'si 2, Özal'ın Anavatan'ı 2 seçim üst üste iktidar oldular. 
DP 27 Mayıs 1960 Askeri İhtilali, AP 12 Mart 1971 Askeri Müdahalesi ile devrildi. Belki bir seçim daha alabilirlerdi. 
Ancak AKP'ye aslı uyan örnek, Anavatan'dır. 
Anavatan, 2 seçimi aldıktan sonra Turgut Özal Cumhurbaşkanı seçildi. Özal'ın yerine Mesut Yılmaz Genel Başkan oldu. Anavatan, seçimlerde birinciliği Demirel'in DYP'sine kaptırdı. 
2007'de Ahmet Necdet Sezer'in cumhurbaşkanlığı süresi doluyor. 
Siyesetin matematiği, Recep Tayyip Erdoğan'ın Çankaya'ya çıkacağını gösteriyor. 
Tıpkı Özal örneğinde olduğu gibi Erdoğan da Çankaya'ya çıkarsa, yukarıda sıraladığım diğer nedenlerin de etkileriyle AKP, ilk seçimde artık tek başına iktidar olmayabilir. 
Türkiye'nin yeniden koalisyonlar yönetimine geçmesi demektir bu. 
Erdoğan herhalde "başkanlık ya da yarı başkanlık sistemine" geçmek için, Anayasa'yı değiştirecek oy çoğunluğunu seferber etmeyi düşünebilir. 
Bir diğer olasılık, Abdullah Gül'le anlaşarak ve AKP'yi bir liderlik çekişmesine itmeyerek çözüm bulmaktır. 
Son seçimleri de AKP, Recep Tayyip Erdoğan'ın "seçim yasaklısı" olduğu ve seçilmesinin ufukta bile görünmediği bir ortamda almamış mıydı 
............. 
Siyaset, net değil. 



</TEXT>
</DOC>
