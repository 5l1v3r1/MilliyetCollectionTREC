<DOC>
<DOCNO> 333273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/14/son/sondun32.html </URL>
<DATE> 2005/04/14/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Aliyev ve Koçaryan buluşuyor... 
</HEADLINE>
<TEXT>

     Azerbaycan Cumhurbaşkanı İlham Aliyev ve Ermenistan Cumhurbaşkanı Robert Koçaryan'ın gelecek günlerde Moskova ve Varşova'da bir araya gelmesi bekleniyor. 
     Azeri Press ajansının diplomatik kaynaklara dayanarak verdiği habere göre, görüşmelerde güvenlik bölgesi oluşturulması, karşılıklı güvenceler ve Azeri mültecilerin topraklarına geri dönüş süreci ele alınacak. 
     Aliyev ve Koçaryan'ın bu konularda anlaşmaya varması durumunda, Yukarı Karabağ'ın statüsünün belirlenmesi meselesinin gündeme gelmesi öngörülüyor. 
     Bu arada iki ülke dışişleri bakanları Elmar Memmedyarov ile Vartan Oskanyan'ın yarın Londra'daki görüşmesi, AGİT Minsk Grubu eşbaşkanları aracılığıyla yapılacak. Londra'daki toplantıda Memmedyarov ve Oskanyan'ın ikili görüşmesi ise beklenmiyor. 
     
</TEXT>
</DOC>
