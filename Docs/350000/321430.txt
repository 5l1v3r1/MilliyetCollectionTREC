<DOC>
<DOCNO> 321430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/07/son/sondun15.html </URL>
<DATE> 2005/03/07/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
ABD'de Türk kökenli Cengiz Yıldırım'ın uyuşturucu çetesi çökertildi 
</HEADLINE>
<TEXT>

     Can KAMİLOĞLU NEW YORK, DHA 

      ABD'de Cengiz Yıldırım adlı bir Türk vatandaşının lideri olduğu uyuşturucu çetesi narkotik polisinin düzenlediği operassyonla çökertildi. 
     Boston Polis Teşkilatı'ndan yapılan açıklamaya göre, Narkotik Bürosu'na bağılı polisler alıcı kılığında bir otel odasında Cengiz Yıldırım ile buluşarak 1 kilo kokain için pazarlık yapmaya başladı. Yıldırım polislerle 29 bin dolara anlaştığı sırada diğer polisler otel odasını basarak Yıldırım'ı uyuşturucu satmak suçuyla tutukladı. Mahkemeden çıkarttıkları arama izniyle Cengiz Yıldırım'ın evine giren Narkotik Büro polisleri evin her tarafını didik didik aradı. Evde uyuşturucu bulamayan polisler, Yıldırım'ın gizli kasasını tespit etti. Gizli kasada tam 227 bin dolar Yaklaşık 300 bin YTL bulan polisler soruşturmayı derinleştirerek, Cengiz Yıldırım ile işbirliği yapan, Troy Jorge, Dorchester Olmeda, Benny Olmeda adlı kuryelere ulaştı. 
     
     'ÖNEMLİ BİR SUÇ ÖRGÜTÜ ÇÖKERTİLDİ' 
     38 yaşındaki Türk vatandaşı Cengiz Yıldırım ve çetesi yarın uyuşturucu satmak ve dağıtımını sağlamak iddiasıyla mahkemeye çıkacaklar. Yıldırım ve diğer çete üyelerinin mahkeme tarafından suçlu bulunmaları durumunda en az 15 yıl hapis cezasına çarptırılabilecekleri belirtiliyor. 
     Boston Emniyet Müdürlüğü yetkililerinden Paul Fitzgerald operasyonla ilgili olarak, "Massachussets eyaletinin Doğu bölgesinde faaliyet gösteren önemli bir suç örgütünü çökerttik" dedi. 
     
</TEXT>
</DOC>
