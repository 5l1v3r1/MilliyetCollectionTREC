<DOC>
<DOCNO> 323320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/13/magazin/amag.html </URL>
<DATE> 2005/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Pamuk ve 'İstanbul' Guardian'a kapak oldu 
</HEADLINE>
<TEXT>


İngiliz The Guardian gazetesi, Orhan Pamuk'un yeni kitabını 'Review' ekinde fotoğraflarla tanıttı 

Nevsal Elevli 

Orhan Pamuk'un yeni kitabı 'İstanbul', İngiliz The Guardian gazetesinin 'Review' ekinin bu haftaki kapağıydı. İstanbul'un tanıtımına, kapakla birlikte 4 sayfa ayıran Guardian, kitaptan yaptığı alıntılarla okuyucularına İstanbul'u da tanıttı. Gazete, kitapta yer alan Ara Güler, Selahattin Giz ve Murdo Macleod'un siyah beyaz İstanbul fotoğraflarına da geniş yer verdi. 

'Hayal gücü çok geniş' 
'Hayaletler Şehri' başlıklı yazıda The Guardian, Orhan Pamuk'un hayal gücünün çok kuvvetli olduğunu da kaydederek, "Hayal gücünü genişletmek için uzaklara gitmesi gerekmiyor" yorumunu yaptı. 'İstanbul'un çevirisinin Maueeren Freely tarafından yapıldığını da yazan The Guardian, yayınevinin de Fraser olduğunu duyurdu. 'İstanbul'un İngiltere'de 7 Nisan'da 16.99 sterlinden yaklaşık 41 YTL satışa çıkacağını yazan The Guardian, İstanbul'un yazara büyük ilham kaynağı olduğunu da vurguladı. 



</TEXT>
</DOC>
