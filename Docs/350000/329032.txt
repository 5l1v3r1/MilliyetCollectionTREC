<DOC>
<DOCNO> 329032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/31/son/sontur07.html </URL>
<DATE> 2005/03/31/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Hırsızlık kazancından pay alamayınca cinayet işledi 
</HEADLINE>
<TEXT>

     Hakan KABAHASANOĞLU ESPİYE Giresun , DHA 

GİRESUN Un Espiye İlçesinde, fındık ticaretiyle uğraşan İrfan Şahin i öldüren Erkan Tiryaki yakalandı. Katil zanlısı, yaklaşık 1 yıl önce kendi rızasıyla İrfan Şahin in işyerini soyduğunu ve Şahin in sigortadan para aldığını ileri sürerek, Bana vaadettiği parayı vermeyince öldürdüm'' dedi. 
     Olay şöyle gelişti Espiye de fındık ve gübre ticareti yapan 39 yaşındaki 3 çocuk babası İrfan Şahin, dün sabah ilçenin Kızıldere Köyü yakınlarında ensesine tek kurşun sıkılarak öldürülmüş durumda bulundu. Yapılan incelemede, Şahin in, dün bir bankadan 20 bin YTL kredi çektiği belirlendi. Şahin in parası için öldürülmüş olabileceği ihtimali üzerinde yoğunlaşan Jandarma ve polis ekipleri, katil ya da katil zanlılarını aramaya başladı. Bu sabah bir ihbarı değerlendiren polis ekipleri, katil zanlısı olabileceği şüphesiyle Tirebolu İlçesi nde, 24 yaşındaki Erkan Tiryaki yi gözaltına aldı. Sorgusunda, İrfan Şahin i öldürdüğünü itiraf eden ve cinayette kullandığı 9 milimetre çapındaki tabancayı teslim eden Tiryaki, İrfan Şahin in işyerindeki fındıkları 1 yıl önce kendi rızasıyla çaldım. İrfan Şahin, sigortadan 3 bin 500 YTL 3,5 milyar lira para aldı. Anlaşmamıza göre, bu paranın yarısını bana verecekti. Bugüne kadar bu parayı bana vermedi. Olay günü İrfan ile içki içiyorduk. Ben parayı isteyince aramızda tartışma çıktı. Bunun üzerine silahla öldürdüm'' dedi. 
     Erkan Tiryaki, İrfan Şahin in kredi çektiğini bilmediği ve üzerinden para almadığını da söyledi. Tiryaki, çıkarıldığı nöbetçi mahkemece tutuklanarak cezaevine gönderildi. 
     
</TEXT>
</DOC>
