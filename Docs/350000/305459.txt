<DOC>
<DOCNO> 305459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/11/son/sonsiy07.html </URL>
<DATE> 2005/01/11/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Radyo ve TV bandrol ücretleri yüzde 10'dan 16'ya çıkarıldı 
</HEADLINE>
<TEXT>

     Radyo, televizyon, video ve birleşik cihazlardan alınacak bandrol ücretleri yüzde 10'dan yüzde 16'ya çıkarıldı. 
     Bakanlar Kurulu'nun konuya ilişkin kararı Resmi Gazete'nin bugünkü sayısında yayımlandı. 
     Karar, 1 Ocak 2005 tarihinden itibaren geçerli olacak. 
     Karara göre, renkli ve siyah beyaz televizyon, radyo, portatif radyo-teyp, radyo-pikap, video, video-televizyon-radyo, video-televizyon, radyo-televizyon, müzik seti ve benzerleri ile bu cihazların dışında kalan ve radyo-televizyon yayınını almaya yarayan her türlü cihazın fabrika çıkış fiyatı veya ithal maliyeti üzerinden bir defaya mahsus olmak üzere alınan ücretler yüzde 10'dan yüzde 16'ya çıkarıldı. 
     Karara göre, ticari ithalat amacı dışında yurt dışından getirilecek olan bu tür cihazlardan bir defaya mahsus olmak üzere 2005 yılı için alınacak bandrol ücretleri ise şöyle 
     Renkli televizyonlar 51 ekrana kadar 51 dahil 55 Euro, 51 ekran-67 ekran arası 67 dahil 85 Euro, 67 ekran-85 ekran arası 85 dahil 100 Euro, 85 ekran-116 ekran arası 116 dahil 120 Euro, 116 ekrandan yukarı 150 Euro. 
     Oto televizyonları 85 Euro. 
     Siyah beyaz televizyonlar 51 ekrana kadar 51 dahil 25 Euro, 51 ekrandan yukarı 30 Euro. 
     Oto Televizyonları 30 Euro. 
     Radyolar Cep tipi radyo alıcıları 10 Euro, saatli radyo veya radyolu saatler, bir müzik aleti elektronik org gibi üzerindeki radyolar, oyuncaklar üzerindeki radyolar, radyolu ışıldaklar ve radyolu vantilatörler 10 Euro, oto radyo alıcıları 15 Euro, taşınabilir radyo alıcıları 25 Euro, rack tipi birleşik cihazların TUNER radyo alıcı kartları 180 Euro. 
     Videolar, video kameralar televizyon yayınlarını almaya ve kaydetme özelliği olanlar 180 Euro. 
     Televizyon Uydu Alıcı Cihazları Tek kanallı 30 Euro, çok kanallı 70 Euro. 
     
     BİRLEŞİK CİHAZLAR KOMBİNE 
     Televizyon ağırlıklı birleşik cihazlar Televizyon - radyo 95 Euro, Televizyon-radyo-teyp 130 Euro, Televizyon-video 195 Euro, Televizyon-radyo-video 215 Euro. 
     Radyo ağırlıklı birleşik cihazlar Cep tipi radyo kasetçalar radyo-walkman 10 Euro, taşınabilir pilli radyo-pikap 35 Euro, taşınabilir pilli radyo-kasetçalar 35 Euro, Oto radyo-kasetçalar 35 Euro, Oto radyo-kompakdiskçalar 45 Euro, taşınabilir pilli radyo-kompakdiskçalar 45 Euro, radyo-kasetçalar 50 Euro, radyo-kompakdiskçalar 70 Euro, radyo-pikap 70 Euro, radyo-kasetçalar-pikap 140 Euro, radyo-kasetçalar-pikap-kompakdiskçalar 180 Euro, radyo-kasetçalar-kompakdiskçalar 180 Euro. 
     Tüner Kartları FM tuner kartı 10 Euro, TV tuner kartı 15 Euro. Belirtilen cihazların dışında kalan radyo-televizyon yayınını almaya yarayan her türlü cihazlar için ise 180 Euro alınacak. 
     
</TEXT>
</DOC>
