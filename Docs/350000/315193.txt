<DOC>
<DOCNO> 315193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/14/son/sontur29.html </URL>
<DATE> 2005/02/14/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Üçlü sistemle fuhuş yaptıran şebeke .. 
</HEADLINE>
<TEXT>

     Antalya'da, kurdukları üçlü sistem ile fuhuş yaptırdıkları iddia edilen bir şebekenin üyeleri yakalandı. 
     Güzeloba Mahallesi'ndeki bir internet kafede kadın pazarlandığı ihbarı üzerine harekete geçen Ahlak Büro Amirliği ekipleri, ilginç bir sistem ile karşılaştı. Polise yakalanmamak için önce bir internet kafede müşterilerle bağlantı kuran şebeke üyelerinin, daha sonra müşteriyi aynı bölgede paravan olarak kurulduğu belirlenen manav dükkanına götürdükleri, parayı burada tahsil ettikleri ve daha sonra müşteriyi yine aynı bölgede bulunan bir apartmanın zemin katındaki daireye götürerek fuhuş yaptırdıkları ortaya çıkarıldı. 
     Fuhuş yaptırdıkları iddiasıyla R.Y, M.Y, M.T gözaltına alındı, fuhuş amacıyla çalıştırıldıkları belirlenen 7 yabancı uyruklu kadın yakalandı. 18-35 yaşları arasındaki kadınlar, sınır dışı edilmek üzere Yabancılar Şubesi'ne teslim edildiler. 
     Polis, olayla ilgili iki kişinin de arandığını bildirdi. 
     
</TEXT>
</DOC>
