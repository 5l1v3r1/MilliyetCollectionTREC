<DOC>
<DOCNO> 324122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/16/son/sontur05.html </URL>
<DATE> 2005/03/16/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Töre gereği evlendiği yengesini bıçakladı 
</HEADLINE>
<TEXT>

     YAKUP YILMAZ, FATİH KARAÇALI Adana DHA 

Adana'da, 2 yıl önce yaşamını yitiren ağabeyinin eşiyle töre gereği imam nikahı kıyarak birlikte yaşamaya başlayan Özcan Türk, sevgilisini kuma getirmek isteyince eşiyle tartıştı. 
     Türk, isteğine karşı çıkan Saibe Durmaz'ı sırtından ve karnından bıçakladı. Ova Mahallesi'ndeki evde ailesiyle birlikte oturan tarım işçisi Türk 23 , töre gereği imam nikahı kıydığı Durmaz'ın 25 üzerine sevdiği kızı kuma getirmek istedi. Bu isteği yüzünden ailesiyle de arası açılan Türk, önceki gün Durmaz'la tartışmaya başladı. Tartışma sırasında mutfaktan aldığı bıçakla, Durmaz'ı aile bireylerinin gözü önünde bıçaklayan Türk, olaydan sonra kaçtı. Yakınları tarafından Adana Devlet Hastanesi'ne kaldırılan Durmaz ise ameliyata alındı. Aslen Diyarbakırlı zanlının babası Mecit Türk 62 töre gereği gelinleriyle küçük oğlunun evlendiğini belirterek "Oğlum sevdiğiyle evlenmek istiyordu" dedi. 
     
</TEXT>
</DOC>
