<DOC>
<DOCNO> 339370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/04/dunya/axdun02.html </URL>
<DATE> 2005/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak hükümeti yemin etti 
</HEADLINE>
<TEXT>



Şii Başbakan İbrahim Caferi başkanlığında kurulan ve parlamentodan güvenoyu alan 'kısmi' Irak kabinesi, dün yemin ederek görevine başladı. Törende, Caferi ile 29 kabine üyesi birer birer kürsüye çıkarak, Irak ve halkını savunacaklarına yemin ettiler. 
Ancak kilit konumdaki savunma ve petrol bakanlıkları üzerinde mutabakata varılamadığı için Caferi, bakan atanıncaya kadar savunma bakanlığı görevini de yürütecek. Boş bırakılan iki başbakan yardımcılığından birisi ve vek leten atama yapılan 5 bakanlık için önceki gün Sünnilerle anlaşma sağlandığı yolunda açıklama yapılmasına rağmen dün konunun resmiyet kazanmadığı görüldü. Nitekim Sünni Devlet Başkanı Yardımcısı Gazi El Yaver, dünkü yemin törenine katılmaması Sünnilerin kabinede temsili sorununun çözülmediğinin bir göstergesi olarak yorumlandı. 


</TEXT>
</DOC>
