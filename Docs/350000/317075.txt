<DOC>
<DOCNO> 317075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/21/magazin/amag.html </URL>
<DATE> 2005/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
'Gülseren'le olmaz' 
</HEADLINE>
<TEXT>


MFÖ, omurilik felçlileri yararına verdiği konserde halkın yardım mantığını eleştirirken, Mazhar da Gülseren'e verdi veriştirdi .. 

Deniz Altuntaş 

Mazhar - Fuat - Özkan grubu, Omurilik Felçlileri Derneği yararına Bostancı Gösteri Merkezi'nde bir konser verdi. Sanatçıların Tükiye'deki sorunlar varken tsunami felaketinde yaraları sarmak için yardım konserlerine çıkmasını eleştiren MFÖ üyeleri, şöyle konuştu 

'Tanrıları yardım etsin' 
"Güneydoğu Anadolu'daki durum tsunamiyi geçti. Aramızda konuştuk. Hakk ri'deki durumu da göz önünde bulunduralım dedik. Tsunami için illa su olması şart değil. Hakk ri'yi de unutmayalım. İstanbul'da bile yardıma muhtaç insanlar varken gidip Hindistan'a yardım yapıyoruz. Adamların 30 bin tanrısı var. Onlar yardım etsin kardeşim. Önce can sonra canan." 

'Şarkı maalesef kötü' 
Fuat Güner, Eurovision Şarkı Yarışması'nda Türkiye'yi temsil edecek 'Rimi Rimi Ley' şarkısı için de şunları söyledi "Strateji yanlışlığı var. Yarışmadaki çocukları da suçlamıyorum. Ben esasında bu sistemin niye her sene değiştiğini sorguluyorum. Niye Sertab'ı İngilizce yolladınız Şimdi ne oldu da amatörler yarışmaya girdi Bunu anlamakta zorluk çekiyorum. Maalesef şarkı kötü." 

'O kalçalarla olmaz' 
Gülseren'i hedef alan Mazhar Alanson da acı konuştu "Dünyadaki en büyük hit şarkıyı söylese bile o kadın o fizikle, o kalçalarla, o Shakira gibi taktığı şeyle bir şey yapamaz. Nereden buldunuz kardeşim Bunu özellikle mi yapıyorsunuz Yoksa Türkiye'ye bir kastınız mı var Başka kızımız mı kalmadı Başka solist mi yok Sertab'ın fiziğini, yaptığı o koreografiyi, söylediği şarkının kalitesini düşünelim. Her şeyiyle çok iyiydi Bir de şimdi bu abla çıktı. Ne yaptığı belli bile değil." 


</TEXT>
</DOC>
