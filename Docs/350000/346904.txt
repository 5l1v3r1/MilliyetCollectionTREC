<DOC>
<DOCNO> 346904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/29/son/sondun05.html </URL>
<DATE> 2005/05/29/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Rum ordusunda ’toplu uyuşturucu’ skandalı 
</HEADLINE>
<TEXT>

     OSHAN SABIRLI Lefkoşa DHA 

RUM Milli Muhafız Ordusu’nun RMMO başı yine uyuşturucuyla dertte. Rum askerleri bu sefer toplu olarak uyuşturucu kullanmakla suçlanıyor. 
     KKTC Resmi Haber Ajansı TAK’a göre skandalı ortaya çıkaran Rum Mahi gazetesi haberi, ’Askerler, grup halinde uyuşturucu kullanıyor - RMMO Nöbetçi Kulübesi Tekke’ başlığıyla okuyucularına aktardı. Haberde, RMMO’daki uyuşturucu kullanımının ve dolaşımının endişe verici boyutlara tırmandığı, Rum Savunma Bakanlığı’nın sorgu makamları işbirliğiyle etkin tedbirler almakta olduğuna dikkat çekildi. 
     
     NÖBETÇİ KULÜBESİNDE UYUŞTURUCU ’PARTİSİ’ 

     Mahi, RMMO subayından alınan bilgiye dayanarak, 15 gün önce, Lefkoşa bölgesindeki konfrantasyon hattındaki bir nöbetçi kulübesinde gece yapılan araştırmada, 12 RMMO askerinin grup halinde uyuşturucu kullandığının tespit edildiğini yazdı. Olayın ardından tüm yetkililerin nöbetçi kulübesine gittiğini, ancak kendinde olmayan askerler tarafından tehdit edildiklerini belirten gazete, askerlerin uyuşturucuyu bir arkadaşlarından aldıklarını kabul ettiklerini, ancak arkadaşlarının uyuşturucuyu nereden bulduğunu bilmedikleri yönünde açıklama yaptıklarını bildirdi. 
     
     SUÇU YİNE TÜRK ASKERLERİNE ATTILAR 

     Konuyla ilgili olarak Türk askerini de suçlayan gazete RMMO askerlerinin, ’Atilla askerleri’ Türk Askeri işbirliğiyle, Barış Gücü’nün yeteri kadar kontrol etmediği ara bölgedeki uzak noktalarda hint keneviri yetiştirdiklerini iddia etti. Gazete söz konusu noktaların RMMO askerleri aracılığıyla Güney’deki kaçakçılara uyuşturucu temin eden ’Türkler’ tarafından da kullanıldığını savundu. 
     
</TEXT>
</DOC>
