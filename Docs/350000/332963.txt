<DOC>
<DOCNO> 332963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/13/son/sonsiy08.html </URL>
<DATE> 2005/04/13/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Karamehmet Yüce Divan'da tanık olarak dinlenecek 
</HEADLINE>
<TEXT>

     İşadamı Mehmet Emin Karamehmet, Yüce Divan'da tanıklık yapacak. 
     Eski Başbakan Mesut Yılmaz ve eski Devlet Bakanı Güneş Taner'in Yüce Divan'da yargılanmalarına 15 Nisan Cuma günü devam edilecek. Davanın bu duruşmasında işadamı Mehmet Emin Karamehmet de tanık olarak dinlenecek. 
     Yılmaz ve Taner, Türkbank ihalesi sürecinde ihalenin yapımında ve fiyat oluşumunda fesat karıştırmak suretiyle güdümlerinde bir medya düzeni kurmak için tüm organizasyonları gerçekleştirdikleri, böylece siyasi rant amaçladıkları gerekçesiyle yargılanıyorlar. Yılmaz ve Taner'in, ayrıca Türkbank ihalesiyle doğrudan ilişkisi bulunmayan üçüncü şahıs konumundaki Kamuran Çörtük'e ihalede üstlendiği aracılık misyonunun karşılığı olarak Genç TV'nin bedelsiz olarak verilmesini sağladıkları da iddia ediliyor. 
     
</TEXT>
</DOC>
