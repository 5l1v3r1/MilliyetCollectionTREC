<DOC>
<DOCNO> 341793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/son/sondun07.html </URL>
<DATE> 2005/05/12/ </DATE>
<TIME> 08.10 </TIME>
<AUTHOR>  </AUTHOR>
<HEADLINE>
Washington’da yaşanan uçak paniği sırasında Bush'a haber verilmedi 
</HEADLINE>
<TEXT>

     Washington’da yaşanan uçak paniği sırasında bisiklet turunda olan ABD Başkanı George Bush’a haber verilmediği açıklandı. 
     15 dakika süren kriz sırasında bir lise arkadaşıyla Maryland’de 
     bisiklet turunda olan Bush’un, kendi güvenliği tehlikede olmadığı için, gezisini bitirmesinden sonra haberdar edildiği bildirildi. Beyaz Saray sözcüsü Scott Mc Clellan yaptığı açıklamada, alarmın sona ermesinden 45 dakika sonra Başkana haber verildiğini, Bush’un, alınan önlemlerden memnun kaldığını belirtti. Washington’da Beyaz Saray, Kongre binası ve Yüksek Mahkeme binaları boşaltılırken, Dışişleri ve Savunma Bakanlığı dahil birçok resmi binada tahliye yoluna başvurulmadı. Belediye Başkanı Anthony Williams ise olay anında kendilerine bilgi verilmediğini açıkladı. Krize yol açan uçağın pilotunun yanındaki kişinin bir uçuş öğrencisi olduğu kaydedildi. 
     
</TEXT>
</DOC>
