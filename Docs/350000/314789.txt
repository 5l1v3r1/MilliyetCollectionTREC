<DOC>
<DOCNO> 314789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/13/magazin/axmag02.html </URL>
<DATE> 2005/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Eurovision'da ümit var ama.. 
</HEADLINE>
<TEXT>


Türkiye'yi temsil edecek 'Rimi Rimi Ley'i değerlendiren eleştirmenler, çok da 'iç açıcı yorumlar' yapmıyor 

İLKNUR GÜLMEZ 

Eurovision Türkiye finalinin jüri üyelerinin de aralarında bulunduğu söz yazarı, besteci ve eleştirmenler, 21 Mayıs'ta Ukrayna'da yapılacak Eurovision 2005 Yarışması'nda ülkemizi temsil edecek Gülseren ve 'Rimi Rimi Ley' hakkında şunları söyledi 

Sezen Cumhur Önal Söz yazarı Gülseren gerçekten doğru seçimdi şarkısı da, sesi de çok güzel. Ancak Tarkan, Sezen Aksu gibi şarkıcılarımızın bu yarışmaya katılmaları gerekir kanısındayım. 
Melih Kibar Besteci, jüri üyesi TRT'nin Türkçe şarkı yaptırımına inanamıyorum. Gülseren'de ümit var ama Ukrayna'da diğer yarışmacılar arasında ne yapar, Avrupalılar dinlediklerinde ne hisseder meçhul. 
İzzet Öz Prodüktör, jüri üyesi Gülseren en başarılı olanlardan biriydi. Altyapısı olan bir şarkıcı. Ukraynalıların bizi seviyor olması avantaj olabilir. 
Şehrazat Söz yazarı-besteci Ben birinciyi değil, 'Amazon Grubu'nu beğendim. Birinci, tarzım bir şarkı değil. TRT'nin Türkçe koşulu da fazla tutucu. Müzikte ve şarapta tutuculuk olmamalı 
Sina Koloğlu Müzisyen, eleştirmen Sertab Erener'in ve Athena'nın parçalarının yanında 7 eser de sıradan kaldı diyebilirim. Birinci olan 'Rimi Rimi Ley' yetersiz. 
Garo Mafyan Besteci, jüri üyesi Parçanın düzeltilecek kısımları var. En güzel hale getirilecek. Bir yarışma, vatan-millet-Sakarya değil. Milli onurumuz Eurovision'a kaldıysa, onurumuz yok demektir. 
Metin Özülkü Besteci, prodüktör Gülseren fena değildi. Ancak aranjmanlar, Gülseren'in sesi ve koreografide de yetersizlik vardı. Yetersiz olan konular üzerinde çalışılırsa belki şansları olabilir. 


</TEXT>
</DOC>
