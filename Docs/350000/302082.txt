<DOC>
<DOCNO> 302082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/30/yazar/asik.html </URL>
<DATE> 2004/12/30/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Şartlar şurtlar... 
</HEADLINE>
<TEXT>


İstanbul Barosu Başkanı Kazım Kolcuoğlu, dün yayımladığı bildiride, AB'nin 1999 Helsinki ve 2002 Konsey Kararı'nı anımsatıyor. 
Bu kararlarda, Türkiye'nin AB'ye diğer üyelerle eşit koşullarda alınacağı bildiriliyor. 
Ne var ki, Brüksel kararında, "Türkiye'nin Kıbrıs'ı tanıması" önkoşul olarak dayatılmaktadır. 
Kazım Kolcuoğlu, "Ucu açık" görüşme modelinin ve kalıcı kısıtlamaların da eşit üye ilkesine aykırı olduğunu anımsatıyor. 

Başbakan Tayyip Erdoğan, Ankara Anlaşması'nın 10 ülkeye teşmil edilmesinin, Kıbrıs'ı tanıma anlamına gelmeyeceğini sık sık söylüyor. Ankara'da verdiği sözleri üç gün sonra Brüksel'de tutamayan Erdoğan, bugün verdiği sözleri 2005 Ekim'inde tutabilecek mi 
Diyelim ki, Ankara Anlaşması'nı 10 ülkeye teşmil ettik. Ama Güney Kıbrıs'ı tanımadık. Papadopulos, Ankara'da büyükelçilik açacağını bildirdi. Kabul etmedik. Rumlar görüşmelerde Türkiye'yi veto haklarını kullanmayacak mı 
AB ülkeleri, doğal olarak kendi üyeleri olan Rumları tutmayacak mı 

Başbakan Erdoğan'ın, "Sürpriz düşünüyorum" dediği asgari ücret, 350 milyon lira olarak açıklandı. 
Sürpriz oldu nitekim... 
Açlık sınırının 1.5 milyar lira olduğu bir dönemde... 
Haldun Ertem 

Tarih ve tekerrür Bir sömürü belgesi olan 1838 tarihli Baltalimanı Antlaşması'nı, Osmanlı nasıl kabul etti Namık Kemal şöyle demiştir 
- Memlekete para gelecek, sanayi gelecek diye kabul ettik. 
1856 Paris Antlaşması'nın ardından da İstanbul basını "Avrupalı olduk" diye manşet atmıştır. 
Elbet bu antlaşmalara imza atanlar, "Koltuğu sağlama almak için halkı ve memleketi sattık" diyemezdi. Bütün soygunlar 
- Kredi gelecek, fakirlik bitecek, Avrupalı oluyoruz, gibi yalanların arkasına gizlenmiştir. Tarih, ders alınmadığı için, tekerrür etmiştir. 

Koşuyolu Öğretmenler Hastanesi'nde kaloriferlerin yanmadığını, hasta öğretmenlerin soğuktan donduğunu yazmıştık. Dün öğretmenler aradı. Kaloriferler yanmış. Öyle yanmış ki, kemikleri bayram ediyormuş. 
Teşekkürler. 

Tsunami ve THY... Tsunami felaketine katkı olarak... Dünyada birçok havayolu şirketi, yolcularına birikmiş "mil"lerini bağışlama imk nı tanıyor. Böylece, bölgeye akın eden yardım kuruluşlarının elemanlarına, bedava veya çok ucuza bilet alma imk nı tanınıyor. Uçak şirketlerinin web sayfalarında bu ilanı gören Gökhan Şenyıl, THY'ye mesaj göndererek, bu güzel uygulamayı anımsatmış. Cevap alamamış. Bu arada THY'nin felaket bölgesine yolcu uçağı göndermesi alkış aldı. Ama neden Maldivler Çünkü futbolcular orada... İyi mi 

Kendal Nezan Paris'teki Kürt Enstitüsü Başkanı Kendal Nezan, kendisiyle konuşan Vatan gazetesi muhabiri Devrim Sevimay'a, "Federasyon fikrine Türkler de alışacak" diyor. Devrim Sevimay soruyor 
- Bu yerel yönetim sistemiyle de çözülebilecek bir konuyken, niye federal sistem 
Kendal'ın yanıtı 
- Bir Kürt halkı olduğuna göre ayrı bir devletinin olması da gayet normal. 

Röportajı okurken kimi dostların Mesela Baskın Oran'ın 
- Kültürel kimlikleri tanınsın, Kürtler başka bir şey istemez, sözleri akla geliyor. 
Kültürel haklar artık veriliyor... Ama yetmiyor. 
Görüldüğü gibi, gündeme şimdi de federasyon ve özerklik geliyor. Kendal Nezan'ın sözleri yakın gelecekteki taleplerin de ipucunu veriyor 
- Bir Kürt halkı olduğuna göre, ayrı bir devletinin olması da gayet normal... 
Kürtlerin istekleri bundan sonra AB şemsiyesi altında, AB Parlamentosu kararlarından güç ve hız alarak gelişecek. 
O kararlar içinde devletin Kürt güçleriyle PKK'ya böyle deniyor uzlaşması.. Genel af... Kürtlerin "ayrılığı savunan" parti kurabilmeleri vs. güvence altına alınıyor. 
Türkiye, alışmadığı bir siyasi hareketlilik yaşayacak yakın gelecekte. 
Ne Kıbrıs, ne ruhban okulu, ne Ege.. Sanırız 17 Aralık Brüksel kararlarının en büyük gümbürtüsü, Güneydoğu'dan yankılanacak. 

Bütün dünya, "tabiat ana"nın Asya ve Uzakdoğu'da vurduğu insanları konuşuyor... Sam Amca'nın Ortadoğu'da vurduğu insanlar, insan değil mi 



</TEXT>
</DOC>
