<DOC>
<DOCNO> 330997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/07/yazar/asik.html </URL>
<DATE> 2005/04/07/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Evrensel yargıda 
</HEADLINE>
<TEXT>


Başbakan Erdoğan'ın avukatları, Evrensel gazetesine de 15 milyar lira tazminat davası açtılar. Gerekçe, Evrensel'in 1 Şubat 2005 tarihli sayısında yayımlanan, "SEKA'lı AKP'ye lanet okuyor" başlıklı haberde, Başbakan'ın kendisine yönelik "çok ağır, katlanılmaz hakaretler" bulması. 
Nedir bu hakaretler SEKA işçilerinin yürüyüş sırasında attıkları şu sloganlar 
"SEKA'yı kapatın görelim sizi, siyasetçi katili yapmayın bizi", 
"AKP Allah b.... versin", 
"Tayyip Allah b.... versin." 
Evrensel Yazı İşleri Müdürü Fatih Polat, önceki gün yaptığı basın toplantısında yürüyüş görüntülerini basına gösterdi. İşçiler gerçekten bu sloganları atıyorlardı. Kararı yargıç bu görüntülere bakarak verecek. 
Biz eski ve yeni yasanın bu olaya bakışını merak ettik. Avukat Fikret İlkiz'den bir kısa mütalaa istedik. Dedi ki 
- Olayda suç olsa bile gazeteci burada görevini yapmıştır. Olayın haberini vermiştir. Mevcut yasaya göre tahminimce bu habere ceza verilmez. Ancak, yargılama yeni yasaya göre yapılmış olsa gazeteciye 4 ay ile 27 ay arası hapis cezası verilecekti... 
Yeni yasanın vahşetine bir örnek daha... 

İncirlik Üssü, ABD askerleri için bir çeşit dağıtma toplama merkezi olacakmış. 
Ayrıntılayalım İncirlik'ten dağılıp çevredeki ülkeleri dağıttıktan sonra tekrar İncirlik'te toplanacaklar... 
Haldun Ertem 

Takipçi ve tehditçi - İş takibi yapan gazeteciler var... 
- Kimdir, açıkla .. 
- Şimdi olmaz, zamanı gelince açıklarım. 
Neden Nedeni belli.. Bu yolla iş takibi yapan gazeteciler üzerinde Damokles'in kılıcı sallandırılacak. İş takibi yapan gazeteciler "açıklanırım" korkusuyla iktidara yalakalığı sürdürecekler. Belli ki şu anda da bu yalakalık sürüyor ve o yalakalık karşılığı adları açıklanmıyor. Başka sebebi olabilir mi 

Geçenlerde aktardığımız, AKP Milletvekili Ertuğrul Yalçınbayır'ın bir demecinde Kamu Etik Kurulu'nun siyasileri de yargılayacağı belirtiliyordu. Sayın Yalçınbayır, Kamu Etik Kurulu'nun siyasileri yargılayamadığını ama siyasilerin bu yönden yargılanması için bir yasa teklifi hazırladığını anlattı. Düzeltiriz. 

Yanlışlık düzeldi... Kazlıçeşme Dispanseri'ndeki yanlışlık düzeltildi. Dr. Alper Özel'in yerine başhekimliğe atanan ve AKP Genel Başkan Yardımcısı Murat Mercan'ın da akrabası olan Dişhekimi Zeliha Yiğenoğlu, dün görevden alındı. Sebepsiz yere başhekimlikten alınan Dr. Alper Özel'e ise Eğitim Hastanesi'nde Eski Samatya SSK başhekim yardımcılığı önerildi. Eğer aktif bir görev verilirse Alper Özel'e yapılan haksızlık da giderilmiş olacak. İmzalarıyla Başhekim'i savunan Kazlıçeşme halkına ve yanlışlığı düzelten yetkililere teşekkürler... Hatadan dönmek erdemdir. 

Müstesna Meclis Türkiye'nin ilaç sancısından örneklere devam edeceğiz. Bugün bir ayrıntıyı ele alalım... 
Son kararlarla sosyal güvenlik kurumlarının üyelerine ancak "en ucuz eşdeğer ilacın yüzde 30'u kadar fazla" ilaç yazılabiliyor. Yani en ucuz eşdeğer ilaç 100 YTL ise, siz en çok 130 YTL'lik ilacı alabilirsiniz. Eğer aldığınız ilaç bu sınırı aşıyorsa üstünü siz ödüyorsunuz. Ama bunun bir istisnası var. O da Meclis... 
Milletvekilleri veya Meclis personeli istediği fiyatta ilaç alabiliyor. Siz en çok 130 YTL'lik ilaç alırken, onlar 300 - 500 YTL etiketli ilaç da alabiliyor. Faturayı Meclis ödüyor. Nedir bu ayrıcalık Meclis Amerikan Meclisi mi Halkın dertlerine ortak olmama ilkesini her alanda sürdürüyor bu Meclis... 

Çevremizi o kadar değiştirdik ki, şimdi bu yeni çevreye uyabilmek için kendimizi değiştirmek gerekiyor. 
N. Wiener 

İTÜ ve Fenerbahçe Öğrencilerle söyleşmek üzere gittiğimiz İstanbul Teknik Üniversitesi'nde önce Rektör Prof. Faruk Karadoğan'la kısa bir sohbet yaptık. Söz üniversitenin maddi olanaklarına geldi. 20 bin öğrencisi olan İTÜ'nün bütçesi yıllık 54 milyon dolardı. Komik bir rakam. Örneğin Fenerbahçe Kulübü'nün yıllık bütçesi 132 milyon dolar... Yani İTÜ'nün bütçesinin 1.5 katı... Türkiye'nin gözbebeği üniversitelerden biri olan İTÜ'nün çağa uygun eleman yetiştirmesi bu bütçe ile mümkün mü 
Sohbetimizde öğrencilerden biri, hiçbir siyasi partinin IMF politikalarına alternatif geliştirmediğini dile getirdi. Meselenin özü de buradaydı. 
IMF tarafından yönetilen Türkiye, bütün enerjisini borç ödemesine harcıyor. Eğitim, bilim, sağlık ve benzeri alanlara borç ödemesinden arta kalan para ayrılıyor. Tabii bu paralar devede kulak kalıyor. 
Ülke IMF boyunduruğundan kurtulacak politikalar aramak, bulmak zorunda. 
Ne var ki, sayıları giderek artan siyasi partiler arasında o zahmete girmeye niyetli biri görünmüyor... Yok birinin ötekinden farkı. Ülkeye ve yarınki nesle yazık oluyor. 

Öğretmene laptop Milli Eğitim Bakanlığı uzun süredir öğretmenlere laptop sağlamak için çalışmalar yapıyor.. Son açıklamalara göre fiyat 1000 dolar civarında olacak. Öğretmenlere yüzde 25 indirim sağlanmış. Öğretmen okurumuz diyor ki 
- Bir toplu alımda yüzde 25 indirim zaten yapılır. Önemli değil. Hiç değilse KDV muafiyeti de sağlansın. KDV ödenmediği takdirde biraz daha anlamlı ucuzluk sağlanır. Devletin parası da boşa gitmez. Yine eğitime gitmiş olur. 

Teknoloji ile uyanıklık bir araya gelince neler olmuyor ki... Adamın biri, "www.savetoby.com" diye site açmış. Eğer kendisine haziran sonuna kadar 50 bin dolar gönderilmezse, Toby adlı sevimli tavşanı kesip yiyeceğini söylüyor. Toby'ye bağışları Toby resimli tişört, şapka, vs. satın alarak yapabiliyorsunuz. Uyanık işadamı, hayvanseverleri bu yoldan sömürüyor. 



</TEXT>
</DOC>
