<DOC>
<DOCNO> 327476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/27/spor/spo05.html </URL>
<DATE> 2005/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Komşu güldü 
</HEADLINE>
<TEXT>


Yunanistan zorlu Gürcistan deplasmanında 1-0 geriye düştüğü maçı 3 golle lehine çevirmeyi bildi. Mavi - Beyazlılar bu galibiyetle grubumuzda 2. sıradaki yerini korudu 


Grubumuzun Tiflis'te oynanan maçında Yunanistan, Gürcistan'ı deplasmanda 3-1'lik skorla devirip, ülkesine çok önemli 3 puanla döndü. 
Karşılaşmaya etkili başlayan ev sahibi 22. dakikada Asatiani'nin vuruşuyla üstünlüğü yakaladı. Ancak Komşu, ilk yarının bitimine 2 dakika kala önce Kapsis ardından da Vryzas ile bulduğu sayılarla üstünlüğü yakaladı. Giannakopoulos 53'te skoru ilan eden vuruşu yaptı. Yunanistan bu sonuçla ikinci sıradaki yerini koruyup, 2006 yolunda umudunu sürdürürken, Gürcüler havlu attı. 
Çarşamba günü sahasında Arnavutluk'u ağırlayacak olan Yunanistan'da Teknik Direktör Otto Rehhagel, Gürcistan deplasmanında aldıkları bu üç puanın kendileri için çok önemli olduğunu belirtip, "Elemelere kötü başladık. Ama son maçlarda iyi sonuçlar aldık. Çıkışımız devam edecek" diye konuştu. 

Maçın karnesi 
HAKEMLER Roberto Rosetti, Alessandro Griselle, Marco Vivaldi İtalya 
GÜRCİSTAN Lomaia 5 - Kaladze 5 , Mjavanadze 5 , O.Khizaneishvili 4 - Z.Khizanishvili 5 , Kvirvelia 5 , Asatani 6 , Gogua 4 Tskitishvili Dk.46 5 - Demetradze 5 - Şota 5 Iashvili Dk.62 4 , Kobiashvili 5 
YUNANİSTAN Nikopolidis 6 - Goumas 6 , Giourkas 6 , Kapsis 7 , Katsouranis 6 - Basinas 7 , Zagorakis 7 , Karagounis 6 , Giannakopoulos 8 -Charisteas 6 , Vryzas 7 
GOLLER Asatiani Dk.22 , Kapsis Dk.43 , Vryzas Dk.45 , Giannakopoulos Dk.53 
SARI KARTLAR Mjavanadze, Khizanishvili Gürcistan , Goumas Yunanistan 


</TEXT>
</DOC>
