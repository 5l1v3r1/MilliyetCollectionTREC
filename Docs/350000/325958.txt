<DOC>
<DOCNO> 325958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/22/son/sonspo02.html </URL>
<DATE> 2005/03/22/ </DATE>
<TIME> 02.19 </TIME>
<AUTHOR>  </AUTHOR>
<HEADLINE>
Türkiye basketbol liginde haftanın görünümü... 
</HEADLINE>
<TEXT>

     Türkiye Basketbol Ligi'nde TBL Efes Pilsen, 21. hafta maçları sonunda da liderliğini sürdürdü. 
     Lider Efes Pilsen, sahasında ağırladığı son haftaların formda ekibi Türk Telekomspor karşısında aldığı farklı skorlu galibiyetle puanını 40'a çıkardı ve yine zirvede yer aldı. Lacivert-beyazlılar, böylece üst üste 8. maçlarını da kazanmış oldular. 
     Efes Pilsen'in zirve yarışındaki en önemli rakibi olan 2. sıradaki 3 yenilgili Ülkerspor, rakibin salonundaki Darüşşafaka engelini fazla zorlanmadan geçti ve son 8 maçındaki 7. galibiyetini alarak yarışı bırakmadı. 
     Ligde 3. sırada yer alan Beşiktaş da üst sıraları yakından ilgilendiren haftanın en önemli maçlarından birinde İzmir deplasmanında, ligin iddialı ekiplerinden Tuborg Pilsener karşısında maçı 104-98 kaybedince, 6. yenilgisini aldı. İzmir ekibi ise üst üste 3. maçından da galibiyetle ayrılarak ilk 4 sıra için aday oldu. 
     Fenerbahçe'nin, sahasında Bandırma Banvitspor'a şans tanımayıp 4. sıradaki yerini koruduğu ligde, alt sıralarda da zorlu mücadele yaşanıyor. Ankara Büyük Kolej, sahasında İstanbul Tekelspor'u uzatmaya giden zorlu mücadelede yenmeyi başarmasına karşın, Galatasaray'ın da Erdemirspor'a deplasmanda üstünlük sağlamasıyla averajla yine son sıradan kurtulamadı. Sarı-kırmızılı ekip, böylece 6 maçtır galip gelememe stresini üzerinden atarken, son 4 sıradaki takımların tümünün puanları eşitlendi. 
     TBL'de 21. hafta maçları sonunda puan durumu şöyle 
     
     
PUAN DURUMU TAKIMLAR O G M A Y P 1-Efes Pilsen 21 19 2 1674 1357 40 2-Ülkerspor 21 18 3 1693 1390 39 3-Beşiktaş 21 15 6 1710 1615 36 4-Fenerbahçe 21 13 8 1660 1613 34 5-Tuborg Pilsener 21 13 8 1618 1591 33 6-Pınar Karşıyaka 21 11 10 1591 1581 32 7-Erdemirspor 21 9 12 1607 1700 30 8-Türk Telekomspor 21 10 11 1642 1652 30 9-Darüşşafaka 21 8 13 1591 1617 29 10-Bandırma Banvitspor 21 7 14 1659 1698 28 11-İTÜ 21 6 15 1595 1832 27 12-İstanbul Tekelspor 21 6 15 1585 1677 27 13-Galatasaray 21 6 15 1557 1693 27 14-Ankara Büyük Kolej 21 6 15 1465 1631 27 
     NOT Tuborg Pilsener ve Türk Telekomspor'un birer hükmen yenilgileri bulunuyor. 
     
</TEXT>
</DOC>
