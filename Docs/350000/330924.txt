<DOC>
<DOCNO> 330924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/07/guncel/agun.html </URL>
<DATE> 2005/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Linç etmek istediler 
</HEADLINE>
<TEXT>


Trabzon'da izinsiz olarak "Tecritte ölüm var" başlıklı bildirileri dağıtmak isteyen 5 kişi, polislere direnince, 'Türk bayrağı yakılıyor' diye galeyana getirilen topluluğun tekme tokat saldırısına uğradı 

TEKİN ATAY, ALİ KORAY UZUN, TACETTİN ÇEBİ, GÖKTUĞ MERAL, BAHADIR ÖKTEM Trabzon DHA 

Trabzon'da, Türk bayrağının yakıldığı ve PKK flaması açıldığı yalanlarıyla galeyana getirilen yaklaşık 2 bin kişi, cezaevlerindeki uygulamalarla ilgili bildiri dağıtan 5 kişiyi linç etmek istedi. Tekme tokat dövülen grubu, aralarında ülkücülerin de bulunduğu öfkeli kalabalığın elinden polis güçlükle kurtararak, zırhlı araçla kaçırdı. 
Yasadışı DHKP - C örgütünün görüşleri doğrultusunda yayımlarıyla tanınan Ekmek ve Adalet dergisinin Trabzon Temsilcisi Zeynep Erduğrul ile arkadaşları Nurgül Acar, Emre Batur, Çetin Güven ve İhsan Özdil, Tutuklu ve Hükümlü Aileleri ile Dayanışma Derneği TAYAD adına hazırlanan "Tecritte ölüm var" başlıklı bildirileri Kunduracılar Caddesi girişinde dağıtmaya başladı. "Cezaevlerinde son 5 yılda 118 kişinin öldüğü, cezaevlerinden h l tabutlar çıktığı" iddia edilen bildirinin dağıtımına bir trafik polisi, izinsiz olduğu gerekçesiyle engel olmak istedi. Ancak polise direnen 5 kişi, çevredekilerin tekme tokat saldırısına uğradı. 

Öfke seli büyüdü 
Öfkeli kalabalığın büyümesi üzerine bildiri dağıtanlar kaçmaya başladı. Erduğrul ve arkadaşlarını Eba Çarşısı önünde yakalayan kalabalık, tekme tokat dövmeyi sürdürdü. Öfkeli kalabalığa engel olmak isteyen polislerden bazıları da arbedede yaralandı. Polisler, son anda linçten kurtardıkları grubu bir işhanına sokarak korumaya aldı. 
Olayı duyup gelenlerle birlikte sayıları 2 bine ulaşan kalabalık, "Türkiye, Türkiye", "Burası Trabzon, burdan çıkış yok", "Burası Mersin değil", "Bayrağı yakanı biz de yakarız" sloganları atarak, bildiri dağıtanların kendilerine verilmesini istedi. 
Telsiz anonsuyla tüm birimlerin olay yerine gitmesini isteyen Emniyet Müdürü Ramazan Akyürek, megafonla kalabalığı sakin olmaları için uyardı. 
İşhanı Çevik Kuvvet ve Özel Harek t ekiplerince çembere alınırken, arka kapıdan çıkarılan 4 kişi zırhlı araca bindirildi, Çetin Güven kaçtı. Bu sırada arka kapıya yönelen kalabalık, yumrukladıkları aracı durdurmak istedi. Polis, engellemelere rağmen zırhlı aracı olay yerinden uzaklaştırmayı başardı. 
İzinsiz bildiri dağıtanlar emniyette sorguya alınırken, valiliğe yürüyen kalabalık Atatürk Anıtı önünde İstiklal Marşı okuduktan sonra dağıldı. Akşam saatlerinde yakalanan Güven de adliyeye sevk edildi. 

Zırhlı araç kurtardı 

Cezaevlerindeki uygulamalarla ilgili bildiri dağıtan 5 kişi, ülkücülerin de aralarında bulunduğu 2 bin kişilik bir kalabalığın saldırısına uğradı. Çevik Kuvvet ve Özel Harek t ekiplerinin, protestocuların elinden kurtararak bir işhanına soktuğu 5 kişi, daha sonra zırhlı araca bindirildi. İstiklal Marşı okuyan, sloganlar atan protestocuların lincinden kurtulan 5 kişi, zırhlı aracın içinde de saldırıya uğradı. Polis, engellemelere rağmen zırhlı aracı olay yerinden uzaklaştırmayı başardı. Bildiri dağıtan kişiler, daha sonra emniyette sorguya alındı. 

'Bayrak yakılmadı' 

Bildiri dağıtanları linç etmek isteyen 2 bin kişiye megafonla hitap eden Trabzon Emniyet Müdürü Akyürek, yaptığı açıklamada, "Bayrak yakılması söz konusu değil. Olay yanlış anlaşılmasın'' dedi. 

Adliyede tepki sürdü 

Bildiri dağıtan 5 kişiye sevk edildikleri Trabzon Adliyesi'nde de tepki sürdü. Hizmetli olarak görev yapan şehit eşi Ayşe Korkmaz, gözaltındaki 5 kişiye saldırmak istedi. Güçlükle engellenen Korkmaz, "Apo'nun doğum gününü mü kutluyorsunuz Benim eşimin doğum gününü kim kutlayacak" diye bağırdı. 


</TEXT>
</DOC>
