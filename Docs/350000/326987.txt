<DOC>
<DOCNO> 326987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/25/son/sondun53.html </URL>
<DATE> 2005/03/25/ </DATE>
<TIME> 20.01 </TIME>
<AUTHOR>  </AUTHOR>
<HEADLINE>
Rusya ile ABD dışişleri bakanları Kırgızistan'ı görüştü 
</HEADLINE>
<TEXT>

     Rusya Dışişleri Bakanı Sergey Lavrov, ABD Dışişleri Bakanı Condoleezza Rice ile yaptığı telefon görüşmesinde Kırgızistan'daki gelişmeleri değerlendirdi. 
     Rusya Dışişleri Bakanlığı'ndan yapılan yazılı açıklamada, Lavrov ve Rice'ın, ''Kırgızistan'da güvenlik, hukuk ve düzenin sağlanmasının'' öneminin altını çizdiği belirtildi. 
     Kırgız yetkililerin şiddetin engellenmesi konusunda teşvik edilmesi gerektiğini belirten iki bakan, hukukun Kırgızistan Anayasası temelinde tekrar inşa edilmesi gerektiğini vurguladılar. 
     Lavrov ve Rice, Kırgızistan'ın başkenti Bişkek'te bulunan Avrupa Güvenlik ve İşbirliği Teşkilatı AGİT ve diğer uluslararası kuruluşların da çabalarını bu yönde harcamaları gerektiğini kaydettiler. 
     
</TEXT>
</DOC>
