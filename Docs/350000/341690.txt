<DOC>
<DOCNO> 341690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/dunya/dun03.html </URL>
<DATE> 2005/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
'Suriye politikanız kabul edilemez' 
</HEADLINE>
<TEXT>


WASHINGTON Milliyet 


Türkiye'nin ABD Kongresi'ndeki en yakın destekçilerinden olan Temsilciler Meclisi Üyesi Robert Wexler, Ankara'nın Suriye politikasını "kabul edilemez" diye nitelendirdi. Temsilciler Meclisi Uluslararası İlişkiler Komitesi'nin Avrupa ve Yükselen Tehditler Alt Komitesi'nde dün yapılan Türkiye konulu oturumda, birçok alanda Türkiye'ye destek bildiren Wexler, Suriye konusunda ise "sert eleştiri" getirdi. Temsilciler Meclisi'ndeki Türkiye Dostluk Grubu'nun Eşbaşkanı Wexler, "ABD, Suriye'nin teröre desteği konusunda önemli girişimlerde bulunurken ve Suudi Veliaht Prensi ile Mısır yönetimi bu konuda bize destek olmayı seçerken, Türkiye başka telden çalıyor. Bu kabul edilemez" dedi. 


</TEXT>
</DOC>
