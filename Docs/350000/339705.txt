<DOC>
<DOCNO> 339705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/05/dunya/dun01.html </URL>
<DATE> 2005/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Blair şakası Gecede 5 kez seks yaparım 
</HEADLINE>
<TEXT>


The Sun'a eşi Cherie ile birlikte röportaj veren Blair, çok formda olduğunu, hatta gecede 5 kez ve belki daha çok seks yapabileceğini söyledi 

NEVSAL ELEVLİ Londra 


İngiltere Başbakanı Tony Blair, eşi Cherie'yle Downing Sokağı 10 numaradaki başbakanlık konutunun bahçesinde İngiliz tabloid gazetesi The Sun muhabirine verdiği sıradışı söyleşi sırasında eşi ile arasındaki seks hayatına dair sorulan şaka ile karışık sorulara yine aynı üslupla cevap verirken, "Gecede 5 kez ve hatta duruma göre daha çok seks yapabileceğini" söyledi. 
Genel seçimden bir gün önce, çiftin ilk kez birlikte verdiği söyleşide oldukça rahat olduğu dikkat çekti. Sun gazetesinin, Kraliyet ailesini de izleyen foto muhabiri Arthur Edwards, bir magazin dergisi tarafından "Haftanın En Güzel Gövdeli Erkeği" seçilen Blair'den kravatını çıkararak poz vermesini istedi, ancak Blair bunu yapmayacağını söyledi. Bundan sonra Blair çifti ile Edwards arasında şöyle bir konuşma geçti 

'Hadi Tony, soyun' 
Cherie Blair CB Hadi Tony, soyun. Konuştuğumuz o sıkı vücudunu görelim. 
Tony Blair TB Ellerine sahip ol Cherie. 
Arthur Edwards AE Ne kadar formdasın Tony 
CB Çok 
AE Ne yani, gecede 5 kez mi 
TB En az, nasıl hissettiğime bağlı olarak daha fazla da yapabilirim. 
AE Bunu yapabilir misin 
CB Her zaman yapabilir. 
TB Tamam, bu kadar yeter, röportaj bitmiştir. Ayrıca öpüşürken de resim çektirmeyeceğim. Gel hadi kadın, akşam yemeğimi pişirmenin vakti geldi. 

Büyüklük önemlidir 
Röportaj sırasında, seçimlerde İşçi Partisi'nin kazanacağı zaferin ne kadar büyük bir farkla gerçekleşeceği konuşulurken, Cherie Blair'in konuya girerek şeytani bir gülümseyişle Tony Blair'in cinsel organına ilişkin şaka yaptığını da yazan Sun, Başbakan'ın eşinin, "Eğer buradaki Tony'den bahsediyorsak büyüklüğün önemli olduğunu düşünüyorum" şeklindeki erotik esprisine de yer verdi. 
Cherie Blair ayrıca, Sun muhabiri Trevor Kavanagh'a, eşinin aslında çok romantik olduğunu da belirterek şunları söyledi "Her evlilik yıldönümümüzde burada onu utandıracağım bana kart almayı unutur, son anda aklına geldiğinde bir A4 k ğıdını ikiye katlayarak içine, "Tony, Cherie'yi seviyor" diye yazar. Altına da çöpten bir kadın, bir erkek resmi çizer. Çift öpüşmektedir. Bence bu çok romantik." 
Kavanagh'ın, "Peki ülkedeki kadınların kendilerini Başbakan'ın üzerine atmalarından Başbakan nasıl korunuyor, zor olmuyor mu " sorusuna ise Tony Blair, "Bu ne zaman oldu, niye kimse bana bundan bahsetmedi Hangi kadın " diye cevap verdi. 
The Sun gazetesi, seçimlerde Blair'i desteklediğini ilan etmişti. 


</TEXT>
</DOC>
