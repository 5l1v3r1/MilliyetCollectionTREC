<DOC>
<DOCNO> 335310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/20/son/sontur61.html </URL>
<DATE> 2005/04/20/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Milli Eğitim Müdürü, Aziz Nesin'in ''Yobaz'' adlı oyununu yasakladı 
</HEADLINE>
<TEXT>

     Muş'un Malazgirt ilçesi bakanlıkların desteklediği belirtilen ve 1,5 yıldır birçok ilde gösterilen Aziz Nesin'in "Yobaz" adlı tiyatro oyununu, "İnancı istismar ettiği, müstehcen olduğu ve bölge insanını rencide ettiği" gerekçeleriyle yasakladı. 
     "Yobaz" adlı oyunun ilçede gösterilmesine izin verilmediğine ilişkin Malazgirt ilçe Milli Eğitim Müdürlüğü'nün yazısı, oyunun salon tahsisi için başvuruda bulunan Eğitim-Sen Malazgirt Temsilciliği'ne iletildi. 
     Yazıda, "Sunmak istediğiniz Yobaz adlı tiyatro oyununun, ilgili makamlarca oynanmasına müsaade verilmemiştir" denildi. 
     Aziz Nesin'in Yobaz adlı oyununun "İnancı istismar edici söylemler bulunduğu, müstehcenlik taşıdığı ve bölge insanını rencide edici" olduğu gerekçeleriyle ilçede yazaklandığı belirtildi. 
     
     BAKANLIKLAR DESTEKLEMİŞ 

     Metin Balay'ın uyarladığı Yobaz oyununu sergileyen Samsun Sanat Tiyatrosu'nun SST Kurucu-Sanat Yönetmeni Yaşar Gündem, yasaklama kararına tepki gösterirken, "Kültür ve Turizm Bakanlığı'nın destelediği Yobaz adlı oyunumuz ilçe Milli Eğitim Müdürlüğü tarafından incelemeye tabi tutulmuş ve halka sergilenecek oyunumuzu, Milli Eğitim Müdürü hiç yetkisi olmadığı halde sakıncalı bulmuşlardır" dedi. 
     Yasaklamayı "Çağdışı uygulama" diye niteleyen Gündem, "Samsun Sanat Tiyatrosu'nun muhalif duruşu, yaşama dair, insanlığa dair söylemleri tüm egellemelere karşın devam edecek. Çünkü bu tiyatro izleyen sayesinde perdesini açabiliyor. Gücünü halktan alıyor. Bu onurlu duruş da tüm tiyatro emekçilerine gurur veriyor" diye konuştu. 

ANKA 

     
</TEXT>
</DOC>
