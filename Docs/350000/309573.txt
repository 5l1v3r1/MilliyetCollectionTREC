<DOC>
<DOCNO> 309573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/26/son/sonsiy13.html </URL>
<DATE> 2005/01/26/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Dışişleri'nden Org.Büyükanıt'ın mesajına yorum Barış vizyonunu koruyoruz 
</HEADLINE>
<TEXT>

     Dışişleri Bakanlığı Sözcüsü Namık Tan, ''Rum tarafı Annan Planı'na olumlu yaklaşmış olsaydı, bugün güvenlik meseleleri çözüme kavuşmuş olacaktı'' dedi. 
     Tan, haftalık basın toplantısında, Kara Kuvvetleri Komutanı Orgeneral Yaşar Büyükanıt'ın ''Kıbrıs'ta kesin ve kalıcı bir anlaşma olmadan adadan bir tek askerin gitmeyeceği'' yönündeki açıklamasına Dışişleri Bakanlığı'nın katılıp katılmadığının sorulması üzerine, Türkiye'nin Kıbrıs konusunda barış vizyonunu muhafaza ettiğini söyledi. 
     Türkiye'nin bu tutumunu Annan Planı sürecinde ortaya koyduğunu belirten Tan, ''Şayet Rum tarafı Annan Planı'na olumlu yaklaşmış olsaydı, bugün güvenlik meseleleri çözüme kavuşmuş olacaktı'' diye konuştu. 
     
</TEXT>
</DOC>
