<DOC>
<DOCNO> 320268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/son/sondun05.html </URL>
<DATE> 2005/03/03/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Milletvekilinin çektirdiği göbeği açık hamilelik fotoğrafları... 
</HEADLINE>
<TEXT>

     Alman Hür Demokrat Partili FDP Avrupa Parlamentosu milletvekili Silvana Koch-Mehrin'in çektirdiği, göbeği açık hamilelik fotoğrafları Almanya'da büyük yankı uyandırdı. 
     Bild gazetesinde göbeği açık fotoğrafıyla yayımlanan haberde, Koch-Mehrin'in fotoğraflarının bir kadın siyasetçi için ilk olduğu bildirildi. 
     Koch-Mehrin, gazeteye yaptığı açıklamada, hamileliğinin sekizinci ayında göbeği açık fotoğrafları bilinçli olarak çektirdiğini belirterek, ''Almanya'da hamileyken siyasi kariyer yapmak isteyen bir kadın başlı başına bir olay. Bu nedenle konuyu gündeme getirmek istedim'' dedi. 
     Alman politikacı, ikinci çocuğuna hamile olduğunu ve toplam üç çocuk sahibi olmak istediğini söyledi. 
     

     
</TEXT>
</DOC>
