<DOC>
<DOCNO> 330659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/06/son/sondun03.html </URL>
<DATE> 2005/04/06/ </DATE>
<TIME> 08.15 </TIME>
<AUTHOR>  </AUTHOR>
<HEADLINE>
Bush, Papa'nın cenaze törenine eski başkan Carter'i götürmüyor 
</HEADLINE>
<TEXT>

     ABD Başkanı George Walker Bush'un, Papa II. Jean Paul'ün cuma günkü cenaze töreninde ABD'yi temsil edecek ekibe, Washington yönetiminin politikalarını ve Irak savaşını sert dille eleştiren eski Başkan Jimmy Carter'ı dahil etmediği bildirildi. 
     Carter'in sözcüsü John Moor, Nobel Barış Ödülü sahibi eski demokrat başkan Jimmy Carter'ın, Papa'nin cenaze törenine katılma arzusunu Beyaz Saray'a ilettiğini, ancak ''heyette sadece beş kişilik yer olduğu ve törene başka katılmak isteyenler de bulunduğu'' yanıtını aldığını söyledi. Sözcü, bunun üzerine Carter'in, törene katılma isteğinden vazgeçtiğini belirtti. 
     Beyaz Saray sözcüsü Scott McClellan ise heyete katılmama kararının Carter'dan geldiğini söyledi. 
     Bu durumda cenaze törenindeki Amerikan hükümeti heyeti, Başkan Bush, eski başkanlar Bill Clinton ve baba George Bush, Başkan'ın eşi Laura ve Dışişleri Bakanı Condoleezza Rice'tan oluşacak. 
     Amerikan Kongresi ise cuma günkü törende ayrı bir heyetle temsil edilecek. 
     
</TEXT>
</DOC>
