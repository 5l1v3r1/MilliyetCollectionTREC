<DOC>
<DOCNO> 300172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/23/son/sondun29.html </URL>
<DATE> 2004/12/23/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Karzai, 'reformcu' hükümetini kurdu 
</HEADLINE>
<TEXT>

     Afganistan Devlet Başkanı Hamid Karzai, ''reformcu'' hükümetini kurdu. 
     Hükümete yakın kaynaklar, Karzai'nin stratejik görevleri kendisine yakın kişilere verdiği yeni hükümetin ''reform'' yanlısı olduğunu söyledi. 
     Adının açıklanmasını istemeyen bir kaynak, 7 hafta düşündükten sonra Savunma Bakanlığı'na eski bakan yardımcısı olan reform yanlısı Peştun Abdülrahim Vardak'ı getirdiğini söyledi. 
     Aynı kaynak, yine yakını olan, ABD'de eğitim görmüş Peştun İçişleri Bakanı Ahmed Ali Celali'yi koltuğunda bırakan Karzai'nin Dışişleri Bakanı Abdullah Abdullah'ın koltuğunda da değişiklik yapmadığını kaydetti. 
     Yeni Maliye Bakanı'nın İngilizce bilen Enver Ül Hak Ahadi olduğunu belirten kaynak, Ahadi'nin kalkınma için uluslararası yardımların idaresinden de sorumlu olacağını kaydetti. 
     Afganistan'da 9 Ekim'de yapılan başkanlık seçiminin galibi Karzai, 7 Aralık'ta yemin ederek resmen göreve başlamıştı. 
     
</TEXT>
</DOC>
