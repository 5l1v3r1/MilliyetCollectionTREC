<DOC>
<DOCNO> 349063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/05/yasam/ayas.html </URL>
<DATE> 2005/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Başlık parası için kardeşini öldürdü 
</HEADLINE>
<TEXT>


Mersin'de Mehmet Bayram, sevdiğiyle kaçan kardeşini, başlık parasını alamadığı için karnındaki 7 aylık bebeğiyle birlikte 20 yerinden bıçakladı 

MUSTAFA İNSAN Mersin DHA 

Mersin'in Tepeköy beldesinde yaşayan Zeynep Gök 24 , 8 ay önce, sevdiği Durmuş Gök'le 21 kaçtı. Olay, aileler arasında yapılan başlık parası anlaşması ve düğünle tatlıya bağlandı. Ancak iddiaya göre, bir süre sonra Bayram Ailesi, Gök Ailesi'ne 2 bin YTL'lik başlık parasını ödemesi için baskı uygulamaya başladı. 
Mehmet Bayram 25 , önceki gün kardeşi Zeynep'i evinde ziyaret etti. Abi Bayram, eşi Durmuş Gök bir hafta önce askere giden Zeynep ile başlık parası yüzünden tartışmaya başladı. 

'Bu devirde olur mu ' 
Eşinin ailesiyle yaşayan kardeşinin, "Bu devirde başlık parası olur mu " diye bağırmasına sinirlenen Bayram, mutfaktan aldığı bıçakla Zeynep Gök'ü 20 yerinden bıçakladı. 
Genç kadın ile karnındaki bebeği, olay yerinde can verirken, abi Bayram jandarma tarafından kısa sürede yakalandı. Bayram, sinirlerine h kim olamadığını ve pişman olduğunu söylerken, kardeşi Zeynep belde mezarlığında toprağa verildi. 


</TEXT>
</DOC>
