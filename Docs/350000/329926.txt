<DOC>
<DOCNO> 329926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/03/son/sontur01.html </URL>
<DATE> 2005/04/03/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Gelibolu açıklarında çarpışan 2 gemi demirletildi... 3 gemici öldü... 
</HEADLINE>
<TEXT>

     Gana'dan Ukrayna'ya boş olarak gitmekte olan Yunanistan bandıralı 185 metre uzunluğundaki 23 bin 646 grostonluk ''Aegean Wind'' adlı kuru yük gemisiyle, Gemlik'ten Yunanistan'a giden Panama bandıralı ''MSC Roberta'' adlı 244 metre uzunluğundaki 39 bin 892 grostonluk konteynır gemisi Gelibolu açıklarında çarpıştı. 
     Kazada, Panama bandıralı MSC Roberta adlı gemide bulunan 3 kişinin sıkışarak öldü. Çarpışan gemiler, Gelibolu açıklarına demirletildi. 
     Panama bandıralı MSC Roberto adlı gemide sıkışarak ölen kişilerin Hindistan vatandaşları Bosun Abubeckkar Chımnade, Cadet Anirudh Tomar ve Pankaj Tandel, oldukları tespit edildi. 
     Yetkililer, Bosun Abudeckkar Chimnade ile Cadet Anirudh Tomar'ın cesetlerinin Gelibolu Devlet Hastanesi'nin morguna kaldırıldığını, Pankaj Tandel'in cesedinin ise geminin alt kısmında sıkıştığı için çıkarılmasına çalışıldığını belirttiler. 
     Öte yandan, yan tarafından darbe alan Panama bandıralı ''MSC Roberta'' adlı gemiden sızan yakıtın çevreye zarar vermemesi için çevresine koruyucu bariyer çekilerek gerekli önlemlerin alındığı belirtildi. 

     
</TEXT>
</DOC>
