<DOC>
<DOCNO> 301206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/27/son/sondun06.html </URL>
<DATE> 2004/12/27/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Ebu Garib'de beş Türk tutuklu var 
</HEADLINE>
<TEXT>

     Irak İnsan Hakları Bakanı Bahtiyar Muhammed Emin, Bağdat'ta yaptığı açıklamada, Ebu Garib cezaevindeki tutuklular arasında beş Türk'ün de bulunduğunu söyledi. 
     İnsan Hakları Bakanı Emin, Irak genelinde cezaevlerinde bulunun tutuklu ve hükümlü sayıları ile kayıplar ve toplu mezarlar hakkında açıklamalarda bulundu. 
     Direnişçilerin saldırı düzenleme ihtimali nedeniyle bakanlıkta yapacağı basın toplantısını evinin bahçesine taşıyan Kürt kökenli bakan, Ebu Garib cezaveinde, Irak'taki direnişçilere destek verdiği gerekçesiyle yakalanan 335 yabancı uyruklu tutuklu ve hükümlü olduğunu açıkladı. 
     Irak İnsan Hakları bakanı, bunların arasında beş Türk'ün de bulunduğunu söyledi ancak detay vermedi. 
     Irak genelinde işgalden sonra 283 toplu mezar bulunduğunu söyleyen Emin, 1 milyondan fazla Iraklının kayıp olduğunu bildirdi. 
     
</TEXT>
</DOC>
