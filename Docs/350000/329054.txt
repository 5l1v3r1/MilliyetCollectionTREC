<DOC>
<DOCNO> 329054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/31/son/sontur30.html </URL>
<DATE> 2005/03/31/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Keşanlı taksi şoförünün katil zanlısı yakalandı 
</HEADLINE>
<TEXT>

     Edirne'nin Keşan İlçesi'nde 2 gün önce bıçaklanarak öldürülen taksi şoförü Ali Engin'in 62 katili olduğu öne sürülen kişi, gözaltına alındı. 
     Alınan bilgiye göre, bıçaklanarak öldürüldükten sonra Keşan-Uzunköprü Karayolu'nun 2. kilometresinde yol kenarına atılan taksi şoförü Engin'in katili olduğu gerekçesiyle E.D 21 , polis tarafından gözaltına alındı. 
     Keşan Emniyet Müdürlüğü'ndeki sorgusu devam eden E.D'nin, taksi şoförü Engin'i ''ücret anlaşmazlığı'' nedeniyle öldürdüğünü itiraf ettiği öğrenildi. 
     
     TAKSİCİLER, CİNAYETİ PROTESTO ETTİ 
     Bu arada, Ali Engin'in katil zanlısının,yakalandığını öğrendikten sonra Çamlıkent Taksi Durağı önünde toplanan taksi şoförleri, yüzlerce araçtan oluşan konvoyla Keşan'ın ana caddelerinde dolaşarak cinayeti protesto etti. 
     Araçlarına siyah kurdeleler bağlayıp Türk bayrakları takan şoförlere vatandaşlar da alkışlarla destek verdi. 
     Taksi şoförü Ali Engin, 2 gün önce bıçakla öldürülerek Keşan-Uzunköprü yolu kenarına atılmış, 22 T 4018 plakalı aracı da belirtilen yerin 200 metre ilerisinde terk edilmiş olarak bulunmuştu. 
     
</TEXT>
</DOC>
