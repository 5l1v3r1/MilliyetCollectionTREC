<DOC>
<DOCNO> 321650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/08/dunya/adun.html </URL>
<DATE> 2005/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kasetteki itiraflar 
</HEADLINE>
<TEXT>


AFP'nin yayımladığı ses kayıtları, eski Ukrayna Devlet Başkanı Kuçma'nın gazeteci Gongadze'nin ortadan kaldırılması için bizzat emir verdiğini ortaya koyuyor 

DIŞ HABERLER SERVİSİ 


Ukrayna'da geçtiğimiz cuma eski İçişleri Bakanı Yuri Kravçenko'nun tartışma yaratan intiharı, 2000'deki gazeteci Georgy Gongadze cinayeti ve eski Devlet Başkanı Leonid Kuçma'nın bu cinayetteki rolünü yeniden gündeme taşıdı. Fransız AFP ajansı Kuçma'nın 5 yıl önceki cinayette parmağı olduğu yolunda güçlü şüphe yaratan ve Kuçma ile dönemin çeşitli yetkilileri arasında farklı tarihlerde geçen bir dizi konuşmayı içeren ses kayıtlarının metninden bazı bölümleri yayımladı. Diyaloglardan Kuçma'nın açıkça internet gazetesi "Ukrainskaya Pravda"nın Gürcü asıllı muhabiri Gongadze'nin ortadan kaldırılmasını istediği anlaşılıyor. 
Konuşmaların Kuçma'nın eski koruması Mikola Melniçenko tarafından gizlice kasede alındığı ve Kasım 2000'de parlamentoda dinlendiği belirtildi. Melniçenko daha sonra ABD'ye kaçmıştı. Kuçma, eski Başbakan ve şimdiki Meclis Başkanı Volodimir Litvin ile eski İçişleri Bakanı Kravçenko arasındaki diyaloglardan bazı bölümler şöyle 

'Bir yere götürün, soyup çıplak bırakın' 

Mayıs 2000 
Kuçma Ukrainskaya Pravda'daki şu adamla ne yapacağımızı bir karara bağlamamız lazım. Çok ileri gitti. Sınırı aştılar. Bu Gürcü ne üçk ğıtçıymış. 
Litvin Gongadze mi 
Kuçma Gongadze... Kim buna para veriyor Bunu yargılayalım. Savcılar bu işi halletsin. 
Litvin Kravçenko'ya başka metotlar uygulamasını söyleyelim. 
Kuçma Gürcistan'a gönderilsin. Çeçenler kaçırıp fidye istesin. 

10 Temmuz 2000 
Kuçma Unutmadan, Gürcü'ye ne oldu 
Kravçenko İşin üzerindeyim. 
Kuçma Size söyledim, bunu yollayalım, Çeçenlere havale edelim. 
Kravçenko Ne gerekiyorsa yapacağız. 
Kuçma Ya da bir yere götürün, tamamen soyup çıplak bırakın. 
Kravçenko Her adımını izliyoruz. Böyle bir şey yapacağız. Çok sağlam adamlar buldum. 

30 Ağustos 2000 
Kuçma Gongadze işi ne oldu 
Kravçenko Yarından sonra, yarından sonra... Üzerinde çalışıyoruz, emrettiğiniz gibi. 
16 Eylül 2000'de esrarengiz bir şekilde kaybolan gazeteci Gongadze'nin başsız cesedi 2 ay sonra başkent Kiev yakınlarındaki bir ormanda bulunmuştu. 
Kuçma, ses kaydının sahte olduğunu savunuyor ancak aynı kasette yer alan ve devrik Irak lideri Saddam'a gizlice radar satışıyla ilgili konuşmaları içeren bölümü inceleyen ABD, ses kaydının gerçek olduğunu açıklamıştı. 


</TEXT>
</DOC>
