<DOC>
<DOCNO> 335653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/21/son/sontur41.html </URL>
<DATE> 2005/04/21/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Travestiler bardak atarak polisleri yaraladı 
</HEADLINE>
<TEXT>

     İstanbul Emniyet Müdürlüğü giriş kapısında kimliklerini tespit etmek isteyen polislere direnen 2 travesti, bardak ve bazı malzemeler fırlattıkları memurlardan birini elinden yaraladılar. 
     Vatan Caddesi üzerindeki İstanbul Emniyet Müdürlüğü Yerleşkesi'ne gelen Abdurrahim E. ve Emrah K. adlı travestiler, giriş kapısında kimliklerini tespit etmek isteyen polislere kimlik vermeyerek direniş gösterdiler. 
     Ellerine geçirdikleri bardak ve bazı malzemeleri polislere fırlatarak saldırgan davranışlar sergileyen bu kişiler, bir polis memurunun elinden hafif şekilde yaralanmasına neden oldular. 
     Görevli polislerce güçlükle sakinleştirilen 2 travesti, daha sonra kelepçe takılarak gözaltına alındı. 
     Fatih Şehit Fikret Polis Merkezi'ne götürülen travestilerin, bir arkadaşlarının silahlı saldırı sonucu ayağından yaralanmasına ilişkin ifade vermek üzere Organize Suçlar Şube Müdürlüğü'ne geldikleri öğrenildi. 
     
</TEXT>
</DOC>
