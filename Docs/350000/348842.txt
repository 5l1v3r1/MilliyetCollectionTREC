<DOC>
<DOCNO> 348842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/04/yazar/akyol.html </URL>
<DATE> 2005/06/04/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Diyarbakır'da yeni ümitler 
</HEADLINE>
<TEXT>


DOĞAN Medya Grubu'nun çeşitli illerde düzenlediği "Anadolu'daki Avrupa" toplantılarının onuncusu Diyarbakır'da... 
Bu toplantılarda, Anadolu işadamlarının katılımıyla uluslararası piyasalarda rekabet ve marka yaratma konuları konuşuluyor. 
Diyarbakır Ticaret ve Sanayi Odası Başkanı Kutbettin Arzu kürsüde 
- Diyarbakır Havaalanı mutlaka uluslararası hale getirilmeli... GAP hızlandırılmalı, sulu tarım hızla geliştirilmeli... 
Dikkat ettim, toplantında hiç kimse "Devlet fabrika yapsın, devlet iş versin" demedi. Daha önemlisi, Arzu'nun gerekçeleridir 
- Dış ticaretimizi geliştirmek ve yabancı sermaye çekmek için uluslararası havaalanı... Tarımda sermaye birikimi sağlayıp sanayi ve hizmet sektörümüzü geliştirmek için sulama ... 
Tam bir rasyonel "girişimci" mantığı Rakamlar da gözlemlerim de doğruluyor Türkiye'nin ekonomik gelişmesi, Anadolu'yu binlerce yıllık köylülükten, Güneydoğu'yu ise hem köylülükten hem feodalizmden kurtarıyor 
Yol uzun ama Türkiye yola çıktı çoktandır 
Arzu'nun belirttiği gibi, Bağdat Fuarı'nın olaylar yüzünden orada yapılamayıp güvenli ve gelişen Diyarbakır'da yapılması, elbette çok şeyi gösteriyor. 

İÇİŞLERİ Bakanı Abdülkadir Aksu, Diyarbakırlıdır. Konuşmasında "GAP dünya markasıdır" dedi. "Teröre cesaret verecek davranışlardan sakınılması gerektiğini" belirtti. Güvenli bir Diyarbakır'ın hem ülkenin hem bölgenin kalkınmasında çok büyük rol oynayacağını anlattı. Altyapı çalışmaları hakkında bilgi verdi, belli ki yakından takip ediyor. 
Diyarbakırlı işadamları, konuşmalarında, ticaret ufuklarının artık sadece Suriye ve Irak'a değil, Ürdün'e, Romanya'ya kadar uzandığını gösterdiler. 
Diyarbakır Ticaret ve Sanayi Odası'nın 15 bin kayıtlı, 5 bin faal üyesi var. Güneydoğu Sanayici ve İşadamları Derneği'nin üye sayısı 700'ü geçmiş 
Belediye Başkanı Osman Baydemir de "girişimci" kavramını çok önemsiyor ve destekliyor. Girişimciliği incelemek üzere bir grup işadamı ile Çin'e gidecekmiş. Baydemir'e şunu söyledim 
- Girişimci sınıfın gelişmesi rasyonelleşmeyi, ılımlılığı, pragmatizmi getirir politik aşırılığı geriletir, refahı artırır. Çok mutlu bir gelişme bu... 

BAŞBAKAN Erdoğan'a Diyarbakır'dan sitemler var. Diyarbakır MÜSİAD Başkanı Ahmet Öcal, AKP'yi desteklediklerini belirterek şunları söyledi 
- Ama Başbakan Siirt'te, Urfa'da dolaşıyor, Diyarbakır'a gelmiyor Halbuki gelecek diye nasıl da hazırlanmıştık Diyarbakır'ı ihmal ediyor, yatırımlar bakımından da ihmal ediyor 
Hem açılacak olan geniş Ortadoğu pazarlarına hazırlık olarak, hem ayrılıkçı hareketin sosyal tabanını daraltmak için bölgede güçlü, rasyonel, pragmatik bir girişimci orta sınıfın gelişmesi mutlaka kuvvetle desteklenmelidir. Böyle bir sosyolojik değişim, entegrasyonu en sağlam şekilde geliştirir. 
Henüz yetersiz düzeyde olan bu girişimci orta sınıfın kültürü, şimdiden olumlu etkilerini göstermeye başlamış... 
Diyarbakır'a on yıl önceki gelişimi hatırlıyorum çok şükür o boğucu atmosfer dağılmış, insanlar terör istemiyor, geleceğe umutla bakıyor. 
Ve tabii işsize iş yaratacak kalkınma tabii girişimci orta sınıf eliyle. 
DEHAP sosyalizan ve etnik milliyetçi olmaya devam ettikçe bu değişime ters düşerek, uzun vadede epey taban kaybedecektir. 



</TEXT>
</DOC>
