<DOC>
<DOCNO> 345256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/24/yasam/yas02.html </URL>
<DATE> 2005/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Kutlamalara yine maganda gölgesi 
</HEADLINE>
<TEXT>


Fenerbahçe'nin şampiyonluk kutlamalarını yine 'maganda kurşunları' zehir etti. İkisi ilköğretim öğrencisi 11 kişi yaralandı. Yaralılardan 3'ünün durumu ağır 

İSTANBUL Milliyet DHA 

Türkiye Süper Ligi'nin 33. haftasında Fenerbahçe'nin şampiyonluğunu ilan etmesinin ardından yapılan kutlamalara, yine maganda gölgesi düştü. Çıkan olaylar ve kendini bilmezlerin sıktığı kurşunlar, 11 kişiyi yaraladı, 3 ağır yaralıdan biri de bitkisel hayata girdi. 
Yapılan tüm uyarılara rağmen magandalar, önceki akşam yine sokaklara çıktı. İstanbul'da 2'si ağır olmak üzere 7 kişi yaralandı. Ümraniye Çakmak Mahallesi Harman Sokak'ta oturan 11 yaşındaki İsmail Yılmaz, takımının şampiyonluğunu kutlamak için bayrağını alarak, evlerinin balkonuna çıktı. Ancak bayrağını bile sallayamadan acı içinde yere yığıldı. Dayısı Dursun Vural'ın hastaneye kaldırdığı Ümraniye 5. sınıf öğrencisi Yılmaz'ın göğsüne isabet eden tek kurşunla yaralandığı ve durumunun ciddi olduğu bildirildi. 

'Böyle kutlama mı olur ' 
Polis, olayla ilgili İsmail Güler 72 ve oğlu Cafer Güler'i gözaltına aldı. Baba Güler, suçunu itiraf edince tutuklandı ve oğlu serbest kaldı. Dayı Vural, "Cuma günü ona çok istediği formayı aldım. Böyle kutlama olur mu " diye isyan etti. 
Maganda kurşunlarından biri de, Güngören Güneştepe Mahallesi'nde de maçın ardından misafir olduğu evde balkona çıkan ilköğretim 7. sınıf öğrencisi Osman Tayfun Arıcı'ya 14 isabet etti. Kafasından ağır yaralanan Arıcı'nın da sağlık durumunun ağır olduğu bildirildi. 
Küçükçekmece'de de havaya sıkılan kurşunlardan biri Emrah Övce'yi yaraladı. Olayla ilgili olarak Yaşar Gazi Aymak, gözaltına alındı. 
K ğıthane'de Tamer Yabir ve Özgür Mercan, Beyoğlu'nda Ünal Kantar, yine Küçükçekmece'de Müjdat Savaş polis kayıtlarına maganda kurşunlarıyla yaralanan diğer kişiler olarak geçti. 
Antalya'da da, maçı bir lokantada 4 arkadaşıyla izleyen Mehmet Arslandağ 45 da kutlama amacıyla açılan ateşte kafasından ağır yaralandı. Akdeniz Üniversitesi Tıp Fakültesi Hastanesi'ne kaldırılan Arslandağ, bitkisel hayata girdi. Adana'da da Fenerbahçe ve Galatasaray taraftarlarının birbirlerine attığı taşlardan biri kafasına isabet eden kameraman Mehmet Karaca 23 yaralandı. 




</TEXT>
</DOC>
