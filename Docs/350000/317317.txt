<DOC>
<DOCNO> 317317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/21/son/sontur06.html </URL>
<DATE> 2005/02/21/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Dünyanın gözü yedizlerde... 
</HEADLINE>
<TEXT>

     Arzu ÇETİK İZMİR, DHA 
     

      İZMİR Central Hospital Başhekimi Kadın Hastalıkları ve Doğum Uzmanı Dr. Özer Gürbüz, Sibel Deniz'in yediz bebeğe hamile kalmasıyla dünyanın gözünün Türkiye'ye çevrildiğini söyledi. 
     Aliağa'da yaşayan ve aşılama yöntemiyle yediz bebek bekleyen Sibel-Hüseyin Deniz çifti Türkiye'nin gündemine otururken yabancı haber ajanslarının da ilgi odağı oldu. Çiftin doktoru Central Hospital Başhekimi Dr. Özer Gürbüz, 11'inci haftada bebeklerin durumuyla ilgili karar verileceğini belirterek, "Anne kararı bana bırakıyor. Tıp adamı olarak, sağlık açısından bebeklerin sayısının üçe düşürülmesinden yanayım, yine de son kararı anne verecek. Yediz bebeklerin hepsi sağlıklı bir şekilde doğar ve yaşarsa dünyanın gözü Türkiye'de olacağı için bu Türk tıbbının başarısı olacak. Bu durum iki ucu keskin bıçak. Şu anda dünyanın gözü üzerimizde'' dedi. 
     
     SPONSOR YAĞIYOR 
     Dr. Özer Gürbüz, 600 YTL 600 milyon lira işçi aylılığıyla geçinen Deniz çiftine sponsorluk teklifleri geldiğini söyledi. Dr. Gürbüz, "Türk halkı çok fedakar ancak, olay gittikçe magazinleşiyor. Türk halkı bilinçlendirilmeli, kimi firma çocuk bezi, kime firma mama için sporsorluk teklif ediyor. Tirajikomik sponsorluk teklifleri bile geliyor. Büyükbaş havyan tüccarı arayıp inek göndermek istiyor. Bu iş mama ve çocuk beziyle olmaz'' diye konuştu. 
     Dr. Gürbüz, bebeklerin yedisinin dünyaya gelmesi halinde yeni doğan yoğun bakım ünitesine ihtiyaç duyulduğunu söyleyerek üniversite hastaneleriyle bağlantı halinde olduklarını kaydetti. 
     
</TEXT>
</DOC>
