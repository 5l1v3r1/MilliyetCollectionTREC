<DOC>
<DOCNO> 349758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/07/son/sontur04.html </URL>
<DATE> 2005/06/07/ </DATE>
<TIME> 08.15 </TIME>
<AUTHOR>  </AUTHOR>
<HEADLINE>
Budak Ailesi'nin dramı 
</HEADLINE>
<TEXT>

     RİZE'de Budak Ailesi, benzerine film senaryolarında rastlanabilecek olaylar zinciri ile talihsizlik yaşadı. Gürcistan'dan Trabzon'a giden Gürcü Suliko Varsholomiadaze'nin kullandığı otomobil, dün dikkatsizlik sonucu Rize'nin Gündoğdu Beldesi yakınlarında yolun karşısına geçmeye çalışan Zeynep 14 ve Emine Budak 12 kardeşlere çarptı. 
     Varsholomiadaze, yaralı iki kardeşi otomobiliyle Rize Devlet Hastanesi'ne götürdü. Jandarma ise, telefonla Budak ailesini arayarak durumu bildirdi . Haber üzerine anne Fatma Budak 40 , belde dışında bulunan eşi Engin Budak'a bilgi verdikten sonra oğlu Sezgin Budak'ı 6 da yanına alarak Yasin Yılmaz'ın 23 kullandığı taksiyle hastaneye doğru yola çıktı. 
     Aşırı sürat yapan taksi, yolun karşısına geçmeye çalışan Hakan Berber'e 33 çarptı. Berber ile otomobilin kırılan camından yola savrulan Sezgin Budak'ın ağır yaralandı. Ambulansla Rize Devlet Hastanesi'ne kaldırılan yaralılardan Berber hayatını kaybetti. Sezgin Budak ise yoğun bakıma alındı. Kısa süre içerisinde art arda meydana gelen kazalarda 3 çocuğu da ağır yaralanan Fatma Budak ile Engin Budak, büyük üzüntü yaşadı. 
     
</TEXT>
</DOC>
