<DOC>
<DOCNO> 322773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/11/yazar/pulur.html </URL>
<DATE> 2005/03/11/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Dayak ve rakı... 
</HEADLINE>
<TEXT>


BİZ, "Bu işler, Anayasa'yla, yasayla, uyumla düzelmez" dedikçe kızıyorlardı... 
Şimdi gördüler, Beyazıt Meydanı'nda gösteri yapan kadınları, polis tekme tokat yere indirince, üstelik yerde yatan kadına "Bir de benden " dercesine vurunca herhalde anladılar. 
Bu işler k ğıt üzerinde düzeltilemez. 

EN ağırımıza giden nedir bilir misiniz 
"Avrupalılara rezil olduk " diye dövünmek... 
Türkiye'deki Avrupa Birliği yetkilileri, o gün görüntüleri televizyonda seyredip tepki gösterince, bizimkiler telaşa kapılmışlar "Rezil olduk " diye. 
Avrupalılar Türkiye'de olmasa, olanları seyretmeseler mesele yok 
Bu ne aşağılık duygusudur 
Kendi vatandaşına rezil olmuyorsun da, Avrupalıya rezil oluyorsun... 
Dertleri bu 
Sen istediğin kadar Anayasa'yı babayasayı, değiştir, kafaların içine yıllarca akıttığın çimentoyu düşünme... 

İŞTE bir örnek daha... 
Başbakan'ın eşi kadınlar günü için konuşurken içeriye başı açık kızlar giriyor, slogan atıyorlar, görevliler kızları ite kaka dışarıya atıyorlar, biraz sonra türbanlı kızlar giriyor, onlar da protestocu, bu defa görevlilerin nezaketi görülmeye değer... 

"AMA, Avrupalılar da memleketlerinde neler yapıyorlar " 
Bu bahaneye hiç sığınmayın 
Bir kere "Kötü örnek, örnek değildir" diye bir kural vardır. 
Üstelik sen hem Türk'sün, hem de çoğunluğu Müslüman olan bir ülkesin... 
Anlayabildin mi 
Eğer, anlayabilselerdi, Başbakan Erdoğan "Türk medyası, Türkiye'yi Avrupa'ya ihbar etti"der miydi 

YİRMİYE yakın insanı öldüren, bazılarının tedavisi süren, şu sahte rakının ekonomik yanını bir düşünsenize... 
Hayır, bu işin siyasi dedikodularına girmek istemiyoruz, çünkü bazıları, içkiye konulan aşırı Özel Tüketim Vergisi'nin buna sebep olduğunu, maksadın, içki içilmesini önlemek olduğunu söylüyorlar, rakı pahalı olunca içmeyecekler 
Bu ispatlanmış bir iddia değil, ispatı da çok güç 

AMA bir başka gerçek var ki, vergileri çok yüksek tutarsan, yıl sonu bakarsın ki eski vergiyi bile toplayamamışsın... 
Çünkü vatandaş, koyduğun vergiyi ödemez değil, ödeyemez, "kaçak"a gider. 
Tıpkı rakı işinde olduğu gibi... 
22.5 liralık bir şişe rakıya 15 lira vergi korsan, adam gider kaçak rakı alır, müşteriye satar, çok daha fazla k r eder. 
Peki, o adamlarda vicdan yok mu 
RTÜK Başkanı'nın deyimiyle "vahşi kapitalizm"de sınır yoktur. 

SAHTE rakı olayının tek tesellisi, "Yeni Rakı"yı imal eden "Mey Şirketi"nin hiçbir suçu, sorumluluğu olmadığı halde piyasadaki rakıları toplatmasıdır. 
Sanırız bu, Türkiye'de bu çapta uygulanan ilk karardır. 
Demek herkesin ayağında vahşi kapitalizmin çizmesi yok 



</TEXT>
</DOC>
