<DOC>
<DOCNO> 305149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/10/son/sonsiy25.html </URL>
<DATE> 2005/01/10/ </DATE>
<TIME> 19.58 </TIME>
<AUTHOR>  </AUTHOR>
<HEADLINE>
Cumhurbaşkanı Sezer'den, Mahmoud Abbas'a kutlama mesajı 
</HEADLINE>
<TEXT>

     Cumhurbaşkanı Ahmet Necdet Sezer, Filistin Ulusal Yönetimi Başkanlığı'na seçilen Mahmoud Abbas'a kutlama mesajı gönderdi. 
     Cumhurbaşkanlığı Basın Merkezi'nden yapılan açıklamaya göre, mesaj şöyle 
     ''Filistin Ulusal Yönetimi Başkanlığı'na seçilmeniz nedeniyle yüce kişiliğinizi Türk Ulusu ve kendi adıma içtenlikle kutlarım. 
     Yüksek devlet adamlığınız ve saygınlığınızdan da güç alarak, kardeş Filistin halkının siyasal yaşamında önemli bir istikrar unsuru olarak, önümüzdeki dönemde bağımsız Filistin Devleti'nin kurulması ve Ortadoğu bölgesin de özlenen adil ve kalıcı barışın sağlanması yolunda yaşamsal bir rol oynayacağınıza inanıyorum. 
     Türk ve Filistin halkları arasındaki köklü dostluğa dayalı ilişkilerimizin, görev döneminizde de uluslarımızın karşılıklı yararı temelinde, geleneksel dostluk ve kardeşlik ortamı içinde daha da gelişeceği kuşkusuzdur. 
     Filistin halkının davasına ve meşru beklentilerine desteğimizi yineler, yüce kişiliğinize sağlık, mutluluk ve başarılar, dost ve kardeş Filistin halkına gönenç ve esenlikler dilerim.'' 
     
</TEXT>
</DOC>
