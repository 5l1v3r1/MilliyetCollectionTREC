<DOC>
<DOCNO> 345842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/25/son/sonyas27.html </URL>
<DATE> 2005/05/25/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
İstanbul Darülaceze sakinleri kermes düzenliyor... 
</HEADLINE>
<TEXT>

     İstanbul Darülaceze Müdürlüğü Sakinlerinin, kurum bünyesinde bulunan Sanat Evinde yaptıkları çalışmalarda ortaya koyduğu ürünler, düzenlenecek olan kermeste katılımcıların beğenisine sunulacak. 
     Kayışdağı Darülaceze Müdürlüğü yönetimi ve Kadıköy Halk Eğitim Merkezinin ortaklaşa düzenleyeceği Kermes, 30 Mayıs Pazartesi günü Darülaceze Müdürlüğünde bulunan Sanat Evinde, 11 00 - 14 00 saatleri arasında gerçekleştirilecek. 
     Uzun zamandır branş hocalarından eğitim alan Darülaceze sakinleri düzenlenen organizasyonla birlikte, ahşap boyama, resim, takı, el işi gibi konularda ortaya koydukları ürünleri sergileme fırsatını bulacak. 
     Bir gün sürecek olan kermeste darülaceze sakinleri, el emeği, göz nuru dökerek ortaya koydukları 300 ürünü katılımcıların beğenisine sunacak. 
     Sergilenen ürünlerin satışının da yapılacağı kermeste aynı zamanda Darülaceze Çocuk Evinde kalan çocuklar da bir folklor gösterisi sunacak. 
Yer Kayışdağı Caddesi. No 65 Küçükbakkalköy İstanbul. Kayışdağı 
     
</TEXT>
</DOC>
