<DOC>
<DOCNO> 315658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/16/yazar/guclu.html </URL>
<DATE> 2005/02/16/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Şiddet nasıl önlenir 
</HEADLINE>
<TEXT>


Sokaklardaki şiddet dalga dalga yayılıyor. Ekranlardan tribünlere, siyasi parti kurultaylarından sosyete partilerine kadar hemen her yerde şiddet var. 
Kapkaççılar, holiganlar, medya terminatörleri, en göz önünde olanları. Önlem alınmazsa, yarın nerede kimi çarpacağı hiç belli değil. Ama pek çok konu gibi sorunun tespiti yapılmış, çözüm önerileri geliştirilmiş, ancak icraat yok. 
Şiddet olayları doruğa çıkınca, geçtiğimiz yıl, TBMM'de Şiddeti Önleme Platformu oluşturuldu. Bu çerçevede Eğitim ve Şiddet, Medya ve Şiddet, Aile İçi Şiddet, Koordinasyon ve İşbirliği alt çalışma grupları kuruldu. Onlar da ciddi tespitlerde bulundular. Bununla da yetinmeyip bu sorunların hangi makamlar tarafından nasıl çözülebileceği de bir bir belirlendi. Top şu anda hükümette. Şiddeti Önleme Platformu'nun önerilerini dikkate alıp şiddete son mu verecekler, yoksa pek çok konuda olduğu gibi her şeyi oluruna mı bırakacaklar Bekleyip göreceğiz. 
DYP Iğdır Milletvekili Prof. Dr. Dursun Akdemir'in başkanlığında, değişik bakanlıklar, üniversiteler, sivil toplum örgütleri ve ilgili kurumlardan temsilcilerin katıldığı Koordinasyon ve İşbirliği Alt Çalışma Kurulu'nun tespit ettiği sorunlar şöyle Çözüm önerileri ve bu sorunları çözmesi gereken ilgili kurumları merak edenler, raporu kendisinden temin edebilirler. Tel 0312 420 59 72 73 
Şiddeti önlemede toplum bilincinin yetersizliği.Şiddetle ilgili kurum ve kuruluşlarda görev, yetki belirsizliği.Şiddete maruz kalan kişilerin başvuracakları birimlerin belirsizliği ve mevcut birimlerde koordinasyon eksikliği.Alo 183 hattının Kadın, Çocuk ve Sosyal Hizmet Hattı yetersizliği.Güç koşullardaki çocukların geçici süreyle de olsa kolluk kuvvetlerinin çocuk bakım ünitelerinde ve çocuk merkezlerinde bulundurulmalarının ulusal ve uluslararası hukuka aykırı olması.2828 sayılı Sosyal Hizmetler ve Çocuk Esirgeme Kurumu Kanunu'nun değişen şartlara uygun olmaması.Farklı sorunlara sahip çocuklara özgü ünitelerin olmaması.Çocuk mahkemelerinin ülke genelinde yaygınlaştırılmamış olması.Ülkemizde şiddetin yaygınlığı ve sorunun çözümünde önleyici çalışmaların yetersizliği.Eğitim ve öğretim kurumlarında, öğrencilerin şiddet konusunda hatalı ve yetersiz bilgi, tutum ve davranışlara sahip olmaları.Ekonomik istismar, yoksulluk, hızlı nüfus artışı ve iç güç.Eğitimin gelecek vaat etmediği düşüncesiyle eğitime devam etmeme.Sokakta çalışan çocuklardan çoğunun anne-babasının çalışmaması ve çocuk istihdamını çalıştırılması, mevsimlik işçi olarak kullanılması, kiralanması, satılması tercih etmesi.Çocuklarını çalıştıran ailelerin yargı kararlarından kurtulmaları.Çocuklara tütün, alkol, bali, uhu ve uyuşturucu madde satanlara yönelik cezaların yetersizliği.Bireylerin bilinçli bir biçimde destek aramaları ve istemeleri, konuyla ilgili bilgilere daha kolay ulaşabilmelerini sağlayacak tanıtım programlarının yetersizliği.Şiddeti önleme çalışmalarında TRT, özel medya kuruluşları ve RTÜK arasında yetersiz işbirliği... 
Özetin özeti Çocukların köle gibi kiralandıkları, bir mal gibi satıldıkları, TBMM araştırma raporlarına kadar girdi. 
Hükümet çocuk istismarı ve şiddet konusunda daha radikal adımlar atmak zorunda. 



</TEXT>
</DOC>
