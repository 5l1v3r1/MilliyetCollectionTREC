<DOC>
<DOCNO> 339026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/02/son/sonyas20.html </URL>
<DATE> 2005/05/02/ </DATE>
<TIME> 18.35 </TIME>
<AUTHOR>  </AUTHOR>
<HEADLINE>
'Dünyanın en uzun halayı' rekorunu Bulgarlar kırdı 
</HEADLINE>
<TEXT>

     Bulgaristan’ın başkenti Sofya, bir Guinness rekoruna sahne oldu. 
     Velikden Kutlugün bayramı dolayısıyla Sofya’nın Aleksandar Nevski meydanında düzenlenen kutlamada, 10 bin 500 kişi el ele tutuşup aynı anda halay çekerek, "dünyanın en uzun halayı" rekoruna imza attı. 
     Bulgaristan devlet televizyonu BNT tarafından da naklen yayınlanan dünyanın en uzun halayı rekor denemesine, bayram olmasına rağmen büyük ilgi gösterildi. 
     Sofya ve civar kentlerden gelen toplam 10 bin 500 kişi katılım kaydını yaptırarak, ünlü halk müziği sanatçısı İvo Papazov’un orkestrasının müziğinin eşliğinde dünyanın en uzun halayını oluşturdu. 
     Halaya katılanlar, yarım saat boyunca Bulgaristan’ın ünlü halk dansı "horon"u oynadılar. 
     Halaya, Bulgaristan Parlamento Başkanı Borislav Velikov da katıldı. Velikov, bu tür organizasyonların rekor kırma amacından öteye halk arasındaki birliğin ve sevginin teşvik edilmesi açısından büyük önem taşıdığını belirterek, "Bunun bir rekorla sonuçlanması da büyük mutluluk yaratmıştır" dedi. 
     
</TEXT>
</DOC>
