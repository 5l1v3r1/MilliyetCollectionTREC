<DOC>
<DOCNO> 327945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/28/son/sonyas22.html </URL>
<DATE> 2005/03/28/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Körlükle mücadele eden yeni pirinç türü... 
</HEADLINE>
<TEXT>

     İngiltere'de araştırmacılar, genetik değişikliğe uğratarak GDU pirinci beta-karoten A vitamini deposuna çevirdiler. 
     BBC'nin haberine göre, GDU pirinç, çocuklarda A vitamini eksikliğinin giderilmesine büyük katkı sağlayarak üçüncü dünya ülkelerinde çocuklarda ortaya çıkan körlükle mücadeleyi güçlendirecek. 
     Syngenta adlı İsviçre grubunun İngiliz birimince geliştirilen ''Altın pirincin'', yaklaşık 20 kat fazla beta-karoten ihtiva ettiği belirtildi. Vücut, beta-karoteni A vitaminine çeviriyor. 
     ''Altın pirincin'' değişik bir türü, beş yıl kadar önce İsviçre'de üretilmişti, ancak onda çocukların günlük ihtiyacına yetecek kadar beta-karoten bulunmuyordu. 
     Dünya Sağlık Örgütü, A vitamini eksikliği yüzünden gözlerini kaybeden çocukların sayısının 500 bini bulduğunu tahmin ediyor. 
     
</TEXT>
</DOC>
