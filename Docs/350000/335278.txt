<DOC>
<DOCNO> 335278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/20/son/sontur29.html </URL>
<DATE> 2005/04/20/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Yargıtay "dayakçı kocayı" affetti ama... 
</HEADLINE>
<TEXT>

     Yargıtay, eşinden dayak yiyen ve boşanma davası açan kadının kocasını affettiğini dile getirmesine rağmen çiftin boşanması gerektiğine karar verdi. 
     Alınan bilgiye göre, eşinden dayak yiyen kadın ile ''dayakçı koca'', ayrı ayrı boşanma davası açtı. Davaları birleştirerek görüşen İzmir 3. Aile Mahkemesi, boşanma istemlerini reddetti. 
     Kararın temyiz istemini görüşen Yargıtay 2. Hukuk Dairesi, yerel mahkemenin kararını oybirliğiyle bozdu. 
     Kararda, kocanın eşini dövdüğünün sabit olduğu belirtildi. Kadının şahsi davasından vazgeçmesinin, eşini cezadan kurtarmayı amaçlayan bir davranış olduğu vurgulanan kararda, ancak boşanma davası yönünden eşini affettiği anlamına gelmeyeceği kaydedildi. 
     2. Hukuk Dairesi'nin kararında, gerçekleşen bu durum karşısında, kadının birleştirilen boşanma davasının da kabulü gerekirken yazılı şekilde ret kararı verilmesi doğru olmamıştır'' denildi. 
     
</TEXT>
</DOC>
