<DOC>
<DOCNO> 319101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/27/son/sontur25.html </URL>
<DATE> 2005/02/27/ </DATE>
<TIME> 20.40 </TIME>
<AUTHOR>  </AUTHOR>
<HEADLINE>
İzmir'de dul bir kadın bıçaklanarak öldürüldü 
</HEADLINE>
<TEXT>

     İzmir'in Konak İlçesi Gültepe semtinde dul bir kadın bıçaklanarak öldürüldü. 
     Alınan bilgiye göre Gazi Caddesi 173 numaralı evden Filiz Dönmez'in 42 çığlıklarını duyan komşuları yardıma gittiklerinde kadını bıçakla yaralanmış halde bulunca ambulans çağırdılar. 
     Ambulans görevlileri olay yerine gelene kadar kadın hayatını kaybetti. 
     Cinayet Büro Amirliği ekipleri, yaptıkları incelemede, 2 çocuk annesi Filiz Dönmez'in 8 yerinden bıçaklandığını belirledi. 
     Dul olduğu bildirilen Dönmez'in bir süre önce de birlikte yaşadığı kişiden ayrıldığı bildirildi. Polis, Dönmez ile aralarında sorun olduğu iddia edilen bu kişinin arandığını bildirdi. 
     Dönmez'in bir süre önce rahatsız edildiği gerekçesiyle polise şikayette bulunduğu öğrenildi. 
     
</TEXT>
</DOC>
