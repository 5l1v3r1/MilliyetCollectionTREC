<DOC>
<DOCNO> 316558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/18/son/sonyas01.html </URL>
<DATE> 2005/02/18/ </DATE>
<TIME> 02.15 </TIME>
<AUTHOR>  </AUTHOR>
<HEADLINE>
Hepatit B'yi durduran eden patates üretildi 
</HEADLINE>
<TEXT>

     İhsan DÖRTKARDEŞ DHA 

AMERİKALI bilim adamları, genetik yapısı değiştirilmiş patatesin, ölümcül karaciğer hastalığı Hepatit B'ye karşı, vücuda bağışıklık kazandırabileceğini ortaya çıkardı. 
     BBC'nin haberine göre, Buffalo'daki Roswell Park Center Institute'daki bilim adamları, 42 deneğe, ağızdan patates aşısı uyguladı. Roswell Park Center Institute'daki bilim adamları, ağızdan alınabilen Hepatit B aşısının', ucuzluğu ve uygulamasının kolay olması nedeniyle, küresel aşılama programlarında son derece başarılı olacağını bildirdi. Bilim adamları sıradan patatesleri alarak, genetik yapısını, Hepatit B virüsündeki bir proteini içerecek şekilde değiştirdi. Söz konusu proteinin, vücudun bağışıklık sistemini tetikleyeceği, böylece vücudun, tekrar karşılaşması durumunda virüs ile mücadele edebileceği vurgulandı. 
     Sonuçta deneklerden yüzde 60'ının Hepatit B'ye karşı bağışıklık gösterdiği görüldü. Hepatit B aşısının iğne olarak kullanıldığı ancak, yoksul ülkelerin bunu satın alması, hem de uygun koşullarda saklaması için çok pahalı bir yöntem olduğu hatırlatıldı. 
     Bu yöntemin ileride, ülkeleri kendi aşıya uygun patateslerini üretmeye ve kendi nüfuslarını kendileri aşılamaya iteceği umuluyor. Ancak bunun için daha uzun bir araştırma sürecine ihtiyaç duyulduğu belirtildi. 
     
</TEXT>
</DOC>
