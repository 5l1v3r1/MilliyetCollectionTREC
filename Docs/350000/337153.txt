<DOC>
<DOCNO> 337153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/son/sontur45.html </URL>
<DATE> 2005/04/26/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Körfez ülkelerinden gelecek turistlere kolaylık... 
</HEADLINE>
<TEXT>

     Türkiye, Körfez ülkelerinden gelecek turistlere kolaylık sağlamak amacıyla turizm sezonu boyunca bu ülke vatandaşları için gereken vize uygulamalarında değişiklik yaptı. 
     Dışişleri Bakanlığı'ndan yapılan duyuruda, Körfez ülkelerinden Bahreyn, Birleşik Arap Emirlikleri, Katar, Kuveyt, Umman ve Suudi Arabistan Türkiye'ye gelecek turist sayısındaki artışı teşvik amacıyla 1 Mayıs-31 Ekim 2005 arasında geçici süreyle olmak üzere, bu ülkelerin pasaport hamillerine 3 ay süreli ikametli giriş vizelerinin sınır kapılarında 20 ABD Doları ya da 15 avro karşılığında verileceği belirtildi. 
     Açıklamada, bu uygulamanın körfez ülkeleriyle Türkiye arasındaki vize rejiminde değişiklik oluşturmadığı da kaydedildi. 
     Umman dışındaki Körfez ülkelerinin resmi pasaportlarına vize uygulanıyor. 
     
</TEXT>
</DOC>
