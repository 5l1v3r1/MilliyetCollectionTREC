<DOC>
<DOCNO> 302383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/01/yazar/asik.html </URL>
<DATE> 2004/01/01/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Yayılın çimenlere 
</HEADLINE>
<TEXT>

   
   Bu yılı sağlıklı geçirdiniz mi 
   Sağlıklı olduğunuz için hiç sevindiniz mi 
   Bu yıl hiç gün ışığı ile uyandınız mı 
   Kaç kez güneşin doğuşunu izlediniz 
   Bir neden yokken kaç kişiye hediye aldınız 
   Kaç sabah yolda bir kediyi okşadınız 
   Bu yıl yeni doğmuş bir bebek parmağınızı tuttu mu hiç 
   Ve siz onu hiç kokladınız mı 
   Yaz gecelerinde ne çok yıldız olduğuna hiç şaşırdınız mı 
   Kendinize bu yıl kaç oyuncak aldınız 
   Kaç kez gözlerinizden yaş gelinceye kadar güldünüz 
   Yaşlı bir ağaca sarıldınız mı bu yıl 
   Çimlere uzandığınız oldu mu 
   Çocukluğunuzdan kalan bir şarkıyı söylediniz mi hiç 
   Kaç kez kuşlara yem attınız 
   Bir çiçeği dalındayken kokladınız mı 
   Bu yıl kaç kez gökkuşağı gördünüz 
   Eski bir dostunuzu aradınız mı hiç 
   Kimseyle barıştınız mı 
   Aslında mutlu olduğunuzu kaç kez fark ettiniz bu yıl 
   İyi bir yılın, 
   bu gibi "küçük" şeylere bağlı olduğunu 
   hiç düşündünüz mü bu yıl 
   Çimenlerin üzerine... Acele edin... 
   Er veya geç... 
   Çimenler yayılacak üzerinize... 
   Jacques Prevert 
   
   Yeni yılınızın barış, mutluluk ve huzur içinde geçmesini dilerim. 
   Saddam Hüseyin 
   
   Geç kaldığınızı saate bakarak değil de takvime bakarak fark ediyorsanız geçmiş olsun. 
   Akif Kökçe 
   
   Büyük ikramiye    Gazetelerin değişmez mönüsü... Yılbaşında büyük ikramiye size çıkarsa ne yaparsınız Kimi tatile giderim demiş, kimi Mercedes alırım. Sahne sanatçısı Ebru Gündeş de demiş ki 
   - Uzun yıllardır ikramiye almıyorum. Çünkü Allah bana büyük bir şans verdi ve ben Ebru Gündeş oldum. Daha sonra yeni bir şans verdi ve ölümden döndüm... 
   Bravo Ebru Hanım'a... Gelecek olanın değil var olanın farkına varmış. Bir görmez için büyük ikramiye iki gözdür, bir kötürüm için iki sağlam bacak. Var olanların farkına varsak, havadan gelecek paraya bu kadar umut bağlar mıydık 
   
   Mutluluk formülü    Elif Özmenek, New York'tan mutluluğun formülünü gönderiyor dostlarına... 
   Time dergisinin haberine göre İngiliz bilim adamları, mutluluğun formülünü bulmuşlar... Mutluluk P 5xE 3xH ... 
   Formülün çözümü basit... P hayata bakış açısı ve uyum yeteneği gibi kişisel özellikleri, E sağlık, mali istikrar ve dostlukları kapsayan varlığı, H de kişinin kendine verdiği değeri, beklentileri ve espri anlayışını simgeliyor... 
   
   Atatürk resmi...    Herhangi bir vatandaşın "Meclis'e general üniformalı Atatürk yerine sivil giyimli bir Atatürk resmi asalım" şeklinde öneri yapması olağan karşılanabilir. Ne var ki eğer bu öneriyi getiren kişi Dokunulmazlıkları Araştırma Komisyonu Başkanı olarak dokunulmazlıkların kaldırılmasına karşı çıkıyor ve diğer alanlarda demokrat bir tavır sergilemiyorsa, yaptığı öneriyi demokrat bir çerçeveye sığdırmak zorlaşır. Hele de TBMM'deki muhafız taburundan da rahatsızlık ifade etmiş... Öte yandan bir cemaat reisinin kızının cenaze töreninde yüzlerce sarıklı mürit gövde gösterisi yapmış... Başbakanlık müşteşarlığı İslam devletini savunan biri atanmış... Kıbrıs ve AİHM konularında hükümet karşı tarafı destekleyen bir tavır takınmışsa... Ortam tabii ki gerilir... 
   Bu sakat gidişe karşı duracak etkili bir sivil muhalefet olmayınca TSK'nın devreye girmesi Türkiye'nin alışık olduğu manzaralardan... 
   Yeni yılda demokrasiyi, laikliği ve Cumhuriyet'i zorlayan demeç ve görüntülerin asgariye indiği bir Türkiye umuyor ve diliyoruz... 
   
   Emzik fabrikası    Adam, Kayserili arkadaşının kauçuk ürünler yapan fabrikasını geziyordu... 
   Bir ara otomatik makinenin başına geldiler 
   - Pisssst ....PAT .....pissst ...PAT ..... pissst.... PAT diye ses geliyordu makineden... Merak edip bu makinenin ne yaptığını sordu 
   - Bu makine biberon emziği yapıyor dostum... Pisst sesi kalıba gelen lateksin şişirilip emzik formu aldığını, pat sesi de ucuna açılan deliğin sesini belirtir... 
   Geziye devam edip başka bir makinenin başına geldiler. Bu makineden biraz farklı ses geliyordu... Pisssst... Pisssst... Pissssst.... Pisssst... PAT ..... 
   Adam gene meraklanıp sordu 
   - Peki bu ne makinesi 
   - Bu bir prezervatif makinesidir.. 
   - Ama neden 4 Pisst'ten sonra 1 PAT sesi geliyor... 
   - Her 4 prezervatiften sonra 1 tanesinin ucunu deliyoruz da ondan.. 
   Adam şaşkınlıkla ve biraz da kızarak sordu.. 
   - Ama neden Bu yaptığınız hiç hoş değil.. 
   - Öyle ama... Emzikleri kime satacaaz .. 
   
   
      
   
   
</TEXT>
</DOC>
