<DOC>
<DOCNO> 307019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/16/son/sontur39.html </URL>
<DATE> 2005/01/16/ </DATE>
<TIME> 23.32 </TIME>
<AUTHOR>  </AUTHOR>
<HEADLINE>
Fethiye'de bazı köy yolları ulaşıma kapandı 
</HEADLINE>
<TEXT>

     Fethiye'de kar nedeniyle bazı köy yollarının ulaşıma kapandığı bildirildi. 
     Fethiye Kaymakam Vekili Dalaman Kaymakamı Mehmet Yapıcı, AA muhabirine yaptığı açıklamada, akşam saatlerinde başlayan kar yağışı yüzünden bazı köy yollarının ulaşıma kapandığını belirterek, bu yolların en kısa zamanda trafiğe açılmasının sağlanacağını söyledi. 
     Öte yandan, kar yağışının etkisiyle Fethiye'yi Antalya'ya bağlayan yol ile Fethiye-Çameli arasındaki yolda da trafikte zaman zaman aksamalar yaşandığı kaydedildi. 
     Karayolları ekiplerinin, kar yağışının etkili olduğu yollara buzlanmaya karşı tuz döktüğü ve sürücülere gerekli uyarılarda bulunduğu belirtildi. 
     
</TEXT>
</DOC>
