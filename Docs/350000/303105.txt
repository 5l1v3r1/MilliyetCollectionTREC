<DOC>
<DOCNO> 303105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/03/son/sonspo11.html </URL>
<DATE> 2005/01/03/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Voleybolda Avrupa kupaları heyecanı yeniden başlıyor... 
</HEADLINE>
<TEXT>

     Voleybolda Türkiye'yi 5 Avrupa kupasında temsil eden 3 erkek ve 5 bayan takım, kupalardaki mücadelelerini, 3 haftalık bir aradan sonra, 5 Ocak Çarşamba ve 6 Ocak Perşembe günü yapacakları maçlarla sürdürecekler. 
     Bayanlar Avrupa Şampiyonlar Ligi A Grubu'nda 9 puanla 4. sırada bulunan Vakıfbank Güneş Sigorta, gruptaki 7. maçında, 12 puanla yenilgisiz liderliğini sürdüren İtalya'nın Foppapedretti Bergamo takımıyla, 5 Ocak Çarşamba günü İtalya'da karşı karşıya gelecek. Bergamo kentindeki maç, TSİ 21.30'da başlayacak. İstanbul'daki ilk maçı, İtalyan ekibi 3-1 kazanmıştı. 
     Aynı kupada B Grubu'nda 8 puan ve averajla 5. sırada yer alan Beşiktaş ise aynı gün İstanbul'da, 12 puanla yenilgisiz lider durumda bulunan İtalyan ekibi Sant Orsola Asystel Novara'yı ağırlayacak. Haldun Alagaş Spor Salonu'ndaki maçın başlama saati 15.00. Beşiktaş, İtalya'daki maçı 3-0'lık skorla kaybetmişti. 
     
     DİĞER KUPALAR 

     Avrupa Erkekler ve Bayanlar ''Top Teams'' ile Avrupa Erkekler ve Bayanlar Konfederasyon CEV Kupalarında da 3 erkek ve 3 bayan Türk ekibi, çeyrek final ilk maçlarına 5 ve 6 Ocak günlerinde çıkacaklar. 
     Bu karşılaşmaların rövanşları, 12 Ocak Çarşamba günü yapılacak ve rakiplerini eleyecek takımlar, kupalarda ''Dörtlü Final''e yükselecek. 
     Bu 4 kupada çeyrek final ilk maçlarının programı şöyle 
     
     AVRUPA ''TOP TEAMS'' KUPALARI 

     
     5 Ocak Çarşamba 

     Yunanistan'da Atina 18.30 Pire Olympiakos-Ziraat Bankası erkek . 
     Çek Cumhuriyeti'nde Liberec 19.00 Dukla Liberec-Fenerbahçe erkek . 
     İstanbul'da Eczacıbaşı Spor Salonu 
     15.30 Eczacıbaşı-RCF Villebon 91 Fransa bayan . 
     
     AVRUPA KONFEDERASYON CEV KUPASI 

     
     5 Ocak Çarşamba 

     Ankara'da Selim Sırrı Tarcan Spor Salonu 
     19.00 Halk Bankası-Lube Macerata İtalya erkek . 
     Slovakya'da Senica 20.00 OMS SH Senica-Türk Telekomspor Avea bayan . 
     
     6 Ocak Perşembe 

     İstanbul'da Yeşilyurt Spor Salonu 
     19.00 Yeşilyurt-Vini Monte Schiavo Jesi İtalya bayan . 
     
</TEXT>
</DOC>
