<DOC>
<DOCNO> 322087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/09/yazar/akyol.html </URL>
<DATE> 2005/03/09/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Kadın hareketi 
</HEADLINE>
<TEXT>


DÜNYA Kadınlar Günü dolayısıyla gösteri yapan kadınlara karşı polisin cop kullanması, yere düşen kadınları bile coplaması büyük tepki doğurdu. 
Evet, "küreselleşme karşıtları"nın eylemlerine karşı da Batı'da polis çok daha şiddetli davranıyor, bu doğru... 
Bizdeki olayın bu kadar tepki doğurmasının sebebi, coplananların "kadın" olmasıdır. 
Kadın erkeğe göre fizikçe daha savunmasızdır. Daha ince ve yumuşak tavırlıdır. "Nezaket, zarafet, şefkat, şıklık" gibi kavramlar erkekten önce kadını çağrıştırır. 
Kadın topluma katıldıkça bu değerlerin hayatımızda daha yaygınlaşması beklenir, öyledir de. 
Kadına karşı daha saygılı, daha dikkatli, daha nazik davranmak gerektiği şeklinde evrensel bir ahlak ve görgü kuralı vardır bu bir "manevi değer"dir. 
Coplanan kadınlar olunca, doğal olarak tepki daha büyük oluyor. Tepki ve hukuki yaptırım, sağlıklı bir davranıştır. 

TOTALİTER rejimlere bakınız sadece teokratik değil, faşist ve 'bilimsel sosyalist' totaliter diktatörlüklerin hepsi kopkoyu 'erkeksi'dir. 
Hitler Almanya'sı, Stalin Rusya'sı... "Nüfusun öbür yarısı"nı tasvir etmek gerektiğinde bile, balyoz sallayan şişkin pazılarıyla veya ellerinde silah, başlarında miğferle 'erkekleştirilmiş' kadın figürleri yüceltilirdi 
Mao Çin'i, bugünkü Kim Jong İl'in Kuzey Kore'si... Totaliter rejimlerde kadınlık 'erkekleştiği', hatta 'militan erkek'leştiği ölçüde makbuldür 
Terör örgütlerinde de böyledir. 
Kadın göstericileri dağıtmak için "aşırı kuvvet" kullanan polisi şiddetle eleştirelim ama olayda madalyonun öbür yüzünü de eleştirelim Totaliter örgüt bayraklarıyla, hatta terör örgütlerinin işaretleriyle 'militanlık' yapmak ve bu şekilde yasalara aykırı eylem koymak... 
Totaliter örgütlerin "Dünya Kadınlar Günü"nü ve "kadın" kimliğini istismar etmesi de çirkin bir harekettir kadına saygısızlıktır. 

MODERN çağda totaliter diktatörlükler kadını 'erkekleştirerek' dışlıyor, gelenekselci baskılar ve rejimler ise kadınlığı "özel hayat"a hapsederek dışlıyor 
Böyle geldi ama böyle gitmeyecek. 
İşte, Suudi Arabistan artık bir daha "Kadınların nüfus cüzdanı yok, ondan oy kullanamadı" diyemeyecek İşte Kuveyt kadınları "eşitlik" hareketini başlattı. Lübnan'daki gösterilerde kadınlar hiç de erkeklerden geri kalmıyor başı açık veya örtülü, Müslüman veya Hıristiyan Lübnanlı kadınlar... 
Aynı şekilde Mısır'daki "kif ye" artık yeter hareketinde kadınlar çok aktif. 
İran'da kadın hareketini biliyoruz. 
Bu çağda kadını okutmadan, çalışmasını sağlamadan kalkınmanın imk nı yok. Kadını okutunca da 'uyanıyor', hele bir de ekmeğini kazanırsa... 
Avrupa'da kadın hareketinin sanayileşmeyle, bizde modernleşmeyle 1890'larda başlaması tesadüf değil. 
Bu alanda Türkiye bölgesinin öncüsü... Ama daha önümüzde epey yol var. 
Okuma yazma bilmeyen 4.5 milyon kadın ve kızımız var Dayak, taciz, tecavüz, töre baskıları h l büyük sorun... 
Öndeyiz ama hızlanmalıyız. Kılığı kıyafeti, inancı, kökeni ne olursa olsun kadına "kadın" olduğu için saygı duymak, modernleşmenin en iyi göstergesidir. 



</TEXT>
</DOC>
