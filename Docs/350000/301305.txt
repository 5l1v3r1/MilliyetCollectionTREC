<DOC>
<DOCNO> 301305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/27/son/sonsiy04.html </URL>
<DATE> 2004/12/27/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
ANAP'ta henüz aday yok 
</HEADLINE>
<TEXT>

     ANAP'ta Nesrin Nas'ın istifasıyla boşalan genel başkanlık için, bir ayı aşkın bir süre geçmesine karşın henüz aday çıkmadı. 
     Nas'ın DYP ile gerçekleştirdiği "bütünleşme" diyaloğu sonrasında görevinden ayrılması üzerine toplanan MKYK yerine vekaleten Halil İbrahim Özsoy'u getirdi. 
     10 Ocak'a kadar kongreyi toplaması gereken ANAP'ta, 
     Yargıtay Cumhuriyet Başsavcılığı'ndan uyarı gelebilecek olmasına karşın kongrenin Kurban Bayramı ve sömestr tatili sonrasına bırakılması düşünülüyor. 
     Şubat ayında gerçekleştirilmesi planlanan Büyük Kongre öncesi kulis çalışmaları ise geçmiştekilerin aksine sönük geçiyor. 
     Adayların henüz ortaya çıkmaması parti yönetimince "kongre tarihinin belli olmamasına" bağlanırken, kulislerde Cengiz Altınkaya, Lütfullah Kayalar ve İlhan Kesici'nin adları dolaşıyor. 
     
</TEXT>
</DOC>
