<DOC>
<DOCNO> 324389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/son/soneko20.html </URL>
<DATE> 2005/03/17/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Yeni barajların yapımı gündemde... 
</HEADLINE>
<TEXT>

     2005 yılı yatırım programı kesinleşen Devlet Su İşleri DSİ Genel Müdürlüğü, 29 adet baraj ve hidroelektrik santralının HES yapımına yönelik projeleri, belirlediği program çerçevesinde bu yıl ihaleye çıkaracak. 
     Edinilen bilgiye göre, yüzde 10 ödeneği hazır olan baraj ve HES'in kati kesin projeleri için, 2005 yılı içerisinde peyderpey ihaleler yapılacak. 
     DSİ'nin yatırım uygulama planına göre yüzde 10 ödeneği hazır olan baraj ve hidroelektrik projeleri arasında, Kütahya-Hasanlar, Çankırı-Koyunbaba, Afyonkarahisar-Kuruçayır barajları ve Silvan barajı ve HES yer alıyor. 
     Bu baraj ve HES'lerin ardından, DSİ'nin İhale Programı'nda bulunan diğer barajların kesin projelerinin hazırlanması işlerine yönelik ihaleler ise gerekli ödeneğin sağlanması halinde bu yıl içinde yapılacak. 
     
     YENİ PROJELER 
     DSİ'nin 2005 yılı kati proje ihale programı kapsamında yer alan baraj ve HES'ler şöyle 
     ''İzmir-Ödemiş Aktaş Barajı, İzmir-Yiğitler, Kütahya-Hasanlar barajı, Ankara-Karşıyaka, Çankırı-Koyunbaba, Hatay-Gönençay, Mersin-Pamukluk, Amasya Merkez Değirmendere, Erzurum-Sancaklar, Erzincan-Turna Çayı Barajı, Diyarbakır-Ergani barajı, Diyarbakır-Çermik Kale barajı, Kırklareli-Çayırdere barajı, Van-Çaldıran Çubuklu barajı, Afyonkarahisar-Kuruçay Barajı, Sivas-Güneykaya, K.Maraş-Geben Barajı, Kilis-Musabeyli, Kilis-Afrin barajı, Denizli-Akbaş barajı, Muğla-Gökçeler Barajı, Kastamonu-Gökırmık-Kırık barajı, Karıca Regülatörü ve Darıca I HES'i, Silvan barajı ve HES'i, Obrucak Barajı ve HES'i ile Taşköprü barajı ve HES'i.'' 
     
</TEXT>
</DOC>
