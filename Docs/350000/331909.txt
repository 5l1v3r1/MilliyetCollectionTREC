<DOC>
<DOCNO> 331909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/10/yazar/pulur.html </URL>
<DATE> 2005/04/10/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Politikada şaka "tarziye" ve "taziye" 
</HEADLINE>
<TEXT>


ŞAKAYA, nükteye, Frenkçesiyle espriye tahammül edemiyoruz. Hele politikacılar... 
Politikacı denilince h l rahmetli Osman Bölükbaşı'nı anıyoruz. 
Kültür ve Turizm Bakanı Atilla Koç'un başına gelenlere bakın... 
Rus turistlere sonradan görme, bu yüzden çok para harcıyorlar, görgüsüzler, dediği için yer yerinden oynadı... 
Oysa Sayın Bakan masum, kendi deyimiyle "şakacı zihniyetinin" kurbanı 
Aynen böyle diyor 
Üstelik Türkçe konusunda da iddialı 
"Ben Türkçeyi iyi konuşurum" diyor, "Ama arada sırada, espritüel hayatım böyle bir söz söylettiyse, özür dilerim " 

ŞAKADAN anlamayanlar, Sayın Bakan'ın "şakacı zihniyetini" bilmeyenler, onun espri dolu hayatının sırrına varamayanlar, neredeyse adamı istifa ettirecekler. 
Oysa politikanın yapısında şaka, nükte, espri vardır. 

MESELA Meşrutiyet Meclisi'nde, İktidar Bakanı kürsüden muhalefet sıralarını gösterip, "Sizde iktidar hırsı var " deyince, muhalefetten bağırmışlar 
"İktidar hırsı suçsa, siz suçüstü halindesiniz " 

OSMAN Bölükbaşı, Meclis'te konuşurken sıra kapağını vuran DP Milletvekili Hüseyin Balık'a, "Oynama balık, tutarım seni " diye bağırmıştı. 

YİNE Meşrutiyet Meclisi'nde, Divan k tibi yoklama yaparken bir milletvekilinin "Baban" adını "Yaban" diye okuyunca, milletvekili düzeltmişti 
"Babandır, baban " 

İNGİLİZLERİN ünlü devlet adamı Churchill'in esprileri de ünlüdür. Savaş bittikten sonra iktidara gelen İşçi Partisi'nin Enerji Bakanı, kömür sıkıntısı olduğunu, halkın daha seyrek yıkanmasını, kendisinin de öyle yaptığını söyleyince Churchill espriyi patlatır 
"Bu hükümetin neden bu kadar koktuğunu şimdi daha iyi anlıyorum " 

İŞÇİ Partili bir kadın milletvekili, Avam kamarasındaki ateşli bir görüşmeden sonra koridorda Churchill'in üzerine yürür 
"Sen bir sarhoşsun " 
Churchill, sarhoş olduğunu kabul eder 
"Ama sen de çok çirkin bir kadınsın... Ben yarın ayılacağım, sen ise ömrün boyunca çirkin kalacaksın " 

KÜLTÜR ve Turizm Bakanı Atilla Koç'un, Rus elçisine mektup gönderdiğini, "tarziye dilediğini" söylemesi, bazı televizyon kanallarının cehaletini de ortaya koydu. "Tarziye" kelimesine mal bulmuş mağribi gibi atlayan televizyoncular, "Bakan özür dilerken bir gaf daha yaptı " diyorlardı. 
Çünkü onlar "tarziye" kelimesini "taziye" ile karıştırmışlardı. 
"Tarziye" işlenen bir kusurdan dolayı özür dilemek, "taziye" ise başsağlığı anlamına geliyordu. İkisinin de kökeni Arapçadır. 
Bakan, Rus elçisine, "taziye", başsağlığı dileseydi, o zaman ona yakışan pek güzel bir fıkra vardı... 
Padişah, İncili Çavuş'a "Öyle bir halt işle ki, özrün kabahatinden büyük olsun " demiş... 
İncili Çavuş, merdiven çıkan padişahın arkasına yanaşıp kalçalarını sıvazlamış... 
Padişah, "Bre ne oluyor " deyince de, hemen özür dilemiş 
"Efendim, sizi valide sultan sandım " 



</TEXT>
</DOC>
