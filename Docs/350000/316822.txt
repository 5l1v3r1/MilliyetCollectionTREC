<DOC>
<DOCNO> 316822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/20/ekonomi/eko02.html </URL>
<DATE> 2005/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Yoksulluk sınırı 1768 YTL'ye çıktı 
</HEADLINE>
<TEXT>


Kamu - Sen'in araştırmasına göre, ocakta dört kişilik bir ailenin yoksulluk sınırı yüzde 0.5 artarak 1768.23 YTL'ye çıktı. Memurların yüzde 57'si yoksulluk sınırının altında 

ANKARA Anka 

Ocak ayında çalışan tek kişi için açlık sınırı 657 YTL 657 milyon lira oldu. Dört kişilik bir ailenin yoksulluk sınırı ise 1768 YTL'ye 1 milyar 768 milyon lira ulaştı. 
Türkiye Kamu - Sen Araştırma Geliştirme Merkezi'nin yaptığı araştırmaya göre, ocak ayında çalışan tek kişinin açlık sınırı 657.39 YTL oldu. Açlık sınırı, aralıktaki 658.41 YTL'lik düzeyine göre yüzde 0.2 azaldı. Dört kişilik bir ailenin ortalama gıda ve barınma harcamalarının aralıkta 653.74 YTL olan tutarı, ocak ayında 650.06 YTL'ye indi. 
Ocak ayında çalışan tek kişinin yoksulluk sınırı yüzde 1.2 azalarak 858.77 YTL'den 848.40 YTL'ye geriledi. Dört kişilik bir ailenin asgari geçim haddi ise yüzde 0.5 artarak 1759.65 YTL'den 1768.23 YTL'ye ulaştı. Toplam tüketim harcamaları içinde gıda harcamalarının payı yüzde 23.2, ailenin aylık gıda harcaması toplamı ise 409.86 YTL oldu. 
Ocak ayı itibariyle ortalama 718.28 YTL ücret alan bir memurun ailesi için yaptığı gıda harcaması, maaşının yüzde 57.1'ini oluşturdu. Konut gideri ise ortalama maaşının yüzde 33.4'üne denk geldi. Kamu - Sen'den yapılan açıklamada, memurların ocakta zamlı maaşlarını almalarına rağmen, maaşlarının ailelerin asgari yaşam için ihtiyaç duyduğu mal ve hizmetleri sağlamaya yetmediği belirtilerek, şöyle devam edildi 

Yüzde 37 açlık sınırı altında 
"Hizmet sınıflarının ücretleri ile açlık ve yoksulluk sınırları karşılaştırıldığında, Türkiye'de memurların yüzde 37'sinin açlık sınırının altında, yüzde 57'sinin ise açlık sınırının üstünde ancak, yoksulluk sınırının altında maaş aldıkları görülmektedir." 


</TEXT>
</DOC>
