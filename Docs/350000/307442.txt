<DOC>
<DOCNO> 307442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/18/son/sondun26.html </URL>
<DATE> 2005/01/18/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
İran meydan okudu Kimse bize saldırmaya cesaret edemez 
</HEADLINE>
<TEXT>

     Selahattin Oğuz bildiriyor 

İran Savunma Bakanı Tuğamiral Ali Şamhani, ''hiçbir ülkenin askeri gücü nedeniyle İran'a saldırmaya cesaret edemeyeceğini'' söyledi. 
     Yarı resmi Mehr Haber Ajansı'nın haberine göre, Şamhani, ABD'nin İran'da gizli operasyonlar yaptığı iddialarıyla ilgili olarak, ''O kadar güçlüyüz ki hiçbir ülkenin bize saldıramayacağını söyleyebiliriz, çünkü onlar esnek stratejiler uygulayabilme yeteneğine sahip olmamız nedeniyle askeri gücümüz hakkında kesin bilgiye sahip değiller'' dedi. 
     Şamhani, ''Büyük bir caydırıcılıkla sonuçlanacak teçhizatı hızla üreteceğimizi iddia edebiliriz. İran'ın savunma yeteneğini iyileştirmek için yetenekli insanları kullanmaya ihtiyacımız var. Güç üretmede öncü olmayız, aksi takdirde kaybederiz'' diye konuştu. 
     Düşmanın zayıf ve güçlü taraflarını belirleyerek düşman karşısında caydırıcı güce sahip olunabileceğini söyleyen Şamhani, düşmanın yeteneklerinin durağan olmadığını ve siyasi, ekonomik ve teknik koşullarla biçimlendirildiğini, bu yüzden onlara durağan güçle karşı konulamayacağını kaydetti. 
     

     
</TEXT>
</DOC>
