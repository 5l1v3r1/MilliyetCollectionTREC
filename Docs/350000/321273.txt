<DOC>
<DOCNO> 321273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/06/son/sonspo08.html </URL>
<DATE> 2005/03/06/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Dubai Açık Tenis Turnuvası'nda Davenport şampiyon oldu... 
</HEADLINE>
<TEXT>

     Dubai Açık Tenis Turnuvası'nda tek bayanlarda 1 numaralı seribaşı ABD'li Lindsay Davenport, adını zirveye yazdırdı. 
     Davenport, toplam 1 milyon dolar ödüllü turnuvanın final maçında, Sırp raket Jelena Jankovic'i 6-4, 3-6 ve 6-4'lük setlerle 2-1 yenerek, büyük ödülün sahibi oldu. 
     Bu yıl Avustralya ve Tokyo Açık'ta 2 final kaybeden ünlü raketin kariyeri boyunca kazandığı toplam ödül yaklaşık 19 milyon dolar civarında bulunuyor. 
     Maçın çok gergin bir ortamda geçtiğini belirten 20 yaşındaki Davenport, ''Ne olduğunu anlayamadım, ama çok iyi vuruşlar yaptığımı söyleyebilirim'' dedi. 
     Jankovic ise rakibiyle arasındaki temel farkın, Davenport'un sahip olduğu ekstra güç olduğunu belirterek, ''Daha iyiye gidiyorum, ancak hala diğer oyunculardan daha güçsüzüm. Davenport'un bazı vuruşlarında elim acıdı. Bileğimin kırılacağını sandım, ama ben vücut geliştiren bir sporcuya benzemek istemiyorum'' yorumunu yaptı. 
     
</TEXT>
</DOC>
