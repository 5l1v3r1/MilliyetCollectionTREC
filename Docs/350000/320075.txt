<DOC>
<DOCNO> 320075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/02/son/sonspo40.html </URL>
<DATE> 2005/03/02/ </DATE>
<TIME> 21.38 </TIME>
<AUTHOR>  </AUTHOR>
<HEADLINE>
ULEB Avrupa Ligi... Ülkerspor 84 - Cibona Vip Zagreb 77 
</HEADLINE>
<TEXT>

     Ülkerspor, ULEB Erkekler Avrupa Ligi 2. tur D grubundaki 2. maçında, Hırvatistan'ın Cibona VIP Zagreb takımını 84-77 yendi. 
     Karşılaşmaya pota altında Kerem Gönlüm ve Zukauskas'ın üst üste sayılarıyla etkili başlayan Ülkerspor, Serkan, Kerem Tunçeri ve Stombergas'ın da skora katkısıyla 8. dakikada 16 sayılık 26-10 farka ulaştı. Turuncu yeşilliler, Cibona Zagreb'de Bader'in çabalarına rağmen, ilk periyodu 26-18 üstün geçti. 
     İkinci çeyrekte Stimac, bulduğu 13 sayıyla Cibona Zagreb'in oyunu dengelemesini sağlarken, Fitch'in 3 sayılık basketiyle konuk ekip 17. dakikada 36-35'lik skorla ilk kez öne geçmeyi başardı. Ancak üç sayılık basketiyle devreye giren Stombergas'ın sayılarıyla Ülkerspor devreyi 43-42 galip kapamasını bildi. 
     Oldukça çekişmeli başlayan ikinci yarıda Ülkerspor, ribauntlarda yaşamaya başladığı sıkıntının yanı sıra Bader, Popovic ve Fitch'i de tutmakta başarılı olamadı. Cibona Zagreb, son çeyreğe 59-57 önde girdi. 
     4. periyotta Longin, Popovic ve Fitch'in çabalarına rağmen, özellikle Kerem Tunçeri ile Stombergas'ın 3 sayılık basketleriyle oyunu koparan Ülkerspor, zorlu karşılaşmayı 84-77 kazandı. 
     KÜNYE 
     
     
ÜLKERSPOR 84 - CIBONA VIP ZAGREB 77 Salon Abdi İpekçi Hakemler Armand De Keyser xxx Belçika , Luciano Tola xxx İtalya , Jose Ramon Garcia Ortiz xxx İspanya Ülkerspor Kerem Tunçeri xxx 17, Serkan xx 9, Stombergas xxxx 25, Kerem Gönlüm xx 5, Zukauskas xxx 14, Tutku x, Vukcevic xx 4, Praskevicius xx 10 Cibona VIP Zagreb Fitch xx 18, Popovic xxx 19, Vrankovic x 2, Ömerhodzic x, Bader xx 15, Stimac xx 13, Longin xx 5, Poljak x 2, Krstic x 3 1. Periyot 26-18 İlk yarı 43-42 3. Periyot 57-59 
     
</TEXT>
</DOC>
