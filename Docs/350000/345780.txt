<DOC>
<DOCNO> 345780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/25/son/sontur22.html </URL>
<DATE> 2005/05/25/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Manisa'da katliam .. Saldırgan kadını, kızını, kızın sevgilisini öldürdü 
</HEADLINE>
<TEXT>

     Manisa’nın Saruhanlı İlçesi’nde, daha önce birlikte yaşadığı iddia edilen kadının evine gelen silahlı kişi, kadını, kızını ve kızının sevgilisini öldürdü, iki yaşındaki çocuğu yaraladı. 
     Alınan bilgiye göre, kimliği henüz belirlenemeyen bir kişi, daha önce birlikte yaşadığı iddia edilen Yüksel Cingöz’ün 55 Kurtuluş Mahallesi’ndeki evinde Cingöz ile tartıştı. 
     Tartışmanın büyümesi üzerine, söz konusu kişi, Cingöz ile Cingöz’ün kızı Sultan Kalembel 27 ve Kalembel’in birlikte yaşadığı Cemal Demirbilek’i 34 tabancayla öldürdü. 
     Olay sırasında evde bulunan ve seken kurşundan yaralanan Cemal Demirbilek’in oğlu Tolga Demirbilek 2 , Saruhanlı Devlet Hastanesi’nde tedavi altına alındı. 
     Silahlı saldırıda evde bulunan Cemal Demirbilek’in 5 ve 7 yaşındaki iki çocuğunun evden kaçarak olayı akrabalarına haber verdiği öğrenildi. 
     Polisin evde 6 adet boş kovan bulduğu bildirildi. 
     Saldırının ardından olay yerinden kaçan kişinin aranmasına başlandığı, olayla ilgili soruşturmanın sürdürüldüğü belirtildi. 
     
</TEXT>
</DOC>
