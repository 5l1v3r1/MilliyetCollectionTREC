<DOC>
<DOCNO> 324691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/18/son/sondun19.html </URL>
<DATE> 2005/03/18/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Dünya çapında çocuk pornografisi operasyonu 
</HEADLINE>
<TEXT>

     Mehmet ÇİFTÇİ İSPANYA, DHA 

      İSPANYA'da önceki gün başlatılan ve aralarında Türkiye'nin de bulunduğu 77 ülkeye yayılan çocuk pornografisiyle mücadele operasyonunda, 65 ülkede yüzlerce kişinin tutuklandığı bildirildi. 
     İspanya'nın Valencia kentinde başlayan operasyonların İtalya'ya kaydırıldığı ve Türkiye'yi de içine alacak şekilde genişletilerek devam edeceği açıklandı. İtalya'nın 15 bölgesinde yaklaşık 300 polisin katıldığı operasyonlarda ele geçirilen binlerce CD ve DVD incelemeye alındı. Dünyada şu ana kadar yapılan en geniş kapsamlı çocuk pornografisi operasyonunda tutuklananların sayısının 500'ü geçtiği belirtiliyor. 
     İspanya'da başlayarak tüm dünyaya yayılan operasyonun Avrupa'da 35, Afrika'da 15, Amerika'da 11 ve Asya kıtasında da 16 ülkede aralıksız devam ettiği ögrenildi. İspanyol polisinden yapılan ilk açıklamada tutuklananların kesin sayısı konusunda bilgi verilmezken, çok geniş çaplı bir uluslararsı çocuk pornografisi çetesine darbe indirilmeye çalışıldığı ifade edildi. 
     
</TEXT>
</DOC>
