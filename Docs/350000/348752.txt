<DOC>
<DOCNO> 348752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/03/son/sonyas20.html </URL>
<DATE> 2005/06/03/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Uçak gürültüsü öğrenmeyi etkiliyor 
</HEADLINE>
<TEXT>

     Büyük havalimanlarının yakınında yaşayan ilkokul öğrencilerinin, sakin bölgelerdeki akranlarına göre okumada ve dikkatlerini toplamada daha çok zorlandığı belirtildi. 
     Sağlık Bakanlığı'ndan verilen bilgiye göre, bu sonuca, Amsterdam Schiphol, Londra ve Madrid'deki büyük havaalanları çevresinde yaşayan 3400 çocuk üzerinde yapılan araştırmayla varıldı. 
     Araştırmaya göre, sürekli uçak gürültüsüne maruz kalan çocuklar, sakin bölgelerde yaşayan çocuklara göre daha kötü okuyor. Bu çocukların hafıza gelişiminin de gürültüden dolayı daha olumsuz etkilendiği belirtildi. Araştırmacılar, bunun nedeni konusunda somut sonuçlara ulaşamadıklarını kaydederek, öğrencilerin büyük bir olasılıkla gürültü nedeniyle öğretmenlerini iyi anlayamadıklarını ve geceleri iyi uyuyamadıklarını belirttiler. 
     Araştırmada, trafik gürültüsünün öğrenciler üzerindeki etkisiyse saptanamadı. 
     
</TEXT>
</DOC>
