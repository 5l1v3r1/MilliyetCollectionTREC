<DOC>
<DOCNO> 324533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/son/sontur29.html </URL>
<DATE> 2005/03/17/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Yedizlerin sağlık durumu gayet iyi... 
</HEADLINE>
<TEXT>

     Aşılama yöntemiyle yediz bebek bekleyen Sibel Deniz'in doktoru ve Central Hospital Başhekimi Özer Gürbüz, 13 haftalık olan bebeklerin her birinin 7 santimetre boyunda olduğunu ve normal gelişimlerini sürdürdüklerin bildirdi. 
     Gürbüz yaptığı yazılı açıklamada, anne karnındaki bebeklerin son durumu hakkında bilgi verdi. Anne Sibel Deniz'in 13. gebelik haftasında bulunduğunu ve sağlığı açısından olumsuzluk yaşamadığını ifade eden Gürbüz, yapılan incelemelerde bebeklerin hepsinin canlı olduğunu ve normal gelişimlerini sürdürdüğünü belirtti. 13. haftalarına ulaşan bebeklerin her birinin boyunun 7 santimetreye ulaştığını bildiren Gürbüz, bebeklerin plesantalarının ayrı ayrı olduğunu, bunun da bebeklerin gelişimi açısından büyük şans olduğunu kaydetti. 
     Yedi bebeğin her birinin kalbinin ortalama dakikada 170 kez düzenli attığına işaret eden Gürbüz, açıklamasında şu bilgilere verdi 
     ''Bebeklerin hiç birinde ultrasonografiyle tespit edilen anomali yoktur. Fakat bu iyi gidiş her an tersine dönebilir. Anne ve bebeklerin sağlık açısından riski halen çok yüksektir. İstanbul'da 10 Nisan'da Türk Perinatoloji Derneği'nin düzenlediği Uluslararası Çoğul Gebelikler Kongresi'ne tüm dünyadan katılacak bilimadamlarıyla Prof. Dr. Cihat Şen'in oluşturacağı bir kurul tarafından anne Sibel Deniz ile yedizlerin sağlığı ve gelişimi değerlendirilecektir. Annenin bebeklerle ilgili nihai kararı 11 Nisan'da düzenlenecek bir basın toplantısıyla bildirilecektir.'' 
     
</TEXT>
</DOC>
