<DOC>
<DOCNO> 339333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/03/son/sontur36.html </URL>
<DATE> 2005/05/03/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
İstanbul’da 5 kilogram plastik patlayıcı ele geçirildi 
</HEADLINE>
<TEXT>

     İstanbul’da yapılan bir operasyonda 5 kilogram plastik patlayıcı ele geçirildi. 
     Alınan bilgiye göre, bir istihbaratı değerlendiren Terörle Mücadele Şube Müdürlüğü ekipleri, 1 Mayıs 2005 günü Esenler’deki otogarda önlem aldı. 
     Polis, Diyarbakır’dan gelen bir otobüste yaptığı kimlik kontrolü sırasında durumu şüpheli görülen 1 kişiyi gözaltına aldı. 
     Otobüsün bagajında yapılan aramada da bu kişiye ait çantada, tahrip gücü yüksek 5 kilogram plastik patlayıcı ile elektrikli fünye ele geçirildi. 
     Kimliği açıklanmayan zanlıya yardım ve yataklık ettiği öne sürülen 1 kişinin daha gözaltına alındığı öğrenildi. 
     Yetkililer, patlayıcının İzmir’de 1 Mayıs günü ele geçirilen 5 kilogram plastik patlayıcıyla aynı özelliğe sahip olduğunu ve soruşturmanın sürdüğünü kaydettiler. 
     
</TEXT>
</DOC>
