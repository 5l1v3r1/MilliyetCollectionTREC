<DOC>
<DOCNO> 304943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/09/son/sontur26.html </URL>
<DATE> 2005/01/09/ </DATE>
<TIME> 23.18 </TIME>
<AUTHOR>  </AUTHOR>
<HEADLINE>
Konya yolunda trafik kazası 1 ölü, 3 yaralı... 
</HEADLINE>
<TEXT>

     Ankara-Konya Karayolu'nda meydana gelen trafik kazasında 1 kişi öldü, biri çocuk 3 kişi ağır yaralandı. 
     Alınan bilgiye göre, 06 KE 451 plakalı otomobil, Ankara istikametine seyir halindeyken Gölbaşı'na 5 kilometre kala yoldan çıkıp takla atarak 20 metre sürüklendikten sonra orta refüje düştü. 
     Karşı istikametten gelen 02 KC 966 plakalı yolcu otobüsü de otomobile çarpmamak için şarampole girdi. Bu sırada otobüsün arkasından gelen 70 EC 881 plakalı otomobil ise otobüse arkadan çarparak durabildi. 
     Kazada, hurda haline gelen 06 KE 451 plakalı otomobilde bulunan ve kimliği belirlenemeyen 1 kişinin öldüğü, biri çocuk 3 kişinin yaralandığı öğrenildi. Yaralılar, Gazi Hastanesi'nde tedavi altına alındı. 
     
     ÖLEN VE YARALANANLARIN KİMLİKLERİ BELİRLENDİ 

     Ankara-Konya Karayolu'nda meydana gelen trafik kazasında ölen ve yaralananların kimlikleri belirlendi. 
     Kemal Erdil 45 yönetimindeki 06 KE 451 plakalı otomobil, Ankara istikametine seyir halindeyken Gölbaşı'na 5 kilometre kala yoldan çıkarak takla attı. 
     Kazada, sürücü Kemal Erdil'in eşi Ayşe Erdil 35 hayatını kaybederken, Kemal Erdil, Selda Ortakaya ile oğlu Samet Ortakaya 10 da yaralandı. Yaralılar, Gazi Hastanesi'nde tedavi altına alındı. 
     
</TEXT>
</DOC>
