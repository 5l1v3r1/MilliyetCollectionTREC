<DOC>
<DOCNO> 343677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/18/son/sonsiy13.html </URL>
<DATE> 2005/05/18/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Türkiye karşı 'soykırım' atağı başlatıyor 
</HEADLINE>
<TEXT>

     Başbakan Recep Tayyip Erdoğan şu ana kadar Ermeni soykırımı iddialarını parlamentolarında tanıyan 15 ülke olduğunu, bunlar arasında soykırım yaptığı tarihi belge ve arşivlerle belirlenmiş ülkeler olduğunu söyledi. 
     Bu ülkelerin soykırım yaptığını tarihi belgelere dayanarak TBMM’ye getireceklerini ve benzer bir karar alacaklarını belirten Erdoğan, biz kararımızı lobi faaliyetlerine göre vermeyeceğiz dedi. 
     Türk tarihinde soykırım olmadığını hatırlatan Erdoğan, Osmanlı’nın Ermeni vatandaşlarını göç etmek zorunda kaldığını belirtti. 
     Osmanlı’nın o dönemde üç cephede savaşmak zorunda kaldığını, ancak içeride Ermeni vatandaşları isyan edince göç yöntemini kullandığını hatırlattı. Erdoğan, Osmanlı'nın göç eden Ermeni vatandaşlarını harcırah verildiğini ve güvenli yolculuk yapmaları için genelgeler yayımlağını vurguladı. 
     
     Koçaryan olumlu cevap vermedi 

     Türkiye’nin Ermeni soykırımı iddiaları konusunda arşivlerini açtığını ve şimdiye kadar bir milyon belgenin tasnif edildiğini belirten Erdoğan, Ermenistan’ı da arşivlerini açmaya çağırdı. 
     Ermenistan Devlet Başkanı Robert Koçaryan’ın arşivlerin açılması çağrısına şimdiye kadar olumlu bir yanıt vermediğini ifade eden Erdoğan, eğer Ermenistan’ın arşivleri varsa açsın, tarihçiler, bilimadamları bu konudaki araştırmalarını yapsınlar. Onların vardıkları sonuç önümüze geldiği zaman bizde bu konuda oturup siyasi kararları verelimö dedi. 
     Türkiye’nin Ermenistan’ı resmen tanıdığını hatırlatan Başbakan Erdoğan, Türkiye’nin Ermenistan’la ilişkiler konusunda bazı adımlar attığını da belirtti. 
     Hükümetleri döneminde İstanbul-Erivan arasında uçak seferleri başlatıldığını dile getiren Erdoğan, Van ile Akdamar arasında yer alan Ermeni kilisesinin de restore edildiğini söyledi. Erdoğan kilisenin restorasyonuyla Kültür ve Turizm Bakanı’nın ilgilendiğini de belirtti. 

     
</TEXT>
</DOC>
