<DOC>
<DOCNO> 303220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/04/guncel/agun.html </URL>
<DATE> 2005/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Hissedar Çakıcı 
</HEADLINE>
<TEXT>


Emniyet'in savcılığa sunduğu "çok gizli" raporlarda, Erol Evcil'in, Çakıcı'nın yardımıyla İzmir'deki Say Metal'i, diğer hissedarları yıldırarak ele geçirdiği, Çakıcı'ya da yüzde 10 hisse verdiği açıkça ortaya konuyor 

Lube Ayar - İstanbul 

Emniyet Genel Müdürlüğü Kaçakçılık ve Organize Suçlarla Mücadele Daire Başkanlığı'nın savcılığa sunduğu raporlara göre, Nesim Malki cinayetini azmettirdiği gerekçesiyle 34 ay hapis yatan Erol Evcil, Alaattin Çakıcı'nın desteğini alarak İzmir'deki Say Metal AŞ'nin hissesinin tamamını eline geçirdi. Evcil, Çakıcı'ya da yüzde 10 hisse verdi. Çakıcı'nın Bahtiyar Kardeş ile yaptığı telefon görüşmesinde kızdığı fabrika genel müdürü için "Erol Evcil yüzde 58 patronuysa, ben yüzde 10 artı yüzde 100 manevi patronuyum" dediği saptandı. 

'Yeni çete' raporu 
Emniyet Genel Müdürlüğü Kaçakçılık ve Organize Suçlarla Mücadele Daire Başkanlığı, 10 Kasım 2003'te İstanbul Devlet Güvenlik Mahkemesi'ne 'gizli' ibareli rapor gönderdi. Raporda, Erol Evcil Eşrefoğlu ve Çakıcı'nın yeni bir "çıkar amaçlı suç örgütü" oluşturdukları, korkutma yoluyla para aldıkları, bazıları kendi adamlarının üzerine legal olarak alınmış gibi gösterilen şirketlerin tamamını ele geçirmeye çalıştıkları bildirildi. 
Bunun üzerine İstanbul DGM Başsavcılığı'nın 12 Kasım 2003'taki talimatıyla, "Gökyüzü" operasyonu başlatıldı. Evcil ve Çakıcı'nın, mülkiyeti Vakıfbank'a geçen Say Metal'i tehdit ve yıldırmayla ele geçirdikleri sonucuna varıldı. 
Adı, Evcil kardeşlerin isimlerinin baş harflerinden oluşacak şekilde Erol-Remziye-Gülderen 'ERG Metal' olarak değiştirilen fabrikanın yüzde 10 hissesinin de Çakıcı'ya verildiği tespit edildi. 

Önce yüzde 22 hisse aldılar 
Emniyet'in, savcılığa gönderdiği 'gizli' ve 'kişiye özel' ibareli raporda, Çakıcı - Evcil ikilisinin Say Metal'i ele geçirme girişimleri tüm detaylarıyla anlatıldı "1985'te Mehmet Yiğit ve Mustafa Ergül tarafından kurulan, 2002'de Vakıflar, Halk, Emlak bankalarından alınan krediler ile TEDAŞ'a elektrik borcundan dolayı Vakıflar Bankası tarafından haczedilen, mülkiyeti bankaya geçen Ege Metal Say Metal'in bankaya devrinden önceki ismi , kira yoluyla satış kaydıyla Sezai Rahmi Özden'e verilmiştir. Evcil ve Çakıcı'nın, Yeni Foça'daki Say Metal Demir Çelik Sanayi ve Ticaret A.Ş.'nin önce yüzde 22'lik hissesini aldıkları anlaşılmıştır." 
Evcil ve Çakıcı'nın, diğer hisse maliklerini yıldırarak yaptıkları gizli bir protokolle tüm hisselerini ellerinden aldıkları kaydedilen raporda, bu gelişmeyi Vakıflar Bankası'nın onayına sunmadıkları da bildirildi. Kira yoluyla satış anlaşmasında sorun yaşanmaması için yüzde 70 hissenin sahibi görünen Evcil'in arkadaşı Ahmet Büyükdoğan'ın yeri korunuyordu. Raporda, Evcil'in ink r etmesine rağmen Emniyet'in, Çakıcı'nın fabrikadaki hissesini ortaya çıkardığı belirtildi. 
Çakıcı, Haziran 2000'de gazeteci Hıncal Uluç'u yaralamaya azmettirmek suçundan yargılandığı davanın duruşmasında h kimin "Ne iş yaparsın " sorusuna "Demir ticareti yapıyorum" yanıtını vermişti. 

'Ben yüzde yüz manevi patronum' 

Çakıcı'nın, Evcil ve Bahtiyar Kardeş isimli şahısla yaptığı konuşmalar, Say Metal'deki hissesinin kanıtı olarak dosyada yer aldı. Çakıcı, 23 Ocak 2004'te Bahtiyar Kardeş'le yaptığı görüşmede, önce Evcil'in eski şirketi Eze Zeytincilik'te olduğu gibi ERG Say Metal'de de genel müdürlük yapan Hakan Karakurt'un kendisiyle soğuk bir şekilde konuşmasına kızdığını anlatıyor. Sonra da çok çarpıcı açıklamalarda bulunuyor. İşte diyaloglar 
ALAATTİN ÇAKICI Hakan'ı geceyarısı bir telefon numarası istemek için aradım. Buz gibi bir sesle bana sadece 'buyur' dedi. Ben de 'Ulan şerefsiz. Yarın öbür oraya gelicem, seni gömeceğim. Aç bunu Erol'a da söyle' dedim, darlandım anlıyor musun Erol da sabah aradı, 'Sana Hakan'ı getireceğim' dedi. 
BAHTİYAR KARDEŞ Biz dostuz her şeyden evvel. Bunlar toy çocuklar, kasıtlı olarak yapmamıştır. 
A.Ç. Yok abi. Hakan'ın ölüsünü s... çırılçıplak edeceğim onu. Erol onun yüzde 58 patronuysa, ben de yüzde 10, artı bir de yüzde 100 manevi patronuyum. Bu kadar olmaz. Bir de ağabeycim, Erol'a dedim ki, 'Niye Bahtiyar Abi bana dedi ki, sen fabrikaya gelme.' Dedim ki, 'Aliağa'ya geleyim', 'Yok oraya da gelme.' Bana yemin etti, anasının üzerine demedim diye. 
B.K. Hayır abi demedi zaten. Ben senin iyiliğini düşündüğüm için söyledim. 'Burası küçük bir yer, dedikodu çıkar, laf olur' diye... 
A.Ç. Yok yok, sen belki bilmiyorsun, biz gizli tuttuk. Çok büyük bir organizasyon var bu fabrikayla ilgili, çok büyük... Çiller'le de onun için Evcil kötü oldum, Mesut'la da. Yeri geldi o avukat, neydi onun adı, Adil onun için vuruldu, çingenelerle onun için hasım oldum. Yarın televizyona, gazeteye çıksam desem ki, dostluğum bitti, başına gelecekleri düşünebiliyor musun 
B.K. Ee, sizin öyle olmamanız lazım artık. 
A.Ç. Tabii ki, biz kader birliği etmişiz onunla. Sırf o rahat olsun diye var ya, ondan resmi hisse almadım. En son bir daha el bastım, resmi hisse istemediğimi söyledim. Bir ömür boyu yüzde 50, satarsan 15 milyon. 
B.K. Abi, benim bildiğim Erol çok sayıyor seni. 
A.Ç. Mecburiyeti var abi. Suçlu olan ben miyim Manevi güç bende, kimsede değil ki. Bak abicim, ölecek adam dünyayı Türkiye'yi sallayacaksa hiç düşünmem öldürtürüm. Ama köpekse anlıyor musun, zamanını beklerim. Ben h l osursam Türkiye'de ihtilal olur abi. Ben hapishanede değilim sokaktayım... 

Çakıcı'ya Evcil'den ayda 150 bin dolar 

EMNİYET'İN raporunda, 2002 Kasım'da tahliye olan Çakıcı'nın aynı zamanda sanık olan adamlarından Velit Yavuz Gürkan, Adem Çakıcı, Gencay Çakıcı, Başar Barış Çakıcı, Murat Aydınşakir, Halil İbrahim Yılmaz, Ozan Güngören ve Cem Akarsu'yu Etiler'de kiraladığı 2 evde barındırdığı ve yaşadığı maddi sıkıntıyı aşmak için Evcil'le tekrar irtibata geçtiği bildirildi. Rapora göre, Evcil, Çakıcı'yı ticari ilişkilerini daha rahat sürdürmek için kullandı ve diğer suç örgütlerinin kendisine ulaşmasını böylece engelledi. Evcil'in Çakıcı'ya her ay 150-200 bin dolar tutarında maddi yardımda bulunduğunun belirtildiği raporda, "Evcil'in hami olarak Çakıcı'yı kullandığı ve karşılığında suç örgütünü finanse ettiği anlaşılmaktadır" denildi. 

Şirket 200 milyon dolar k r edebilir 

EMNİYET'İN, savcılığa gönderdiği raporda, şu ifadeler yer aldı 
"Mülkiyeti Vakıflar Bankası'na ait fabrikada, kiracı konumunda olan ve çıkar amaçlı suç örgütü tarafından yönetilen Say Metal A.Ş.'nin, bankanın alacağı olan 90 milyon dolar ve faizini ödemesi durumunda 300 milyon dolar değerindeki Türkiye'nin önde gelen demir çelik fabrikalarından birinin sahibi olacakları ve 200 milyon dolar k r ederek büyük bir ekonomik güç elde edecekleri değerlendirilmektedir. 
Say Metal gibi Türkiye'nin önde gelen demir çelik fabrikalarından birine sahip olmalarıyla ilgili işlemlerin legal olup olmadığının, şahısların elde ettikleri gelirlerin incelenmesi amacıyla ... müştereken çalışmalar yürütülmektedir." 

YARIN 
Evcil'in eniştesi, hangi firmanın, nerede liman kiraladığını ve nelerin ayarlandığını söyledi 


</TEXT>
</DOC>
