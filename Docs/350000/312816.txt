<DOC>
<DOCNO> 312816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/06/yasam/ayas.html </URL>
<DATE> 2005/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Enkaz bulundu Kurtulan yok .. 
</HEADLINE>
<TEXT>


Herat-K bil seferini yaparken düşen Afgan uçağının enkazına dün ulaşılabildi. Tam 3300 metrede bulunan enkazdan, 9 Türk de dahil tek bir canlı çıkmadı 

DIŞ HABERLER SERVİSİ 

Afganistan'da, Herat-K bil seferini yaparken önceki gün düşen ve enkazı kötü hava koşulları nedeniyle ancak dün bulunabilen KAM Havayolları'na ait uçaktan kurtulan kimsenin olmadığı açıklandı. 
Afganistan Savunma Bakanlığı Sözcüsü, kazadan kurtulan olmadığını ve cesetlerin toplanmasına başlayacaklarını belirtti. NATO Sözcüsü Binbaşı Karen Tissot Van Patot da, 2 helikopterin, uçağın kuyruğuyla diğer parçalarını başkent K bil'in 30 kilometre kadar doğusunda bulduğunu söyledi. 

104 yolcu, 8 kişilik mürettebat 
Enkazın 3300 metre yükseklikte bulunduğunu kaydeden sözcü, helikopterlerin bir Slovenyalı dağcı ekibini kaza yerine indirdiğini, ancak kurtulanın olduğunu sanmadığını ifade etti. 
Diğer yetkililer de ilk anda kurtulan olsa dahi, bir kişinin sıfırın altındaki hava sıcaklığında 2 gece geçirmesinin mümkün olmadığını belirtti. NATO ve Afgan askerlerinin enkazı toplamak için olay yerine gittiği bildirildi. 
KAM Havayolları'na ait, 8 kişilik mürettebatla birlikte 9'u Afganistan'da çalışan Türk vatandaşı, 104 yolcu taşıyan Boeing 737'yle perşembe günü irtibat kesilmiş, uçak kısa süre sonra radar ekranından kaybolmuştu. 


</TEXT>
</DOC>
