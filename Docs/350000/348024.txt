<DOC>
<DOCNO> 348024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/02/astro/index.html </URL>
<DATE> 2005/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Farklı düşünceler 
</HEADLINE>
<TEXT>


Bugün farklı düşüncelere hazır olmalıyız. Çok sayıda düşünce kafa karıştırıcı olabilir. Sezgilerimize güvenebiliriz ancak detayları da gözden kaçırmamak gerekiyor. 
Koç'lar bugün oldukça dikkat çekiyorlar. Onlar için yeni başlangıçlar ve kişisel alanda girişimler söz konusu. Birçok konuda hızlı hareket etmeliler. Boğa'lar daha sakin olmalı ve geçmişle ilgili konulardan etkilenmemeliler. Kendilerini yıpratmaları onların işini daha da zorlaştırabilir. İkizler pozitif bir gündeler. Kendilerine güvenerek hareket edebilir ve sosyal hayattaki canlılıktan keyif alabilirler. Yengeç'ler için iş hayatında yeni görevler gündeme gelebilir. Bununla ilgili olarak yeni fırsatlara yakın durmalı ve duygusallıktan uzak kararlar alabilmeliler. Aslan'lar yeni konulara karşı hevesliler. Yabancılarla ilgili konularda düşüncelerini rahat ifade edebilirler. Düşündükleri yolculuklar verimli geçebilir. Başak'lar birçok konuda tutarlılık göstermek zorunda. Duygusal olarak kendilerini baskı altında hissetmeleri ortaklaşa konulardaki girişimlerini engelleyici olabilir. Terazi'ler ortaklaşa alanda hevesli ve girişimci yanlarını kullanabilirler. Birtakım kararlarını aceleye getirmeden vermeliler. Bu arada evlilikle ilgili konular gündemde olacak. Akrep'ler işteki sorumlulukların arttığı koşullara hazır olmalılar. Tamamlanması gereken konularda sonuca gitmek için çabuk hareket etmeliler. Yay'lar canlı ve pozitif bir günde olacaklar. Sosyal hayattaki hareketlilik onların keyfini artırıyor. Aşkta yeni gelişmeler de var. Oğlak'lar erteledikleri işleri çok kolay yoluna girebilir. Enerjilerini doğru kullanmalı ve eve ait konularda yeni kararlar almaları gereken konuları ihmal etmekten kaçınmalılar. Kova'lar yakın çevrelerinde iletişim ve hareketlilik içinde yer alıyorlar. Eğitimle ilgili yeni düşünceler oluşturmak başarılı olmalarını sağlayacak. Balık'lar yeni kazanç yolları yaratmakta ısrarcı olmalı. Bu arada harcamalarında aşırılıktan kaçınmalarında fayda var. 


</TEXT>
</DOC>
