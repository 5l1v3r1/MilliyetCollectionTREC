<DOC>
<DOCNO> 321865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/08/son/sonsiy14.html </URL>
<DATE> 2005/03/08/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Baykal Polislerin tavrı tüm Türk erkeklerini yaralamıştır 
</HEADLINE>
<TEXT>

     ANKARA Milliyet 

CHP Genel Başkanı Deniz Baykal, İstanbul'da, 8 Mart Dünya Kadınlar Günü dolayısıyla düzenlenen gösteri sırasında polisin cop kullandığı şiddet görüntülerine, "Bir erkek olarak utanıyor ve özür diliyorum" diye tepki gösterdi. 
     Baykal şunları söyledi 
     "Gönül istiyor ki kürsülerden gösterilen şükran, meydanlarda Dünya Kadınlar Günü'nü kutlamak için toplanan kadınlarımıza devletin tutumunda da kendisini göstersin. Güvenlik güçlerimiz bilmelidir ki copladığı insanlar kendi analarıdır, kardeşleri, kızları, bacılarıdır. Bir kadına, bir erkeğin eli nasıl varır, tekme atar, yumruk vurur bunu anlamak mümkün değildir. Hele bunun güvenlik güçlerimiz tarafından, Türkiye'nin en büyük kentinde, dünyanın gözü önünde sergilenmesi bütün Türk erkeklerini yaralamıştır. Orada o güvenlik güçlerimizin kötü muamele yaptığı kadınlarımızdan ben o muameleyi yapan güvenlik güçleri ile birlikte erkek olmanın utancı, ezikliği içinde özür diliyorum." 
     
</TEXT>
</DOC>
