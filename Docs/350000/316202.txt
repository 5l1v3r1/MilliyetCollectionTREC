<DOC>
<DOCNO> 316202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/17/son/sontur38.html </URL>
<DATE> 2005/02/17/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
''Deli dana'' soruşturması zaman aşımına uğradı .. 
</HEADLINE>
<TEXT>

     Ankara Cumhuriyet Başsavcılığı’nın soruşturması Türk insanının 1996 ve 97 yılları arasında tonlarca deli dana riski taşıyan et yediğini ortaya koydu. 
     Edinilen bilgiye göre, Tarım ve Köyişleri Bakanlığı Teftiş Kurulu Başkanlığı'nın, olaya ilişkin Ankara zCumhuriyet Başsavcılığı'na suç duyurusunda bulunmasının ardından, haklarında ''soruşturma izni'' verilen bakanlık bürokratları, bu karara itiraz etmişti. 
     Danıştay 1. Dairesi, bir süre önce itirazları değerlendirdi. Danıştay, ''zaman aşımı'' nedeniyle dosyanın işlemden kaldırılmasına karar verdi. 
     Bunun üzerine, Ankara Cumhuriyet Savcısı Abbas Özden de suç tarihinin 1997 yılından önce olması ve zaman aşımı nedeniyle dosyayı işlemden kaldırdı. 
     Tarım ve Köyişleri Bakanlığı Teftiş Kurulu Başkanlığı raporunda, Deli Dana Hastalığı BSE, Bovine Spongiform Encephalopathy riski taşıyan et ve yan ürünlerinin, yasak konulmadan çok kısa süre önce yurda sokuldukları ifade edilerek, dönemin bakanlık bürokratlarının ''görevi ihmal'' suçunu işledikleri öne sürülüyordu. 
     Başbakanlık oluruyla geçtiğimiz Mart ayında başlatılan inceleme sonuçları, 1996 yılında, hastalık görülen ülkelerden et ithalinin yasaklanması" kararından önce alınan kontrol belgesi ile hastalık riski taşıyan etler ithal edildiği ortaya çıktı. 
     
</TEXT>
</DOC>
