<DOC>
<DOCNO> 312389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/04/son/sonsiy03.html </URL>
<DATE> 2005/02/04/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Milli Eğitim'den "dayak" genelgesi 
</HEADLINE>
<TEXT>

     ANKARA ANKA 

Milli Eğitim Bakanlığı, öğretmen ve okul yöneticilerini, öğrencilere yönelik kötü muameleye karşı uyardı. 
     Müsteşar Necat Birinci imzasıyla valiliklere gönderilen genelgede, öğretmen ve yöneticilerin öğrenciyle ilişkilerinde uygun olmayan davranışlarının azarlamak, dayak atmak, eli sopalı sınıfa girmek... yaşandığı belirtildi. Türkiye'nin de taraf olduğu Çocuk Haklarına Dair Sözleşme hükümleri anımsatılan genelgede çocuğun eğitiminin, her türlü istismar ve kötü muameleye işkence, zalimce davranışlara ya da cezaya karşı korunması için yasal, idari, toplumsal ve eğitici bütün önlemlerin alınması gerektiğine dikkat çekildi. Valiliklerin konuya önem vermeleri istenen genelgede şunlar kaydedildi 
     "Yönetici öğretmenlerin, öğrencilerle karşılıklı saygı, sevgi ve hoşgörüye dayalı eğitim ortamının oluşturulması için gerekli titizliği göstermeleri sağlanmalıdır. Yönetici ve öğretmenlerin, veli ve öğrencilerin okula ve öğretmene karşı güvenini azaltacak olumsuz davranışlardan uzak durmaları gerekmektedir." Genelgede, gerekli önlemlerin alınması, öğrenci kişiliğini olumsuz yönde etkileyebilecek davranışlara izin verilmemesi, bu tür davrananlar hakkında işlem yapılması gerektiği kaydedildi. 
     
</TEXT>
</DOC>
