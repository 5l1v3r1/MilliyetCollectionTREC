<DOC>
<DOCNO> 339562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/04/son/sonsiy04.html </URL>
<DATE> 2005/05/04/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Ağar, Mumcu'yu "cılız" buldu 
</HEADLINE>
<TEXT>

     DYP Genel Başkanı Mehmet Ağar, ANAP’ı kızdıracak. 
     14 Mayıs’ta gerçekleştirilecek DYP 8. Olağan Büyük 
     Kongresi öncesinde il kadın kolu başkanlarını Ankara’da toplayan Ağar, partisini kastederek Türkiye’nin hangi iktidarla yola devam edeceğinin millet nezdinde oluşmaya başladığını savundu. 
     Ağar, DYP’nin zor ve sıkıntılı günleri geride bıraktığını belirtirken, "Toplumla olan birleşmemiz, buluşmamız o noktalara geldi ki, yaptığımız kongrelerin tamamı bir açık hava mitingine, halk şölenine, demokrasi şölenine dönüştü" dedi. 
     Bu çerçevede bir süre önce Adana’da gerçekleştirdiği "Adım Adım Anadolu" mitingine vurgu yapan Ağar, konuyu isim vermeden Anap Genel Başkanı Erkan Mumcu’nun kendisinden bir ayı aşkın bir süre sonra Adana’da gerçekleştirdiği mitinge getirdi. 
     Mumcu’nun ilk mitinginden bizzat partisinin Adana İl Başkanı Nevzat Şaşkın tarafından da brife edilen Ağar, ANAP’ın toplantısını isim vermeden "cılız bir gösteri" olarak niteledi. Ağar, DYP’nin neye tekabül ettiğinin görüldüğünü bildirdi. 
     
</TEXT>
</DOC>
