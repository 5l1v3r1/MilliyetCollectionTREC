<DOC>
<DOCNO> 348397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/03/ekonomi/eko03.html </URL>
<DATE> 2005/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabancı Sağa sola çekmenin faydası yok 
</HEADLINE>
<TEXT>


ANKARA Milliyet 

TÜSİAD Başkanı Ömer Sabancı'nın İstanbul'daki Kadınlar Günü gösterisinde polisin kadınlara tavrını eleştirmesiyle başlayan TÜSİAD - Başbakan Tayyip Erdoğan gerginliği, dünkü görüşmeyle sona erdi. Erdoğan'ın eleştirisine hedef olan Sabancı, "Bu konuyu büyütmenin, sağa-sola çekmenin faydası yok" dedi. 
Aralarında Arzuhan Yalçındağ, Ümit Boyner ve Can Paker gibi üyelerin de olduğu TÜSİAD heyeti Sabancı başkanlığında dün Erdoğan'la buluştu. ABD'deki temaslarını Erdoğan'a aktardıklarını söylen Sabancı, Devlet Bakanı Ali Babacan'ın başmüzakereci olarak atanması ile ilgili, "Çok doğru bir seçim. Babacan'ın arkasındayız" diye konuştu. 
Gazetecilerin "Gerginlik bitti mi " sorusu üzerine Sabancı, "Kişisel düşünceler bir tarafa, TÜSİAD'ın hükümetle ilişkisi eskisi gibi devam edecek. Ben de Başbakan'la yeri geldiğinde görüşeceğim. Bu konuyu daha fazla büyütmenin, sağa sola çekmenin faydası yok" dedi. 


</TEXT>
</DOC>
