<DOC>
<DOCNO> 343675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/18/son/sonsiy11.html </URL>
<DATE> 2005/05/18/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Irak Başbakanı Caferi Türkiye'ye geliyor 
</HEADLINE>
<TEXT>

     Irak Başbakanı İbrahim Caferi’nin 20-21 Mayıs’ta Türkiye’ye resmi ziyarette bulunacağı bildirildi. 
     Dışişleri Bakanlığı’ndan yapılan açıklamada, ilk yurtdışı ziyaretini Türkiye’ye yapacak olan Caferi’ye, Maliye Bakanı Ali Allavi, Petrol Bakanı İbrahim Bahr El Ulum, Elektrik Bakanı Muhsin Seleş, Sanayi Bakanı Usame El Nuceyfi, Su Kaynakları Bakanı Latif Reşit ile bazı üst düzey yetkililerden oluşan bir heyetin eşlik etmesinin beklendiği kaydedildi. 
     Açıklamada, ziyaret sırasında iki ülke ilişkilerinin gözden geçirileceği Irak’ın yeniden imarı ve yapılanması ile iki ülke arasında işbirliği yapılabilecek alan ve projeler konusunda görüş alışverişinde bulunulacağı belirtildi. 
     Caferi, aralık ayı başında cumhurbaşkanı yardımcısı sıfatıyla Ankara’ya gelmişti. 
     
</TEXT>
</DOC>
