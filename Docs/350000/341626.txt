<DOC>
<DOCNO> 341626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/son/sontur18.html </URL>
<DATE> 2005/05/11/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Afacan, 1 günde 3 otomobil çaldı 
</HEADLINE>
<TEXT>

     Adem GÜVEN İZMİR, DHA 

      İZMİR'in Boğaziçi semtinde, çalıntı otomobili takibe alan polis ekipleri, direksiyondaki 10 yaşındaki B.K.'yi yakaladı. B.K, neden otomobil çaldığını soran basın mensuplarına, Esrar paramı verin, yapmayayımö dedi. 
     Bugün saat 21.00 sıralarında, Şirinyer semti Menderes Caddesi ile Onat Caddesi kesiştiği noktadan çalındığı anonsu yapılan 34 UP 69’ plakalı otomobil, Boğaziçi semti 1182 Sokak'ta polis ekipleri tarafından görülerek takibe alındı. Polisin Dur’ ihtarına uymayan otomobil sürücüsü, yaklaşık 10 dakikalık bir kovalamaca sonunda Boğaziçi kavşağında kıstırılarak yakalandı. Otomobilin direksiyonunda yakalanan 10 yaşındaki B.K. Boğaziçi Karakolu'na getirildi. Kovalamaca sırasında 35 A 76357’ plakalı polis otosu hafif hasar gördü. Otomobil, pazarlamacılık yapan 34 yaşındaki sahibi Murat Işık'a teslim edildi. 
     
     İŞLEM YAPILAMADI 
     Diğer yandan B.K.'nin aynı gün saat 11.30 sıralarında Kemeraltı semtinden 35 T 6871’ plakalı otomobili ve saat 13.30 sıralarında ise Hatay semtinden 34 SKT 11’ plakalı otomobili çalmaktan yakalandığı, ancak işlem yapılamadığı için serbest bırakıldığı öğrenildi. B.K.'nın otomobilleri aynı yöntemle çaldığı saptandı. 
     Yaşı küçük olduğu için hakkında işlem yapılamayan ve ailesine teslim edileceği öğrenilen B.K, karakoldan çıkartılırken, neden otomobil çaldığını soran basın mensuplarına, Esrar paramı verin, çalmayayımö diye konuştu. 
     
</TEXT>
</DOC>
