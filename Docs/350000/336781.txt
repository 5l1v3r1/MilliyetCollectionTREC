<DOC>
<DOCNO> 336781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/25/son/sontur38.html </URL>
<DATE> 2005/04/25/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Dokuz Eylül Üniversitesi'nde kavga .. 
</HEADLINE>
<TEXT>

     İzmir'de, Dokuz Eylül Üniversitesi DEÜ Kaynaklar Tınaztepe Yerleşkesi'nde iki öğrenci grubu arasında afiş asma meselesi yüzünden kavga çıktı. 
     Yerleşkede, 1 Mayıs'la ilgili afiş asmak isteyen bir grup öğrenci, kendilerine izin vermeyen okul özel güvenlik görevlileriyle tartıştı. 
     Karşıt görüşteki diğer öğrenci grubunun da tartışmaya katılması üzerine, gerginlik yaşandı. 
     Olay, özel güvenlik görevlilerinin araya girmesiyle yatıştırılırken, Yunus Mercan adlı öğrenci dövüldü. Hafif şekilde yaralanan öğrenci, daha sonra karakola giderek şikayetçi oldu. 
     Yerleşkeye gönderilen Çevik Kuvvet Şube Müdürlüğü'ne bağlı ekip, okul önünde bir süre bekledikten sonra ayrıldı. 
     
</TEXT>
</DOC>
