<DOC>
<DOCNO> 348119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/02/yasam/yas07.html </URL>
<DATE> 2005/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Konserve için ülkesini sattı 
</HEADLINE>
<TEXT>


Hintli bir komutanın, eşinin konservelerine mali kaynak sağlayabilmek amacıyla ülkesinin savaş planlarını Pakistan'a sattığı ortaya çıktı 

DIŞ HABERLER SERVİSİ 

Hindistan Ordusu'nda görevli bir tugay komutanının, 1965 yılında Pakistan'la yaşanan savaş öncesinde Hindistan'ın savaş planlarını, karısının sebze ve meyve konserveleme hobisine mali kaynak sağlamak için Pakistan istihbaratına sattığı haberi ülkeyi karıştırdı. 

H l hayatta 
İddiayı ortaya atan Pakistan eski Dışişleri Bakanı Gohar Eyüp Han, Pakistan'da yayımlanan The News gazetesiyle yaptığı röportajda, adını vermediği komutanın, askeri planları Pakistanlı ajanlara 20 bin rupi'ye yaklaşık 620 YTL sattığını belirtti. 
Pakistan devlet başkanlarından General Eyüp Han'ın oğlu olan eski bakan, halen hayatta olduğunu da sözlerine eklediği komutanın, Hindistan ordusundan yüksek bir rütbeyle emekli olduğunu kaydetti. 



</TEXT>
</DOC>
