<DOC>
<DOCNO> 339404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/04/siyaset/siy03.html </URL>
<DATE> 2005/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İsviçre'de yargı bağımsız 
</HEADLINE>
<TEXT>


Prof. Halaçoğlu hakkındaki soruşturmanın, ilişkilere etki etmeyeceğini savunan İsviçre Büyükelçisi Hükümetimizin savcıyı durdurma yetkisi yok 

UTKU ÇAKIRÖZER Ankara 


İsviçre'nin Ankara Büyükelçisi Walter Gyger, ülkesinin Winterthur Savcılığı tarafından Türk Tarih Kurumu Başkanı Prof. Dr. Yusuf Halaçoğlu hakkında sözde Ermeni soykırımının olmadığı yönündeki konuşması nedeniyle açılan soruşturma konusunda, "Bizde yargı bağımsız. Bu spesifik konu ilişkilerimizi gölgelemez" yorumunu yaptı. Gyger, şunları söyledi 
YARGI BAĞIMSIZ İsviçre'de yargımızla gurur duyarız. Bizde yargı tamamen hükümetten bağımsızdır. Hükümetin savcıları durduracak yetkisi yoktur. 
BENCE GEZEBİLİR Halaçoğlu hakkında İsviçre makamlarınca çıkarılan bir tutuklama kararı yok. Serbestçe seyahat edebilir. İnterpol'den bilgi istemek için Dışişleri Bakanlığı'nı kullanmayabilirler. 
SÖZDE SOYKIRIM Resmi açıklamamda 'alleged sözde soykırım' dedik. Hükümetimizin pozisyonu belli. Ermeni, Türk ve diğer halkların trajedisi için üzgünüz. Ancak tarihçilere bırakılmalıdır. Türk hükümetinin ortak komisyon önerisini çok olumlu buluyoruz. 
Gazeteciler, yazılı açıklamasında "sözde soykırım" ifadesini kullanan Gyger'e, "sakın ülkeye dönüşünüzde sizi tutuklamasınlar" esprisi yaptılar. 

'Avrupa'ya yakışıyor mu ' 

İSVİÇRE'de 'soykırım yoktur' dediği için hakkında soruşturma açılan TTK Başakanı Prof. Dr. Yusuf Halaçoğlu, "Bu çok komik bir şey. Avrupa'ya yakışıyor mu " dedi. Katıldığı CNN Türk'teki Manşet programında, ifade için İsviçre'ye gitmeyeceğini kaydeden Halaçoğlu, şunları söyledi "Ben saklanmıyorum, buradayım. Hukuk sistemi içerisinde bir soruşturma açıldığında, bana bir tebligatta bulunulması gerekmez mi Ama öyle bir şey sözkonusu olmadı. Kırmızı Bülten'le arama çıkarılıyor. Gayri hukuki." 


</TEXT>
</DOC>
