<DOC>
<DOCNO> 305132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/10/son/sonsiy08.html </URL>
<DATE> 2005/01/10/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Abizaid'den Türkiye'ye kritik ziyaret 
</HEADLINE>
<TEXT>

     Kemal Yurteri CNN TÜRK 

ABD’nin Irak'taki güçlerine komuta eden Merkez Kuvvetler Komutanı Orgeneral John Abizaid, 17 ocakta Ankara'ya gelecek. 
     Abizaid, Irak seçimleri öncesinde gerçekleştireceği iki günlük ziyarette, öncelikle başkentte ülkedeki politik durum ve güvenlik konusunda temaslarda bulunacak. 
     Irak seçimlerine büyük önem veren Ankara da, ülkedeki durumu ABD ordusunun etkili isimlerinden birisiyle görüşme imkanı bulacak. 
     
     PKK KONGRA-GEL hassasiyeti 

     Ziyaret, bölgedeki PKK KONGRA-GEL varlığı açısından da kritik öneme sahip. Türkiye’nin ziyarette terör örgütüne ilişkin hassasiyeti ile isteklerini ve görüşlerini yinelemesi bekleniyor. 
     Türkiye, ocak ayı başında Ankara'ya bir ziyarette bulunan ABD Dışişleri Bakan Yardımcısı Richard Armitage'e de, terör örgütüyle ilgili endişelerini iletmişti. 
     Armigate de, önümüzdeki günlerde PKK konusunda Ankara’da üçlü bir toplantı yapılacağını söylemişti. 
     
     Merkez Kuvvetler Karargahı'ndaki durum 

     Abizaid'in ziyaretinin bir başka önemi ise, tezkere krizi sonrasında Merkez Kuvvetler Karargahı'nda Türkiye'ye karşı beliren olumsuz havanın giderilmesi. 
     Süleymaniye'de Türk Özel Tim mensuplarını, şimdi Abizaid'in komuta ettiği Merkez Kuvvetler'e bağlı askerler gözaltına almıştı. 

     
</TEXT>
</DOC>
