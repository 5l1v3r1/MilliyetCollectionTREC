<DOC>
<DOCNO> 332555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/son/soneko51.html </URL>
<DATE> 2005/04/12/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Tuborg, alkolsüz malt F5'i piyasaya sürdü... 
</HEADLINE>
<TEXT>

     Türk Tuborg, alkolsüz yeni malt içeceği F5'i piyasaya sürdü. 
     Türk Tuborg'tan yapılan yazılı açıklamada, elma ve şeftali aromalı iki seçeneği ile tüketicilerin beğenisine sunulan F5'in, ''Fresh Serinletici , Fruit Meyve , Fizz Baloncuk , Fun Eğlence Formülü'' anlamına geldiği belirtildi. Ürünlerin titizlikle yürütülen tüketici araştırmaları ve yoğun Ar-Ge çalışmalarıyla hazırlandığı bildirildi. 
     Protein, vitamin ve mineralleri bünyesinde barındıran F5'in, lezzet kalitesi ile tüketicilerin beğenisini kazanacağı kaydedildi. 
     Türk Tuborg'un Satış ve Pazarlamadan Sorumlu Başkan Yardımcısı Damla Birol, açıklamada şu görüşleri bildirdi 
     ''F5 elma ve şeftali Türk tüketicilerinin damak tadı düşünülerek geliştirildi. Dünya'da aromalı ve aromasız olmak üzere geniş bir yelpazede yer alan malt içeceği sektörü ülkemizde yeni yeni oluşmaya başladı. İzmir Pınarbaşı'ndaki son teknolojiye sahip modern tesislerimizde üretilen F5 sektörün güçlü ismi olacak.'' 
     
</TEXT>
</DOC>
