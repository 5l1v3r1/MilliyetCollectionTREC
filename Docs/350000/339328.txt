<DOC>
<DOCNO> 339328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/03/son/sontur31.html </URL>
<DATE> 2005/05/03/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Tren penceresinden sarkan çocuk düştü .. 
</HEADLINE>
<TEXT>

     Sivas’ın Ulaş İlçesi yakınlarında, ailesiyle birlikte bindiği Güney Ekspresi’den düşen çocuk, tren güzergahında yapılan aramalarda hafif yaralı bulundu. 
     AA muhabirinin aldığı bilgiye göre, makinistinin kimliği ve sefer sayısı öğrenilemeyen Güney Ekspresi’nde ailesiyle yolculuk yapan 5 yaşındaki Azat Yaşar, tren penceresinden sarkarken düştü. 
     Yaklaşık yarım saat sonra çocuğun ailesinin durumu fark etmesi üzerine durdurulan tren, geri manevra yaparak Karagöl İstasyonu’na çekildi. 
     Daha sonra jandarma ve TCDD yetkililerinin yaptıkları aramada, Azat Yaşar, Karagöl yakınlarında tren raylarının kenarında hafif yaralı bulundu. 
     Ulaş İlçesi’ndeki tedavisinin ardından düştüğü trene tekrar binen Yaşar’ın ailesiyle yolculuğuna devam ettiği bildirildi. 
     
</TEXT>
</DOC>
