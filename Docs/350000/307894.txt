<DOC>
<DOCNO> 307894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/19/son/sontur33.html </URL>
<DATE> 2005/01/19/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Haluk Kırcı için ekip gidiyor... 
</HEADLINE>
<TEXT>

     Bahçelievler katliamından hüküm giyen ve yanlışlıkla cezaevinden tahliye edildikten sonra Ukrayna'ya kaçan Haluk Kırcı'nın getirilmesi için Ukrayna'ya bir polis ekibi gönderiliyor. 
     A.A muhabirinin aldığı bilgiye göre, İnterpol Daire Başkanlığı'ndan bir emniyet amiri, bir başkomiser ve bir polis memurundan oluşan üç kişilik ekibin yarın Ukrayna'ya gideceği bildirildi. 
     İadesine karar verilen Haluk Kırcı'nın iki gün içerisinde Türkiye'ye getirilmesi bekleniyor. 
     Kırcı'nın eksik kalan cezaları için Cumhuriyet Savcılığı'na çıkarılacağı, ayrıca, 5682 Sayılı Pasaport Kanunu'na muhalefet suçundan hakkında soruşturma açılacağı kaydedildi. 
     Haluk Kırcı, Ukrayna'da 23 Ekim 2004 tarihinde bir apart otelde yakalanmıştı. Türkiye'nin iade istemi doğrultusunda tutuklanan Kırcı'nın iltica talebinde bulunduğu bildirilmişti. Emniyet Genel Müdürlüğü Sözcüsü Ramazan Er, iltica talebi nedeniyle Kırcı'nın iade sürecinin uzadığını açıklamıştı. 
     
</TEXT>
</DOC>
