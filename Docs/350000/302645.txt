<DOC>
<DOCNO> 302645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/18/son/sontur17.html </URL>
<DATE> 2005/12/18/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Pusuya baskın Suikast silahlarıyla yakalandılar 
</HEADLINE>
<TEXT>

     Ortaköy'deki Şah İşkembe Salonu'nun sahibi Hasan Soy, bir otomobilde, kar maskeleri ve ateşe hazır suikast silahlarıyla beklerken yakalandı 

SERHAT ALAATTİNOĞLU DHA 

İSTANBUL Şenlikköy’de bir otomobildeki 2 kişiden şüphelenenlerin ihbarı üzerine bölgeye sevk edilen polis ekipleri, araçta bulunan 2 kişiyi gözaltına aldı. Bu kişilerin üzerinde 2’si suikast silahı olarak bilinen Glock’ marka, 1’i Berdelli’ marka silah ile çok sayıda şarjör, 2 telsiz ve fişek yakaladı. Bu kişilerin üzerinde ayrıca sahte YTL ile 7 bin 500 dolar ele geçirildi. 
     Bakırköy Şenlikköy Mektep Sokak girişinde park halinde bulunan 34 TT 1918 plakalı Opel Vectra marka otomobilde bulunan iki kişiden şüphelenen yoldan geçenler polisi aradı. Bölgeye sevk edilen Bakırköy İlçe Emniyet Müdürlüğü ekipleri, araçta bulunan 29 yaşındaki Hasan Derya Soy ve 25 yaşındaki Akın Güven yakalandı. 
     Bu kişilerin üzerinde ve otomobilde yapılan aramada suikast silahı olarak bilinen Glock’ marka 2 tabanca, Berdelli’ marka tabanca, 7 bin 500 doları, 5 şarjör, 60 fişek, 2 telsiz, 6 cep telefonu ve çeşitli tipte banknotlar halinde sahte 10 bin YTL bulundu. 
     Hasan Derya Soy ve Akın Güven’in üzerlerinde yakalanan silahlardaki mermilerin ise her an ateşlemeye hazır olacak şekilde olduğu, kullandıkları otomobilin ise change’ olduğu ortaya çıktı. 
     Yapılan soruşturmada zanlılardan Hasan Derya Soy'un Ortaköy’deki Şah işkembe salonunun sahibi olduğu belirlendi. Zanlıların üzerinde bulunan silahlarda mermilerin ağızda olması ve her an ateşlemeye hazır olması bekledikleri kişileri vurmaya hazırlandıkları olasılığını güçlendirdi. 

     
</TEXT>
</DOC>
