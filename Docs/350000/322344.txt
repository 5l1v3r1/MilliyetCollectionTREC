<DOC>
<DOCNO> 322344 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/10/ekonomi/eko05.html </URL>
<DATE> 2005/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası Potansiyel oynaklık tam kontrolde değil 
</HEADLINE>
<TEXT>



Şubat ayı 'Enflasyon Görünüm' raporunu açıklayan Merkez Bankası, son dönemde hızlanan sermaye girişlerine bağlı olarak finansal piyasalardaki potansiyel oynaklığın kontrol altında tutulabilmesi açısından bütün sorunların çözülmüş olduğu algılamasının yaygınlaşmaması ve temkinin elden bırakılmamasının kritik önem taşıdığına değindi. Raporda, 2001 krizinin tahribatının yeni yeni aşılmaya başlandığı, ekonomik istikrarın tam olarak sağlanması için yapılanların henüz bitmediğine dikkat çekildi. 

İç talepte canlanma beklentisi 
Yatırımlarla birlikte iç talepte de yılın ikinci çeyreğinden itibaren canlanma başlayacağını öngören raporda, gelecek dönemde para politikası açısından önem kazanan gelişmelerden birinin de uluslararası kuruluşların YTL cinsinden uzun vadeli tahvil ihraçlarının hızlanması olduğu belirtildi. Enflasyon hedefinde dışsal şoklar dışında belirgin risk görülmediği kaydedilen raporda, deflasyon tehlikesinin söz konusu olmadığı yazıldı. Raporda, şubat rakamlarının enflasyondaki olumlu görünümü desteklediği belirtildi. 


</TEXT>
</DOC>
