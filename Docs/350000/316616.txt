<DOC>
<DOCNO> 316616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/19/guncel/gun90.html </URL>
<DATE> 2005/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Yakın takip .. 

Ne yaptılar 
Önce Derya Tuna'nın alacağı para ayda 50.000 YTL tartışıldı...Devlet yönetimindeki bir kanaldan, böyle bir paranın verilmesi eleştirildi...Türkiye'nin en büyük KİT'i Kamu İktisadi Teşekkülü TMSF'nin "televizyonculuk genel müdürlüğü"ndeki kişiler, paranın Star'dan değil, sponsorlardan alınacağını, tek kuruşun bile kasadan ödenmeyeceğini açıkladı... 

Ne yaptık 
"Sponsorlar, kimsenin kara kaşı kara gözü için tek kuruş vermez bu tür anlaşmalara genelde "bartır anlaşması" denir ve sponsora ödeyeceği para karşılığında reklam kuşaklarında yer verilir, yani dolaylı yoldan para ödenmiş olur" diyerek kazın ayağının öyle olmadığını belirttik....3 büyük kanalın genel yayın yönetmenine "Siz olsanız, Derya Tuna'ya böyle bir para verir misiniz ya da yukarıdaki yöntemle, program yaptırır mısınız " diye sorduk ve "Eğer bir tanesi bile evet derse, bu sayfayı Taksim Meydanında yiyeceğiz" diyerek bir de kendimizi durduk yerde zora soktuk... 

Ne yaptılar 
İbrahim Tatlıses, Derya Tuna'nın programı için müthiş bir tanıtım kampanyasına girişti...Eskiden hiçbir yere çıkarmadığı, konuşmasına izin vermediği Derya Tuna'yı kendi programına telefonla bağlattı hiç yapmadığı tarzda duygusal konuşmalar yaptı, birbirini -her şeye rağmen- seven iki insan imajı vurgulandı...Yetmedi, Derya Tuna'nın programına telefonla bağlanıldı, orada da manidar şarkılar söylendi... 

Ne yaptık 
"Bakalım bu yaştan sonra bir de gazete yemek zorunda kalacak mıyız " diye, programın reytinglerini takibe aldık. İyi de yapmışız. İşte ilk 3 gün 
Pazartesi İlk gün Tüm izleyicilerde 2,0 reyting, 12,0 share, 62. sıra 
AB Grubunda 1,6 reyting, 11,1 share, 56. sıra 
Salı Tüm izleyicilerde 1,4 reyting, 9,1 share, 74. sıra 
AB grubunda 1,3 reyting, 9,6 share, 60. sıra 
Çarşamba Tüm izleyicilerde 1,20 reyting, 7,10 share, 90. sıra 
AB Grubunda ise YOK .. 
Yani görüldüğü gibi, durum vahim Bu tablo, iyi tahlil edilmelidir. Biz çok önceden ettik, çünkü köy görünüyordu. Bakalım TMSF ve Star Yönetimi şimdi ne diyecek İbo'nun ne diyeceği belli, yine çok konuşacak, bağıracak, çağıracak ama bir şey demeyecek. Bu tabloda tek suçsuz Derya Tuna... İyi ya da kötü, yılların sinema oyuncusuna dizi, televizyon filmi, sit-com çektireceğine bu işlere sokarsan, olacağı budur. TMSF kendini yönetebiliyor mu, yönetemiyor mu, iyice bir tartışmak gerekiyor galiba. Umarız Star'ı da tablo, şarap, araba fiyatına satmazlar... 

Anlaşıldı tamam .. 
John Wireless telsizin mucidi, ilk denemesinde 

Soru budur 
"İnsanlar hakkında yaptığınız yorumlarda haklı çıkar mısınız kafanızdan " b b 
</TEXT>
</DOC>
