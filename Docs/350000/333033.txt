<DOC>
<DOCNO> 333033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/13/son/sonspo36.html </URL>
<DATE> 2005/04/13/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
"Dünyayı Kurtaran Adam" Cüneyt Arkın, Tekvando Federasyonu'nda 
</HEADLINE>
<TEXT>

     Tekvando Federasyonu Başkanı Yrd.Doç.Dr.Metin Şahin'in, federasyon yönetim kurulu üyeliği için öneride bulunduğu Cüneyt Arkın'ın, öneriyi kabul ettiği bildirildi. 
     Metin Şahin, ABD'de de gösterilen ''Dünyayı Kurtaran Adam'' filminin aktörü Cüneyt Arkın'a yeni oluşturduğu federasyon yönetiminde yer alması için öneride bulunduğunu belirterek, ''Bir zamanların döğüş filmleri aktörü Cüneyt Arkın'ın da katılımıyla daha da büyük başarılara imza atacağımızı düşünerek, kendisinden federasyon yönetimimizde yer almasını istedik. Sayın Arkın da bizi kırmadı ve bu teklifimizi kabul etti. Oluşturduğumuz yönetim listesini onaya gönderdik. Onaylandıktan sonra federasyon yönetimizde yer alan sayın Cüneyt Arkın ile daha büyük başarılara imza atacak vizyona da sahip olacağız'' diye konuştu. 
     Şahin'in, bir zamanların ünlü aktörü Cüneyt Arkın'a federasyon asbaşkanlığı görevini vereceği öğrenildi. 
     
</TEXT>
</DOC>
