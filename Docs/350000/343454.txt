<DOC>
<DOCNO> 343454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/17/son/sonyas03.html </URL>
<DATE> 2005/05/17/ </DATE>
<TIME> 03.00 </TIME>
<AUTHOR>  </AUTHOR>
<HEADLINE>
Lübnan'lı öğrenciler finaller için ABD karşıtı gösterilerine ara verdi.. 
</HEADLINE>
<TEXT>

     Lübnan’da ABD’yi protesto etmek amacıyla oturma eylemi yapan öğrenciler, final sınavlarına hazırlanabilmek için eylemlerine ara verdi. 
     Eylemin organizatörleri, öğrencilerin, başkent Beyrut’taki Amerikan Büyükelçiliği’nin önünde 5 haftadır salı ve cuma günleri devam eden eylemine ara verildiğini bildirdi. 
     Gençlik ve Öğrenci Derneği’nden yapılan açıklamada, öğrencilerin final sınavlarına çalışması ve başarılı olmasına olanak sağlamak için eyleme ara verildiği, eylemlere daha sonra yeniden başlanacağı belirtildi. 
     Lübnanlı öğrenciler, ABD’yi içişlerine karışmakla suçluyor. 
     Lübnan, eski Başbakan Refik Hariri’nin şubat ayında öldürülmesinden bu yana siyasi kargaşa içinde bulunuyor. 
     
</TEXT>
</DOC>
