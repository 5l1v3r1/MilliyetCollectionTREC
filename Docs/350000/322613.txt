<DOC>
<DOCNO> 322613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/10/son/sontur07.html </URL>
<DATE> 2005/03/10/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Cinsel ilişki bahanesi ile kandırıp gasp ettiler 
</HEADLINE>
<TEXT>

     Kerem PULGAT-Rıza GERENİZ KONYA DHA 

KONYA'da 26 yaşındaki İhsan Koyuncu, para karşılığı eşcinsel ilişki kurmak için anlaştığı A.T. ile kandilerine polis süsü veren 4 arkadaşı tarafından cep telefonu, kredi kartları ve 110 YTL'si gasp edildi. Koyuncu'nun şikayeti üzerine 5 zanlı polis tarafından yakalandı. 
     Meram İlçesi Küçük İhsaniye Mahallesi'nde dolaşan İ.K., kendisi ile arkadaşlık kuran A.T. 'nin para karşılığında cinsel ilişki teklifin kabul etti. Cinsel ilişki kurabilmek için tren garına giden K ve T, kuytu bir yerde soyunmaya başladıkları sırada aniden karşılarına çıkan M. K. 25 , R.G. 25 , H.C. 29 İ.C. 18 , kendilerini polis olarak tanıtarak karakola gideceklerini söylediler. Daha sonra K.'yu darp eden 5 kişi, cebindeki 110 YTL ile kredi kartlarını ve cep telefonunu gasp edip kaçtı. 
     Ardından polise giden K., eşcinsel ilişki konusunu gizleyerek, kendisini gasp eden 5 kişinin eşgalini verdi. Polis, olaydan 4 saat sonra M.K. ve R.G.'i K.'ya ait cep telefonunu satmaya çalışırken yakaladı. 
     Gözaltına alınan G. ve K.'ın verdiği bilgiler doğrultusunda yakalanan diğer sanıklar da suçlarını itiraf etti. 
     Sanıklardan A.T., "Benimle birlikte olmak istedi. Tren garının ıssız bir yerinde cinsel ilişki kuracağımız sırada, daha önceden anlaştığımız ve bizi takip eden 4 arkadaşım peşimizden geldiler ve parasını aldık. Ancak eşcinsel ilişki olduğu için utancından gidip karakola şikayet edemez zannediyorduk'' dedi. 
     K. ise bu iddiayı reddederek, "Ben Tıp Fakültesi'ne gidiyordum. Arkamdan gelen bu adamlar beni gasp etti'' diye konuştu. 
     
</TEXT>
</DOC>
