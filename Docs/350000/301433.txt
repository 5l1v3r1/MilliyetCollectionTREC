<DOC>
<DOCNO> 301433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/28/ekonomi/eko11.html </URL>
<DATE> 2004/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Banka boşaltanlara 'bedelli af' tartışması 
</HEADLINE>
<TEXT>


GÖKÇER TAHİNCİ-OĞLU Ankara 

Yolsuzlukla Mücadele Kanun Tasarısı'nda batık banka patronlarının cezalarıyla ilgili maddenin gözden geçirilme ihtimali tartışılıyor. TBMM Genel Kurulu gündeminde bekleyen tasarıya göre, neden oldukları Hazine zararını ödeyenlerin cezası 5'te 2 oranında indirilecek. Tasarının ilk halinde, zararı ödeyenlerin, cezadan tamamen kurtulması öngörülüyordu. Bu hüküm, Adalet Komisyonu'nda cezanın indirilmesi şekline dönüştürüldü. 

'Batı hukukunda da var' 
Adalet Bakanı Cemil Çiçek, önceki gün bir düzenleme yapılarak Hazine zararının ödenmesi halinde Çağlar ve benzeri isimlerin hapis yatmaktan kurtulmasına olanak sağlanabileceğini söyledi. Çiçek'in Bakanlar Kurulu sonrası, "Banka batıranların borçlarını ödedikleri taktirde cezalarının ertelenmesine" yönelik açıklaması anımsatılınca şöyle dedi "Yeni TCK'nın esasen ceza ertelemesi başlığını taşıyan maddesi belli suçlar bakımından ya da belli yere kadar ve belli şartlara bağlı olmak üzere bu neviden ertelemelere imk n verebilmektedir. Dolayısıyla belki bu anlamda geriye dönük bir çizgi çekebilmek ve Hazine kaybını, devletin kaybını ödemek kaydıyla... Kanun Tasarısı'nda bu var. Bunu yeniden güncelleştirme imk nı olabilir. Bu bize mahsus bir husus da değil. Batı hukukunda var. Tarafların oturup anlaşarak... Yeni anlayış çerçevesinde, bu meseleye tekrar bakılabilir diye düşünüyorum. Bu benim kanaatim." Bu sözler, tasarının kapsamının genişletilebileceği ihtimalini gündeme getirdi. 



</TEXT>
</DOC>
