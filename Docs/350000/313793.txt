<DOC>
<DOCNO> 313793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/09/son/soneko16.html </URL>
<DATE> 2005/02/09/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Türkiye'de AR-GE yatırımları yetersiz... 
</HEADLINE>
<TEXT>

     Türkiye'nin, araştırma ve geliştirme Ar-Ge faaliyetleri için Gayri Safi Milli Hasıla'dan GSMH ayrılan paya göre, birçok ülkenin gerisinde kaldığı bildirildi. 
     Türkiye Metal Sanayicileri Sendikası'nın MESS , Uluslararası Yönetim Geliştirme Merkezi'nin 2002 verilerini kullanarak hazırladığı değerlendirmede, Türkiye ile bazı ülkelerin GSMH'den Ar-Ge yatırımları için ayırdığı pay karşılaştırıldı. 
     Değerlendirmeye göre, Türkiye'de Ar-Ge yatırımları için GSMH'nin yüzde 0.64'ü ayrılırken, bu oran, gelişmekte olan birçok ülkenin bile gerisinde bulunuyor. Güney Kore'de GSMH'nin yüzde 2.'ü, Çek Cumhuriyet'nde yüzde 1.29'u, Brezilya'da ise yüzde 1.05'i Ar-Ge yatırımları için ayrılıyor. 
     Değerlendirmede, Ar-Ge'ye dünyada en çok kaynak ayıran ülkeleri GSMH'sının yüzde 4.78'i ile İsrail, yüzde 4.27'si ile İsveç ve yüzde 3.41'i ile Finlandiya'nın oluşturduğu bildirilirken, diğer bazı ülkelerde Ar-Ge yatırımları için GSMH'dan ayrılan paylar, yüzde olarak şöyle 
     ''İzlanda 3.09 , Japonya 3.07 , ABD 2.72 , İsviçre 2.63 , Almanya 2.50 , Danimarka 2.39 , Tayvan 2.30 , Fransa 2.18 , Belçika 2.16 , Singapur 2.15 , Avusturya 1.92 , Hollanda 1.89 , İngiltere 1.88 , Kanada 1.80 , Lüksemburg 1.74 , Norveç 1.60 , Avustralya 1.59 , Yeni Zelanda 1.26 , Rusya 1.24 , Çin 1.22 , Slovenya 1.21 , İrlanda 1.16 , İtalya 1.07 , Macaristan 1.02 , İspanya 0.95 , Portekiz 0.92 , Hindistan 0.84 , Estonya 0.80 , Güney Afrika Cumhuriyeti 0.76 , Malezya 0.71 , Polonya 0.64 , Yunanistan 0.64 , Slovakya 0.57 , Şili 0.50 , Venezuella 0.45 , Meksika 0.41 , Kolombiya 0.39 , Arjantin 0.38 , Romanya 0.38 , Tayland 0.25 .'' 
     
     MESS'İN DEĞERLENDİRMESİ 
     MESS'in değerlendirmesinde, işyerlerinin rekabet güçlerini koruyabilmelerini ve geleceğe yönelik stratejiler geliştirebilmelerini sağlayan en önemli aracın, kullandıkları teknoloji olduğu belirtilerek, Türkiye'de, genel olarak sermaye yetersizliğinin, teknolojik birikimin önündeki en önemli engel olduğu ifade edildi. 
     Özellikle teknolojinin hızla değiştiği sektörlerde faaliyet gösteren işyerlerinin, değişime ayak uydurmakta büyük güçlük çektikleri vurgulanan değerlendirmede, devletin bilişim teknolojileri yatırımlarına öncelik vermesi, ayrıca özel sektörün Ar-Ge çalışmalarının desteklenmesi istendi. 
     
</TEXT>
</DOC>
