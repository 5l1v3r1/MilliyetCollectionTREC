<DOC>
<DOCNO> 323313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/13/guncel/gun06.html </URL>
<DATE> 2005/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
111 bin suç kaydı silindi 
</HEADLINE>
<TEXT>


ANKARA Milliyet 

İçişleri Bakanı Abdülkadir Aksu, 1982'den önce işlenmiş suçlarla ilgili 111 bin 515 kişiye ait suç kayıtlarının iptal edildiğini açıkladı. CHP Milletvekili Emin Koç'un soru önergesini yanıtlayan Aksu, KİHBİ olarak bilinen Kaçakçılık, İstihbarat, Harek t ve Bilgi Toplama Daire Başkanlığı sisteminde, 31 Aralık 1982'den önce işlenmiş suçlarla ilgili tutulan polis ve jandarmaya ait kayıtların silindiğini bildirdi. Aksu, bu döneme ait silinen kayıtların 111 bin 515 kişiye ait olduğunu kaydetti. İptal işleminin, 1974 tarihli Af Yasası'nın yürürlüğe girmesinden itibaren, 1982'ye kadar olan kayıtları kapsadığını belirten Aksu, yazılı yanıtında, "tutulan kayıtlarla ilgili gereksiz gözaltına alınma veya bu kayıtların güvenlik soruşturmalarında kullanılması kaygıları ile silinmeleri öngörülmüştür. Bu uygulama ile, kişilerin mağduriyetine sebebiyet verilmesinin önüne geçilmesi amaçlanmıştır" görüşüne yer verdi. 


</TEXT>
</DOC>
