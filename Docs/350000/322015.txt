<DOC>
<DOCNO> 322015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/09/ekonomi/eko03.html </URL>
<DATE> 2005/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Tansaş bu yılki k rını paylaşacak 
</HEADLINE>
<TEXT>



Tansaş Yönetim Kurulu Başkanı Aclan Acar, şirketin amortismandan kaynaklanan net zararının bu yılın sonunda büyük olasılıkla bitmiş olacağını belirterek, Tansaş'ın bu yıl sonunda temettü de dağıtabilir bir şirket konumuna geleceğini söyledi. Acar, şirketin faaliyetlerine ilişkin düzenlenen basın toplantısında, geçen yıl net satışları yüzde 25 artışla 1 milyar 75 milyon YTL'ye ulaşan Tansaş'ın hedeflerine ulaştığını bildirdi. Acar, yabancı ortaklığa da açık ve hazır olduklarını, ancak şu anda böyle bir şeyin söz konusu olmadığını belirtti. Acar, bu sene 17 mağaza ile 20 bin metrekare büyüme, 2006'da da yine 20 bin metrekare büyüme hedeflediklerini kaydetti. 
Tansaş Genel Müdürü Servet Topaloğlu da, geçen yıl TÜFE yüzde 9.3 artarken, Tansaş'ta fiyatların yüzde 0.6 düştüğünü söyledi. Dolar bazında satışların yüzde 48 artışla 801 milyon dolara ulaştığını ifade eden Topaloğlu, Tansaş'ın faiz, amortisman ve vergi öncesi k rının 50.1 milyon YTL'ye ulaştığına dikkati çekti. Topaloğlu, Tansaş'ın son 2 senede operasyonel k rını dolar bazında 5'e katladığını ve 37.4 milyon dolar olduğunu söyledi. 


</TEXT>
</DOC>
