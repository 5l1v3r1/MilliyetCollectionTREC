<DOC>
<DOCNO> 312901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/06/son/sonspo07.html </URL>
<DATE> 2005/02/06/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Hidayet 12 sayı attı, Mehmet Okur 10 sayı kaydetti... 
</HEADLINE>
<TEXT>

     ABD Profesyonel Basketbol Ligi'ne, bu sabaha karşı yapılan 10 maçla devam edildi. 
     Hidayet Türkoğlu, Orlando Magic'in deplasmanda Cleveland Cavaliers'a 101-92 yenildiği maçta, Orlando Magic'de 16 dakika forma giyerek 12 sayı, 2 savunma ribaundu ve 5 asistlik performans sergiledi. Türkoğlu, 2 sayılık atışlarda 4'de 2, 3 sayılık atışlarda 3'de 2 ve serbest atışlarda 2'de 2 isabet buldu. 
     Magic'de, Grant Hill'in 17, Steve Francis'in 15, Dwight Howard ve Tony Battie'nin ise 14'er sayılık performansları, galibiyet için yeterli olmadı. 
     LeBron James'in 30 sayı ve 9 asistinin yanısıra Litvanyalı dev pivot Zydrunas Ilgauskas'ın maçın son 1 dakika 43 saniyesinde attığı basketler, Cleveland'ı galibiyete taşıdı. 
     
     OKUR'DAN HORNETS POTASINA 10 SAYI 
     Mehmet Okur'lu Utah Jazz, sahasında New Orleans Hornets'ı 108-92 yendi. Maçta 20 dakika forma giyen Okur, bu süre içinde 10 sayı attı, 5 ribaunt 3 hücum-2 savunma aldı, 1 asist ve 1 de blok yaptı. Okur, 2 sayılık atışlarda 10'da 4 ve serbest atışlarda 4'de 2 isabet buldu. 
     Jazz'da 18 sayıyla Carlos Boozer, 17'şer sayıyla Rus forvet Andrei Kirilenko ve Matt Harpring, 16 sayıyla da Raja Bell, dikkati çeken isimler oldular. 
     Hornets'da ise Sloven oyuncu Bostjan Nachbar, 21 sayıyla hem kariyerinin en yüksek sayısına ulaştı hem de takımının en skorer ismi oldu, ancak yenilgiyi engelleyemedi. 
     Bu arada Gürcü asıllı Türk vatandaşı Zaza Pachulia, takımı Milwaukee Bucks'ın deplasmanda Washington Wizards'a 112-94 yenildiği maçta 13 dakika forma giydi ancak sayı atamadı. 
     
     Günün diğer maçlarında alınan sonuçlar şöyle 
     New Jersey Nets-Detroit Pistons 107-85. 
     Atlanta Hawks-Indiana Pacers 79-84. 
     Miami Heat-Chicago Bulls 108-97. 
     Denver Nuggets-Golden State Warriors 107-91. 
     Phoenix Suns-New York Knicks 114-106. 
     Portland Trail Blazers-Sacramento Kings 114-108. 
     Seattle supersonics-Charlotte Bobcats 113-99. 
     Lige, TSİ yarın sabaha karşı yapılacak 4 maçla devam edilecek. 
     
</TEXT>
</DOC>
