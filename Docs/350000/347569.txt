<DOC>
<DOCNO> 347569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/31/son/sontur10.html </URL>
<DATE> 2005/05/31/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Yücel Kop, eski eşinin cenazesine katılmadı 
</HEADLINE>
<TEXT>

     Nail KAHRAMAN- Erdem ÖZCAN- Orhan DURMAZ SUSURLUK Balıkesir , DHA 

      YAKALANDIĞI kanser hastalığına yenik düşen Süheyla Demir'in cenaze törenine, milli atlet Süreyya Ayhan'ın ile evlenen eski eşi Yücel Kop, katılmadı. Süheyla Demir, oğlu, kızı ve sevenlerinin katıldığı tören ile toprağa verildi. 
     Yücel Kop, çalıştırdığı milli atlet Süreyya Ayhan ile gönül ilişkisine girerken, emekli öğretmen eşi, iki çocuk annesi Süheyla Demir, Gaziantep'te boşanma davası açtı. Demir, boşanmak için Yücel Kop’tan yüklü miktarda tazminat istedi. Yücel Kop, 23 Şubat 2003 tarihinde boşandığı eşine 27 bin YTL tazminat ödedi. Eşinden boşandıktan sonra kızlık soyadı Demir’i alan emekli öğretmen Süheyla Demir, annesi ve kız kardeşinin yaşadığı Balıkesir’in Susurluk İlçesi'ne yerleşti. Bir süredir tiroid bezi kanseri’ tedavisi gören Süheyla Demir, dün susurluk’ta yaşamını yitirdi. 
     Süheyla Demir’in cenazesi, bugün Yenimahalle Semti’ndeki evine yakın olan Yanimahalle Camii’nde yıkandıktan sonra, Park Sitesi’ndeki evine getirildi. Yakınlarının gözyaşı döktüğü cenaze töreninde, Süheyla Demir’in oğlu Savaş, kızı yaprak, annesi Bediha ve kızkardeşi dualar okudu. 
     Süheyla Demir’in cenazesi Merkez Camii’ne getirildi. Buradaki törene Süreyya Demir’in boşandığı eşi Yücel Kop katılmadı. Süheyla Demir'in öğle satlerinde kılınan namazdan sonra cenazesi, Şehir Mezarlığı’nda toprağa verilirken, yakınları gözyaşı döktü. Annesi ile ilgili soruları yanıtlamayan, Savaş Kop, cenaze töreninden fotoğraf ve görüntü alınmamasını istedi. 
     
</TEXT>
</DOC>
