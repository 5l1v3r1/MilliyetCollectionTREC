<DOC>
<DOCNO> 347051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/30/spor/spo07.html </URL>
<DATE> 2005/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
'Sözümü tuttum' 
</HEADLINE>
<TEXT>


Ligde kalmayı başaran Kayserispor'da gözler Hikmet Karaman'a çevrildi. Tecrübeli hoca, "Görevimi yaptım. Takımda kalıp kalmayacağım belli değil. Şimdi top yönetimde" dedi 

OKTAY ENSARİ DHA 


Sezonun ikinci yarısında sergilediği başarılı performansla ligde kalmayı başaran Kayserispor'da Teknik Direktör Hikmet Karaman camiaya verdiği sözü tuttuğunu söyledi. Son maçta Ankaraspor'la golsüz berabere kalarak hedefine ulaşan Sarı - Kırmızılı takımın hocası, "Ben görevimi yaptım. Yönetim yeni sezon için toplanır ve kararını verir. Lig mücadelemiz mutlu bitti. Herkes cevabını sahada aldı" dedi. 
Takımın başına geçtiğinde sadece 2 puanlarının bulunduğunu hatırlatan Hikmet Karaman, "İlk yarıyı 11 puanla kapattık. İkinci devre 23 puan daha alarak 34 puana ulaştık ve ligde kaldık. Özellikle bize her maçta büyük destek veren taraftarımıza teşekkür ediyorum. Fakat geride kalan sezondan ders almalıyız. Şimdi top yönetimde. Kalıp kalmayacağım henüz belli değil. Bu konu kısa süre içinde netleşir" ifadesini kullandı. Sarı - Kırmızılı yönetimin, Karaman'la yola devam edeceği vurgulandı. 

Küfrün sonu istifa 

Diyarbakır Başkanı Ahmet Göksu, kendisine ve yöneticilerine edilen küfürler nedeniyle görevden ayrıldığını söyledi ve bundan sonra kesinlikle aday olmayacağını açıkladı 

FERİT ASLAN DHA 

Samsunspor'u deplasmanda 1-0 yenip ligde kalan Diyarbakırspor'un Başkanı Ahmet Göksu, "Kesinlikle aday olmayacağım" dedi. İstifasına gerekçe olarak taraftarın küfür etmesini gösteren Göksu şunları söyledi "Geçen hafta İstanbul'da oynanan Milan - Liverpool maçında çok güzel olaylar yaşandı. İlk yarıda Milan önde olmasına rağmen ikinci yarıda maçı kazanan takım Liverpool oldu. Ama seyirciler her iki takımı da alkışladı. Maç bittikten sonra her şey sahada kaldı. Türkiye'de ise maç bittikten sonra yöneticiler ağır hakaretlere uğruyor." 
Öte yandan Diyarbakırspor'da 6 aylık sözleşmesi bulunan Teknik Direktör Oğuz Çetin, mukavelesi bittiği için kulüpten ayrıldı. Ahmet Göksu Beşiktaş'tan kiralanan Sinan Kaloğlu, Yasin Sülün ve Eser Yağmur'un kulüplerine döneceğini, Stavreski, Juppi, Syyla ve kaleci Fadhel'in de sözleşmelerinin bittiğini açıkladı. 

Sakarya'da matem 

Yönetici İsmail Yenice, "Birlik içinde çalışırsak Süper Lig'e daha kolay çıkarız" diye konuştu 

Malatyaspor deplasmanında alınan 4-2'lik yenilgiyle Süper Lig'e veda eden Sakaryaspor, yöneticisinden, taraftarına kadar herkesi şoke etti. 
Yeşil - Siyahlılar'ın Futbol Şube Sorumlusu İsmail Yenice, avantajlı durumda gittikleri Malatya'da beklemedikleri bir yenilgi aldıklarını belirterek, "Maça iyi başladık. Ama Malatyaspor'un ilk gelen atağı gol oldu. Biz beraberliği yakaladık. Şansımız olsaydı ilk yarıda 3-4 gol atabilirdik. İkinci yarıda 10 kişi kalmanın verdiği stresle çıkan takımı ben bile tanımakta güçlük çektim. Avantajlı durumda gittiğimiz Malatya'dan Süper Lig'e veda ederek döndük" dedi. 
Sakaryaspor'un gelecek sezon birlik beraberlik içinde yeniden Süper Lig'e çıkabileceğini belirten Yenice, "Artık yapacak birşey yok. İkinci Lig'de iyi mücadele edip, birlik beraberlik içinde olursak ben Süper Lig'e daha kolay çıkacağımıza inanıyorum. Bunun için çalışacağız'' ifadesini kullandı. 

'Kocaman bir takım' 

RIZA GERENİZ DHA 

Aykut Kocaman ile prensip anlaşmasına varan Konyaspor, gelecek sezon UEFA Kupası'nı hedefliyor. Başkan yardımcısı Arif Çelik, "En büyük hayalimiz, ligde ilk 5 içerisine yer almak. Bunu da önümüzdeki sezon başaracağız. Konya'ya yakışır şekilde mücadele edip hem ülkemizi hem de şehrimizi Avrupa'da temsil etmek istiyoruz" dedi. 
Futbol Şube Sorumlusu Bahattin Karapınar ise Aykut Kocaman ile Süper Lig'de fırtınalar estirmeyi amaçladıklarını ifade etti. Takımı gençleştireceklerini vurgulayan Karapınar, Aykut Kocaman yönetiminde kocaman bir takım oluşturacaklarını vurguladı. 

Gençler'de kriz 

Ümit, El Saka, Mustafa Özkan, Ali Tandoğan, Atilla, Sertan, İsmail, Gökhan'la yollar ayrıldı 

İLHAN GÜLER 

Kırmızı - Siyahlı takımda dün şok gelişmeler yaşandı. Başkan İlhan Cavcav'ın iç transferde masaya oturduğu Ali Tandoğan, El Saka, Mustafa Özkan, Ümit Bozkurt, Atilla Birlik, Sertan, İsmail Güldüren ve kaleci Gökhan ile yollar ayrıldı. Cavcav'ın daha önce teklif ettiği parada değişiklik yapmaması nedeniyle ipler koparken Beşiktaş'a giden Youla ile birlikte ilk 11'de yer alan 8 futbolcunun takımdan ayrılması Teknik Direktör Ziya Doğan'ı büyük sıkıntıya soktu. Doğan, "Futbolcuların istediği rakam normal. Takım iskeleti büyük ölçüde bozuldu. Böyle olmasaydı bir santrfor, bir stoperle işi bitirecektik. Geçen yıl harcanan paranın yarısına bile şampiyonluğa oynayabilirdik. Şimdi hedef orta sıralar olabilir. Yönetim ile görüşerek değerlendirme yapacağız. Alternatif oyuncular mutlaka alınmalı" diye konuştu. 

Bulak kalıyor 

Denizlispor Başkanı ile görüşen Teknik Direktör Giray Bulak hiçbir yere gitmeyeceğini açıkladı 

FERAH IŞIK DHA 

Denizlispor, Giray Bulak'la yola devam edecek. Galatasaray'a yenilip beşinciliği Gençlerbirliği'ne devreden Yeşil - Siyahlılar'ın Başkanı Zafer Kantarcı, Bulak ile bir görüşme yaptı. Camianın ayrılacağı konusundaki haberlerden rahatsız olduğunu vurgulayan Başkan, "İmzayı atın, herkes rahatlasın" dedi. Giray hocanın da, "Bir yere gitmiyorum. Denizli'de kalmak istiyorum'' dediği öğrenildi. Katrancı, Galatasaray karşısında alınan 4-0'lık yenilginin, sergilenen futbola ölçü olmadığını belirterek, "Hagi'nin istifa edecek olması, Sarı - Kırmızılı futbolcuları motive etti. Bu sezon ligdeki Beşiktaş, kupadaki Fenerbahçe yenilgilerinden sonra inanılmaz puanlar kaybettik. Bu iki maç, bizim için kırılma noktası oldu. Sonuçta 49 puanla ligi altıncı sırada tamamladık. Genel olarak başarılı bir sezon geçirdik" dedi. 

ANKARASPOR 

Aybaba'dan bir yıllık imza 
Ankaraspor Yönetimi, Teknik Direktör Samet Aybaba ile nikah tazeledi. Tecrübeli çalıştırıcı 1 yıllık resmi sözleşme imzalayarak takımda kaldı. Altınpark havuz başında yapılan imza törenine Onursal Başkanı Melih Gökçek, başkan Hilmi Gökçınar ve bazı yöneticiler katıldı. Aybaba imzadan sonra, "Hedefleri olan bir takımız. Yapacağımız daha çok iş var. Tesisleşmeyle birlikte, Ankaraspor başarıya koşacaktır" dedi. 

SAMSUNSPOR 

Sağlam Bunu hak etmedik 
Diyarbakırspor maçının ardından, Samsunspor taraftarının, "Satılmışlar" diye tempo tutması Teknik Direktör Ertuğrul Sağlam'ı üzdü. "Bu takım bunu hak etmiyor" diye konuşan Sağlam, "Taraftarın kullandığı ifade, çok ağırdı. Bu sözleri kaldırmak çok zor. Sanırım bir grup provokatörün oyununa geldiler. Oyuncularım saha içinde ellerinden geleni yaptı. Ancak rakibin kazanma arzusu ve isteği bu sonucu ortaya çıkardı. Biz bugüne kadar kulübümüze leke sürdürmedik" dedi. 

ÇAYKUR RİZESPOR 

Rota Nurullah Sağlam'a döndü 
font style "font-family Arial, Helvetica, sans-serif font-size 18px font-weight bold " color " DF002B" font b b font style "font-family Arial, Helvetica, sans-serif font-size 18px font-weight bold " color " DF002B" font b b 
</TEXT>
</DOC>
