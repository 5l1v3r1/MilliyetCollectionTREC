<DOC>
<DOCNO> 310703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/30/yazar/pulur.html </URL>
<DATE> 2005/01/30/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Yazar, okur muhabbetleri .. 
</HEADLINE>
<TEXT>


DEĞİŞİK değişik okur vardır. 
Karşı kaldırımdan görür, "Acaba o mu " diye kuşkuludur. Siz selam verirseniz, selamınızı alır, bir yerde rastlarsanız yanaşır, "Siz misiniz " diye sorar, "evet" cevabını alınca memnun olur. Bir başkası sizi hemen tanır, hal hatır sorar, ayaküstü konuşulur, sizin unuttuğunuz bir yazı onun hafızasındadır, ne kadar sevinirsiniz. Bir başkası kötü kötü bakarak geçer, anlarsınız ki yazınızı beğenmeyenlerdendir. Bir başkası, sizi çocuğuyla tanıştırır, "Bak, filan amcan " diye, çocuk daha ilkokula yeni başlamıştır, sizi nereden tanısın, üstelik sizin ne futbolcu, ne de pop şarkıcısı oğullarınız vardır. Olsaydı çocuğa kendinizi kolay tanıtabilirdiniz... 

FAZIL Ahmet Aykaç, Cumhuriyet'in ilk yıllarının ünlü yazarı, şairi, kısacası edibi. Ada vapurunda otururken, bir baba oğlunu, tanıştırmak istemiş 
"Öp oğlum Fazıl Ahmet Bey Amca'nın elini " 
Çocuk el öperken yan gözle de babasına bakıyormuş, "Bu kim " diye... 
Fazıl Ahmet Bey gülmüş 
"Ben Eşfak'ın babasıyım oğlum " 
Rahmetli Eşfak Aykaç o zaman Galatasaray'ın en meşhur oyuncularından biri, Allah rahmet eylesin... 
Bizim çocuklardan biri de futbolcu ya da popçu olsaydı, işimiz kolaydı, kendimizi hemen tanıtırdık... 
Yazarla okur ilişkilerinin bir bölümü böyledir fazlası yoktur, eksiği vardır. 
Lakin geçtiğimiz çarşamba günü öyle bir karşılaşma oldu ki 

BEŞİKTAŞ'ta "Dışbank"ın önündeyiz, yanımızdan geçen biri durdu ve döndü 
"Siz Hasan Pulur musunuz " 
"Evet, buyurun " 
Hemen elini uzattı, tokalaştık, "Çok sevindim " dedi 
"Eğer sizinle konuşmasaydım, çok üzülecektim, içimde ukde kalacaktı " 
"Hayrola, neden ukde kalsın " 

Anlattı 
"Birkaç yıl önce İstiklal Caddesi'nde Aziz Nesin'i gördüm, gidip tanışayım, dedim, sonra çekindim. On beş gün sonra Aziz Nesin ölmez mi İçimde ukde kaldı " 
Güldük 
"Allah razı olsun hemen eve, hanıma çocuklara eşe dosta haber vereyim, biz on beş gün sonra gidiciyiz, hazırlıklı olsunlar " 

ÇOK üzüldü, dediğine diyeceğine pişman oldu, kendisini teselli ettik, "İnsan bazen böyle pot kırar, gaf yapar " dedik. O h l bize telefon edeceğinden söz ediyordu, arkasından seslendik ama duyuramadık. "Sakın şubatın onundan sonra telefon etmeyin " diyecektik, zira on beş gün sonra 10 Şubat... 
Belli olmaz, belki öbür dünyaya nakli mek n etmiş oluruz. 
Neyse ki okurumuzun içinde, Aziz Nesin gibi ukde kalmayacak, hiç olmazsa tanıştı, elimizi sıktı. 
Kim bilir Aziz Nesin'in de, elini sıkıp tanışsaydı... 



</TEXT>
</DOC>
