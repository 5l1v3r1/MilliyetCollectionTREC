<DOC>
<DOCNO> 310886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/31/spor/spo15.html </URL>
<DATE> 2005/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Buzun Rus kraliçesi 

AVRUPA Artistik Patinaj Şampiyonası'nda altıncı kez altın madalyaya ulaşan Rus Irina Slutskaya buzun efsaneleri arasına katıldı. İlk kez 1995'te yarışmaya başladığı Avrupa Şampiyonası'nda 10 yılda altıncı kez zirveye çıkan Slutskaya, böylece daha önce bu başarıyı yakalayan Katarina Witt ve Sonja Henie'ye ortak oldu. Rus sporcuların tüm madalyaları topladığı Torino'daki şampiyona, dün yapılan gösteri bölümüyle son buldu. 

Talihsiz hakem 

İKİNCİ Lig B Kategorisi'nde 2-0 ev sahibi ekibin kazandığı Ordu - Yalova maçının ikinci yarısında yardımcı hakem İbrahim Bülbül'ün omuzu çıktı. Koşarken ayağa kayan Bülbül, hastaneyek kaldırılırken, yerine dördüncü hakem Mutlu Dalbudak görev yaptı. 

Gafın böylesi 

ÜÇÜNCÜ Lig 1. Grup'ta Iğdır - Nevşehir maçında sahalarda ender görülen bir olay gerçekleşti. Iğdırsporlu yöneticilerin itirazı üzerine ilk yarıyı 13 dakika erken bitirdiğini farkeden orta hakem Vedat Öz, soyunma odasına giden futbolcuları sahaya çıkartıp, kalan süreyi oynattı. 

Altınları kaptılar 

TÜRKİYE Büyükler Bireysel Serbest Güreş Birinciliği dün üç sıklette şampiyonların belirlenmesiyle son buldu. 60 kiloda Erhan Bakır, 74'te Bekir Demirtaş ve 96'da Fatih Çakıroğlu mutlu sona ulaştı. Şampiyonada ilk kez birinci olan sporcuya yedi, ikincilere beş ve üçüncülere de üçer Cumhuriyet Altını ödül verildi. Avrupa Şampiyonu Tevfik Odabaşı dereceye giremezken, Dünya Şampiyonu Harun Doğan üçüncü oldu. 

Krizin nedeni ayırımcılık 

AKÇAABAT Sebat'ta 7 futbolcuyla başlayan, 4 oyuncuyla devam eden isyanın, Ogün'ün kaptanlığından değil, paraların ödenmemesinden kaynaklandığı ifade edildi. Muzaffer, Semavi, Abdurrahman ve Sedat, yeni alınan futbolculara ödeme yapılmasına karşın, kendilerine para verilmediğini belirtip, "Ya hiç kimseye vermesinler, ya da herkese hakkını ödesinler" diye konuştu. 

Chelsea'den rekor zarar 

İNGİLTERE Premier Ligi'nde 10 puan farkla liderliğini sürdüren Chelsea, 166 milyon dolarla İngiltere futbol tarihinin en yüksek zararını açıkladı. Rus milyarder Roman Abramovich'in 2003 yılında kulübü satın almasının ardından 2003 - 2004'te kulübün rekor düzeyde zarar ettiği belirtilirken, daha önceki rekorun 2003'te 99 milyon dolarla Leeds United'a ait olduğu bildirildi. 

Potada bugün 

Atatürk Spor Salonu 
17.30 T.Telekom - Ülkerspor 

Potada dün 

Bayanlar Ligi 
İÜSK - Arı Koleji 66 - 59 
Ceyhan B. - BOTAŞ 68 - 57 
Erkekler Ligi 
Banvit - İTÜ 95 -83 

Filede dün 

G.Saray - T.Plevne 2-3 
F.Bahçe - SSK 0-3 
S.Joseph - Manavgat 3-0 
B.Tekel - Beşiktaş 3-2 
TKİ - İst.B.B. 1-3 
Çankaya B. - Arçelik 0-3 
H.Polisgücü - H.Bankası 0-3 
Erdemir - P.Akademisi 3-1 
B.Emniyet - Z.Bankası 0-3 
Eczacıbaşı - A. İhtisas 3-0 


</TEXT>
</DOC>
