<DOC>
<DOCNO> 345660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/25/son/soneko34.html </URL>
<DATE> 2005/05/25/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
ERDEMİR'e Rusya'dan talip var... 
</HEADLINE>
<TEXT>

     Ereğli Demir Çelik Fabrikaları’na Rus Novolipetsk Metal şirketinin talip olduğu öğrenildi. 
     Rus Kommersant gazetesinde yer alan haberde, Türkiye’nin, Ereğli Demir Çelik Fabrikaları’nın yüzde 49.12’lik bölümünü 40 milyon dolarlık geçici teminat koşulunun bulunduğu ihaleyle satacağını belirterek, satışla ilgili ilanın Türk basınında yayımlandığını kaydetti. 
     Haberde, şirkete talip olanların tekliflerini en geç 8 Temmuz’a kadar iletmeleri gerektiği belirtilerek, Rusya’dan şu ana kadar sadece Rus Novolipetsk Metal şirketinin Erdemir’in hisselerine talip olduğunu açıkladığını duyurdu. 
     
     RUS GAZ OTOMOBİLLERİNİN TÜRKİYE’DE ÜRETİMİ... 

     Rus İnterfaks Ajansı da Gorki Otomobil Şirketi GAZ ve Türk Bisan şirketinin, GAZ otomobillerini Türkiye’de üretme konusunu görüştüklerini bildirdi. 
     GAZ Otomobil Şirketi Basın Sözcüsü Sergey Lugoyov, Bisan ile Türkiye’de üretim konusunu görüştüklerini belirterek, tarafların projenin ekonomik boyutunun yanı sıra ortak üretim konularını DA ele aldıklarını kaydetti. 
     Lugoyov, görüşmelerden olumlu bir sonuç alınması halinde Türkiye’de montaj üretiminin 6-8 ay içinde başlayabileceğini belirterek, bunun için Türkiye’de yeni bir binanın inşa edileceğini ve gerekli araçların yerleştirileceğini söyledi. 
     Bisan, anlaşmanın olumlu sonuçlanması halinde kamyonet, Sobol ve Volga araçlarının montajını Türkiye’de yapacak. 
     
</TEXT>
</DOC>
