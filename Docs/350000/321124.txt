<DOC>
<DOCNO> 321124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/06/ekonomi/eko02.html </URL>
<DATE> 2005/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İTO seçimlerinde 'siyaset' belgesi 
</HEADLINE>
<TEXT>


Tüm Otobüsçüler ve İşletmecileri Federasyonu'nun İTO seçimleriyle ilgili toplantısına dokuz AKP milletvekilinin de katılacağı belirtildi 

EKONOMİ SERVİSİ 

İstanbul Ticaret Odası'nın İTO 9 Mart'ta yapılacak olan meslek komiteleri ve meclis üyeliği seçimlerine, siyasetin gölgesinin düştüğünün belgelendiği öne sürüldü. İTO'dan yapılan açıklamada, "Tüm Otobüsçüler ve İşletmecileri Federasyonu'nun TOFED üyelerine gönderdiği bir faks metniyle siyasetin gölgesi kanıtlandı" denildi. 
Açıklamaya göre, faks metninde 7 Mart Pazartesi günü yarın Uluslararası Anadolu ve Trakya Otobüsçüleri Derneği'nde UATOD dokuz AKP milletvekilinin katılımıyla, İTO seçimleriyle ilgili bir toplantı yapılacağı kaydedildi. Toplantıya AKP milletvekilleri Recep Koral, Yahya Baş, Nusret Bayraktar, Nimet Çubukçu, İnci Özdemir, Mehmet Mustafa Açıkalın, Mustafa Baş, Mustafa Ataş, Ünal Kaçır ve AKP İstanbul İl Yönetim Kurulu Üyesi Hasan Karahan'ın katılacağı belirtildi. 


</TEXT>
</DOC>
