<DOC>
<DOCNO> 348454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/03/spor/spo06.html </URL>
<DATE> 2005/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İkimiz bir fidanız 
</HEADLINE>
<TEXT>


Erciyesspor yeniden Süper Lig'e çıktı. Şimdi Kayseri'de kentin iki takımı kaldırıp kaldıramayacağı konuşuluyor. Kimine göre bu durum tarihin tecellisi, kimine göre ise aslında tam bir talihsizlik 

Erciyes'in Hikayesi Hakan DİLEK 


Süper Lig bu sezon Kayseri'den iki takımı ağırlayacak. Kayseri derbisi diye başlıkları şimdiden görür gibi oluyorum. Bundan önce de defaen karşı karşıya geldiler, isim değiştirdiler, becayiş yaptılar yer ve forma değiştirdiler, ama bu kez bir başka olacak Kayseri'nin havası. Peki kentin spor camiası, camia diye anılan o mübarek birikim, topluluk, kitle, insan grupları, yöneticiler, futbolcular, taraftarlar neler düşünüyor acaba Bastık teybimizin tuşuna tur eyledik Kayseri'yi... 

Mehmet Özhaseki 

Onursal Başkan ve Büyükşehir Bld. Bşk. 
İç dinamiklerini harekete geçirmiş, kalkınma dinamiklerini yakalamış, ticari hayatı canlı, trendi iyi yakalamış illerin başında geliyor Kayseri. Belediyenin diğer bütün kurumlarıyla direkt bağlantısı, içi çeliği ve birlikteliği var. Bütün işler iyi giderken yolunda gitmeyen bir tek spor vardı Kayserili her şeyi yapıyor, ama spora gelince biraz geri duruyor. Son yedi sene de üç yüz trilyon liralık hayır işlerine yatırılmış. Ama spora nakdi yardım istediğimizde insanlarımız "Yahu toptan hayır mı olur " diye bakıyorlardı olaya. Şimdi de çifte kavrulmuş bir keyif yaşıyoruz. Ama görev yine bize düşüyor. Çünkü Kayserili iş adamlarının bu işe h l sıcak bakmadıklarını görüyoruz. Sosyal hayata, işe, hayır işlerine geleneksel, klasik anlamda bakıyorlar. Spor bunların arasında ilk sıralara hiç geçmedi. Gelecek nakdi destek akılcı bir politika ile değerlendirilirse Süper Lig'de iyi işler yapabiliriz diye düşünüyorum. 

Enver Kemaloğlu 

Erciyesspor İkinci Başkanı 
Hiçbir husumetimiz yoktur Kayseri'de. Bazı şeyler söyleniyor, ama biz öncelikli olarak Kayseri'nin başarısını düşünürüz. Bunu kim sağlayacaksa da onun olanaklarını artırma yoluna gider ve dayanışmaya gireriz. Hiçbirimizde "Biz bu kulübü Süper Lig'e çıkardık burada durmamız lazım " diye bir düşünce olmadı. Biz Kayseri ismini daha ileriye taşıyacak kim varsa görevimizi ona devretmeyi istedik her zaman. 

Dr.Erol Bedir 

Erciyesspor Asbaşkanı 
Geçen sene aynı gruptaki Erciyesspor ligi üst sırada tamamlayıp Süper Lige çıktı. Kayserispor ise altıncı olmuştu. Süper Lig'de Kayseri isminin söylenmesi için Erciyes ile isim değişikliğine gidersek nasıl olur diye sayın valimizden spor kamuoyunun en ilerideki isimlerine kadar ileri gelen bütün isimler bunu tartıştılar. Her iki takımın da genel kurul delegeleri aşağı yukarı zaten aynı kişiler. Yapılan şudur Kayseri ismini bırakıyor Erciyes ismini alıyorum, Erciyes ismini bırakıyor Kayseri ismini alıyorum. Biz kenti temsil eden ismin olmasında bir sakınca görmedik. Kayseri'yi anlamak için Kayseri'de yaşamak lazım. Biz birbirimize karşı önyargılı değiliz. Burada Adanaspor -Adana Demirspor, Karşıyaka - Göztepe çekişmesi yaşanmaz. Biz başında ve önünde Kayseri isminin olduğu her şeyin bilimde, sanatta, siyasette, sporda ne olursa olsun onun üst düzey yarışabilmesini isteriz. 

Ali Sözduyar 

Erciyes Eski Başkanı-1990 
Kayserispor'un kurulduğu 1966'dan bu yana idarecilik yaptım. Anadolu kulüplerinde idarecilik çok zor. Geliri olmayan, gideri çok olan bir iş kulüpçülük. Bunu sağlam bir temele bağlamazlarsa iki takımı kaldırmaz bu kent. Kayserili, kaz gelecek yerden tavuk esirgenmez denir ya kazın gelmeyeceğini görünce hayatta bakmaz o tarafa. Erciyesspor'un kötü durumlara düşmeleri yüzünden her gelen rengini de ismini de değiştirirdi. İki takımı kaldırır diyenler yanlış düşünüyor. Allah Özhaseki başkana güç kuvvet versin. 

Hacı Boydak 

Hacılar Erciyesspor Başkanı 
İki takımın Süper Lig'de olması iyi bir şeydir. Bu Kayseri'nin ufkunu açar. İyi bir yarışma ruhu doğurur. Ticari hayatı da etkileyeceğini düşünüyorum. 

Cicom Memet 

Erciyes Kulüp Müdürü 
1968 - 77 yılları arasında futbol oynadım Kayserispor'da. Nerede görev verildiyse orada oynadım. Sonra da yöneticilik yapmaya başladım. Bize soruyorlar neden böyle sessiz ve derinden gidiyor ve nasıl başarılı oluyorsunuz diye Bunu bir aile gibi yaşamamıza bağlıyorum. Alçakgönüllü adamlarız. Başarı ondan sonra gelir zaten. Biz şehir mezarlığına yakın kurmuşuz tesislerimizi, nereye gideceğimiz nereden geldiğimizi iyi biliyoruz... 

Rıfat Pekkan 

Erciyesspor eski idarecisi 
On beş gün arayla isim değişiklikleri yaptık ve Kayserispor'un Süper Lig'de yer almasını sağladık. Bu ilk defa olmadı. Kulüp zor duruma düştüğünde kim sahiplendiyse ona verdik. Aman kulüp kapanmasın diye de her istediklerine evet dedik. Başkan olan Trabzon'u seviyorsa renk mavi-kırmızı oluyor, Beşiktaşlıysa siyah - beyaz, Galatasaraylıysa sarı - kırmızı, Fenerliyse sarı - lacivert. Böyleyken böyle... Ama bu Erciyesspor'da bir özgüven var ki o formayı kim giyerse giysin ciddi şekilde etkileniyor. 

Altuğ Türkay 

Taraftar 
Biz iş açısından bakıyoruz abi. Her hafta maç olması demek her hafta iş olması demektir. Halkın arasında da bir ayrım olmaz. Daha önce de oldu, Kayseri gol atarsa onu, Erciyes atarsa onu alkışlarız biz. 

Fehmi Redifoğlu 

Taraftar 
Ümit Aktan devşirme diyordu Kayserispor için. Gerçek Kayserispor'u şimdi görecek. Bizim için gurur vesilesi oldu bu iş. Herkes önce kendi toprağına baksın. 

Oktay Ensari 

DHA Bölge Müdürü 
Kayseri iki takımı da kaldıracak kapasitede. Burada İhlas, Cihan, Doğan ve Anadolu Ajansı temsilcilikleri var. Her ildeki şartlardan daha iyi koşullarda çalışıyoruz. Stadyumda son derece iyi koşullarda hazırlanmış bölümümüz var. Maçları buradan değerlendiriyoruz. Biz iki takımımızın da olduğu bir Süper Lig'e ülkedeki diğer meslekdaşlarımız gibi ve her yer kadar hazırız ... 

Mustafa Uğur 

Erciyesspor Teknik Direktörü 
Kayserispor'da 15 yıl futbolculuk yaptım. 7 yıl takım kaptanlığı görevini yürüttüm. 2001'de ise Erciyesspor'un temellerini attık. Herkes bize bu başarının sırrını soruyor 24 kişilik bir ekip yaptık ve aynı yerin iki adamı oldu. Sırrımız akıllı taktik ve birbirini çok iyi anlayan bir ekip olmaktır. 

Seyit İçgül 

Erciyesspor Kaptanı 
Kayserispor, Hacılar Erciyesspor ve Erciyesspor'da top oynadım ve kaptanlık yaptım. Hepsi de bu memleketin takımıydı. Hiçbir takım hedefsiz olmaz. Tüm futbolcuların fedak rlıkları ve yönetimin katkılarıyla başarıyı yakaladık... Erciyesspor'a sempati çoktu her yerde. Biz memleketimize hangi takımda olursa olsun hizmet ettik. 


</TEXT>
</DOC>
