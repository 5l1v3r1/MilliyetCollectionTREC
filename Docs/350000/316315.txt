<DOC>
<DOCNO> 316315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/18/spor/spo15.html </URL>
<DATE> 2005/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Kelime Aydın 68. oldu 

51. Dünya Kuzey Disiplini Kayak Şampiyonası, Almanya'nın Oberstdorf kentinde başladı. Şampiyonanın ilk yarışı olan bayanlar 10 kilometre serbest kayak kros müsabakasına 75 sporcu katıldı. Çek sporcu Katerine Neummanova, şampiyonluğa ulaşırken, ülkemizi temsil eden Kelime Aydın 68. sırada yer aldı. 

Dion Glover gönderildi 

ÜLKERSPOR, ABD'li oyuncusu Dion Glover ile yollarını ayırdı. Turuncu - Yeşilliler, sezonun başlamasına kısa bir süre kala kadrosuna kattığı ancak NBA kariyerine karşın bekleneni veremeyen bu oyuncunun yerine ilk turda statü gereği oynayamayan Sırp forvet Dusan Vukcevic'e forma giydirecek. 

Demirel'e son görev 

BASKETBOL Federasyonu Başkanı Turgay Demirel'in önceki gün vefat eden annesi Hadiye Demirel dün Levent Camii'nde kılınan öğle namazının ardından Zincirlikuyu Mezarlığı'nda toprağa verildi. Demirel'i son yolculuğuna ailesi, yakınları, TBF çalışanları ile basketbol camiasının ve spor dünyasının ünlü isimleri uğurladı. 

Yaşar Doğu başlıyor 

SAMSUN'DA bugün başlayacak 33. Uluslararası Yaşar Doğu Erkekler ve Bayanlar Serbest Güreş Turnuvası'na, Türkiye'nin yanı sıra 12 ülkeden 192 sporcunun katılacağı bildirildi. Samsun İl Müdürü Fatih Öztürk, 22 yıl aradan sonra Yaşar Doğu'nun memleketi Samsun'a alınan organizasyona halktan destek beklediklerini söyledi. 

NBA'de dün 

NY Knicks - M.Bucks 108-90 
Boston - Memphis 90 - 88 
Toronto - Chicago 115 - 121 
Philadelphia - Detroit 75 - 93 
Charlotte - Denver 94 - 88 
Cleveland - Atlanta 111 - 89 
Indiana - Portland 95 - 87 
New Jersey - Sacramento 96 - 85 
Miami - LA Clippers 113 - 95 
New Orleans - S.Antonio 78 - 101 
Seattle - Golden State 110 - 117 

Potada bugün 

Abdi İpekçi Salonu 
19.00 Fenerbahçe - Tekelspor 
Ayazağa Salonu 
16.00 İTÜ - Efes Pilsen 


</TEXT>
</DOC>
