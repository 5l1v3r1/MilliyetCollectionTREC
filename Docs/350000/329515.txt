<DOC>
<DOCNO> 329515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/02/guncel/gun02.html </URL>
<DATE> 2005/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Başsavcı Ok Laiklik karşıtları devlete sızdı 
</HEADLINE>
<TEXT>


Laikliği benimsememenin suç olmadığını belirten Yargıtay Cumhuriyet Başsavcısı Nuri Ok, "Ancak laiklik karşıtları ülkemizde güçlenme ortamı buluyor" dedi 

BURAK GEZEN, ERSAN KÜÇÜKKURU Çanakkale DHA 

Yargıtay Cumhuriyet Başsavcısı Nuri Ok, laikliği benimsememenin suç olmadığını belirterek, "Ancak laiklik karşıtlarının ülkemizde güçlenme ortamı buldukları, yandaş sayılarını ve imk nlarını artırdıkları, devlete sızdıkları bir gerçektir" dedi. Ok, yeni Türk Ceza Kanunu'nun TCK ertelenmesini de "Anlaşılan 1 Nisan şakası gerçekleşti" diye değerlendirdi. 
Çanakkale Barosu'nun yeni TCK ve Ceza Muhakemeleri Kanunu'nu CMK değerlendirmek amacıyla düzenlediği panelde konuşan Ok, kanunların yürürlüğe girmesiyle "felaket kopacağı" düşüncesinin abartılı olduğunu söyledi. Ok, şöyle devam etti "Ama kavram, terim ve anlam birliğinin sağlanamadığına, soyutluk ve bulanıklığın olduğuna, dilinde zafiyetler bulunduğuna yönelik eleştirilerin haklılık payı var." 
Demokratik toplumun en önemli teminatının "özgür basın" olduğunu vurgulayan Ok, "Panik düzenlemeler hiç düşünülmemelidir. Nitekim basın kanununa bu yaklaşımın h kim olduğunu görmekteyiz. Tüm özgürlüklerde olduğu gibi basın özgürlüğünün kısıtlanmasında belirsiz, sınırları çizilmeyen, soyut kavram ve terimlerden sakınılması, cezada yasallık ilkesi ve özgürlüklerin geniş yorumlanması ilkesinin gereğidir." şeklinde konuştu. 
TCK'nin 84, 133, 226, 267, 269, 285, 305 ve 318. maddelerinin gözden geçirilmesinde zorunluluk olduğunu ifade eden Ok, şöyle devam etti "Aksi takdirde basın için sıkça soruşturma gündeme gelecektir ki basın ve ifade özgürlükleri önünde, demokrasimizin görüntüsünü de bozacak ciddi engeller ve endişeler oluşturacaktır. Sadece basınla sınırlı olmaksızın, kanunun siyasi iradece değerlendirilmeye alınması için yürürlüğünün ertelenmesi sevindiricidir." 

Türban mesajı 
Türkiye, hatta dünya için demokratik rejimin yeg ne model olduğunu ve bu model içinde laiklik ilkesinin özenle korunmasının önem taşıdığına dikkati çeken Ok, "Okullar kamusal alandır ve özgün durumu da kabul edilmelidir. Öğrenci, okulun öğretmenlerle birlikte asli, hatta kurucu unsurudur. Öğrencilerin, dini simge ve işaret taşımaları da kesinlikle laikliğe aykırıdır. Kızlarımızın, dinimizi temsil etmeyen 'türbana özgürlük' sloganıyla sürdürülen radikal hareketin, özgürlüğü dışlayan siyasal ideolojinin bir parçası olduğunu anlamaları gerekir." dedi. 


</TEXT>
</DOC>
