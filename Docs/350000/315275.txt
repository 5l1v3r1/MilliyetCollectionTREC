<DOC>
<DOCNO> 315275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/15/siyaset/siy02.html </URL>
<DATE> 2005/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yolsuzluğun ucu hükümete dayanır' 
</HEADLINE>
<TEXT>


ANKARA Milliyet 


CHP Grup Başkan Vekili Haluk Koç, Elektrik Üretim A.Ş.'deki yolsuzluğun AKP'nin, Cumhurbaşkanı Sezer'i by-pass ederek atamakta direttiği bürokrat tarafından yapıldığını belirterek, "Sorumluluktan kaçamazsınız. İşin ucu AKP Genel Merkezi'ne dayanıyor" dedi. EÜAŞ Genel Müdür Vekili Önder Piyade'nin atama kararnamesinin 2 kez Sezer'den döndüğünü kaydeden Koç, şöyle devam etti "İktidar, kefil olduğu bürokratta diretmiştir. AKP'nin yolsuzluklara ilişkin zincirin bir halkası olduğu ortada." 
Koç, hükümetin h l yolsuzluklara "damardan girme edebiyatı" yaptığını ve konu Meclis'e geldiğinde, "Bunlar siyasi girişimlerdir" diye soruşturma komisyonu kurulmasını reddettirdiğini öne sürdü. Koç, "Mecbur kalıp kendinizi kurtarmak için soruşturma izni vermenizle bu işten yakanızı sıyıramazsınız. Müsteşarınızla ilgili iddialara yanıt verin" diye konuştu. 


</TEXT>
</DOC>
