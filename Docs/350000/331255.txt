<DOC>
<DOCNO> 331255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/07/son/sonyas11.html </URL>
<DATE> 2005/04/07/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
İngiltere'de ilkokulu bitiren her 5 çocuktan biri okuma bilmiyor... 
</HEADLINE>
<TEXT>

     İngiltere'de ilkokulu bitiren her beş çocuktan birinin okuma bilmediği, buna rağmen ortaokula gitmesine izin verildiği açıklandı. 
     Avam Kamarası Eğitim Komisyonu üyeleri tarafından yapılan araştırma sonucunda hazırlanan raporda, ilkokulu bitiren 11 yaş grubunun başarısızlığının tümüyle sistemin başarısızılığı olarak kabul edilmesi ve önlem alınması gerektiği bildirildi. 
     Komisyon raporunda açıklanan rakamın kabul edilemeyecek kadar yüksek olduğu ve yılda 12 bin ''okuma bilmeyen'' ilkokul mezununun ortaya çıkarıldığı kaydedildi. 
     Açıklanan rakamlar, eğitimi önem sırasına göre politikalarının en başına yerleştiren İşçi Partisi için seçim öncesinde alınmış yeni bir darbe olarak yorumlanıyor. 
     
</TEXT>
</DOC>
