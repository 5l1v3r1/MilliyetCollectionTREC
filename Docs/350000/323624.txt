<DOC>
<DOCNO> 323624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/14/son/sondun35.html </URL>
<DATE> 2005/03/14/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
2004, gazeteciler için son 10 yıldaki en kanlı yılı oldu 
</HEADLINE>
<TEXT>

     Gazetecileri Koruma Komitesi CPJ , 2004 yılında görevi başında 56 gazetecinin öldürüldüğünü ve bu rakamla geçen yılın, son on yılın en kanlısı olduğunu açıkladı. 
     CPJ'nin ''2004'de basına saldırılar'' raporunda, 56 gazeteciden 36'sının doğrudan cinayete kurban gittiği, 2004'den önce gazeteciler açısından en kanlı yılın 66 gazetecinin öldürüldüğü 1994 yılı olduğu belirtildi. 
     Gazeteciler için geçen yıl dünyanın en tehlikeli yerinin Irak olduğu belirtilen raporda, Irak'ta öldürülen 23 gazetecinin çoğunun Iraklı olduğu, 9'unun cinayete kurban gittiği açıklandı. 
     Raporda, basına yönelik baskı konusunda da, Baltık dışındaki eski Sovyet ülkeleriyle Rusya'ya dikkat çekildi. Ayrıca, Çin'de geçen yıl 42 gazetecinin tutuklandığı kaydedildi. 
     Komite sözcüsü Wacuka Mungai, Aralık ayı başında 54 gazetecinin öldüğünü açıkladıklarını hatırlatarak, buna yıl sonunda 2 ölüm daha eklendiğini söyledi. 
     Mungai, ayrıca Uluslararası Gazeteciler Federasyonu'nun FIJ , 2004'te 129 medya çalışanının öldüğü açıklamasına ilişkin, FIJ'in farklı kriterler kullandığını, kazalar gibi farklı durumları da dahil ettiğini belirtti. 
     
</TEXT>
</DOC>
