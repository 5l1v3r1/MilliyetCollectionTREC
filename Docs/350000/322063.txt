<DOC>
<DOCNO> 322063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/09/spor/axspo03.html </URL>
<DATE> 2005/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Derwall'in savaşı 
</HEADLINE>
<TEXT>


Galatasaray'ı 1986 - 87 yılında şampiyon yaparak 14 yıllık hasreti bitiren Alman hoca, komaya girdi. Şuuru kapalı olan Derwall azraille pençeleşiyor 


GALATASARAY'A önemli katkılar sağlayarak bir döneme damgasını vuran Derwall, rahatsızlanarak komaya girdi. Uzun süredir ilaç tedavisi gören Derwall'in, önceki gece ağır gribal enfeksiyon teşhisiyle hastaneye kaldırıldığı öğrenildi. Hastanede fenalaşan efsane teknik direktörün şuurunun da kapandığı bildirildi. 
JUPP Derwall, 1984-85 sezonunda Galatasaray'da işbaşı yapmıştı. Alman hocanın ilk icraatı Florya Tesisleri'nin toprak sahasını çim sahaya çevirtmek olmuştu. Derwall'li Galatasaray, 1985-86'da sezonunu namağlup ikinci sırada tamamlamış, 1986-87 ve 1987-88'de ise şampiyonluğa ulaşarak 14 yıllık özlemi bitirmişti. 

Satışlar patladı 

SARI - Kırmızılı kulüpte Franck Ribery transferi kulübün ürün satışlarına olan ilgiyi artırdı. Fransız futbolcunun formalarının bugüne kadar en yüksek satış rakamına ulaşan Hakan Şükür'e çok yaklaştığı bildirildi. Beşiktaş derbisinin ardından Ribery formalarının günlük satışının 80 ile 90 adete kadar yükseldiği açıklandı. 

Hazırlıklar başladı 

CİM - Bom, İstanbulspor maçının hazırlıklarını dün yaptığı tek antrenmanla sürdürdü. İdmana sakatlıkları süren Ergün, Song ve Hakan Ünsal çıkmadı. Top kapma çalışması sırasında Necati, Cihan ile çarpışarak sakatlık geçirdi. Golcü futbolcu kısa bir tedavinin ardından antrenmana devam etti. 

Tarihe geçti 

TEKNİK Direktör Hagi, 47 yıllık lig serüveninde 23. haftalar itibariyle Galatasaray'a en iyi 4. sezonunu yaşatmayı başardı. Rumen çalıştırıcı, Fatih Terim ve Mircea Lucescu gibi isimleri de geride bıraktı. 

EN İYİ 4 SEZON SEZON G B M A Y 1961-62 16 6 1 34 10 1993-94 17 3 3 52 22 1999-00 19 3 1 51 16 2004-05 17 3 3 43 14 


</TEXT>
</DOC>
