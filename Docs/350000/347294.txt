<DOC>
<DOCNO> 347294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/31/dunya/adun.html </URL>
<DATE> 2005/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
FRANSA'DA 'TSUNAMİ' 
</HEADLINE>
<TEXT>


Halkı, Avrupa Anayasası'nı reddeden Fransa, düne 'Günaydın hüzün' diyerek uyandı. Osmanlı için icat edilen 'Avrupa'nın hasta adamı' benzetmesini Fransız basını bu kez kendi ülkesi için kullandı 

Mine G. Kırıkkanat - Paris 


2 yıllık bir çaba sonunda ince elenip sık dokunarak hazırlanan AB Anayasası taslağının Fransa'da yüzde 55 gibi yüksek bir oranda reddedilmesi hem ülke içinde, hem de Avrupa çapındaki evetçi saflarda şok, şaşkınlık, hayal kırıklığı yarattı Birlik'in geleceği konusunda umutsuzluk doğurdu. Yaşanan moral bozukluğu özellikle var gücüyle evet safında yer alan medyada göze çarptı. Dünkü Fransız gazeteleri oylama sonucunu, "Siyasi tsunami" ve "Mazoşist şaheser" şeklindeki başlıklarla yorumladı. Fransa'nın anayasayı reddetmekle siyasi bir kriz içine atıldığını savunan gazeteler, şu başlıkları kullandılar 

MAZOŞİST ŞAHESER Liberation 
Popülizm salgını, önüne çıkan her şeyi, Avrupa'nın entegrasyonu, genişleme, siyasi elit, piyasa güçleri, reformlar ve enternasyonalizmi sildi süpürdü. Bu devekuşu gibi başını kuma gömen liderlerin eseri. 

TEPETAKLAK OLDUK Le Figaro 
Böylesine derin bir etki yaratacak başka bir örnek bulmak için tarihte çok gerilere gitmek lazım. Hayır kazandı ve her şey tepetaklak oldu. Chirac'ın hayalleri yıkıldı, Avrupa krize girdi. 

AVRUPA'NIN BÜYÜK KIZI DEĞİLİZ Le Monde 
Fransa artık Avrupa'nın büyük kızı değil. Fransa, Avrupa'nın birleşmesi için mücadele eden cephenin ön saflardaki yerini kaybetti. 

SİYASİ TSUNAMİ La Tribune 
Fransa'nın tercihi hiçbir şeyi çözmeyecek. Tüm yapılan, sorular yöneltmek. 

AVRUPA'NIN EN HASTA ADAMI L'Est Republicain 
Fransa'daki depremin dalgaları tüm Avrupa'da hissedildi. Fransa, AB'nin en hasta adamı. 

YALNIZLIĞA MAHK M Quest - France 
Önümüzdeki günlerde öteki referandumların bizi takip edip etmeyeceğini göreceğiz ama oradaki sonuçlar ne olursa olsun biz yalnızlığa ve yanlış anlaşılmaya mahk m olduk. 
Fransız "hayır"ı Avrupa ve ABD basınında da benzer şekilde şaşkınlık ve kötü haber havası içinde yansıtıldı. Bazı başlıklar şöyle 
ÖLÜM ÖPÜCÜĞÜ İngiliz Daily Mail , KENDİ KALESİNE GOL Yunan Ta Nea , ANAYASA GÜN YÜZÜ GÖRMEYECEK İtalyan La Repubblica , FRANSIZ - ALMAN MOTORU STOP Rus İzvestia , AVRUPA DONDU İngiliz Guardian , AVRUPA İÇİN KARA PAZAR Alman Bild , FRANSIZLAR SEÇKİNLERE NANİK YAPTI Amerikan Washington Post . 


</TEXT>
</DOC>
