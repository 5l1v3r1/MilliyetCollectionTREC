<DOC>
<DOCNO> 315464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/15/son/sonspo06.html </URL>
<DATE> 2005/02/15/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Çalımbay'ın tek tesellisi Carew... 
</HEADLINE>
<TEXT>

     Rıza hoca, cezalı Ronaldo ve Tümer Metin'in oynamayacağı Antep'te dizilişi değiştirecek. Pancu'nun durumu da h l belirsiz. 
     
     Tek teselli Carew 
     Teknik direktör Rıza Çalımbay, Kartal’daki işine sistemi değiştirerek başlamıştı. Takımını 3-4-2-1 düzeninde sahaya çıkartan genç hoca savunmada Toraman, Ronaldo, Çağdaş, ön liberoda Tayfur, Koray, solda İbrahim Üzülmez, sağda Ali Güneş’i oynatıyor, hücumda yalnız bıraktığı Carew’i de Pancu ve Tümer’le destekliyordu. Bu dizilişle iki maçını da kazanan Çalımbay’ın bugünlerde sıkıntısı büyük. Çünkü Ronaldo ve Tümer cezalı, Pancu ise sakat... Rıza hocanın tek tesellisi, hızla iyileşen John Carew... 
     
     Akın’a özel terapi 
     Ancak gribi atlatan Norveçli’nin dünkü çift kalede fiziki açıdan güçsüz olduğu gözlendi. Denizli maçında sakatlanan Pancu’nun durumu ise bugün çekilecek MR’ın ardından netlik kazanacak. Çalımbay, tüm olumsuzlukları düşünerek İbrahim Akın ve Ahmet Dursun’a sarıldı. Özel yaşantısına dikkat etmediği gerekçesiyle kadroya giremeyen Akın’a özel terapi uygulanıyor. Antrenör Gökhan Keskin, İbrahim’le 24 saat ilgileniyor. Dursun da idmanlarda özel bir programa tabi tutularak hazırlanıyor. 
     
</TEXT>
</DOC>
