<DOC>
<DOCNO> 300877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/25/son/soneko06.html </URL>
<DATE> 2004/12/25/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Ernest Young'a 125 milyon dolar ceza... 
</HEADLINE>
<TEXT>

     ABD tasarruf mevduatı sigorta fonu FDIC , banka denetiminde yaptığı eksik işlemler nedeniyle muhasebe şirketi Ernst Young'a 125 milyon dolar ceza verdi. 
     FDIC ve Ernst Young arasında imzalanan anlaşmaya göre, denetim şirketi para cezası dışında sorumluluk üstlenmeyecek. 
     Chicago merkezli Superior Bank'ın üç yıl önceki batışında denetim görevini tam olarak yapamadığı belirlenen Ernst Young, FDIC'a 700 milyon dolara mal olan iflasla ilgili sorumlu tutuluyordu. 
     Superior Bank'ın batışıyla ilgili FDIC, Kongre ve Hazine Bakanlığı tarafından yapılan soruşturmada, banka yönetiminin riskli stratejiler izlediği tespit edilmiş, denetim şirketi Ernst Young ise bankanın gerçek finansal durumunu gizlemek ve hatalı yansıtmakla suçlanmıştı. 
     ABD'de muhasebe skandallarının patlak vermesinin ardından denetim uygulamalarında değişikliğe gittiklerini belirten Ernst Young Sözcüsü Charles Perkins, teknik personellerinin eğitimlerini ve deneyimlerini artırarak sayılarını yükselttiklerini kaydetti. 
     ABD'de 9 binden fazla banka ve finans kuruluşundaki mevduatlar, FDIC tarafından sigortalanıyor. 
     
</TEXT>
</DOC>
