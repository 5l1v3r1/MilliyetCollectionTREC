<DOC>
<DOCNO> 347548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/31/son/sonspo34.html </URL>
<DATE> 2005/05/31/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Ertuğrul Sağlam istifa etti... 
</HEADLINE>
<TEXT>

     Samsunspor Teknik Sorumlusu Ertuğrul Sağlam'ın istifa etmek istediği bildirildi. 
     Kulüp Basın Sözcüsü Mazhar Başoğlu, AA muhabirine yaptığı açıklamada, teknik sorumlu Ertuğrul Sağlam'ın istifa etmek istediğini söyledi. 
     Sağlam'ın, bugün Kulüp Başkanı İsmail Uyanık'la yaptığı telefon görüşmesinde bu isteğini ilettiğini belirten Başoğlu, ''Teknik sorumlu Ertuğrul Sağlam sözlü olarak istifa etmek istediğini bildirdi. Bu istemi, bir kaç gün içinde yapılacak Yönetim Kurulu toplantısında değerlendirilecek'' dedi. 
     Sağlam daha önce, ligin son haftasında oynanan ve Diyarbakırspor'un 1-0 üstünlüğü ile sona eren karşılaşmadan sonra taraftarların aleyhte tezahüratları nedeniyle Samsunspor'da kalmak istemediği yolunda açıklamalarda bulunmuştu. 

     
</TEXT>
</DOC>
