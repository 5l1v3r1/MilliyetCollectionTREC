<DOC>
<DOCNO> 326771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/24/son/sontur36.html </URL>
<DATE> 2005/03/24/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Koyulhisar'da toprak altında kalanlar için gıyabi cenaza namazı kılındı 
</HEADLINE>
<TEXT>

     Sivas'ın Koyulhisar İlçesi Sugözü Köyü Kuzulu Mezrası'nda bir hafta önce meydana gelen toprak kaymasında toprak altında kalan 15 kişi için gıyabi cenaze namazı kılındı. 
     Öğle namazının ardından Sugözü Köyü Meydanı'nda açık bir araziye toplanan yaklaşık bin kişinin katıldığı cenaze namazı öncesi konuşan Sivas Vali Yardımcısı Ali Mantı, toprak kaymasının devam etmesi nedeniyle arama kurtarma çalışlarına ara verdiklerini, ancak devletin tüm imkanları ile mağdur vatandaşların yanında olduğunu söyledi. 
     Ardından Sivas Müftüsü Sinan Cihan, toprak altında kalan 15 kişinin yakınlarının talebi üzerine cenaze namazının kılındığını belirtti. 
     Cumhuriyet Üniversitesi CÜ İlahiyat Fakültesi Dekan Yardımcısı Prof. Dr. Ramazan Altıntaş ise tüm üniversite öğretim üyeleri ve öğrencileri adına vatandaşlara başsağlığı diledi. 
     Daha sora toprak altında kalan 15 kişi için ayrı ayrı gıyabi cenaze namazı kılındı. 
     Heyelanda torunu toprak altında kalan Hüsnü Pişkin, baygınlık geçirdi. 
     Gıyabi Cenaze Namazı'na Büyük Birlik Partisi Genel Başkanı Muhsin Yazıcıoğlu da katıldı. 
     
</TEXT>
</DOC>
