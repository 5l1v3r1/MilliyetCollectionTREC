<DOC>
<DOCNO> 338400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/30/son/sondun18.html </URL>
<DATE> 2005/04/30/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Kuzey Kore, hazirana kadar yeraltı nükleer denemesi yapabilir... 
</HEADLINE>
<TEXT>

     Kuzey Kore'nin hazirana kadar yeraltı nükleer denemesi yapabileceği bildirildi. 
     Uluslararası Atom Enerjisi Ajansı'ndaki UAEA diplomatik kaynaklar, ABD'nin, müttefiklerini, Kuzey Kore'nin hazirana kadar yeraltı nükleer denemesi yapmaya hazır olabileceği yolunda uyardığını söyledi. 
     Adının açıklanmasını istemeyen diplomatlar, AP'ye yaptıkları açıklamada, bu bilginin bir bölümünün uydu görüntülerine dayandığını belirtti. 
     Kuzey Kore'nin UAEA'dan ayrıldığı 2002'den bu yana, kurumun Kuzey'in nükleer programını doğrudan izleme olanağı bulunmuyor. 
     Amerikan istihbaratı, Kuzey Kore'nin en az bir nükleer silahı bulunduğunu ve Amerikan topraklarına ulaşabilecek menzile sahip 2 ya da 3 evreli füzelerini henüz denemediğini bildiriyor. 
     
</TEXT>
</DOC>
