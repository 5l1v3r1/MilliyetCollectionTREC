<DOC>
<DOCNO> 347045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/30/spor/bbas.html </URL>
<DATE> 2005/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Potada final dansı 
</HEADLINE>
<TEXT>


Basketbol Ligi şampiyonluğu final serisi bugün start alacak, Efes Pilsen ile Beşiktaş, Abdi İpekçi Salonu'nda 18.30'da karşılaşacak. Lacivert - Beyazlı takım 1 - 0 önde başlayacak, dört galibiyete ulaşan zirveye çıkacak 


Dünya izleyecek 
NBA TV, Play - Off final serisini yayınlamak için federasyona başvurdu. Dev kanal, Türkiye dışında İtalya Ligi'ni de ekrana taşıyacak. 

'İyi olan kazansın' 
2004 -2005 sezonunun şampiyonunu belirleyecek olan Efes Pilsen - Beşiktaş serisi öncesi iki takımın coachu Oktay Mahmuti ve Burak Bıyıktay, takım kaptanları Kaya Peker ile Tolga Tekinalp ve genç yıldızlar Mustafa Abi ile Nedim Yücel bir araya geldiler, "iyi olan kazansın" dediler. 

Burak Bıyıktay "Hasrete son" 

"Biz tarihimizde ilk kez finale kalıyoruz ve kupaya çok daha açız. 30 yıllık şampiyonluk hasretine artık son vermek istiyoruz. Efes Pilsen'in gücü ve kalitesi belli ama sonuna kadar savaşıp kazanmak istiyoruz." 

Oktay Mahmuti "1-0 avantaj değil" 

"Beşiktaş, son zamanlarda ivme kazanmış bir ekip ve iyi basket-bol oynuyorlar. Ülker'i eleyerek de bunu gösterdiler. 1 - 0 avantaj gibi gözükse de dörde kadar olan serilerde bu pek avantaj olarak değerlendirilemez." 

Az hata yapan kazanır 

HİDAYET TÜRKOĞLU 

Efes Pilsen'in avantajı tecrübe, senelerden beri hep başa güreşen bir takım. O yüzden Beşiktaş'a karşı 1-0'ın yanında artı avantajla başlayacaklar. Gerek antrenörleri gerekse oyuncuları final serilerinde nasıl performans sergilemeleri gerektiğini çok iyi biliyorlar. Zaten Fenerbahçe serisinde yaşadıkları tecrübe onların bu seriye daha rahat başlamalarını sağlayacaktır. Çünkü Fenerbahçe iyi bir takımdı ve seyirci avantajı vardı. Bu faktörler Beşiktaş maçında da olacak. Bu yüzden Efes Pilsen seriye "doğal olarak" hazır. 
Beşiktaş ise uzun senelerden sonra ilk defa final oynayacak ve bu strese alışkın değil. Siyah - Beyazlılar'ın avantajları da Ülker serisinde iyi bir takım oyunu oynamaları. Bu, onların seriye iyi başlamalarını sağlayacaktır. Burada kim ne kadar az hata yaparsa seriden o galip çıkacaktır. 
Beşiktaş'ta El Amin, Varda, Ellis üçlüsünün serideki bütün maçlarda iyi olmaları gerekiyor. Çünkü bu üçlü takımın yükünü taşıyan oyuncular. Bu üç oyuncunun formda olması, diğer takım arkadaşlarının destek vermesi iyi bir oyun ortaya koymalarını sağlayacaktır. Efes Pilsen kadro olarak biraz daha geniş ve tecrübeli oyuncular var. Solomon, Domercant, Nikolic, sonradan oyuna giren Prkacin - Kaya ikilisi ve Ender maçın kaderini değiştirebilecek oyuncular. Bu yüzden bu oyuncular formda olduğu ve diğer basketbolcular bunlara katkı verdiği sürece çok güzel bir seri izleriz. 

Kaderi guardlar belirleyecek 

MEHMET OKUR 

Efes Pilsen'in avantajı, seriye 1 - 0 başlamasından da öte kadrosunun geniş olması ve tecrübesi. Beşiktaş'ın avantajı ise çok iyi bir hava yakalamaları, Ülker'i kolay geçip yarı finaldeki "en istekli" takım olarak göze çarpmaları. Bence finalde o takım havasını korurlarsa Efes'in başını ağrıtırlar gibi geliyor. Seyirci avantajı da Beşiktaş için ekstra bir güç olacak. Dediğim gibi Efes'in kadro genişliği bu seride kaderi belirleyecek en önemli kilit. Aslında point guard pozisyonunda iki takımın kozları Solomon ve El Amin, bence final serisindeki sonucu değiştirecek en önemli eşleşmeler olacak diye düşünüyorum. İlk beşe baktığınız zaman fazla fark görünmese de Efes Pilsen, benchten gelen oyuncularıyla bu pozisyonda Beşiktaş'a ağır basıyor. Efes'in kenardaki oyuncuları iyi ve daha tecrübeli. İki point guard bu serinin kaderini belli edecek diye düşünüyorum. Zevkli bir basketbol izleyeceğimiz ortada. İki takım açısından da kolay olmayacak ama Beşiktaş daha istekli olacak. Efes Pilsen hem Avrupa, hem de Türkiye'deki tecrübesiyle, Beşiktaş ise yakalamış olduğu olumlu hava ile ön plana çıkacak. Tabii ki Oktay Mahmuti, Burak Bıyıktay'a göre çok daha tecrübeli. Efes Pilsen bu anlamda da Beşiktaş'a karşı üstün görünüyor. Ama Beşiktaş'ın, Ülker karşısında da sahip olduğu bu dezavantajı hissetmediğini de hatırlatmakta fayda var. 

Final programı 
2 Haziran Perşembe 
Akatlar Salonu 
19.30 Beşiktaş - E.Pilsen Kanal 1 

5 Haziran Pazar 
Akatlar Salonu 
15.00 Beşiktaş - E.Pilsen atv 

7 Haziran Salı Gerekirse 
Abdi İpekçi Salonu 
18.30 E.Pilsen - Beşiktaş Kanal 1 

10 Haziran Cuma Gerekirse 
Akatlar Salonu 
19.30 Beşiktaş - E.Pilsen Kanal 1 

12 Haziran Pazar Gerekirse 
Abdi İpekçi Salonu 
15.00 E.Pilsen - Beşiktaş atv 

EFES PİLSEN OYUNCU MAÇ TS 2S 3S SA R A TÇ TK Ender 30 208 21 44 45 132 31 41 50 68 19 32 Ermal 30 334 135 245 2 4 58 76 143 33 18 63 Barış 26 20 6 9 2 5 2 5 6 7 6 9 Domercant 30 394 57 123 69 157 73 91 110 42 40 41 Prkacin 30 228 93 152 - 42 76 96 54 24 51 Cenk 18 80 13 26 11 28 21 26 29 18 13 9 Mustafa 28 123 25 52 20 48 13 26 58 40 21 11 Alper 21 71 7 14 16 46 9 9 55 36 19 15 Nikolic 30 315 135 229 1 1 42 52 187 37 12 24 Solomon 28 386 65 118 66 134 58 95 78 101 45 78 Kaya 27 310 101 177 - 108 156 184 21 24 49 Pastal 30 23 4 10 3 12 6 9 16 7 1 13 TOPLAM 2492 662 1199 235 567 463 662 1012 464 242 395 
Coach Oktay Mahmuti 

BEŞİKTAŞ OYUNCU MAÇ TS 2S 3S SA R A TÇ TK Murat 29 18 2 4 3 11 5 6 8 7 6 1 El Amin 32 685 151 277 71 146 170 188 94 171 58 84 Nedim 31 208 81 150 0 7 46 74 137 18 27 31 Eren 32 9 3 6 - 3 3 5 1 0 3 Tolga 31 131 31 53 18 41 15 22 66 17 8 26 Bekir 32 225 46 84 31 94 40 58 98 46 35 26 Erkan 29 105 32 64 7 16 20 27 37 22 8 20 Mouring 20 171 47 86 17 46 26 29 53 24 8 16 Maher 12 61 12 24 11 30 4 7 25 13 2 2 Varda 29 551 187 360 26 60 99 132 228 26 21 62 Umutcan 32 18 3 3 3 7 3 6 5 - - - Haluk 32 243 42 81 37 134 48 56 140 110 17 62 Hüseyin 5 2 1 1 - - 2 - - 2 Ellis 29 196 59 112 14 49 36 47 132 15 17 22 TOPLAM 2623 697 1305 238 641 515 655 1030 470 207 357 
Coach Burak Bıyıktay 

Mirsad finalde 

Rusya Basketbol Ligi'nde yarı final serisinde Unics Kazan ile karşılaşan Dinamo Moskova, serinin beşinci maçında rakibini 82 - 73 yenerek finale yükseldi. Dinamo'da forma giyen milli forvetimiz Mirsad Türkcan başarılı bir performans ortaya koyarken, özellikle son çeyrekte skora yaptığı katkı ile galibiyette pay sahibi oldu. Dinamo, finalde bir diğer Moskova takımı olan CSKA ile ilk maçı salı günü oynayacak. 

THY şampiyon 

Amasya'da düzenlenen Bayanlar İkinci Ligi final grubu müsabakaları sonunda şampiyonluğu, finalde Kayseri TED Koleji'ni 65 - 43 yenen İstanbul Türk Havayolları kazandı. Bu sonuçla Türk Havayolları namağlup birinci lige yükselirken, Kayseri TED de ikinciliği alarak birinci ligin yolunu tuttu. Bursa Yıldırım'dan Asuman en değerli oyuncu seçildi. Dün oynanan maçlarda alınan diğer sonuçlar ise şöyle İstanbul Bakırköy - Samsun Gazi 60 - 59, Tarsus Belediyesi - Hatay İsdemir 84 - 66, Bursa Yıldırım Bld. - Yıldırım Bosna 72 - 69. 


</TEXT>
</DOC>
