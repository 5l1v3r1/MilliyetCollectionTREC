<DOC>
<DOCNO> 345178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/24/astro/index.html </URL>
<DATE> 2005/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Farklılıklara açık olunmalı 
</HEADLINE>
<TEXT>


Gün çok yönlü ve alternatifli bir görünüm sergilemekte. Yay burcundaki Ay sayesinde hevesli ve meraklıyız. Ancak öğle saatlerinde acelecilik ve dikkatsizlik pahalıya patlayabilir. Sürekli fikir değiştirebiliriz. 
Koç'lar olumlu düşünceleri sayesinde yeniliklere uyum sağlamakta başarılılar. Yabancılarla ilgili girişimler öne çıkarken, toleranslı yaklaşımları onların başarısını artırıcı yönde olabilir. Boğa'lar ortaklaşa alanda yeni fırsatlar elde edebilirler fakat, bu konuda abartıdan kaçınmalılar. Kazançlı çıkabilecekleri olanaklara dikkatli yaklaşmaları gerekebilir. İkizler ilişkiler ve ortaklaşa projelerde ılımlı olmalılar. Ortaya çıkabilecek g elişmelere serinkanlı yaklaşmaları gerekiyor. Yengeç'ler tamamlanması gereken işlerine odaklanmalılar. Detay gerektiren konular nedeniyle biraz yorulacaklar. Aslan'lar rahat bir gündeler. Duygularını daha rahat ifade etmeye çalışmalılar. Başak'ların huzursuzluk duyacakları bir gün. Yorucu şartlar altında olsalar bile evlerine ait sorumlulukları unutmamalılar. 
Terazi'ler iletişim ve hareket içeren konular içinde olmaktan memnunlar. Sosyal konulardaki gelişmeler onlara başarı getirebilir. Kardeşlerle ilişkilerinde daha özenli olmaya çalışmalılar. Akrep'ler maddi konularda tutarlılık göstermeliler. Birikimlerini doğru değerlendirmek için fırsat olsa bile riske girmekten kaçınmalılar. Yay'lar burçlarındaki Ay sayesinde dikkat çekiyorlar. Yeni düşünceler ve planlar öne çıkarken, ilişkiler konusunda yapıcı yanlarını kullanmalarında fayda var. Oğlak'lar duygusal konulardan yana pek rahat sayılmazlar. Geçmişe ait konular gündeme gelirken, iyimser kalmaya çalışmalılar. Kova'lar ileriye dönük projelerini ortaya koymakta kararlılar. Grup çalışmalarında verimlilik söz konusu. Balık'lar iş hayatına yönelik kararlarında geniş düşünmeye bakmalı. Bu alanda kendilerini göstermeleri için fırsatlar var. Üstlerle ilişkiler daha fazla dikkat istiyor. 
</TEXT>
</DOC>
