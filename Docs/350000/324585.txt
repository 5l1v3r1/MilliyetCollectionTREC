<DOC>
<DOCNO> 324585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/18/astro/index.html </URL>
<DATE> 2005/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Hızlı hareket edebiliriz 
</HEADLINE>
<TEXT>


Yengeç burcundaki Ay duygusal konuları, koruma hissimizi ve sezgilerimizi daha fazla öne çıkaracak. Objektif olamayabiliriz ama sezgilerimiz sayesinde yeniliklere açık durabiliriz. Koç'lar için yapacak çok şey var. Haftanın son gününde çaba sarf etmeleri ve hedeflerinden şaşmamaları gerekiyor. Boğa'lar son derece yapıcı olabilecekleri bir gündeler. Kısa yolculuklar ve kendilerini ifade edebilecekleri her konuda başarılı olabilirler. İkizler maddi alanda daha yerinde kararlar verebilirler. Bu arada çalışma koşullarındaki pozitif değişimler sevindirici olabilir. Yengeç'ler akıcı enerjiler altında hareket ediyorlar. Burçlarından geçen Ay onlara kişisel alanda girişim isteği getirmekte. Aslan'lar daha dikkatli olmaları gereken bir gündeler. Tam olarak istedikleri gibi gitmeyen işlerden dolayı huzursuzluk duyabilirler. Başak'lar ortaklaşa konular, grup çalışmaları açısından verim elde edebilecekleri bir gündeler. İleriye yönelik hedeflerini revize edebilirler ve önerilerden yararlı sonuçlar çıkarabilirler.Terazi'ler hareketli bir gündeler ve amaçlarına daha yakınlar. Duygusal alanda bazı sürtüşmeler huzursuzluk yaratsa da, iş hayatında başarılı olmak için pek çok fırsat söz konusu. Akrep'ler ileriye yönelik kendilerini rahatlatabilirler. Geniş düşünmek, olağan düşüncelerden uzaklaşmak onlara iyi gelecek. Yay'lar ise duygusal alanda daha tutarlı olmaya çalışmalılar. Yakın ikili ilişkilerde ortaya çıkabilecek duygusal krizler onları daha derin düşünmeye itebilir. Oğlak'lar ikili ilişkilerde bazı seçimler yapmak zorunda kalabilir. Bu arada olası eleştirilere karşı da duyarlı olmaya bakmalılar. Kararsız kalmak onları daha fazla zorlayabilir. Kova'lar detay gerektiren konularla daha fazla uğraşmak durumunda kalabilirler. Çalışma koşullarını iyileştirmeye çalışmalılar ama sabırlı olmak çok daha önemli. Balık'lar akıcı enerjiler altındalar ve yaratıcı alanda son derece hareketliler. Çocuklarla daha mutlu olabilecekleri bir gündeler. Aşk hayatında da hareketlenme dikkat çekebilir 
</TEXT>
</DOC>
