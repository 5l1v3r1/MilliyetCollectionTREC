<DOC>
<DOCNO> 303863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/06/guncel/agun.html </URL>
<DATE> 2005/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Abi yerine ulaştı 
</HEADLINE>
<TEXT>


Polisin dinleme kayıtları, MİT'çi Kozinoğlu ve Müteahhit Şen'in, Alaattin Çakıcı'nın Yargıtay'daki davasını nasıl takip ettiklerini ve yurtdışına kaçmasında nasıl rol oynadıklarını gözler önüne seriyor 

Lube Ayar - İstanbul 

Alaattin Çakıcı'nın, Yargıtay'daki davasının onandığını nasıl öğrendiği ve şifreli kaçış konuşmaları da polisin dinlemesine takıldı. Müteahhit Hakkı Süha Şen'i 8 Ocak'ta arayan MİT Dış Operasyonlar Daire Başkan Yardımcısı Kaşif Kozinoğlu, Çakıcı'nın Yargıtay'daki davasının onandığını bildiriyor. Haber üzerine Şen paniğe kapılırken, Çakıcı da kaçış hazırlıklarına başlıyor. Çakıcı'nın kaçmasından sonra da adamları, "Abi yerine ulaştı, Erol Evcil Bey'e söyleyin" diyor. 
Kaçakçılık ve Organize Suçlarla Mücadele KOM Daire Başkanlığı'nın, Evcil ve Çakıcı'nın yasadışı yollarla Say Metal'i ele geçirdiği iddiasına ilişkin yürüttüğü "Gökyüzü" operasyonu sırasında yaptığı teknik dinlemeye, MİT'çi Kozinoğlu ve dönemin Yargıtay Başkanı Eraslan Özkaya'nın yazlığının onarımını yapan Bodrumlu müteahhit Şen de takıldı. 
Kararın onanmasının ardından 3 Mayıs'ta sahte pasaportlarla Yunanistan'a kaçan Çakıcı'nın tüm adamları birkaç gün içinde gözaltına alınmıştı. "Çeteye yardım ve yataklık" gerekçesiyle haklarında bir yıla kadar hapis cezası istemiyle dava açılan 14 sanık arasında Kozinoğlu, Şen ve Çakıcı'nın kardeşi Gencay Çakıcı'nın yanı sıra Özkaya'nın Koruma Müdürü Komiser Mustafa Kamalak ile eski Bodrum Jandarma Komutanı Mehmet Özbulut da yer aldı. Çakıcı'nın kaçışı öncesi ve sonrası dinlemeye takılan görüşmelerin bir kısmı şöyle 

4 MAYIS 2004 Saat 11.17 

Kaçıştan bir gün sonra Çakıcı'nın adamlarından Kemal Erkut, Çakıcı'nın şoförü Murat Aydınşakir'e bilgi veriyor 
Kemal Erkut Alo. 
Murat Aydınşakir Efendim. 
K.E. Ben Kemal Erkut. Abi yerine ulaştı, rahattır, lütfen Erol Bey'e söyleyin. 
M.A. Tamam. 

Memati oldum vallahi 

8 NİSAN 2004 Saat 15.03 
Şen, Kozinoğlu'yla onama kararını değerlendiriyor 
S.Ş Şimdi abi ile beraberim. Komutanım, morali çok bozuldu. Doğrusunu senden duyayım dedim. 'Onanma var' diyor, bir yandan da 'cezayı yükseltme var' diyor. 
K.K Bildiğim onandığı. Senin yanında konuştuk. 
S.Ş Biliyorum abi. 
K.K Böyle yaptıysa bir bildiği vardır adamın, daha uzun kalabilsin diye yapmış olabilir. 
S.Ş. Peki abicim. 

8 NİSAN 2004 Saat 16.13 
Şen, Kozinoğlu'nu arıyor 
K.K Ne var lan Mesaimi size mi harcayacağım lan ben, ben devlet memuruyum lan. 
S.Ş Ankara'ya geliyorum şimdi. Telefonda konuşamadım başkanla. 
K.K Hayret bir adamsın. Nereden haber verdim size bunu 
S.Ş Türkiye duydu yaa.. 
K.K Eeee sonra duydu, benden sonra... 
S.Ş Kasıtlı bir şey mi yapıyorlar abi... 
K.K Ne bileyim ben, Adalet Bakanlığı'nda mı çalışıyorum. O kadar moralin bozuksa atla köprüden, sen de kurtul, biz de... 
S.Ş Atlasam kurtulacağım. 
K.K Yargıtay'da sıkıştırmak olmaz, ters teper şimdi. Yoksa ben de açıp sorarım ama olmaz. Cumartesi ona beraber telefon açarız, olmazsa ziyaretine gideriz. 
S.Ş Panikledim abi... 
K.K Tamamen Memati Kurtlar Vadisi dizisinde mafya babasının adamı olmuşsun oraya ya... 
S.Ş Memati oldum vallahi. 

Karar onandı, gidecek demek 

Kozinoğlu ile Şen konuşuyor 
Kaşif Kozinoğlu Şimdi şu Bodrum'dakinin bir davası vardı ya. 
Süha Şen Hı. 
K.K O onandı, 3 yıl 4 ay. 
S.Ş Ne zaman oldu 
K.K Şimdi, şu anda. 
S.Ş Eyvah eyvah, çok kötü oldu. 
K.K Belki onun için iyidir, o kadar yattıysa hapis onu karşılıyordur. 
S.Ş Anladım. 
K.K Bilmiyorum ne olduğunu artık onu buradaki büyük bilir. 
S.Ş Uzatamadılar herhalde. 
K.K Uzatmadılar değil, onandı. Ama bu ne demek ben de bilmiyorum. 
S.Ş Onandıysa, birkaç gün sonra gidecek demektir o. 
K.K Onu bir sorsana şeye, buradaki patrona. 
S.Ş Onu şimdi telefonda soramam ki. 
K.K Bodrum'a sor ne demek diye. 
S.Ş Anladım da, iş b.k oldu abi. 
K.K Ya bak şimdi ne olduğunu bilmiyoruz, belki böylesi daha iyi olabilir. Oğlum sen geri zek lısın ha, bu adamın bir tane mi davası var. 
S.Ş Öyle mi 

Sinan Engin Bir daha hayatta yapmam 

29 Nisan 2004 Saat 19.21 
Çakıcı'nın yeğeni, Sinan Engin'le konuşuyor 
Adem Çakıcı Abi çok önemli bir şey biliyor musun 
Sinan Engin Abi, yapabileceğim bir şey yok, bir daha da hayatta yapmam. 
A.Ç Tamam tamam. 
S.E Abi benim işim mi bunlar ya. Adem iyilik yapıyorum burada, senden başka kimim var ya 
A.Ç Bugün gitti oraya... Haber bekliyorum işte futbolcu alacaklar, benim de görmem lazım. 
S.E Tamam. 

YARIN 
Çakıcı, Kozinoğlu ve Şen'in telefon konuşmaları 
Eski Yargıtay Başkanı Eraslan Özkaya ile yemek 


</TEXT>
</DOC>
