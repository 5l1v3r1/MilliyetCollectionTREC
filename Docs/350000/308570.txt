<DOC>
<DOCNO> 308570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/23/siyaset/siy02.html </URL>
<DATE> 2005/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Altan Öymen Tek aday çıkmalı 
</HEADLINE>
<TEXT>


EZELHAN ÜSTÜNKAYA Ankara 


Eski CHP Genel Başkanı Altan Öymen, partilileri kurultayda soğukkanlı olmaya çağırdı. Öymen, Deniz Baykal, olası adaylar Zülfü Livaneli, Hasan Fehmi Güneş, Mustafa Sarıgül ve Hurşit Güneş'e, "Birer temsilci belirleyin. Kurultay öncesi bir araya gelip güvenlik endişelerini giderin" diye seslendi. 
Öymen, salonun darlığı ve tüzüğün getirdiği güçlüklerin gerginliklere neden olabileceğini kaydetti. Öymen şöyle konuştu "Son tüzük değişikliğiyle adaylık için imza toplamak tuhaf bir iş haline dönüştü. Divanın önünde üç dört kuyruk olacak. Aynı yerden gelen delegeler arasında bile yan yana sıra beklerken tartışma çıkabilir. Bu yöntemle gizli oydan da çıkılıyor. Delege deşifre endişesi yaşayacak. Divan çok dikkatli olmalı." Öymen, muhaliflerin tek aday üzerinde uzlaşmasının zorunlu olduğunu söyledi. 



</TEXT>
</DOC>
