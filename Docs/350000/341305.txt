<DOC>
<DOCNO> 341305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/10/son/sontur05.html </URL>
<DATE> 2005/05/10/ </DATE>
<TIME> 08.55 </TIME>
<AUTHOR>  </AUTHOR>
<HEADLINE>
Gelin, düğün günü kaçtı 
</HEADLINE>
<TEXT>

     Zafer TOKUŞ DHA 

      ADAPAZARI'nda, nişanlısı 23 yaşındaki Erkan Yanılap ile geçen pazar evlenecek olan 18 yaşındaki Sevdiye Aksoylu, kına gecesinin yapılacağı gün ortadan kayboldu. 
     Nasullar Köyü'nde yaşan Sevdiye Aksoylu, yaklaşık bir yıl önce çiftçilik yapan Erkan Yanılap ile görücü usulüyle nişanlandı. Eşyaların alınıp, evlilik hazırlıklarının tamamlanmasıyla, aileler çiftin 8 Mayıs pazar günü yapılacak düğünle evlenmelerine karar verdi. Davetiyeler dağıtıldı, düğün hazırlıklarına başlandı. 
     Ancak, geçen cuma günü yapılacak kına gecesi öncesinde gelin Sevdiye Aksoylu, kimseye birşey söylemeden aniden ortadan kayboldu. Nişanlısını kuaföre götürmek için arayan Erkan Yalınap, kaybolduğunu öğrenince önce kendisine şaka yapıldığını zannetti. Ardından gerçeği öğrenen damat ile davetliler şoke oldu. 
     Nişanlısı Sevdiye Aksoylu'dan şikayetçi olmak üzere savcılığa başvuran Erkan Yakılap, Davetliler gelmeye başlamıştı. Bana Sevdiye’nin kaybolduğunu söylediklerinde şaka yaptıklarını zannettim. Ardından gerçekten kaybolduğunu anladım. Neden böyle bir davranışta bulunduğunu anlamış değilim. Çok şaşırdımö dedi. 
     Sevdiye Aksoylu'nun aniden yanına hiçbir şey almadan ortadan kaybolması ailesini de şaşırttı. Kızının kaçmasının damat tarafının yaklaşımından kaynaklandığı iddia eden anne Bedriye Aksoylu, açıklama yapmadı. 
     

     
</TEXT>
</DOC>
