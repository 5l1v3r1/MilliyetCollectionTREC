<DOC>
<DOCNO> 328057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/29/son/sondun03.html </URL>
<DATE> 2005/03/29/ </DATE>
<TIME> 02.15 </TIME>
<AUTHOR>  </AUTHOR>
<HEADLINE>
Şii'ler arasında başbakanlık anlaşmazlığı 
</HEADLINE>
<TEXT>

     İhsan DÖRTKARDEŞ DHA 

      IRAK'ta yeni hükümet kurma çalışmaları büyük ölçüde tamamlanırken, Mesut Barzani'ye bağlı Irak Kürdistan Demokrat Partisi'nin yayın organı Hewal Gazetesi' Şiiler arasında kimin başbakan olacağı konusunda anlaşmazlık doğduğunu yazdı. 
     Görüşmelerde Şii Araplar'ın 14, Kürtler'in 8, Sünni Araplar'ın 8, Hıristiyanlar'ın 6 ve Türkmen Cephesi'ne bağlı olmak koşulu ile 1 Türkmenler'in 1 bakanlık alınması benimsendi. Irak Cumhurbaşkanlığı'na Kürdistan Yurtsever Birliği lideri Celal Talabani, yardımcılıklarına ise Şii Dr. Adil Abdulmehdi ve ve Suni Araplar'dan Hacim Heseni getirilecek. 
     Başbakan vekilliğine Talabani'nin bir dönem yerel başbakanlığını yapan Behram Ahmet Salih ve Dısişleri Bakanlığı'na ise, Barzani'nin yakın adamlarından halen Irak Dışişleri Bakanlığı'nı sürdüren Hoşyar Zebari getirilecek. 
     Gazi El Yaver'in de Irak Ulusal Meclisi Başkanı olması beklenirken, Kürdistan Yurtsever Birliği ile Irak Kürdistan Demokrat Partisi arasında yapılan anlaşma uyarınca Irak Ulusal Meclis Başkan Vekili'nin KYB'den olması halinde Kürdistan ittifakının başkası ise IKDP'li olacak. 
     Hewal Gazetesi, Birleşik Şii listesinde Dr. İbrahim El Caferi'nin Başbakan adayı olarak göstermesine karşılık Şii'ler arasında halen İbrahim Caferi'nin başbakanlığı üzerinde tam anlaşma sağlanamadığını yazdı. Birleşik Şii ittifakı içersinde Ahmed Çelebi ve Mukteda El Sadr'a bağlı 50 kadar milletvekilinin İbrahim El Caferi'nin Başbakanlığı'na karşı çıktığı belirtildi. Kuzey Irak'ta temaslarda bulunan Şiiler'den bir grup, Ahmet Çelebi'nin başbakan olmasını istedi. 
     
</TEXT>
</DOC>
