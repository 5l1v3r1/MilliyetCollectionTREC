<DOC>
<DOCNO> 313538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/08/son/sonspo28.html </URL>
<DATE> 2005/02/08/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Şükrü Saracoğlu Stadı'nda kar temizleme çalışmaları... 
</HEADLINE>
<TEXT>

     Fenerbahçe Şükrü Saracoğlu Stadı'nın, İstanbul'da süren yoğun kar yağışından etkilenmemesi için başlatılan çalışmalar sürüyor. 
     Sarı-lacivertli kulüpten yapılan açıklamaya göre, kar yağışının başlamasından sonra çim zeminin tümünü sera naylonu ile kaplayan stat yönetimi, yağışın gidişatına göre kar temizliği ve çimlerin havalandırılması için çalışmalarını sürdürüyor. 
     Yoğun kar yağışının olmadığı saatlerde naylonların üzerindeki karların temizlenerek, çimlerin havalandırıldığı belirtildi. 
     13 Şubat Pazar günü yapılacak İstanbulspor maçı için stadın kar yağışına göre temizliğinin süreceğini belirten yetkililer, ''Geçtiğimiz yıl da bu çalışmayı yapmıştık. Yeteri kadar elemanımız ve makine parkımız var'' dediler. 
     
</TEXT>
</DOC>
