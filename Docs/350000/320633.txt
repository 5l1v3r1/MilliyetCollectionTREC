<DOC>
<DOCNO> 320633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/04/son/sondun16.html </URL>
<DATE> 2005/03/04/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Seçim Onursuz, sıkıcı, aptalca... 
</HEADLINE>
<TEXT>

     İngiliz halkının, ilkbahar aylarında yapılacak seçim öncesinde, daha kampanya hızlanmadan süreçten sıkıldığı ve seçimle ilgili yorumlarında hep ''olumsuz'' kelimeler kullandığı ortaya çıktı. 
     YouGov adlı araştırma kurumunun The Daily Telegraph gazetesi için yaptığı araştırmanın sonuçlarına göre, halkın yüzde 40'ı politikacıların seçim kampanyasındaki tutumlarını ''çocukça'' buluyor. 
     Halkın yüzde 39'u kampanyanın politikalardan çok ''kişilikler üzerine'' yoğunlaştırdığını belirtirken, katılımcıların yüzde 38'i kampanyayı ''olumsuz'' olarak niteliyor. Kampanya için kullanılan diğer ifadeler arasında ''sıkıcı'' yüzde 35 , ''onursuz'' yüzde 31 , ''tatsız'' yüzde 27 , ''kaba'' yüzde 27 , ''aptalca'' yüzde 17 , ''maço kültürünün yansıması'' yüzde 9 yer aldı. 
     Halkın seçimle ve seçim öncesi kampanyayla ilgili kullandığı olumlu kelimelerse ''ilginç'' yüzde 13 , ''bilgilendirici'' yüzde 9 , ''olumlu'' yüzde 6 , ''zekice'' yüzde 4 , ''olgun'' yüzde 3 , ''demokrasi için kredi'' yüzde 3 , ''onurlu'' yüzde 2 , ''zevkli-heyecanlı'' yüzde 2 oldu. 
     YouGov'un Telegraph için yaptığı bu anket için 2 bin yetişkinle internet üzerinden görüştüğü bildirildi. 
     
</TEXT>
</DOC>
