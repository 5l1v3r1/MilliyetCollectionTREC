<DOC>
<DOCNO> 336487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/24/son/sontur17.html </URL>
<DATE> 2005/04/24/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Güneşin ardından yine sağanak yağmur 
</HEADLINE>
<TEXT>

     Yeni haftanın ilk iki gününde Doğu Anadolu dışında tüm yurt açık olacak. Çarşambadan itibaren yeni bir yağışlı hava etkisini gösterecek. İstanbul ve Ankara çarşamba sağanak yağış alacak, Erzurum önümüzdeki üç günde sağanak yağmurlu. 
     2 gün boyunca artan hava sıcaklığı çarşambadan itibaren tekrar düşmeye başlayacak. Pazartesi ve salı günleri İstanbul ve Ankara 20, İzmir 26, Antalya 28, Adana 27 dereceyi görürken, çarşamba günü İstanbul 17 dereceye düşecek. 
     YARIN Marmara, Ege, Batı Akdeniz, Batı Karadeniz ve İç Anadolu'nun batısında hava açık, Doğu Karadeniz, Doğu Anadolu ve Güneydoğu Anadolu'da sağanak yağmur var. Diğer yerler parçalı ve çok bulutlu... 
     SALI günü sağanak yağış yine Doğu ve Güneydoğu Anadolu ile Doğu Karadeniz'de etkisini sürdürecek... 
     ÇARŞAMBA günü ise yeni bir yağışlı hava yurda giriş yapıyor. Marmara, Ege'nin kuzeyi, Batı Karadeniz, Ankara-Konya çevresi, Doğu Karadeniz, Doğu Anadolu ve Diyarbakır-Mardin çevresi sağanak yağmur altında... Diğer bölgelerimiz parçalı bulutlu olacak... 
     
</TEXT>
</DOC>
