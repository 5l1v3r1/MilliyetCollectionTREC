<DOC>
<DOCNO> 343412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/17/son/sontur17.html </URL>
<DATE> 2005/05/17/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Gürültüye uyanan kadını bıçakla korkutup altın ve parasını gasp ettiler 
</HEADLINE>
<TEXT>

     Ramazan ÇETİN DENİZLİ, DHA 

      DENİZLİ'de kar maskeli iki hırsız, girdikleri evde gürültü yapınca uyanan ev sahibi 24 yaşındaki Seyhan Siviş'le buruna geldi. Hırsızlar, boğazına bıçak dayadıkları Siviş'in altın bilezik ve paralarını gasp etti. 
     Olay, dün gece saat 02.00 sıralarında Aktepe Mahallesi 2434 Sokak 17 numaralı evde meydana geldi. Eşi bir tekstil fabrikasında gece vardiyasında çalışan bir çocuk annesi Seyhan Siviş, evinde uykuya daldı. Gecenin ilerleyen saatlerinde balkondan eve giren kar maskeli iki hırsız, evde değerli eşya aramaya başladı. Bu sırada duyduğu gürültü üzerine uyanan Seyhan Siviş, oturma odasına bakmak isteyince hırsızlarla karşı karşıya geldi. 
     Kar maskeli hırsızlardan biri Siviş'in boğazına bıçak dayayıp ağzını eliyle kapattı. Hırsızlar, Siviş'e bağırması halinde boğazını keseceğini söyleyerek tehdit etti. Siviş'e ait 6 bilezik, 3 altın yüzük ve 200 YTL'yi alan hırsızlar, evden çıkarken talihsiz kadının omzuna vurarak bayılttı. Bir süre sonra kendine gelen Siviş, polisi aradı. Olay yerinde inceleme yapan polis, hırsızlara ait hiçbir delil bulamadı. 
     
</TEXT>
</DOC>
