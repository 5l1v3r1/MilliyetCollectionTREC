<DOC>
<DOCNO> 326900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/25/yasam/yas01.html </URL>
<DATE> 2005/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Yine Kayseri ve 5. facia 
</HEADLINE>
<TEXT>


Kayseri'de dün bir çocuk daha trafik kazasında can verdi. Burhan'a çarpan ehliyetsiz sürücü, onu 50 metre sürükledi 

RECEP İSTEK Kayseri DHA 

Son zamanlarda trafik kazalarının arttığı Kayseri, dün bir can daha verdi. Battalgazi Bulvarı'ndaki evlerinin önüne geldiklerinde, annesi Hatice Ürker'in elini bırakarak birden caddeye fırlayan Burhan Ürker'e 7 , Mustafa Yağcan'ın kullandığı otomobil çarptı. Kaza sonrasında ağır yaralanan küçük Burhan ve annesini otomobile alan Yağcan, anne oğulu İnönü Bulvarı'na kadar getirdi. 

'Siz gidin, geliyorum' 
Burada çevirdiği bir taksiye yaralı oğluyla birlikte bindirdiği anne Ürker'e, "Siz hastaneye gidin, arkanızdan geleceğim" diyen Yağcan, ortadan kayboldu. 
Erciyes Tıp Fakültesi Gevher Nesibe Hastanesi'ne kaldırılan küçük Burhan kurtarılamazken, evinde yakalanan Mustafa Yağcan'ın ehliyetsiz olduğu belirlendi. 
Yağcan'ın, oğlunu yaklaşık 50 metre sürüklediğini belirten Hüseyin Ürker, "Bu kadar hızla gidilir mi Madem çarpmış, niye hastaneye kadar götürmemiş " diye isyan etti. Burhan, son bir ayda trafik kazasında ölen 5. çocuk oldu. 



</TEXT>
</DOC>
