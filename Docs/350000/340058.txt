<DOC>
<DOCNO> 340058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/06/spor/ydilmen.html </URL>
<DATE> 2005/05/06/ </DATE>
<TIME>  </TIME>
<AUTHOR> Rıdvan DİLMEN  </AUTHOR>
<HEADLINE>
Ev sahipleri çok şanslı 
</HEADLINE>
<TEXT>



Süper Lig'de bitime dört hafta kala dört puan farkla liderliğini devam ettiren Fenerbahçe, Diyarbakır deplasmanını kayıpsız geçecektir. Sakat ve cezalı oyuncularına rağmen Sarı - Lacivertliler puan kaybetmez. Banko 2. 
Son haftaların formda takımı Beşiktaş evinde Samsunspor'u ağırlayacak. İki takım da çok rahat. Bu yüzden çok zevkli bir mücadele olacaktır. Ben banko 1 diyorum. 
Alt sıraları yakından ilgilendiren Sakaryaspor - İstanbulspor mücadelesinde de ev sahibinin kazanacağını düşünüyorum. Yeşil - Siyahlılar, saha ve seyirci avantajıyla üç puanı alıp, korkulu rüya görmekten kurtulacaktır. 
Şampiyonlar Ligi şansını zora sokan Trabzonspor da Konyaspor önünde mutlak favori. İddaacılara bir banko maç daha. 
Ligin iyi futbol oynayan iki takımı Ankaraspor ile Çaykur Rizespor mücadelesinde ise ilk planda beraberlik düşünülmeli. 
İkinci Lig A Kategorisi'ne gelince Süper Lig biletini alan üçüncü takım olmak isteyen Bursaspor, Elazığspor karşısında üç puana daha yakın. 
Erciyesspor da zayıf rakibi Sarıyer'i yenerek yoluna devam edecektir. 
Bir başka banko maç da İzmit'te. Kocaelispor, Mersin İdmanyurdu engelini zorlanmadan aşacak güce sahip. 



</TEXT>
</DOC>
