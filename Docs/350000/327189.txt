<DOC>
<DOCNO> 327189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/26/guncel/gun01.html </URL>
<DATE> 2005/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
'Pisi pisine' öldü 
</HEADLINE>
<TEXT>


Kalp krizi şüphesiyle Haseki Hastanesi'ne kaldırılan Feridun Despitina'nın, pis olduğu için tedavi yerine yıkanması önerildi. Despitina, morgda hortumla yıkanırken can verdi 

ŞENOL ÇAKIR Samsun DHA 

İstanbul'da kalp krizi şüphesiyle Haseki Hastanesi'ne kaldırılan Feridun Despitina 60 , doktorlar tarafından pis olduğu gerekçesiyle yıkanması için gönderildiği morg binasında öldü. K ğıt toplayıcılığı yaparak geçimini sağlayan Despitina, son 2 yıldır çalışamaz duruma düşünce, komşularının getirdiği yemeklerle yaşamını sürdürmeye başladı. İddiaya göre Despitina, bir hafta önce rahatsızlanınca komşuları ambulans çağırdı. Ambulanstaki görevliler, hastanın yaşadığı yerin çok sağlıksız olduğunu şik yet ettiler. 

Yıkanması önerilmiş 
Despitina, saat 16.00 sıralarında Haseki Hastanesi'nin acil servisine getirildi. Asistan Doktor Emre Osmanbaşoğlu, "kalp krizi şüphesiyle" hastaneye kaldırılan Despitina'yı tedavi etmek yerine yıkanması için morga gönderdi. 
Fakat, hastanın yatırıldığı musalla taşında hortumla yıkanırken öldüğü öne sürüldü. Fatih Cumhuriyet Savcılığı'nın da olayla ilgili soruşturma başlattığı öğrenildi. 
İl Sağlık Müdürlüğü yetkililerinin yaptığı açıklamaya göre de, Despitina hastanenin morguna değil, personel eşliğinde morgun bulunduğu binadaki hastaların yıkanması için hazırlanan yere götürüldü. 
"112" ekiplerince getirilen Despitina'nın elbiselerinin böcek ve kurtçukla kaplı olduğu da öne sürüldü. Doktorların, sinirli olduğu gözlenen hastanın servise alınabilmesi için yıkanmasını önerdiğini belirten yetkililer, "Despitina'nın ölüm nedeni otopsi sonucu belirlenecek" dedi. 


</TEXT>
</DOC>
