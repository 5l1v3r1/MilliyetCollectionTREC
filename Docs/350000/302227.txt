<DOC>
<DOCNO> 302227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/30/son/sonsiy24.html </URL>
<DATE> 2004/12/30/ </DATE>
<TIME> 19.04 </TIME>
<AUTHOR>  </AUTHOR>
<HEADLINE>
MGK bildirisi... 
</HEADLINE>
<TEXT>

     Milli Güvenlik Kurulu MGK toplantısında, Türkiye'nin Avrupa Birliği AB üyelik müzakerelerine başlaması için tarih belirlenmesinin olumlu karşılanmakla birlikte, üyeliği hedefleyen müzakere sürecinin, doruk kararlarındaki kimi olumsuz öğelerin ortadan kaldırılarak, Türkiye aleyhinde ayrımcı olmayan ve koşul içermeyen sürdürülebilir bir zeminde yürütülmesinin öneminin vurgulandığı bildirildi. 
     MGK Genel Sekreterliği'nin konuya ilişkin açıklaması şöyle 
     ''Milli Güvenlik Kurulu, 30 Aralık 2004 gününde olağan toplantısını yapmıştır. 
     Toplantıda 16-17 Aralık 2004 günlerinde düzenlenen AB Devlet ve Hükümet Başkanları Doruğu'nda ülkemizle ilgili olarak alınan kararlar ışığında Türkiye-AB ilişkileri ayrıntılı biçimde tüm yönleriyle incelenmiş, bu kapsamda 
     Türkiye'nin AB üyelik müzakerelerine başlaması için tarih belirlenmiş olması olumlu karşılanmakla birlikte, üyeliği hedefleyen müzakere sürecinin, doruk kararlarındaki kimi olumsuz öğelerin ortadan kaldırılarak, Türkiye aleyhinde ayrımcı olmayan ve koşul içermeyen sürdürülebilir bir zeminde yürütülmesinin önemi vurgulanmış, Ayrıca müzakerelerin başlatılacağı 3 Ekim 2005 gününe kadar devam edecek sürece ilişkin takvim gözden geçirilmiştir. 
     Irak'ın siyasal geçiş sürecini, ulusal birliğini ve toprak bütünlüğünü güvenceye almış olarak tamamlamasının önemine değinilmiş, Irak'taki genel güvenlik durumu, vatandaşlarımızın ve görevlilerimizin uğradığı saldırılar ve bu konuda alınacak ek önlemler üzerinde durulmuştur.'' 
     
</TEXT>
</DOC>
