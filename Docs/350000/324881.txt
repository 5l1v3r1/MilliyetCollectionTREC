<DOC>
<DOCNO> 324881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/18/son/sontur31.html </URL>
<DATE> 2005/03/18/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Miras yüzünden tartıştığı baldızını öldürdü 
</HEADLINE>
<TEXT>

     Sakarya'nın Akyazı İlçesi'nde bir kişi baldızını tabancayla öldürdü, kendi eşini ve baldızının iki çocuğunu yaraladı. 
     Alınan bilgiye göre Yuvalak Köyü'nde Hatice Doğan 40 ablası Sakine E. 45 ile babalarından kalan miras yüzünden tartışmaya başladı. Tartışmaya Sakine E'nin eşi Bahattin E. 50 de katıldı. Tartışmanın büyümesi üzerine Bahattin E, yanındaki tabancayla rasgele ateş etmeye başladı. Hatice Doğan, başına ve göğsüne isabet eden kurşunlarla olay yerinde öldü. Sakine E. ile Hatice Doğan'ın çocukları Seyhan 9 ile Ayşegül de 11 hafif yaralandı. 
     Bahattin E, olay yerinden firar etti. 
     Yaralılardan Seyhan Doğan ile Sakine E'nin Sakarya Devlet Hastanesi, Ayşegül Doğan'ın ise Yenikent Hastanesi'ne kaldırıldığı bildirildi. 
     Yaralıların sağlık durumlarının iyi olduğu öğrenildi. 
     Olayla ilgili soruşturmanın sürdürüldü, kaçan zanlının yakalanmasına çalışıldığı bildirildi. 
     
</TEXT>
</DOC>
