<DOC>
<DOCNO> 301808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/29/son/sondun04.html </URL>
<DATE> 2004/12/29/ </DATE>
<TIME> 08.55 </TIME>
<AUTHOR>  </AUTHOR>
<HEADLINE>
Tayland'da halk dükkanları yağmalıyor... 
</HEADLINE>
<TEXT>

     Güney Asya'yı pazar günü vuran deprem ve tsunami felaketinden etkilenen ülkelerden biri olan Tayland'da binlerce kişi gönüllü olarak kurtarma çalışmalarına yardım ederken, yağmacılar kaos ortamından faydalandı. 
     Polis yetkilileri, güneydeki 6 eyaleti yerle bir eden dev dalgaların ardından başgösteren panikten yararlanan yağmacılara karşı etkin önlem alacaklarını açıklarken, ev, dükkan ve otellerin yağmalanmasını engellemek amacıyla bu eyaletlere takviye birlik gönderildiğini açıkladı. 
     Yetkililer, Puket adasındaki Patong'da bulunan büyük otellerden hırsızlık yapan birçok kişinin gözaltına alındığı belirtirken, görgü tanıkları, Patong'daki dükkan sahiplerinin yağmacıları kaçırmak için havaya ateş açtıklarını anlattı. 
     Bu arada, Başbakan Thaksin Shinawatra da, yağma vakalarını ve yağmacıları kınadı ve polise bu olaylara son vermesi amacıyla takviye yaptıklarını söyledi. 
     
</TEXT>
</DOC>
