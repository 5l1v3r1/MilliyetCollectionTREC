<DOC>
<DOCNO> 306067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/13/son/sondun19.html </URL>
<DATE> 2005/01/13/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Annan'dan iklim uyarısı 
</HEADLINE>
<TEXT>

     BM Genel Sekreteri Kofi Annan, uluslararası topluma, ''iklimsel değişikliklere karşı kesin önlemler alınması'' çağrısında bulundu. 
     Gelişmekte olan küçük adalar için düzenlenen uluslararası toplantıda konuşan Annan, ''İklimsel değişikliklere karşı kesin önlemler almaya hazır olmalıyız'' dedi. 
     Annan, ''En önemli bilim adamlarına göre, deniz sularının yükselme seviyesi, küresel ısınmayla paralellik gösteriyor'' diyerek, sanayileşmiş 38 ülkeden, küresel ısınmaya yol açan gaz atıklarını azaltmalarını istedi. 
     BM Genel Sekreteri ayrıca, ''sadece tsunami için değil, diğer bütün doğal afetler için de küresel uyarı sistemlerinin kurulması'' çağrısında bulundu. 
     Annan, ''Dünyanın her bölgesi göz önünde bulundurulmalı. Küresel düşünmek ve risklerin büyüklüğüne karşı önlemler bulmak zorundayız. Zengin ya da fakir, güçlü ya da zayıf, hepimiz bu tehlikelere karşı beraber mücadele etmeliyiz'' diye konuştu. 
     
</TEXT>
</DOC>
