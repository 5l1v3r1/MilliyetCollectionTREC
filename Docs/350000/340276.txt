<DOC>
<DOCNO> 340276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/06/son/sontur26.html </URL>
<DATE> 2005/05/06/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
"Eşimin ağabeyi odamızı gözler, yalnız kalınca bana tacizde bulunurdu" 
</HEADLINE>
<TEXT>

     Samsun’un Tekkeköy İlçesi’nde tartıştığı ağabeyini av tüfeğiyle vurarak öldürdüğü iddiasıyla yargılanan sanığın eşi, duruşmada, "Eşimin ağabeyi, yattığımız zaman odamızı gözler, evde yalnız kaldığımız zaman bana tacizde bulunurdu" dedi. 
     Samsun 1. Ağır Ceza Mahkemesi’ndeki duruşmada, yaklaşık 3 ay önce Kibarlar Köyü’nde tartıştığı ağabeyi Ali Bayutlu’yu 48 av tüfeğiyle öldürdüğü iddiasıyla tutuklanan Ekrem Bayutlu’nun 39 yargılanmasına devam edildi. 
     Hakkında, "Öz kardeşini kasten öldürmek" suçundan ömür boyu hapis cezası istenilen sanık, olayın kazayla meydana geldiğini savundu. 
     Ağabeyiyle zaman zaman tartıştıklarını, olay günü de benzer bir tartışma sırasında ağabeyinin elinden almaya çalıştığı tüfeğin kazayla ateş aldığını öne süren sanık, "Sürekli beni dövüp eşime de tacizde bulunuyordu. Çocuğum olmadığı için de sürekli erkekliğimle ilgili bana hakaret ediyordu" diye konuştu. 
     Duruşmada tanıklık yapan sanığın eşi Leyla Bayutlu da "Eşimin ağabeyi, yattığımız zaman odamızı gözler, evde yalnız kaldığımızda bana tacizde bulunurdu. Gözü bendeydi" dedi. 
     Mahkeme heyeti, dosyadaki eksikliklerin tamamlanması için duruşmayı erteledi. 
     
</TEXT>
</DOC>
