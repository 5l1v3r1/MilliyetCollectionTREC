<DOC>
<DOCNO> 323139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/12/son/sondun01.html </URL>
<DATE> 2005/03/12/ </DATE>
<TIME> 02.15 </TIME>
<AUTHOR>  </AUTHOR>
<HEADLINE>
İsrail boşaltma süresini bir aya indirdi... 
</HEADLINE>
<TEXT>

     İsrail, Gazze Şeridi ve Batı Şeria'dakiYahudi yerleşim birimlerini boşaltma süresini üç aydan bir aya indirdiğini açıkladı. 
     İsrail Savunma Bakanı Şaul Mofaz, haziranda başlayacak çekilme planının süresini hızlandırarak bir ayda tamamlamayı kararlaştırdı. Çekilme planı üç ile dört haftada tamamlanacak. 
     İsrail hükümeti, şubatta Filistin topraklarında bulunan 25 Yahudi sitesinin boşaltılmasını onayladığında Şaul Mofaz, ordunun, bu işi sekiz haftada tamamlamaya kararlı olduğunu açıklamıştı. 
     
     Yahudi yerleşimciler plana karşı 
     İsrail hükümeti, geçtiğimiz ay, Gazze'deki Yahudi yerleşim birimlerinin tamamıyla Batı Şeria'daki dört yerleşim biriminden çekilmeyi öngören planı onaylamıştı. Yahudi yerleşimcilerin büyük bir çoğunluğu plana şiddetle karşı çıkıyor. 
     
     Filistinliler Yasin’i andı 
     Hamas’ın dini lideri Şeyh Yasin’in bir yıl önce İsrail’in hava saldırısında öldürülmesinin yıldönümündeki anma törenine binlerce Filistinli katıldı. Hamas militanları, İsrail'in ateşkese uymaması halinde eylemlerine devam edeceklerini belirttiler. 
     
</TEXT>
</DOC>
