<DOC>
<DOCNO> 314767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/13/dunya/axdun02.html </URL>
<DATE> 2005/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Grossman Türkiye ile h l dostuz 
</HEADLINE>
<TEXT>


ABD Dışişleri'nin 3 numarası, 'Fikir ayrılıkları olsa da, ilişkilerimiz buna dayanacak kadar olgun' dedi 


ABD Dışişleri Bakanlığı'nın Siyasi İşlerden Sorumlu Müsteşarı Mark Grossman, Türk - Amerikan ilişkilerinin, yaklaşım farklılıklarına dayanacak olgunlukta olduğunu söyledi. Amerikan - Türk Cemiyeti ATS tarafından New York'ta düzenlenen "Türk - Amerikan Ortaklığı" konulu toplantıda konuşan Grossman, sözlerinin başında ilk görev yaptığı 1989 yılından bu yana Türkiye'nin büyük değişim geçirdiğini anlattı. Grossman, şu mesajları verdi 
TÜRKİYE, ABD İÇİN ÖNEMLİ ABD için önemli bir ülke olan Türkiye ile ilişkiler, zaman zaman fikir ayrılıkları olsa da buna dayanacak kadar olgun. Dostlar arasında yaklaşım farklılıkları olabilir ama önemli olan, h l dost olduğumuzun hatırlanması. 
IRAK Irak'ın toprak bütünlüğünü ve Irak halklarının eşitliğini taahhüt ediyoruz. Ayrıca PKK dahil Irak'taki bütün terörist gruplara karşı Türkiye ile çalışmayı da taahhüt ettik. 
RUHBAN OKULU Türkiye'nin demokrasi ve hoşgörü tecrübeleri, dini özgürlükleri de kapsıyor. Türkiye'nin, Heybeliada Ruhban Okulu'nu yeniden açarak, gayrimüslimlerin mülkiyet haklarını koruması lazım. 
KIBRIS'TA KAÇAN FIRSAT ÜZDÜ Barıştan yana oy kullanan Kıbrıs Türklerinin tecridini azaltmak için seyahat serbestisi ve ekonomik kalkınma da dahil olmak üzere bazı adımlar atılıyor. 
DAHA DEMOKRATİK Türkiye, 2005'te kendini daha güvenli hissetmeli. Çünkü ABD ve Avrupa'nın yanında önemli bir yeri olan Türkiye, artık daha müreffeh ve daha demokratik bir ülke. 


</TEXT>
</DOC>
