<DOC>
<DOCNO> 334449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/18/son/soneko18.html </URL>
<DATE> 2005/04/18/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Borsa birinci seansı 799 puanlık sert düşüşle tamamladı... 
</HEADLINE>
<TEXT>

     İMKB Bileşik Endeksi 1. seansta, Cuma günkü 2. seans kapanışına göre 799.48 puan düşerek 23,0.86 puandan kapandı. 
     Hisse senetlerinin ortalama değer kaybı yüzde 3.35 oldu. 
     Endeks, 22,962.47 puanla yılın en düşük seans içi değerini gördü. Endeks bundan önce 15 Nisan Cuma günü 2. seansta, 23,593.07 puanla yılın en düşük değerine gerilemişti. 
     Cuma günü 23,853.34 puandan kapanan İMKB Ulusal 100 Endeksi, ilk seansa 43.68 puan azalarak 23,809.66 puandan başladı. İlk yarıyı 23,257.05 puandan geçen endeks, seans içinde en düşük 22,962.47 puana kadar gerilerken, en yüksek 23,809.66 puanı gördü. 22,962.47 puan, endeksin bu yıl içinde gördüğü en düşük seviye olarak kaydedildi. 
     Seans sonunda mali endeks 1.155.91 puan düşerek 33,844.16 puana, sanayi endeksi 753.44 puan düşerek 18,657.43 puana ve hizmetler endeksi 451.26 puan düşerek 12,406.17 puana geriledi. 
     Böylece önceki kapanışa göre, mali grup hisseler ortalama yüzde 3.30, sanayi grubu hisseler 3.88 ve hizmet grubu hisseler ortalama yüzde 3.51 değer yitirdi. 
     1. seansta işlem gören toplam 307 hisse senedinden 14'ü değer kazandı, 287'si değer kaybetti, 6 hissenin fiyatında ise değişiklik olmadı. 
     Seansta, 362 milyon 691 bin 5 YTL'lik işlem hacmi oluştu. 
     1. seansta, Yapı ve Kredi Bankası, İzmir Demir Çelik, Doğan Holding, İş Bankası C ve Sabancı Holding, en çok işlem gören hisse senetleri oldu. 
     
</TEXT>
</DOC>
