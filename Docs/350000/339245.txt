<DOC>
<DOCNO> 339245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/03/son/sonsiy17.html </URL>
<DATE> 2005/05/03/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Basın suçlarının cezasını artıran hükümlerin TCK'dan çıkması için teklif 
</HEADLINE>
<TEXT>

     AK Parti Bursa Milletvekili Ertuğrul Yalçınbayır, basın-yayın yoluyla işlenen suçların yeni TCK’dan çıkarılmasını öngören kanun teklifini, TBMM Başkanlığı’na sundu. 
     Teklifle yeni TCK’nın, "İntihar" başlıklı 84. maddesi, "Hakaret" başlıklı 125. maddesi, "Haberleşmenin gizliliği ihlali" başlıklı 132. maddesi, "Özel hayatın gizliliği" başlıklı 134. 
     maddesi, "Kamu barışına karşı suçlar" başlıklı 5. bölümde yer alan 218. maddesi, "Suç işlemek amacıyla örgüt kurmak" başlıklı 220. maddesi, "Adliyeye karşı suçlar" bölümünün "Etkin pişmanlık" başlıklı 269. maddesi, "Gizliliği ihlal" başlıklı 285. maddesi, "Adil yargılamayı etkilemeye teşebbüs" başlıklı 288. maddesi, "Cumhurbaşkanına hakaret" başlıklı 299. maddesi ve "Temel milli yararlara karşı hareket" başlıklı 305. maddesinde yer alan, bu suçların basın-yayın yoluyla işlenmesi halinde verilecek cezaları artıran hükümlerin tasarıdan çıkarılması öngörülüyor. 
     
</TEXT>
</DOC>
