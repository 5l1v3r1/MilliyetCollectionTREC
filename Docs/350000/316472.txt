<DOC>
<DOCNO> 316472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/18/son/sonspo01.html </URL>
<DATE> 2005/02/18/ </DATE>
<TIME> 02.08 </TIME>
<AUTHOR>  </AUTHOR>
<HEADLINE>
Basketbol federasyonu MHK'da görev dağılımı... 
</HEADLINE>
<TEXT>

     Basketbol Federasyonu Merkez Hakem Kurulu MHK , ilk toplantısını gerçekleştirerek görev bölümü yaptı. 
     Abdi İpekçi Spor Salonu'nda bulunan Federasyon merkezindeki toplantıda, eski MHK üyelerinden görevi devralan MHK, daha sonra kendi arasında görev dağılımını yaptı. MHK'da Metin Şahin başkanlık görevini üstlenirken, Aydemir Ekti asbaşkan, Kadir Özçelik de genel sekreter oldu. 
     Bu arada, Türkiye Basketbol Ligi ve Türkiye Bayanlar Basketbol Ligi atama sorumluluğu Aydemir Ekti'ye verilirken, Kadir Özçelik eğitim, Firuz Koçaş da dış ilişkiler sorumluluğuna getirildi. Namık Kemal Aydın da Türkiye Basketbol İkinci Ligi, Bayanlar Basketbol İkinci Ligi ve teknik komiserler atama sorumlusu oldu. 
     
</TEXT>
</DOC>
