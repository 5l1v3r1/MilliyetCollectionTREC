<DOC>
<DOCNO> 320966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/05/yazar/asik.html </URL>
<DATE> 2005/03/05/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Bu kanun döner 
</HEADLINE>
<TEXT>


Televizyonda hoş bir dizi var Bir İstanbul Masalı... Dizinin başkahramanlarından Ömer Arhan, solvent kaçakçılığı nedeniyle tutuklanır. Yargılanır. H kim kararı açıklar 
- Ömer Arhan'ın Türk Ceza Kanunu'nun 1918. maddesine muhalefetten 10 yıl hapsine... 
Ömer Bey, kararı duyunca kriz geçirir, h l yoğun bakımda... Okurumuz ise müjdeyi veriyor 
- Bu karar, bırakın Yargıtay'ı, mübaşirden döner.. 
- Neden 
- Türk Ceza Yasası'nın tümü 590 madde... 1918. madde yok. Senaristin kastettiği kanunun numarası... 1918 sayılı Kaçakçılığın Men ve Takibine Dair Kanun... Ancak bu kanun da Temmuz 2003'te yürürlükten kaldırıldı... Yerine 4926 sayılı Kaçakçılıkla Mücadele Kanunu konuldu... Ben yine de senariste teşekkür ederim. Yanlış kanunla da olsa kaçakçıyı 10 yıl hapse çarptırdı. 

Yabancı şirketler, tüm medyada artık yüzde 100 pay sahibi olabilecekmiş. 
Demek artık sadece gazeteci değil, gazete de satın alabilecekler. 
Haldun Ertem 

Pratik çözüm Başbakan Tayyip Erdoğan, türban yüzünden üniversitelerden atılan öğrencilere yol gösterdi, af sonrasında okullarına peruk takarak girebileceklerini bildirdi. Okurumuz İrfan Koçak soruyor 
- Sayın Başbakan ve diğer AKP milletvekilleri, neden resmi protokolde ve kamusal alanda eşlerine peruk taktırarak 2 yıldır sürüp giden tartışmaları önlemiyorlar 

Bakandan beklenen Maliye Bakanı Kemal Unakıtan, içki zamları konusunda dedi ki 
- İçmeyin diyecek halimiz yok. Vatandaşımızı vergileri artırarak uyarmış oluyoruz. 
Böylece vatandaşın içki ile kötü yola sapmasını önlemiş oluyorlar. 
Peki insanları sahte fatura düzenlemek, vergi kaçırmak gibi suçlara sevk eden unsur nedir Sayın bakan bu unsuru da keşfeder ve ona zam yaparsa halkın büyük duasını alacak, memleketi kurtaracaktır. 

"Reality Show" formatındaki programlar, RTÜK tarafından yasaklanacakmış 
RTÜK çok tehlikeli bir iş yapıyor. O tür programlar yasaklandıktan sonra ya millet toplumsal sorunlarla ilgilenmeye başlarsa 
Arif Ayhan 

Duyarlı yazara not Irak'ın Hilla kentinde 125 kişinin ölümüyle sonuçlanan bombalı saldırı, kınanması gereken bir vahşet. Hem sivillere yönelik olduğu için... Hem iç savaşı körüklediği için... Ama Irak'ı kanlı bir bataklığa çeviren Amerikan işgalini kınamayıp o bataklıktaki bir saldırıyı kınamanın ana gerçeği gözden kaçırmaktan başka ne anlamı olabilir 
Amerikan uçakları 1 Nisan 2003 günü Hilla'yı bombaladılar, çoluk çocuk 60 masum sivili öldürdüler. Bugün Hilla'yı anımsayanlar kendilerine o gün kalemlerini neden oynatmadıklarını da sorarlar mı 

AB treni durdu AKP hükümetinin AB'ye üyelik konusunda adım atmaması dört bir yandan eleştiriliyor. 
Acaba AKP neden durdu 
Bu sütunun okurları 17 Aralık öncesi sıkça sarf ettiğimiz bir cümleyi anımsayacaklardır. 
"AKP, AB'ye girer gibi yapıyor onlar bizi alır gibi yapıyor" diyorduk. 
Çünkü ne Avrupa AKP'nin ölçülerine uyuyordu, ne Türkiye AB'nin... 
AKP, AB'ye girer gibi yapıp ordunun siyaset üzerindeki denetiminden kurtulmayı amaçlıyordu. AB de bizi alır gibi yapıp Yunanlılar, Rumlar, Ermeniler, Kürtler adına ne koparabilirse onları koparmayı hedefliyordu. 
Erdoğan hükümeti, artık "AB'ye girer gibi yapmaya" bile üşeniyor. Zira müzakere tarihi alındı, ordu siyasetin gerisine çekildi, maksat h sıl oldu. 
Ama AB henüz alacaklarını alamadı. O yüzden sıkıştırıyorlar Ankara'yı. 
AB Temsiclisi Kretschmer sinirli demeçler veriyor. 
Ne var ki Abdullah Bey oralı değil. Tayyip Bey kayıplarda. 
Çünkü AB konusunda adım atmak iyice zorlaştı... 
Ankara Anlaşması'nı 10 ülkeye yayma konusunda Ankara'ya gönderilen ve şubat sonuna kadar imzalanması istenen protokolün Kıbrıs'ı tanıma anlamına geldiğini görmüş olmalı Tayyip Bey. Protokol rafa kondu, indirilmiyor. 
AKP tabanından da homurtular geliyor... 
AKP tabanı zorunlu din dersinin kaldırılması, kimlik cüzdanlarından din hanesinin silinmesi gibi önerileri kolay hazmedeceğe benzemiyor. 
Neticede... AB'ye girmek konusunda zaten bir istek yoktu. Bir oyun vardı. Şimdi o oyun da oynanamıyor. AB'ye girmekte olduğumuzu düşünen oyuna gelmiş kesimler, olup biteni kavramakta zorlanıyor. 
Sonuçta tren durdu... Ama kimse üzülmesin. Zaten bir yere gitmiyordu... Sadece gider gibi yapıyordu. 



</TEXT>
</DOC>
