<DOC>
<DOCNO> 332628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/son/sonspo12.html </URL>
<DATE> 2005/04/12/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
A. Sebatspor Federasyonu'nun bizden delil ve bilgi talebi olmamıştır 
</HEADLINE>
<TEXT>

     Akçaabat Sebatspor Kulübü Başkan Yardımcısı Baki Eyüboğlu, Kayserispor maçındaki şike teklifi iddiaları konusunda Türkiye Futbol Federasyonu'nun TFF şu ana kadar kendilerinden bilgi ve delil talebinde bulunmadığını söyledi. 
     Eyüboğlu, AA muhabirine yaptığı açıklamada, Kayserispor maçıyla ilgili şike iddialarını TFF'ye faks çekerek bildirdiklerini anımsatarak, ''Biz federasyona konuyla ilgili bilgi verebileceğimizi ve elimizdeki delilleri sunabileceğimizi söyledik. Ancak şu ana kadar bizden bilgi ve delil istenmedi'' dedi. 
     Dün akşam Akçaabat Sebatspor Kulübü Başkanı Veli Sezgin'in Futbol Federasyonu Başkan Vekili Hasan Doğan ile bir görüşme yaptığını kaydeden Eyüpoğlu, ''Federasyon, bu konuda kararını vermiş ve kimseyi suçsuz görmemiş gibi. Biz kulüp olarak töhmet altında kaldık. Bu konunun çözümlenmesini istiyoruz'' diye konuştu. 
     
</TEXT>
</DOC>
