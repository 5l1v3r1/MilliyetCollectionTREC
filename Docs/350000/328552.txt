<DOC>
<DOCNO> 328552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/30/son/sonsiy07.html </URL>
<DATE> 2005/03/30/ </DATE>
<TIME> 08.30 </TIME>
<AUTHOR>  </AUTHOR>
<HEADLINE>
Arıtman'ın "hırsızı vuralım" teklifi CHP'yi kızdırdı 
</HEADLINE>
<TEXT>

     CHP İzmir Miletvekili Canan Arıtman'ın bir kimsenin evine izinsiz girenlere karşı işlenen fiiller ile meşru savunma hallerinde ceza verilmemesinin yolunu açan yasa teklifi CHP'de krize yol açtı. 
     CHP Grubu, Arıtman'ın teklifini reddederken, onay vermedikleri halde basına açıkladığı gerekçesiyle de Arıtman'ı uyardı. Teklifinde ısrar eden ve geri çekmeyeceğini söyleyen Arıtman, parti içtüzüğündeki tüm olanakları sonuna kadar kullanarak önerisinin CHP Grubu'nda milletvekillerinin oyuna sunulmasını sağlayacağını söyledi. 
     Teklifinin "feminen" olduğunu söyleyen Arıtman, "Kadının doğasından gelen savunma, ailesini, evini koruma içgüdüsünün ağır bastığı bir yasa teklifi. CHP'deki erkek milletvekilleri, kadın duyarlılığı olan, çağdaş erkeklerdir. Kadın duyarlılığını dikkate alacaklarına inanıyorum" dedi. GÜNSELİ ÖNAL Ankara 
     
</TEXT>
</DOC>
