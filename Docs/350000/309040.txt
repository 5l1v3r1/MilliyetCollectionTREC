<DOC>
<DOCNO> 309040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/25/guncel/axgun01.html </URL>
<DATE> 2005/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
'Polis, zorla ifade imzalatmak istedi' 
</HEADLINE>
<TEXT>


Gözaltında ölü bulunan gencin babası, "Önüne konulan dosyayı imzalaması istendi. 'Boynuna ne oldu ' diye sorduğumda, şu an söyleyemeyeceğini belirtti" dedi. 3 emniyet görevlisine idari soruşturma başlatıldı 

OSMAN KARA İstanbul 

Gasp olaylarına karıştığı iddiasıyla gözaltında tutulduğu Bakırköy İlçe Emniyet Müdürlüğü Asayiş Büro Amirliği'nin nezarethanesinde ölü bulunan Gökhan Belgüzar 21 dün toprağa verildi. Adaletin yerini bulmasını istediğini belirten baba İrfan Belgüzar, "Gerekirse Avrupa İnsan Hakları Mahkemesi'ne AİHM gideceğim" dedi. 
Nezarethanedeki battaniyenin kenarlarındaki fitil denilen ipi dişleriyle sökerek kapı arkasındaki demir parmaklıklarda kendini astığı iddia edilen Belgüzar için dün Tozkoparan Uhud Camii'nde cenaze töreni düzenlendi. Belgüzar'ın cenazesi öğleyin kılınan namazın ardından Samandıra Mezarlığı'nda toprağa verildi. 

'Oğluma baskı yapıldı' 
Cenaze töreninde güçlükle ayakta durabilen baba Belgüzar, oğlunun öldürüldüğü yönündeki iddiaları tekrarladı. Sorumluların cezalandırılmasını isteyen baba Belgüzar, "İfadesi bile alınmadan önüne konulan dosyayı imzalanması istendi. Oğlum da baba 'Bunları imzalarsam idama götürürler beni' diyerek suçlamaları kabul etmedi. Bu ısrar üç gün sürdü. 'Boynuna ne oldu ' diye sorduğumda 'Şu an söyleyemem' dedi. Oğlumu, ya yanında yatan kişi ya da polisler öldürdü" iddiasında bulundu. 
İnsan hayatının bu kadar ucuz olmadığını belirten baba Belgüzar, "Bu çocuk daha önce de 3 yıl cezaevinde yattı. O zaman niye kendini asmamış Bana, 'Baba beni öldürüyorlar' dedi. 88 santimetre yerde kendini asmış. Battaniyeden ip yapılmış. Battaniyeden ip yapılır mı Adaletin yerini bulması için gerekirse AİHM'ye kadar gideceğim" diye konuştu. 
Ailenin iddialarına karşın polis, Belgüzar'ın kendisini öldürdüğünü savunuyor. Şartlı tahliye olan Belgüzar'ın gasp ihbarından sonra verilen eşkal doğrultusunda gözaltına alındığı, iki mağdur tarafından da teşhis edildiği öne sürüldü. Aynı nezarethanede kalan Kadir Olcay Helvacı'nın savcıya verdiği ifadesinde, önce Belgüzar'ın yemek yediğini sonra da kendisinin yediğini, ardından uyuduğunu söylediği öğrenildi. 

İdari soruşturma 
Emniyet yetkilileri, Gökhan Belgüzar'ın nezarethanede ölümüyle ilgili 3 emniyet görevlisi hakkında idari soruşturma başlatıldığını bildirdi. İdari soruşturmanın, o akşam büroda görevli grup amiri, nezarethane sorumlusu ile büro nöbetçisi hakkında yürütüldüğü ifade edildi. 

Kesikler vardı... 

Nezarethaneyi izleyen ve kayıt edici özelliği olmayan kameralarda, olayın kapının altındaki demir sacın arkasında gerçekleştiği için 19.00'da görevi devralan memur tarafından görülmediği belirtildi. Ölüm olayının 20.30'da gerçekleştiği ve Belgüzar'ın Özel İncirli Hastanesi'ne kaldırıldığı ifade edildi. Burada yapılan ilk incelemede, Belgüzar'ın vücudunda darp izine rastlanmadığı, ancak göğüs ve kolunda kesikler bulunduğununun tespit edildiği öne sürüldü. Adli Tıp Kurumu'nun ön raporunda da ölümün "ası" sonucu gerçekleştiği ve vücudunda darp izine rastlanmadığı yazıldı. 


</TEXT>
</DOC>
