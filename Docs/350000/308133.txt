<DOC>
<DOCNO> 308133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/21/ekonomi/eko05.html </URL>
<DATE> 2005/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Mortgage önce zenginlere 
</HEADLINE>
<TEXT>



Gayrimenkul Yatırım Ortaklığı Derneği GYODER Yönetim Kurulu Başkanı ve Garanti GYO Genel Müdürü Kürşat Tuncel, ipoteğe dayalı uzun vadeli konut kredisi olan mortgage sistemiyle ilgili herkesin konut derdinin biteceği yönünde yanlış bir algılama olduğunu belirterek, faizler düştükçe uygulamanın yayılacağını söyledi. Tuncel şunları söyledi 
"Bu, mucizevi bir çözüm olmayacak. Sistemden yalnızca ruhsatlı konutların faydalanabileceğini gözönünde bulundurursak, piyasanın arz yönü şu anda çok kısıtlı. Mevcut konutların yüzde 40-45'i bu sisteme uyuyor. 
Dolayısıyla bu 2-3 yılda yayılacak bir sistem. İlk önce daha üst gelir grubundakiler bu kredilerden faydalanacak. Faizler düştükçe bu genele yayılacak." 

'Sihirli değnek değil' 
Yapı Kredi Koray GYO Genel Müdürü Hakan Kodal da şunları söyledi 
Konut kredileri piyasasının Türkiye'de zaten çalıştığını, dolayısıyla mortgage ile yepyeni bir şeyin gelmeyeceğini söyledi. Kodal, "Bir sihirli değnek yok. Sadece sisteme akacak fonların daha aktif hale gelmesi için altyapı çalışmaları ile finans kuruluşlarının kurulması planlanıyor." 


</TEXT>
</DOC>
