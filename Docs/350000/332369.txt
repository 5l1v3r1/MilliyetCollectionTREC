<DOC>
<DOCNO> 332369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/guncel/gun90.html </URL>
<DATE> 2005/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

El leme nimet, bize külfet 

Kendimizi denk gördüğümüz medeni ülkelerde nimet-hizmet bizde külfet-lüks görülen bazı hususlara kısa bir bakış 
1 ARABA Ulaşım aracı, ihtiyaç. Anayasaya göre, sosyal bir devlete sahibiz. Ancak bu sosyal devlete göre, arabaya ancak ve ancak zenginler binebilir. Dünyanın hiçbir ülkesinde özellikle de toplu ulaşım araçları yetersiz, çağ dışı, rahatsız, ter kokan, tıkış tıkış ise özel araçlardan aracın satış fiyatından daha fazla vergi alınmazken burada alınıyor. Araba 10 liraya satılacakken, 22 liraya satılıyor ve bir çok insan, hayatı boyunca şöyle sıfır kilometre, gıcır gıcır bir araba sahibi olamadan şu fani dünyanın Türkiye'sinden göçüp gidiyor 
2 KÖPRÜ Aslında tüm suç, Deli Dumrul'un. Köprü geçişinden para alınmasını icat eden kendisidir malum. Yaşasaydı da "Ankara'nın en güzel yanı, İstanbul'a dönüşüdür" diyen Yahya Kemal şu günleri bir görseydi. Geçmeye mecbur olduğunuz bir yerden, vatandaşlarının ulaşımını sağlamakla zorunlu olan bir devlet, her gün 3 YTL alıp bir de insana ıstırap çektirir mi Akşam saatlerinde minimum 2 saatten önce geçilemeyen, benzin yakılan, bir de üstüne para verilen köprüye "lüks" demek mümkün müdür tartışılır, gayet karmaşık bir konu Sadece İstanbul'da yaşayanların başında olan bu dertten kurtulmanın ne yazık ki bir yolu yok ve geçiş ücretine zam da yakındır bizce. Deli Dumrul, geçmeyenden daha fazla alırmış, en azından şimdilik böyle bir durum yok, ama şimdilik .. 
3 CEP TELEFONU Haberleşme aracı ihtiyaç. Şu devirde "cep telefonu, ihtiyaç mıdır-lüks müdür" diye sormak artık abesken, "vatandaşlarının özgürce haberleşmesini sağlamakla görevli" devletimize gore lüks 100 liralık konuşma yaptıysanız, 33 lirasını devlet için yapmış oluyorsunuz. Sevgilinizle, karınızla, annenizle, çocuğunuzla, hastanızla, askerinizle, her kimle olursa olsun, yüzde 33'ünü devlet için yapmış oluyorsunuz. KDV'yi, deprem zamanında "geçici" diye konulup "sürekli" hale gelen özel tüketim vergisini anlamak zorunda kalmışken, bir de her ay 1 YTL "Çevre vergisi" kondu şimdi de 

Yeni cep telefonu vergileri 

Başka ne vergiler konabilir, aşağıda 
1 Spor Vergisi Özellikle mesaj yazarken parmaklar çalışır. Bu çalışma günlük hayatında spora vakit ayıramayan insanların ihtiyacını bir nebze olsun giderir. Bir spor salonuna gitse en az ayda 300-1000 YTL harcayacakken, aylık sabit 5 milyon vergi vermemek terbiyesizliktir 
2 Sağlık Vergisi Spor neden yapılır Profesyonel değilseniz şayet sağlıklı yaşamak için değil mi Eh, spor yapıldığını kabul ettiğimize ve vergisini verdiğimize göre sağlık vergisi vermemek daha büyük terbiyesizliktir. Böyle böyle sağlık sistemi çökmektedir, dolayısıyla sağlık vergisi de caizdir. Aylık 3 YTL kafidir 
1 Hava Vergisi "Hava bedava, su bedava" ki su değil artık Orhan Veli'yi mezarından kaldırıp getirmeyeceğiz elbette. Cep telefonuyla hava şu noktada buluşurlar Telefonlar artık pek bir güzelleşti, şıklaştı. Yani neredeyse, giyilen elbiseden daha önemli bir hale geldi. En üst modeli, en pahalısı kondu muydu masanın üzerine, havanızda iki kata yakın bir artış sağlandığı bilimsel olarak da kanıtlandı. Aylık 10 YTL iyidir 

Enden ve de boydan 
"Eveeet Ufuk her türlü boy farkına rağmen kazandı .." b b 
</TEXT>
</DOC>
