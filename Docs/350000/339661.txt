<DOC>
<DOCNO> 339661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/04/son/sontur24.html </URL>
<DATE> 2005/05/04/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Yamaç paraşütü ile çakılan eşinin düşüşünü görüntüledi 
</HEADLINE>
<TEXT>

     Erdoğan CANKUŞ - Muğla DHA 

FETHİYE'deki Babadağ'dan yamaç paraşütüyle atlayış yapan Rus turist Dimitri Koval, paraşütün dengesi bozulunca Ölüdeniz açıklarında şansı sayesinde denize düştü ve mutlak ölümden döndü. Sahilde eşinin atlayışını kameraya çeken Olga Koval, düşüş anını da saniye saniye görüntüledi. 
     Fethiye'de 1900 metre yükseklikteki Babadağ'ın zirvesindeki yamaç paraşütü parkurunu işleten şirketin, giriş ücretini 12.50 YTL'den 12 milyon 500 bin lira 20 YTL'ye 20 milyon lira yükseltmesi üzerine yamaç paraşütçüleri durumu protesto etme kararı aldı. 
     Rus işadamı 33 yaşındaki Dimitri Koval da dağın 900 metre yüksekliğindeki bir tarladan tek başına atlayış yaptı. Sahilde bekleyen Olga Koval da atlayıştan sonra Ölüdeniz semalarında bir süre dolaşan eşini küçük kamerasıyla görüntülemeye başladı. 
     Dimitri Koval, süzüle süzüle plaja inmeyi planlarken, 80 metre yükseklikte bir anda paraşütünün dengesi bozuldu. Havada dev daireler çizerek savrulan paraşüt etkisiz kaldı ve denize doğru sürüklendi. Şans eseri denize çakılan Dimitri Koval bu sayede mutlak ölümden döndü. 
     
Sürat motoruyla ulaşılıp denizden çıkarılan Koval, Fethiye Özel Letoon Hastanesi’ne kaldırıldı. Suya ayak üstü çakıldığı için birkaç küçük sıyrık dışında ciddi bir sağlık sorunu olmadığı belirtilen Koval, Yaşadığıma inanamıyorumö dedi. 
     Eşinin kaydettiği görüntüleri merak eden Koval, hastane yatağında kucağına verilen dizüstü bilgisayardan düşme anını seyretti, Denize düştüğüm için kurtuldum. Karaya düşseydim ölürdümö diye konuştu. 
     Koval, yaşadığı bu olayın uçuş tutkusuna engel olamayacağını, hastaneden çıkar çıkmaz Babadağ'a çıkıp yeniden atlayış yapacağını belirtti. 
     Hastanede eşinin başucundan ayrılmayan Olga Koval, paraşütle atlayış yapan eşini sahilden kameraya çekerken bir anda paraşütün savrulmasına tanık olduğunu, ama soğukkanlılığını koruyarak çekime devam ettiğini söyledi. Eşinin denize düşerek mutlak ölümden döndüğünü söyleyen Olga Koval, Sahile getirilene kadar yaşadığından emin değildimö dedi. 
     
</TEXT>
</DOC>
