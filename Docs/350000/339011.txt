<DOC>
<DOCNO> 339011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/02/son/sonyas03.html </URL>
<DATE> 2005/05/02/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Pembe dizilerin yaratıcısı Bell öldü... 
</HEADLINE>
<TEXT>

     Türkiye’de de kadınların merakla izledikleri "Yalan Rüzgarı" ve "Cesur ve Güzel" gibi pembe dizilerin yaratıcısı, çok sayıda Emmy ödüllü William Joseph Bell öldü. 
     Bell’in televizyon şirketinin yetkilileri, ünlü Amerikalı yapımcının Alzheimer hastalığı nedeniyle kaldırıldığı Caligornia Üniversitesi Tıp Fakültesi’nde 78 yaşında hayatını kaybettiğini belirttiler. 
     Televizyon dizilerinde "soap opera" sabun köpüğü kavramının yaratıcısı olan ve yaklaşık 40 yıldır televizyon dizilerinin metin yazarı ve yapımcılığını üstlenen Bell, "Yalan Rüzgarı" dizisiyle 3, "Days of Our Lives" Hayatımızın Günleri dizisiyle 4 Emmy ödülü almıştı. 
     Bell’in dizileri sadece ödüller kazanmakla kalmamış, gündüz televizyon izleyicilerinin sayısının beklenmedik ölçüde artmasına yol açmış ve özellikle kadınları televizyon başına çivilemekle ün kazanmıştı. 
     Bell ilk 1956’da "Guiding Light" adlı pembe dizinin metin yazarlığıyla kariyerine başlamıştı. 
     
</TEXT>
</DOC>
