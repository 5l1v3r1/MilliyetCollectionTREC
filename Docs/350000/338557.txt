<DOC>
<DOCNO> 338557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/01/guncel/gun07.html </URL>
<DATE> 2005/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
9 bin kız cahil baba elinde... 
</HEADLINE>
<TEXT>


ŞÜKRAN ÖZÇAKMAK 

İSTANBUL'da ilköğretim çağında olan 13 bin 336 kız çocuğunun okula gönderilmediği tespit edildi. İlçe milli eğitim müdürlükleri, yaptıkları ikna çalışmalarıyla 6-14 yaş arası 4 bin 308 kızın okula başlamasını sağladı. Ancak 9 bin 28 kız h l okuyamıyor. Kızlarını okula göndermemekte direnen velilerin birçoğu adres değişikliğiyle izini kaybettiriyor. 

Ortak çalışma 
Çalışma "Kız Çocuklarının Okullaştırılmasına Destek Kampanyası" doğrultusunda il milli eğitim müdürlüğü, UNICEF, SHÇEK, Çalışma ve Sosyal Güvenlik Bakanlığı ve il müftülüğünce ortaklaşa yapıldı. Muhtarlıklardan yeterli sonuç alınamayınca öğretmenler, öğrencilere "Çevrenizde okula gitmeyen arkadaşınız var mı " sorusunu yönelterek okula gitmeyen kızları tespit etti. Bazı vatandaşlar da, Sosyal Yardımlaşma ve Dayanışma Genel Müdürlüğü'nün başlattığı Şartlı Nakit Transferi projesi doğrultusunda "eğitim yardımı" adı altında öğrenci başına 35 YTL alma hakkına sahip olmak için kızını okula gönderdi. 


</TEXT>
</DOC>
