<DOC>
<DOCNO> 348235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/02/son/soneko43.html </URL>
<DATE> 2005/06/02/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Mey İçki'den Tekirdağ Altın seri... 
</HEADLINE>
<TEXT>

     Mey İçki, Tekirdağ Altın Seri Rakısı'nı tüketicinin beğenisine sundu. 
     Mey İçki Üst Yöneticisi CEO Galip Yorgancığlu, yaptığı açıklamada, ürün için yaklaşık bir yıldır çalıştıklarını belirterek, Tekirdağ Altın Seri'nin, rakı sektörünün prestijini artıracak bir ürün olacağını kaydetti. 
     Mey İçki'nin 100 yıldır rakı üreten bir şirket olduğunu ifade eden Yorgancıoğlu, ''Bu nedenle de ürünlerimizde iddialıyız. Tekirdağ Altın Seri'nin, hoş kokusu, yumuşak içimi ile beğeni kazanacağını düşünüyoruz'' dedi. 
     Tekirdağ Altın Seri'nin içinde dinlendirildiği meşe fıçılardan dolayı çok özel bir kokusu ve rengi olduğunu belirten Yorgancıoğlu, şunları kaydetti 
     ''Ürün, sek de içilebilecek lezzette. Sınırlı sayıda üretildiği için ancak seçkin satış noktalarında bulunabilecek. Ayrıca, Tekirdağ Altın Seri'nin yurt içinde ve dışında çok özel bir armağan olarak değerlendirileceği düşünülüyor.'' İlk aşamada 150 bin adet üretilen Tekirdağ Altın Seri'nin, 35 YTL'den satışa sunulduğu bildirildi. 
     
</TEXT>
</DOC>
