<DOC>
<DOCNO> 339706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/05/dunya/dun02.html </URL>
<DATE> 2005/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Blair üçlerse Thatcher'ı yakalayacak 
</HEADLINE>
<TEXT>


LONDRA Milliyet 


İngiltere'de halk, 646 Avam Kamarası üyesi, 2 bin 400 belediye meclisi üyesi ve 4 belediye başkanını belirlemek üzere bugün sandık başına gidiyor. Başbakan Tony Blair'in liderliğindeki İşçi Partisi'nin seçimde ipi göğüsleyerek 3. kez iktidara gelmesi, böylece Blair'in de 3. kez başbakanlık görevini üstlenerek, Muhafazak r Başbakan Margaret Thatcher'ın 80'li yıllarda elde ettiği başarıyı yakalaması bekleniyor. 
İngiltere saatiyle sabah 07.00'da TSİ 09.00 açılacak sandıklar, akşam 22.00'de TSİ 00.00 kapanacak. Yaklaşık 44 milyon seçmen, kayıtlı 61 partiden birini desteklemek için 90 bin kadar seçim merkezinde oy kullanacak. 
İngiliz Parlamentosu'nda 659 milletvekili var. Ancak İskoçya'nın Avam Kamarası'na göndereceği milletvekili sayısı azaltıldığından bu kez 646 milletvekili seçilecek. İngiltere'de seçimler dar bölge çoğunluk sistemi ile yapılıyor. Ülke, parlamentodaki sandalye sayısı kadar bölgeye ayrılıyor ve her bölgede en çok oyu alan aday milletvekili oluyor. 


</TEXT>
</DOC>
