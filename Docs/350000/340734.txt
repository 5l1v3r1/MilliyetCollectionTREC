<DOC>
<DOCNO> 340734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/08/son/sontur17.html </URL>
<DATE> 2005/05/08/ </DATE>
<TIME> 00.25 </TIME>
<AUTHOR>  </AUTHOR>
<HEADLINE>
İstanbul'dan Dalaman'a gidecek Shakira'nın uçağına bomba ihbarı 
</HEADLINE>
<TEXT>

     Ahmet BAYRAK DHA 

      TÜRKİYE'ye tatil için gelen dünyaca ünlü yıldız Shakira'yı İstanbul'dan Dalaman'a getirecek olan uçak, bomba ihbarı yüzünden iki saat rötarlı kalktı. Dalaman'a gecikmeli gelen ünlü yıldız, asılsız bomba ihbarından haberi olmadığını söyledi. 
     Bugün saat 19.20'de İstanbul'dan Dalaman'a gidecek olan, yolcuları arasında dünyaca ünlü yıldız Shakira ve Tuğba Özay gibi isimlerin bulunduğu, Türk Hava Yolları'nın THY TK 220 sefer sayılı uçağına bomba konulduğu ihbarı yapıldı. İhbar üzerine harekete geçen polis ekipleri uçağı didik didik aradı. Bomba ihbarının asılsız olduğu anlaşılması üzerine uçak 21.20'de Dalaman'a hareket etti. Uçak, yaklaşık bir saat sonra Dalaman Havalimanı'na indi. 
     Dalaman'a sevgilisi Arjantin Devlet Başkanı Permuanda Tarua'nın oğlu Antonio Traua ile birlikte gelen Shakira, Göcek'te tatil yapmak için Türkiye'ye geldim. Türk insanı çok sıcak kanlı. Bunun için geldim.ö dedi. 
     Shakira, basın mensuplarının sorusu üzerine, uçağa yapılan bomba ihbarından haberi olmadığını, kendisine teknik bir arıza olduğunun söylendiğini belirtti. 
     Shakira, daha sonra Göcek'te tatilini geçireceği özel yata doğru hareket etti. 13 Mayıs'ta geri döneceği belirtilen Shakira'nın tatil boyunca Fethiye, 12 Adalar, Göcek koyları ve Dalyan'daki çamur banyolarını gezeceği kaydedildi. 
     
</TEXT>
</DOC>
