<DOC>
<DOCNO> 341617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/son/sontur09.html </URL>
<DATE> 2005/05/11/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Saklandığı elbise dolabında fark edilince, 3. kattan atladı 
</HEADLINE>
<TEXT>

     Konya’nın Akşehir İlçesi’nde, bir kadınla zorla birlikte olduğu iddia edilen kişi, saklandığı elbise dolabında fark edilince, yakalanmamak için 3. kattan atladı. 
     Edinilen bilgiye göre, Selçuk Mahallesi’nde şizofren hastası Şakire E’nin 22 evine gizlice girerek, birlikte olduğu iddia edilen Abdil Y. 36 , eve birinin geldiğini duyarak, odada bulunan elbise dolabına saklandı. 
     Şakire E’nin eve gelen annesi tarafından elbise dolabında saklandığı fark edilen Abdil Y, yakalanmamak için 3. katta bulunan dairenin balkonundan beton zemine atladı. 
     Olayı eşinden öğrenerek kısa süre içinde eve gelen baba Ebubekir E. 46 , ayağı kırılan Abdil Y’yi yakalayarak güvenlik güçlerine teslim etti. 
     Ebubekir E, kızının şizofreni hastasını olduğunu ve sağlıklı karar verebilecek durumda olmadığını ifade ederek, evlenme vaadiyle kandırdığı kızıyla zorla birlikte olduğunu öne sürdüğü Abdil Y’den şikayetçi oldu. 
     Jandarma ekipleri tarafından Konya Numune Hastanesi’ne kaldırılan Abdil Y, kırılan ayağının ameliyat edilebilmesi için Selçuk Üniversitesi Meram Tıp Fakültesi Hastanesi’ne sevk edildi. 
     Olayla ilgili soruşturma sürdürülüyor. 
     
</TEXT>
</DOC>
