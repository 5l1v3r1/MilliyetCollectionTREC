<DOC>
<DOCNO> 319155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/28/spor/spo02.html </URL>
<DATE> 2005/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum'dan pembe tablo 
</HEADLINE>
<TEXT>


Fenerbahçe'nin Alman çalıştırıcısı, Real Zaragoza maçının hayal kırıklığını oyuncuların kemiklerine kadar hissettiğini söyledi, "Ancak h l hırslı ve arzuluyuz. Artık her maç final" dedi. Daum basına tepki gösterdi 


'Dönüş zor olur' 
FENERBAHÇE Teknik Direktörü Christoph Daum, uluslararası maçlardan sonra lige dönüşlerin her zaman zor geçtiğini söyledi. Alman hoca, "Yaşadığımız hayal kırıklığını oyuncularım kemiklerine kadar hissetti. Bu durumu aşmak kolay değil. Eleştirilerden etkilenen futbolcularım tabii ki var. Ancak kapanan rakibimize karşı sabırla hücum ettik, baskıyı arttırıp, golleri bulduk. Bir başka sevindirici olay oynaması zor gözüken Rüştü'nün sahaya çıkmasıydı" dedi. 

'Ben pes ettim' 
BUNDAN sonra oynayacakları her maçın final niteliği taşıdığını kaydeden Daum, "Umut ediyorum yolumuza güçlü biçimde devam ederiz. Takımım h l hırslı ve arzulu" diye konuştu. Basına da tepki gösteren Alman çalıştırıcı, "Ben artık pes ettim. Fenerbahçe'de birşeyler oluşturmaya çalışıyorum. Ama sürekli engelleniyorum. Bu bana acı veriyor. Eleştiriler boyutunu aşıyor, saygısızca oluyor. Ben kimseye saygısızca davranmadım" yorumunu yaptı. 

Kurtar İyi direndik 

AKÇAABAT Sebatspor Teknik Direktörü Güvenç Kurtar, Fenerbahçe'yi Kadıköy'de yenmenin çok zor olduğunu ifade ederek, "Biz iyi direndik, ancak ikinci yarıda çok çabuk gol yedik" dedi. Kurtar, "Fenerbahçe burada her takımı yenebilir. Ancak goller eğer erken gelmeseydi, sonuç farklı olabilirdi. Artık, önümüzdeki haftalara bakacağız" değerlendirmesini yaptı. 

Kötü gün dostu 

Sahip çıktılar 
ZARAGOZA'YA elendiği için ağır eleştirilere maruz kalan Fenerbahçe'ye yine taraftarı sahip çıktı. Şükrü Saracoğlu Stadı tribünleri boş kalırken, maça gelen yaklaşık 20 bin kişi hem futbolculara, hem de Teknik Direktör Daum'a büyük sevgi gösterisinde bulundular. Takım sahaya çıkarken oyuncuların üzerine çiçekler attılar. 

'Gururumuzsunuz' 
TRİBÜNLERE, "Buradayız, çünkü inanıyoruz", "Bu taraftar sizinle gurur duyuyor," "Gururumuzsunuz" şeklinde pankartlar açan Fenerbahçeli taraftarlar, kaptan Ümit'ten, Teknik Direktör Daum'u tribünlere getirmesini istedi. Bunun üzerine Alman hoca, tribünleri dolaşarak seyircileri selamladı, yeniden güven ortamı yaratıldı. 

Dai'ye son görev 

FENERBAHÇE Kulübü'nün vefat eden eski basketbolcu ve antrenörü, Yüksek Divan Kurulu üyesi Önder Dai dün toprağa verildi. Kızıltoprak Zühtüpaşa Camii'ndeki cenaze törenine Başkan Aziz Yıldırım ve yöneticilerin dışında kalabalık bir topluluk katıldı. 


</TEXT>
</DOC>
