<DOC>
<DOCNO> 308956 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/24/son/sontur23.html </URL>
<DATE> 2005/01/24/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Tercih edilmeyen yüksekokul... 9 çalışanı, 10 öğrencisi var .. 
</HEADLINE>
<TEXT>

     Fırat Üniversitesi'ne FÜ bağlı ve 10 öğrencisi olan Maden Meslek Yüksekokulu'nun, 4'ü öğretim görevlisi olmak üzere 9 çalışanı bulunuyor. 
     Yüksekokul Müdürü Doç. Dr. Mehmet Şekerci, AA muhabirine yaptığı açıklamada, 1998 yılında eğitim vermeye başlayan yüksekokulda, mermercilik ve döküm programları olduğunu söyledi. 
     Bu programlarda toplam 10 öğrencinin bulunduğunu belirten Şekerci, şöyle konuştu 
     ''10 öğrencimize karşılık, yüksekokul kadrosunda 4 öğretim görevlisi, 1 sekreter ve 4 güvenlik görevlisi çalışıyor. Neredeyse öğrenci başına 1 çalışan düşüyor. Biz de eğitimi Elazığ'da bulunan FÜ'ye bağlı Sağlık Meslek Yüksekokulu'nda verme kararı aldık. Maden İlçesi'ndeki okulda, binanın güvenliğini sağlamak için sadece güvenlik görevlilerimiz bulunuyor.'' Şekerci, öğrenci sayısının artırılması için çekici programların açılması gerektiğini sözlerine ekledi. 
     
</TEXT>
</DOC>
