<DOC>
<DOCNO> 343237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/17/son/sondun05.html </URL>
<DATE> 2005/05/17/ </DATE>
<TIME> 03.15 </TIME>
<AUTHOR>  </AUTHOR>
<HEADLINE>
Newsweek Kur'an-ı Kerim'e saygısızlık yaptığı hakkında haberi geri çekti 
</HEADLINE>
<TEXT>

     Amerikan Newsweek dergisi, Guantanamo üssünde Amerikalıların Kur’an-ı Kerim’e saygısızlık yaptığı hakkındaki haberini geri çekti. 
     Redaktör Mark Whitaker imzasıyla yayımlanan bildiride, "Guantanamo üssünde Kur’an-ı Kerim’e hakaret edildiği makalesinin geri çekildiği" belirtildi. 
     Newsweek, 2 Mayıs’ta yayımlanan konuya ilişkin makalesinin dayanaksız bilgiler içerebileceğini dün kabul ederek özür dilemişti. 
     Derginin, Amerikan askerlerinin Guantanamo üssünde, Kuran’ı tuvaletlere koyduğu ve bir keresinde tuvalete atarak sifonu çektiği haberini yayımlamasının ardından Afganistan, Pakistan ve Endonezya’da olaylar çıkmış, başta Afganistan olmak üzere çeşitli ülkelerde 16 kişi ölmüş, Mısır, Suudi Arabistan, Bangladeş, Malezya ve Arap Birliği bu durumu kınamıştı. 
     Beyaz Saray, bugün dergiden haberi geri çekmesini istemişti. 
     
</TEXT>
</DOC>
