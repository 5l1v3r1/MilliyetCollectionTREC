<DOC>
<DOCNO> 319331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/28/son/sonspo33.html </URL>
<DATE> 2005/02/28/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
İngilizleri çıldırtan Portekizli Jose Mourinho 
</HEADLINE>
<TEXT>

     Chelsea, Lig Kupası'nı Liverpool'u 3-2 yenip kazanırken, Portekizli teknik direktör Jose Mourinho maçtan atıldı.... 
     Chelsea, İngiltere Lig Kupası finalinde Liverpool'u uzatmada 3-2 yenerek şampiyon oldu. Her maçta olay çıkaran Chelsea Teknik Direktörü Jose Mourinho yine gündeme damgasını vurdu. Portekizli hoca, 79. dakikada tribünlere dönüp eliyle "sus" işareti yaparak dolaşmaya başlayınca, Liverpool taraftarını tahrik ettiği gerekçesiyle stattan çıkartıldı. 
     Mourinho, atılmasına neden olan "sus" işaretini tribünlere değil medyaya yaptığını söyledi ancak sahadan çıkartılırken bile işaret parmağını dudaklarına götürmekten geri durmadı. 
     Maçın bitiminde kupayı kaldıran Portekizli hoca, basın toplantısında da gazetecilerle kavga etti. 43. saniyede Riise, Liverpool'u 1-0 öne geçirirken, kupa tarihindeki en erken golü attı. Chelsea'nin golleri, 79'da kendi kalesine Gerrard, 107'de Drogba ve 112'de Kezman'dan geldi. 113'te Nunez skoru belirleyen golü kaydetti. 

     
</TEXT>
</DOC>
