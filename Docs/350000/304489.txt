<DOC>
<DOCNO> 304489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/07/son/sontur67.html </URL>
<DATE> 2005/01/07/ </DATE>
<TIME> 20.59 </TIME>
<AUTHOR>  </AUTHOR>
<HEADLINE>
Bilgisayar dehasi üniversiteli... 
</HEADLINE>
<TEXT>

     Mersin Üniversitesi MEÜ Mühendislik Fakültesi Elektrik Elektronik Mühendisliği Bölümü öğrencisi Özkan Kırık, IBM Linux Başarı Ödülleri Yarışması'nda beşinci oldu. 
     Kırık, MEÜ'nün internet sitesine yaptığı açıklamada, IBM Türk-Linux ve Serbest Yazılım Merkezi tarafından düzenlenen yarışmada, ''Network Üstadı'' netUstad projesiyle Cisco'dan Eğitim Ödülü kazandığını belirtti. 
     Projesinin, Network yönetimini kolaylaştırmak, komutları kullanırken kullanıcıdan kaynaklanabilecek yazım hatalarını en aza indirmek ve ağ servislerini bir arada yönetmek amacıyla geliştirilmiş ve geliştirilmeye devam eden bir yazılım olduğunu vurgulayan Kırık, FreeBSD Unix İşletim Sistemi ve internet güvenliği konularıyla ilgilenmeyi sevdiğini bildirdi. 
     Projeye, Unix'teki güvenlik duvarlarının görsel bir arayüze sahip olmaması nedeniyle başladığını ifade eden Kırık, şunları kaydetti 
     ''Projenin kodlara dökülmesi esnasında kod renklendiricili bir editör olan vimVI iMproved kullandım. Compiler olarak gcc-Gnu Compiler Collection dan daha iyi bir alternatif olmadığı düşüncesindeydim. En iyi yardımcım, Google ve kullanıcı kılavuzu sayfaları oldu.'' 
     
</TEXT>
</DOC>
