<DOC>
<DOCNO> 349198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/06/astro/index.html </URL>
<DATE> 2005/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Uyumlu olunmalı 
</HEADLINE>
<TEXT>


Bugün yeniay öncesinde başlangıçlar yapmak pek kolay olmayabilir. Uyumlu olunmalı ve sürprizlere de açık kapı bırakılmalı. Çok sayıda fikir değişikliği ve huzursuzluk söz konusu. 
Koç'lar hareket ve iletişim konularında bugün canlı bir gündeler. Yakınlar ve özellikle kardeşlerle ilişkilerinde dikkatli olmalılar. Boğa'lar kazançlarını artırmanın yolunu ararken, acele etmemeliler. Birikimlerini değerlendirmek konusunda yeni fırsatlar olabilir. İkizler düşüncelerini rahatça ortaya koyabilir ve ilgi çekebilirler. Duygusal alanda ise mutluluk var. Yengeç'ler geçmişe ait konularla ilgilenebilirler. Bu konuda dikkatli olurken, bazı şeyleri geride bırakmaları gerekebilir. Aslan'lar iyimser enerjiler altında amaçlarına yakınlar. Bu yönde yeni kararlar öne çıkarken arkadaşlarla beraberlikler öne çıkıyor. Başak'lar için iş hayatında hareketlilik söz konusu olacak. Çabuk hareket etmeleri de gerekiyor. Bugün kariyer konusunda acele kararlar almaktan kaçınmalılar. 
Terazi'ler hayattan daha fazla keyif alabilir. Yenilikler denemeleri ve bunları yabancılarla olan temaslarında kullanmaları fayda getirecek. Akrep'ler ortaklaşa paylaşımlarda bugün temkinli olmalılar. Önemli kararlarını aceleye getirmemeleri gerekir. Bu arada kendi kaynaklarını iyi kullanmalılar. Yay'lar gün içinde işbirliğine açık olmanın faydasını görecek. Ortaklaşa konularda yeni anlaşmalar gündeme gelirken ilişkiler konusunda toleranslı olmalılar. Oğlak'lar bugün verimli olmakta zorlanabilir. İş ortamında yardımlaşarak tamamlanması gereken konularda rahat edecekler. Sağlık konusunda dikkati elden bırakmamak lazım. Kova'lar bugün hayattan keyif almaya çalışmalı. Aşk hayatı ve çocuklarla ilgili konularda pozitif enerjiler söz konusu olacak. Balık'lar dikkatlerini eve ait konulara vermeliler. Hızlı hareket etmeleri konusunda yakınlardan destek almaları zor olmayacak. 
</TEXT>
</DOC>
