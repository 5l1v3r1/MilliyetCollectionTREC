<DOC>
<DOCNO> 344092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/20/dunya/axdun02.html </URL>
<DATE> 2005/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD askerlerinin 'kimyası bozuldu' 
</HEADLINE>
<TEXT>


Irak'ta görev yapmış 10 bin askerde 'travma sonrası stres bozukluğu' görüldü 

DIŞ HABERLER SERVİSİ 


Irak'taki aşırı gergin ortamda görev yaptıktan sonra ABD'ye dönen çok sayıda askerin sosyal çevrelerine uyum gösteremedikleri ve "travma sonrası stres bozukluğu" TSSB denilen bu psikolojik arızanın Pentagon'u alarma geçirdiği belirtildi. 
BBC'ye göre, Irak'ta savaşmış 10 binden fazla askerde tıbbi yardım gerektirecek düzeyde TSSB sendromu görüldü. Özellikle uyku bozukluğu şeklinde ortaya çıkan TSSB, askerlerin aile yaşamını da kötü etkiliyor. Askerlerden bazıları, uykuda eşlerinin boğazını sıktıklarını ya da tekmelediklerini söylediler. Kimi asker de, Irak'ta sık sık karşılaştıkları yol kenarına yerleştirilmiş bomba ve görünmeyen keskin nişancı ateşinin h l hafızalarından çıkmadığını ve bu nedenle ABD'de kalabalık içine çıkınca rahatsız olduklarını belirttiler. Mazot kokusu duyunca kafalarında hemen Irak'ın canlandığını kaydeden askerler, "Kalabalık içinde ister istemez insanların ellerine bakıyoruz" dediler. 


</TEXT>
</DOC>
