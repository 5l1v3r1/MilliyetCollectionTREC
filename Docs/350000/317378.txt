<DOC>
<DOCNO> 317378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/21/son/sonyas17.html </URL>
<DATE> 2005/02/21/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Hırsız kovalarken düğünlerine geç kaldılar... 
</HEADLINE>
<TEXT>

     Güney Afrika'da evlenmek üzere kiliseye giden iki polis memuru, üç araba hırsızını yakalamak için yön değiştirince kendi düğünlerine geç kaldı. 
     The Star gazetesi, Gustav Myburgh ile Barbara Boegner isimli genç polis memurlarının, evlenmek için Johannesburgh'da bir kiliseye gittikleri sırada, üç kişiyi, bir aracı çalmaya çalışırlarken gördüklerini yazdı. 
     Genç aşıkların zor kararın arifesinde hiç tereddüt etmeden kiliseye gitmeyerek kaçan hırsızları takip ettikleri, bu nedenle kendi düğün törenlerine geç kaldıkları belirtildi. 
     Gelin adayının gelinliğiyle katıldığı kovalamaca sonunda üç hırsız bir adet ruhsatsız tabancayla beraber kıskıvrak yakalandı, düğün töreni ise 45 dakika gecikmeyle yapıldı. 
     
</TEXT>
</DOC>
