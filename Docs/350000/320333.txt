<DOC>
<DOCNO> 320333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/son/soneko23.html </URL>
<DATE> 2005/03/03/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Dünya Bankası Başkanı Wolfowitz adaylar arasında değil 
</HEADLINE>
<TEXT>

     Dünya Bankası Başkanı James Wolfensohn, ABD Savunma Bakan Yardımcısı Paul Wolfowitz'in görevini devralması muhtemel kişiler arasında bulunmadığını söyledi. 
     Avrupa Komisyonu Başkanı Jose Manuel Barroso'yla görüşmesinin ardından gazetecilerin sorularını yanıtlayan Wolfensohn, ''Sayın Wolfowitz'in artık bu görev için düşünülen kişiler listesinde olmadığını sanıyorum. Bu konuda yorum yapmaya gerek yok'' şeklinde konuştu. 
     Wolfensohn, görevi devredeceği kişinin ''kendisini yoksullukla savaşa ve kalkınmayı hızlandırmaya adamış biri olması gerektiğini'' ifade etti. 
     Dünya Bankası Başkanı Wolfensohn'un görevini Mayıs ayında devralacak muhtemel adaylar arasında Wolfowitz'in yanı sıra Hewlett Packard HP şirketinin eski üst yöneticisi CEO Carly Fiorina'nın da adı geçiyor. 
     
</TEXT>
</DOC>
