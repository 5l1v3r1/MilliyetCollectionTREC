<DOC>
<DOCNO> 330223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/05/ekonomi/eko06.html </URL>
<DATE> 2005/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Cemal Kaya vergi rekortmeni 
</HEADLINE>
<TEXT>


ANKARA Milliyet 

Enerji Bakanlığı'ndaki yolsuzluk operasyonuna dayanak oluşturan telefon dinleme kayıtlarında adı geçen ve son olarak ANAP Genel Başkanı Erkan Mumcu'nun Başbakan Recep Tayyip Erdoğan'a yönelik "CHP'den AKP'ye geçen milletvekillerine hangi ihaleleri verdin" sözleriyle gündeme gelen AKP Ağrı Milletvekili Cemal Kaya, Ankara'nın kira vergisi rekortmenleri arasına girdi. 
Ankara Deftardarlığı 2004'e ilişkin ilk 100'e giren gelir ve gayrimenkul sermaye vergisi rekortmenlerini açıkladı. Gayrimenkul sermaye vergisi rekortmen listesinin 14. sırasında yer alan Kaya, 2004 için 446.6 bin YTL gayrimenkul sermaye iradı beyanında bulundu. Gayrimenkul sermaye vergisi listesinde birinci sırada yer alan kişi ise isminin açıklanmasını istemedi. 

Bono vergisinin Kahraman'ı 
Müteahhitlik ve turizm işi yapan Talip Kahraman beyan ettiği 44.8 milyon YTL menkul sermaye geliriyle Ankara'nın en yüksek vergi ödeyecek ismi oldu. Kahraman geçen yıl da Ankara ve Türkiye vergi rekortmeniydi. Kahraman'ı 9.1 milyon YTL tahakkuk rakamıyla Mustafa Rahmi Koç izledi. TOBB Başkanı Rifat Hisarcıklıoğlu 1.6 milyon YTL tutarında gayrimenkul menkul sermaye ve ticari kazanç beyanında bulundu. 

Gelir Vergisi rekortmenleri İlk beş kişi - YTL Hesaplanan vergi 1- Talip KAHRAMAN 20.163.000 2- Rahmi Koç 9.122.000 3- Oğuz Gürsel 4.926.000 4- İsmi açıklanmadı 4.233.000 5- İsmi açıklanmadı 1.899.000 

Gayrimenkul sermaye iradı 1- İsmi açıklanmadı 317.600 2- Mustafa Bezci 291.800 3- Tuncay Kalemdaroğlu 275.700 4- Erdinç Sipahioğlu 242.800 5- Erden Sipahioğlu 242.700 


</TEXT>
</DOC>
