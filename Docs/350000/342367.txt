<DOC>
<DOCNO> 342367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/14/dunya/dun03.html </URL>
<DATE> 2005/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Domino etkisi 
</HEADLINE>
<TEXT>



Eski Sovyet cumhuriyetlerinde devrim rüzg rları estiren halk ayaklanmaları, yaklaşık 1.5 yıl önce Gürcistan'da başladı ve Eduard Şevardnadze yönetimi Mihail Saakaşvili liderliğindeki muhalefet barışçı isyanıyla devrildi. Geçen yıl sonlarında devrim rüzg rı Ukrayna'ya ulaştı ve başkanlık seçimlerine hile karıştırıldığını savunan muhalefet lideri Viktor Yuşçenko'nun taraftarları sokağa döküldü. Barışçı protesto gösterilerinin ardından yinelenen seçimleri Yuşçenko kazandı. Mart ayı sonlarında ise, parlamento seçimlerine hile karıştırıldığını söyleyen Kırgız muhalefeti ayaklandı. Devlet Başkanı Askar Akayev, göstericilerin hükümet binasını ele geçirmesi üzerine ülkeden kaçtı. Eski Sovyet cumhuriyetlerinde barışçı devrimlerin yeni adresi olarak Belarus gösteriliyordu. 


</TEXT>
</DOC>
