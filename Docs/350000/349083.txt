<DOC>
<DOCNO> 349083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/05/son/sondun03.html </URL>
<DATE> 2005/06/05/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Merkel, bir kez daha üyeliğimize karşı çıktı... 
</HEADLINE>
<TEXT>

     Alman Hıristiyan Demokrat Birlik Partisi CDU Genel Başkanı Angela Merkel, Türkiye’nin AB üyeliğine bir kez daha karşı çıktı. 
     Merkel, "Frankfurter Allgemeine Sonntagszeitung" gazetesine yaptığı açıklamada, "Birlik partileri CDU CSU , Türkiye’nin AB üyeliği yerine ’imtiyazlı ortaklığın’ en doğru müzakere sonucu olacağı şeklindeki görüşlerini müzakerelerde dile getirecek" dedi. 
     Alman Hıristiyan Sosyal Birlik Partisi lideri Edmund Stoiber de Fransa Cumhurbaşkanı Jacques Chirac ile Almanya Başbakanı Gerhard Schröder’i, halkın çoğunluğu Müslüman olan Türkiye’ye, AB’ye tam üyelik yolunda destek vererek, AB anayasasına desteği baltalamakla suçladı. 
     Stoiber, "Muenchner Merkur" gazetesine yaptığı açıklamada, "Schröder ve Chirac’tan Türkiye’ye verilen, tam üye olabilecekleri işareti, anayasal anlaşmanın başarısızlığına katkıda bulundu" dedi. 
     
</TEXT>
</DOC>
