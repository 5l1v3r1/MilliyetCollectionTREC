<DOC>
<DOCNO> 332832 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/13/yazar/akyol.html </URL>
<DATE> 2005/04/13/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Milliyetçilik 
</HEADLINE>
<TEXT>


NİHAL Atsız'ın kitapları satış rekorları mı kırıyor Acaba öyle mi .. Atsız'ın kitaplarını on beş senedir yayımlayan İrfan Yayınevi'nin editörü Şakir Öztel'le konuştum, "Yok öyle bir şey" dedi 
- Satış rakamları yıllar önce nasılsa, şimdi de öyle... 
- İyi satan kitaplarından bir örnek .. 
- Mustafa Necati Sepetçioğlu'nun romanları iyi satıyor mesela. 
Sepetçioğlu'nun romanlarını ben de çok beğenirim, "tarih devamlılık" bilincini yansıtır, bugüne kavga değil, beraberlik duygusu aktarır. 
Rahmetli Atsız'ın ırkçı fikirlerini ben 1983'te yayımlanan "Tarihten Geleceğe" kitabımda eleştirmiş, "Hayatı anlamayız felsefeyle ilimle" diyerek şiddet tutkusunu yücelten bir heyecanın Türkiye'ye büyük zarar vereceğini yazmıştım. 

ATSIZ 1967 yılında bir dergide peş peşe üç makale yazdı. Okuyan bir Kürt, kendisini dışlanmış, aşağılanmış hissederdi. Bu yazılar Kürtçülüğe büyük bir ivme kazandırdı meşhur 'Doğu Mitingleri'nin itici güçlerinden biri oldu 
Irkçı ya da etnik bir Türkçülük anlayışının 'karşıtını' nasıl beslediğinin tipik bir örneğidir bu... Atsız bu yazılardan dolayı yargılandı, 1973'te mahk m edildi. 
Büyük sosyolog Ziya Gökalp de 'Türkçü' idi, "Kürt Aşiretleri Üzerine Tetkikler" adıyla ilm bir araştırması da vardır okuyanlarda ayrılık duygusu yaratmaz, aksine, Türklerle Kürtlerin nasıl iç içe geçtiğini sosyolojik olarak anlatır. 
Çokuluslu imparatorluk şartlarında Gökalp'in fikrinin adı 'Türkçülük'tür ama milli devlet kurulduktan sonra Gökalp "Türkiyecilik" kavramını vurgulamış, ama geliştirmeye ömrü vefa etmemiştir. 

TÜRKİYE homojen bir toplum değildir. Etnik ve mezhepsel kutuplaşma tekrar felaketlere yol açar. George Harris'in belirttiği gibi, 1970'lerde Türkiye'de sağ-sol mücadelesinin kanlı bir iç savaşa dönüşmesinin asıl sebebi, sağ ve sol kavramlarının mezhep ve etnisite gibi geleneksel bölünme faylarıyla örtüşmüş ve birbirini beslemiş olmasıydı. 
Ardından, PKK terörü 30 bin ölü... 
Yeniden o yıllara dönmek kime ve Türkiye'ye ne kazandırır 
Cumhuriyet gazetesinin "halkın kendiliğinden eylemleri... ulusal duyguların yükselmesi" diye yücelttiği hareketlerin milli endişelerden doğduğu bir gerçektir ama bu tür hareketlerin ülke içinde etnik ve mezhepsel ayrışmalara yol açması tehlikesi nasıl gözardı edilebilir 
Atsız'ın amacı asla Türkiye'yi bölmek değildi ama bölmek isteyenlere malzeme olmuştu 
Ülkenin bütünlüğünü güçlendirmenin yolu, duygusal tepkiler, öfkeler, hiss patlamalar, çatışmalar, kutuplaşmalar, itişip kakışmalar değildir. Türkiye'nin iktisaden, sosyal bakımdan ve kültürce gelişip güçlenmesidir bu da duygusal patlamalarla değil, akıllı politikalarla mümkün olur. 
Leyla Zana ve arkadaşları çok kötü sınav verdiler, barıştırıcı değil, kışkırtıcı davrandılar. Kitleler arasına husumet sokmak onların niyetlerine uygun olabilir. Aşırı soldan da 'devrimci eylem' kışkırtmaları olabilir. Sosyal kargaşa darbe ideologlarını ümitlendirebilir. Ama bu yolları çok kanlı bir şekilde denemedik mi 
Türkiye'yi seven, hatta sırf ülkede huzur ve refah isteyen herkese bir görev düşmektedir İtidal ve soğukkanlılık... 
Kışkırtmamak, kışkırtmalara kapılmamak... 



</TEXT>
</DOC>
