<DOC>
<DOCNO> 303869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/06/guncel/gun04.html </URL>
<DATE> 2005/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Milletvekilleri utandı 
</HEADLINE>
<TEXT>


Engelli çocukların bütçe yetersizliği nedeniyle yaşadığı dram, geniş yankı uyandırdı. AKP'li Uzunkaya bağışçılara vergi muafiyeti önerdi 

GÜNSELİ ÖNAL, ÖNDER YILMAZ Ankara 

Milliyet'in "Utan Türkiye" başlığıyla dünkü manşetine taşıdığı Sosyal Hizmetler ve Çocuk Esirgeme Kurumu'nda SHÇEK bütçe ve personel yetersizlikleri nedeniyle yaşanan dram, milletvekillerini harekete geçirdi. 
Milletvekilleri ve sivil toplum örgütlerinden gelen tepkiler şöyle 
Akif Hamzaçebi CHP Trabzon Bu olayın unutturulmaması, hemen personel ve kaynağın aktarılması gerekiyor. Kaynak için Maliye Bakanlığı bütçesinin esnekliğinden, kadro için de özelleştirilen kuruluşlardaki ihtiyaç fazlası personelden yararlanılabilir. 
Musa Uzunkaya AKP Samsun Eğitime yüzde 100 destek kampanyasında olduğu gibi, vergiden muafiyet tanınarak yardım yapacakların yolu açılabilir. 
SHÇEK Genel Müdürü İsmail Barış, kuruma bağış yapılabilmesi için 2 yöntem bulunduğunu belirtti ve "şartsız bağış"ın devlet bütçesine gittiğini bildirdi. Barış, doğrudan SHÇEK'te kullanılması amacıyla bağış yapmak isteyenlerin bunu şarta bağlayabileceğini, bunun için de kuruma doğrudan başvuru gerektiğini kaydetti. 


</TEXT>
</DOC>
