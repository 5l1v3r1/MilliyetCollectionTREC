<DOC>
<DOCNO> 335004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/20/siyaset/siy02.html </URL>
<DATE> 2005/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
'Tribünlere oynamayın' 
</HEADLINE>
<TEXT>



Başbakan Erdoğan, MHP Genel Başkanı Devlet Bahçeli'yi isim vermeden, "Ezberi bozulan çevreler var. Eski ezberlerini hatırlama telaşıyla acaba zaaf alanları doğar da bize de rol çıkar mı derdinde olabilirler. Sizin ezberinizi millet bozdu" sözleriyle eleştirdi. 
AKP'nin dünkü grup toplantısında AB üyeliği konusunda samimi gayret gösterdiklerini savunan Erdoğan, CHP Genel Başkanı Deniz Baykal'ı da şu sözlerle eleştirdi "Bizim AB konusundaki yaklaşımlarımızı, mal bulmuş mağribi gibi saldırarak farklı yorumlar çıkarma gayretine giriyor. AB makamlarıyla görüşmelerde arızi sonradan çıkan, gelip geçici bir problem yok. Yapılacak bir şey varsa, tribünlere oynayarak değil, hep birlikte görüşerek yapmamız gerekir." 
Erdoğan, Aksiyon dergisine "derin devlet" tartışmalarını değerlendirdi. Erdoğan, "Sizce derin devlet var mı " yönündeki soruya "Valla elimde bunu ölçecek kumpas şu anda yok. Böyle bir tanımın içerisine daha çok emekli olanlar giriyor. Muvazzaflar pek girmiyor. Biz onu bırakalım yine emekliler yapsın" karşılığını verdi. 



</TEXT>
</DOC>
