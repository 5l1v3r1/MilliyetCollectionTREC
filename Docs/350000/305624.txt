<DOC>
<DOCNO> 305624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/12/guncel/axgun02.html </URL>
<DATE> 2005/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Demokrasiye Türk desteği 
</HEADLINE>
<TEXT>


Nisanda Afganistan'daki parlamento seçimlerinde 3 Türk kritik konumlarda görev yapacak. Bu, Türkiye'nin Afganistan'daki kritik siyasi sürece verdiği desteğin önemini gösteriyor 

Aydın Hasan - Ankara 

Afganistan'ın yeniden yapılandırılması sürecinde önemli aşamalardan birini oluşturan parlamento seçimleri sırasında 2'si asker 3 Türk kritik konumlarda görev yapacak. 
Afganistan'da NATO'yu temsil eden Hikmet Çetin'in görev süresinin uzatılması bekleniyor. Çetin, ISAF Uluslararası Güvenlik ve Yardım Kuvveti , BM ve diğer kurumlarla yakın temas içinde çalışıyor. 

6 ay görev yapacak 
ISAF kararg hının komutasını, şubatta, İstanbul'da konuşlu 3. Kolordu Komutanlığı üstlenecek. Korgeneral Ethem Erdağı, şubatta Afganistan'a giderek ISAF komutasını devralacak. Erdağı, ağustosa kadar görev yapacak. K bil Çokuluslu Tugay'ın komutanlığını da, şubatta Tuğgeneral Ümit Dündar üstlenecek. Subay ve askerlerden oluşan 1421 personel, ocak sonuna kadar Afganistan'a gönderilecek. Toplam 1613 Türk görev yapacak. Askerler, gönüllüler arasından seçildi ve Mamak'taki tugayda özel olarak eğitildi. 

Mehmetçik yola çıktı 

ISAF'ta görev alacak Türk askerleri için dün İstanbul'da uğurlama töreni düzenlendi. Kara Kuvvetleri Komutanı Orgeneral Yaşar Büyükanıt'ın da katıldığı törende, duygusal anlar yaşandı. 


</TEXT>
</DOC>
