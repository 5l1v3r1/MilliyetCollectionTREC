<DOC>
<DOCNO> 326861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/25/magazin/yazdud.html </URL>
<DATE> 2005/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
'HERKES OYUN OYNUYOR' 
</HEADLINE>
<TEXT>


'Size Anne Diyebilir miyim ' evinin elenen gelin adayları yine şok iddialarda bulundu. Meltem, Ayşin ve Nurçin yarışmayla ilgili öyle açıklamalar yaptılar ki şaşıracaksınız 



Efendim, bir hafta kaldı. Önümüzdeki cumartesi akşamı 'Size Anne Diyebilir miyim 'de şanslı gelin ve kayınvalide adayı açıklanacak. Kimseyi etkilemek istemem ama Müjgan Hanım kaynanalarda, Öznur da gelinlerde sanki ipi göğüsleyecek gibi. Elenen bütün yarışmacılarla akraba olduk. Hemen her hafta birileri ziyaretime geliyor. Bu hafta Meltem, Nurçin ve Ayşin konuğumdu. Bu arada Meltem ile Nurçin yakında akraba oluyorlar. Nasıl mı Hepsi ve daha fazlası bu sayfada. 

Ş.D Nurçin sen yarışmadan elendin ve sonra da eve bir daha girmek istemedin. Annenle ve kardeşinle ilgili bir takım iddialar var, ondan mı çekindin Yarışma sonrası aldığın tepkiler nasıl ve bundan sonra ne yapmayı düşünüyorsun 
NURÇİN Biz 5 kız 1 erkek olarak 6 kardeşiz ve çok mülayim bir hayat yaşıyoruz. Benim hakkımda çıkan iddialardan hiçbir şekilde tedirgin olmadım. Bizim gibi bir aileyi karalamak kolay değil. Ama şok oldum söylenenleri duyunca, inanamadım. Tabii ki dostumuz var, düşmanımız var. Düşmanımızın daha çok olduğuna inanıyorum. Çünkü beni 40 bin kişi istedi Şenay Abla. İstemeyen kişi ben olduğum için kötü de ben oldum. Kesinlikle iftira. İftira değilse çıkıp ortaya kanıtlasınlar. Benim çok güzel bir işim vardı. Bakan sekreteriydim. Bizim namusumuza, şerefimize düşkün olduğumuzu herkes bilir. Yarışma için güzelim işimden ayrıldım ama çok pişman değilim. Çünkü kendime güveniyorum, birkaç teklif gelir diye düşünüyorum. Dizi, klip, yani her teklife açığım. 

Ş.D O zaman bu yarışmaya neden katıldın 
NURÇİN Benim aklımda kesinlikle evlilik yoktu. Dışarda evlenmeyeceğim, bir evin içine 7 erkek koyulacak, onlardan biriyle evleneceğim. O kadar aptal mıyım Bu çok mantıksız geliyor bana. Orada zaten insanın özeli olmuyor. Hiçbir şey konuşamıyorsun damat adaylarıyla. Ailemden dolayı kendimi orada zaten çok kastım. Evlenemeyeceğimi biliyordum. Bile bile gittim. En azından kendimi tanıttım, eğlendim. Sadece kendim için girdim eve. 

Ş.D Meltem, sen neden bu yarışmaya katıldın Evlenmek için mi 
MELTEM Açıkçası benim için yüzde 50 yüzde 50 idi. Öncelikle bir iş, sonra evlilik. Evde bir şeyler hissetseydim olurdu ama erkeklerle ilk tanıştığımız gün kesinlikle olmayacağını anladım. Ondan sonra iş hayatı benim için ağır bastı. Ben bir devlet okulunda, tiyatro drama öğretmeniydim. Bir anlık bir kararla, en yakın arkadaşımın ısrarıyla katıldım. Ne pişmanım ne değilim. İşimi çok seviyordum ama belki benim için böylesi hayırlı. Yine de şu an açıkçası bir kaygı taşıyorum, çünkü 3 aydır çalışmıyorum. 10 senedir çalışan bir insanım, bir an önce işe başlamak istiyorum. Benim kırgın olduğum nokta şu Herkes "Şuna şu dizi yakışır, buna bu dizi yakışır" diye yorumlar yapıyor ama kimse benim aldığım eğitimi ve eğitmenliğimi göz önünde bulundurmuyor. 

Ş.D Ayşin senin durumun ne 
AYŞİN Daha önce de açıklamıştım. Bir ilişkim vardı, o bitmişti, o yüzden eve girmiştim. Evliliği düşünmüyordum ama Türker'den hoşlandım. Ama Türker'in de ünlü olmak için eve girdiğini duyunca ondan vazgeçtim. Karakterini beğenmemeye başladım. Aslında ben Marmara Adası'nı turizme açmak ve geleceğimi kurmak için girdim eve. Biraz da başardığımı düşünüyorum. Restoranım var orada, para kazanmak istiyorum. Güçlü olmak istiyorum. Kimsenin beni kullanmasına izin vermeyeceğim artık. 

Meltem'in ağabeyi Nurçin'e talip 
NURÇİN Şenay Abla, bir şey daha söyleyeceğim Meltem'in ağabeyi "Benim favori gelin adayım Nurçin" demiş. İngiltere'den gelince tanışacağız. İnşallah severim... 
MELTEM Önce ben Nurçin ile birlikte ailesini tanımaya Ankara'ya gittim. Şimdi Nurçin bizde kalıyor. Annemle, ablamla tanışıyor. Önce kaleyi içten fethedelim, gerisi kolay. Ağabeyim İngiltere'de bir otelde müdür yardımcısı. Hiç belli olmaz, bakarsın Nurçin ile gelin-görümce oluruz. 

Ş.D Peki Selma'nın eve girmesi sürpriz oldu mu sizler için 
NURÇİN Selma'nın eve girmesi benim hoşuma gitmedi. Meltem veya Azel girmeliydi. Müjgan Teyze neden böyle bir seçim yaptı anlayamadım. Gürkan'a da çok kızıyorum. Bir erkek, bir ayda karar veremez mi Verir. Daha ne oynuyor anlayamadım. 
AYŞİN Selma'nın eve girmesi çok yanlış. Selma'nın bir şeyleri ortaya çıktı. Bu bir genç kız yarışması, Selma'nın orada işi ne Bence de Azel veya Meltem girmeliydi eve. İkizler ve ailesi, birinci olduklarını hissettiler. Altınlar için Selma'yla evlendirecekler Gürkan'ı. 
MELTEM Açıkçası Selma'nın içeri girmesini hiç beklemiyordum. Çünkü bu kadar olay olduktan ve ortaya çıktıktan sonra Gürkan ve Selma dışarıda baş başa konuşup hallederler diye düşündüm. Bu tavrım asla Selma'nın yaşadıklarına değil. Herkesin kendine ait özeli var, istediğini yaşayabilir. Sonuçta Azel girmeyi çok istiyordu. Ben ve Gülşah da girmeyi istiyorduk. Bizim de özel hayatımızın olaylı olması mı gerekiyor eve girmemiz için Anlam veremiyorum doğrusu. 

Ş.D Yeniden böyle bir yarışma olsa girer misiniz 
NURÇİN Kesinlikle girerdim ve bu sefer daha bilinçli, daha iyi oynardım. 
MELTEM Girerdim. Ben açıkçası çok enayice davrandım. Olduğum gibiydim. Biraz oynamalıydım. Bir daha girseydim oynardım. 
AYŞİN Ben de girerdim ve Ada'yı çok iyi tanıtırdım. Gülüşmeler... 

Ş.D Sizce finalde gelin ve kayınvalide kim olur 
NURÇİN Gelin Öznur olur. Anne olarak gönlüm Belma Teyze'den yana fakat Müjgan Teyze olacak. 
MELTEM Bence de Öznur birincilikle bitirir. Anne olarak Müjgan Teyze mutlaka olur. Çünkü bizim halkımız çok duyarlı. Bir de sizin de yazılarınızdan sonra Müjgan Hanım halk tarafından daha çok tutuldu. 
AYŞİN Bence de Müjgan Teyze ve Öznur birinci olur. 

Ş.D Ayşin sana bir soru Türker yarışmadan çıktı ve Öznur'la olmadı. Sana bir teklif getirse ne yaparsın 
AYŞİN Türker beni o kadar kızdırdı ki dışarıda da yüzüne bakmam herhalde. Kişiliğini yok etti çünkü. Ne olursa olsun doğru konuşmalıydı. 

Ş.D Bu tarz yarışmalar Türkiye için gerekli mi Bu yarışmalar herkesin oynadığı ve şöhret aradığı yarışmalar mı 
NURÇİN Tabii ki Türkiye için gerekli bir yarışma değil ama bazı insanların önünü açmak için yararlı. Böyle bir yarışma olmasaydı ben kendimi nasıl tanıtacaktım, neyimle tanıtacaktım Monoton bir hayatım vardı Evden işe, işten eve. Çok güzel oldu benim için, hiç pişmanlık duymuyorum. 
MELTEM Ben h l bunun kararını tam olarak verebilmiş değilim. Bu tür yarışmalara kişilerin çok çok iyi seçilmesi gerekiyor. O zaman aşk kazanır. 
AYŞİN Böyle yarışmalar olmalı bence, çünkü aşk da kazanabiliyor. Ben Türker'e aşık oldum mesela ama gerçek yüzünü görünce vazgeçtim. Meltem ve Nurçin her türlü teklife açıklar. Yani dizi, klip, sinema vs. Nurçin, Özcan Deniz'e hayran. Özcan'ın, kendisini klibinde oynatmasını istiyor. Meltem, Tarkan ve Özcan Deniz hayranı. Ayşin ise kendini turizme, Marmara Adası'nı geliştirmeye adamış. Onun en beğendiği sanatçılar ise Yaşar İpek ve İbrahim Tatlıses. 



</TEXT>
</DOC>
