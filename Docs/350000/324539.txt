<DOC>
<DOCNO> 324539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/son/sontur35.html </URL>
<DATE> 2005/03/17/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
100 aracın camı kırıldı, lastikler patlatıldı, kaportalar çizildi .. 
</HEADLINE>
<TEXT>

     Antakya'da, dün gece, aynı mahallede park halindeki yaklaşık 100 aracın camları kırıldı, lastikleri çalındı veya patlatıldı, kaportaları çizildi. 
     Hatay Emniyet Müdürlüğü yetkililerinden alınan bilgiye göre, Elektrik Mahallesi'nden çok sayıda araç sahibi, araçlarına zarar verildiği yönünde bilgi verdi. Yapılan incelemelerde, henüz kimliği belirlenemeyen kişi ya da kişilerce, park halindeki 100'e yakın araca zarar verildiği belirlendi. 
     Araçların camlarının kırıldığı, lastiklerinin çalındığı veya delici aletle patlatıldığı, kaportalarının çizildiği tespit edildi. 
     Yetkililer, soruşturmanın ve olayı gerçekleştirenlerin yakalanması için çalışmaların sürdürüldüğünü bildirdiler. 
     Mahalle Muhtarı Nihat Derviş de mahalledeki 17 sokağın 12'sinde bulunan park halindeki araçlara zarar verildiğini belirterek, mahalle sakinlerinden duyarlı olmalarını istedi. 
     Maddi zararın, 75 bin YTL civarında olduğu tahmin ediliyor. 
     
</TEXT>
</DOC>
