<DOC>
<DOCNO> 347423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/31/son/sondun24.html </URL>
<DATE> 2005/05/31/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Bakan, yanan puroyu yanlışlıkla cebine atınca... 
</HEADLINE>
<TEXT>

     BBC 

      İsrail Maliye Bakanı Binyamin Netanyahu, günün en alevli tartışması konusunda bir mülakat verirken, kendisi de tutuşma tehlikesi atlattı. 
     Görevden ayrılmaya hazırlanan İsrail Genelkurmay Başkanı'nın yerine yapılacak atama konusudaki kabine toplantısına giden Netanyahu'nun cebinden dumanlar yükselmeye başladı. 
     Durumu önce, Netanyahu ile toplantı öncesinde mülakat yapmaya çalışan İsrail Ordu Radyosu'ndan bir gazeteci farketti. 
     
     "Sayın bakan, yanıyorsunuz" 
     Gazetecinin mülakatın ortasında "Bir yanık kokusu alıyor musunuz " sorusu karşısında önce şaşıran Netanyahu "Ne demek istiyorsunuz " diye sordu. 
     Gazeteci "Puronuz yanıyor" diye yanıt verdi. "Takımınızın cebindeki. Sayın Netanyahu, yanıyorsunuz " Anlaşılan Netanyahu, toplantı telaşıyla elindeki puroyu cebine atmıştı. 
     Duruma İskan Bakanı İsak Herzog müdahale etti. Puro yere atılıp söndürüldü. 
     Netanyahu purosunu yaktığını farketmediğini, bakanlar kurulu salonunda sigara içmek yasak olduğu için muhtemelen aceletyle cebine attığını söyledi. 
     56 yaşındaki Netanyahu puro merakıyla tanınıyor. 
     1999'a dek Likud Partisi lideri olarak İsrail'in en genç başbakanı olan Netanyahu, Ariel Şaron iktidarı sırasında ise 2003 yılından bu yana maliye bakanı olarak görev yapıyor. 
     
</TEXT>
</DOC>
