<DOC>
<DOCNO> 343033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/16/son/sonspo32.html </URL>
<DATE> 2005/05/16/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Trabzonspor, şampiyonluk yolunda büyük maçlara takıldı... 
</HEADLINE>
<TEXT>

     Birinci Süper Futbol Ligi’nde lig lideri Fenerbahçe’nin 6 puan, Galatasaray’ın ise 2 puan gerisinde üçüncü sırada bulunan ve Şampiyonlar Ligi’ne katılma mücadelesi veren Trabzonspor, "Dört Büyükler" arasında yaptığı maçlarda şampiyonluk yarışında önemli puanlar kaybetti. 
     Trabzonspor, ligin 32. hafta sonundaki 5 yenilginin 4’ünü "Dört Büyükler" arasında yaptığı maçlarda aldı. 
     "Dört büyükler" arasında bu sezon yaptığı 6 maçın 4’ünde yenilgi, 2’sinde ise sahadan galibiyetle ayrılan bordo-mavililer, 12 puan yitirerek hedeflediği şampiyonluğu elde edemedi. 
     Karadeniz ekibi, dört büyükler haricinde sadece Gaziantepspor’a mağlup olmuştu. 
     
     FENERBAHÇE’YE 2 YENİLGİ 
     Trabzonspor, lig lideri Fenerbahçe ile yaptığı 2 karşılaşmadan sahadan yenilgi ile ayrıldı. 
     32. hafta sonunda 6 puan önünde bulunan Fenerbahçe karşısında 2 
     maçta da puan alamayan Trabzonspor, şampiyonluk yolunda rakibine oranla kendine avantaj sağlayamadı. Bordo-mavililer, Galatasaray ve Beşiktaş karşısında ise 1’er kez sahadan galibiyet ve yenilgiyle ayrıldı. 
     
     BÜYÜK MAÇLAR 
     Trabzonspor’un bu sezon Fenerbahçe, Galatasaray ve Beşiktaş ile yaptığı maçlarda aldığı sonuçlar şöyle 
     Trabzonspor-Beşiktaş...... 1-0. 
     Trabzonspor-Galatasaray... 0-1. 
     Trabzonspor-Fenerbahçe.... 0-2. 
     Beşiktaş-Trabzonspor...... 1-0. 
     Galatasaray-Trabzonspor... 0-2. 
     Fenerbahçe-Trabzonspor.... 2-1. 
     
</TEXT>
</DOC>
