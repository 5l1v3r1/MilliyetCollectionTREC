<DOC>
<DOCNO> 333013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/13/son/sonspo16.html </URL>
<DATE> 2005/04/13/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Samsunspor Saha kapatma dışındaki cezalara itiraz edeceğiz... 
</HEADLINE>
<TEXT>

     Samsunspor Külubü Basın Sözcüsü Mazhar Başoğlu, Profesyonel Futbol Disiplin Kurulu PFDK tarafından 1 oyuncuları ile yöneticilere verilen cezalara itiraz edeceklerini söyledi. 
     Mazhar Başoğlu, düzenlediği basın toplantısında, 3 Nisan'daki Samsunspor-Malatyaspor maçında çıkan olaylar nedeniyle PFDK tarafından verilen 1 maç saha kapatma, oyunculardan Adnan'ın 3 maç müsabakalardan men edilmesi ve 3 kulüp yönecisiyle ilgili hak mahrumiyeti cezalarını değerlendirdi. 
     Söz konusu cezalardan saha kapatmanın dışındakilere itiraz edeceklerini belirten Başoğlu, şunları kaydetti 
     ''Saha kapatma cezasında yapabileceğimiz birşey olmadığı için diğer cezalarla ilgili itiraz hakkımızı kullanacağız. Özellikle Adnan gibi bir oyuncumuzun bu kadar ağır ceza almasına karşı Tahkim Kurulu'nun gerekli kolaylığı göstereceğini umuyoruz. Perşembe günü Tahkim Kurulu'na gerekli itirazlarımızı yapacağız.'' Başoğlu, saha kapatma cezası nedeniyle bu hafta yapacakları Denizlispor karşılaşmasını ise Ordu'da oynamak istediklerini bildirdi. 
     PFDK, Samsunspor'un 1-0 yenilgisiyle sona eren Malatyaspor maçında meydana gelen saha olayları ile kötü ve çirkin tezahürat nedeniyle Samsunspor'un sahasını 1 maç kapatmış, kulübe de 10 bin YTL para cezası vermişti. 
     Kurul ayrıca Samsunsporlu futbolcu Adnan Güngör'üe 3 maç müsabakalardan men etmiş, kulüp yöneticilerinden genel menajer Süleyman Hurma ve yönetici Metin Ateş'i 1 ay, teknik sorumlu Necdet Kaya'yı ise 20 gün hak mahrumiyetiyle cezalandırmıştı. 
     
</TEXT>
</DOC>
