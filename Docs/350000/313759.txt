<DOC>
<DOCNO> 313759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/09/son/sondun48.html </URL>
<DATE> 2005/02/09/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Schröder, Brüksel'e gidecek... 
</HEADLINE>
<TEXT>

     Almanya Başbakanı Gerhard Schröder, 15 Şubat'ta Brüksel'e gidecek. 
     Alman hükümet sözcüsü Bela Anda, Berlin'de yaptığı açıklamada, Schröder'in, AB Komisyonu Başkanı Jose Manuel Barroso ile bir araya gelerek, AB'yi ilgilendiren konuları görüşeceğini ve ortak basın toplantısı düzenleneceğini bildirdi. 
     Anda, Schröder'in daha sonra akşam yemeğinde Belçika Başbakanı Guy Verhofstadt ile bir araya geleceğini, yemeğe komisyon üyesi Günter Verheugen'in de katılacağını kaydetti. 
     Öte yandan Schröder, yeniden başbakanlığa seçilen Danimarka Başbakanı Anders Fogh Rasmussen'e bir kutlama mesajı gönderdi. 
     Mesajında Almanya ve Danimarka arasında AB içinde mevcut sıkı işbirliğine işaret eden Schröder, bu işbirliğinin gelecek yıllarda da süreceğinden emin olduğunu ifade etti. 
     
</TEXT>
</DOC>
