<DOC>
<DOCNO> 341623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/son/sontur15.html </URL>
<DATE> 2005/05/11/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Öğretmenin kulağını kestiler 
</HEADLINE>
<TEXT>

     Muhammet KAÇAR DHA 

      RİZE Lisesi’nde görevli edebiyat öğretmenleri Orhan Şirin ile Deniz Demirören okul çıkışı iki kişinin saldırısına uğradı. Kimliği belirsiz saldırganlar öğretmenlerden Demirören'i yere yatırıp tekmelerken, Şirin'in kulağını jiletle kesti. 
     Olay dün akşam saatlerinde Rize’deki Ekrem Orhon Mahallesi’nde meydana geldi. Edebiyat öğretmenleri, 26 yaşındaki Orhan Şirin ile Deniz Demirören, okul çıkışı dolaşmak için sahil kenarına gitmek istedi. Öğretmenler sahile geçecekleri sırada karşı taraftan gelen kimliği belirsiz 2 kişi öğretmenlere saldırdı. Ellerinde bıçak ve jilet bulunan saldırganlar öğretmenlerden Demirören'i yere yatırarak tekmelemeye başlayınca arkadaşını kurtarmak isteyen Şirin müdahale etti. Elinde jilet bulunan saldırgan, Orhan Şirin’in sol kulağını kesti. Çevredekilerin yardımı ile saldırganların elinen kurtulan iki öğretmen Rize Devlet Hastanesi Acil Servisi’nde tedavi altına alındı. Saldırganlar ise kayıplara karıştı. Öğretmenlerden Deniz Demirören’in yüzünde morluklar oluşurken, Orhan Şirin'in kesilen kulağına 5 dikiş atıldı. 
     Şirin ve Demirören, saldıran 2 kişiyi tanımadıklarını ve okulla ilgisi bulunmadığını belirterek söyledi. Orhan Şirin, olayı şöyle anlattı 
     Okul çıkışı gezmek için sahile indik. Bu arada, 2 kişinin birbirlerine bağırıp tel örgüleri salladıklarını gördük. Sonra arkadan bize saldırdılar. Birinin elinde bıçak, diğerinde jileti vardı. Normal insanlar değildiler. Çevredekiler yardımcı olunca kaçtılar.ö Polis saldırıya uğrayan öğretmenlerin ve görgü tanıklarının ifadeleri doğrultusunda eşgalleri belirlenen, tinerci olabilecekleri belirtilen 2 saldırganı aramaya başladı. 
     
</TEXT>
</DOC>
