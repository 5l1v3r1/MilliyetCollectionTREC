<DOC>
<DOCNO> 326703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/24/son/sonspo13.html </URL>
<DATE> 2005/03/24/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Trabzonspor'un eski futbolcusu Thijs, Gökdeniz ve Fatih'e çattı... 
</HEADLINE>
<TEXT>

     Thijs, Gökdeniz ve Fatih Tekke'nin kendisine cephe aldığını iddia etti. 
     Almanya Borussia Monchengladbach takımına transfer olan Trabzonspor'un Belçikalı eski futbolcusu Bernt Thijs, ülkesinde yayımlanan haftalık 'Foot Magazine' dergisine yaptığı açıklamada Fatih ve Gökdeniz'e çattı. Bordo-Mavili takımın iki milli futbolcusu Fatih ve Gökdeniz'i eleştiriler yönelten Thijs, "İsterlerse çalışıyorlar, istemezlerse antrenman bile yapmıyorlar. Üstelik onlara hiç kimse de karışamıyor" diye konuştu. 
     Türkiye'de ortamın kendisine uygun olmadığını kısa sürede anladığını da vurgulayan Thijs, şöyle devam etti "10 karşılaşmada ilk 11'de forma giydim ve bu maçların sekizi kazanıldı. Fakat daha sonra iki oyuncuyla bazı sorunlar yaşadım ve bu nedenle beni sona yaklaştıran süreç başladı. Bazı yerli oyuncular da aniden oynamaya başladı. Bu son derece rahatsız edici bir durumdu. Ancak Türk futbolcusunun düşünce yapısına göre bu durumu eleştirmek mümkün değil. Örneğin sizden büyük biriyle konuşuyorsanız, saygı kelimesi olarak 'ağabey' demeniz gerekir. Ben böyle davranmadım ve dışlandım." 
     
</TEXT>
</DOC>
