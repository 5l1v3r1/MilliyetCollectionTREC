<DOC>
<DOCNO> 339924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/05/son/sonspo34.html </URL>
<DATE> 2005/05/05/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Altay'da yönetici Murat Seven adaylığını açıkladı... 
</HEADLINE>
<TEXT>

     İkinci Futbol Ligi A Kategorisi’nde mücadele eden Altay’da, genel kurul öncesi eski yöneticilerden Murat Seven, aday olacağını açıkladı. 
     Aynı zamanda MHP Narlıdere İlçe Başkanı da olan Murat Seven, A.A muhabirine yaptığı açıklamada, daha önce Altay’ın eski futbolcularından olduğunu söyledi. 
     Altay’ı daha iyi yerlere getirmek için birtakım plan ve projelerinin bulunduğunu kaydeden Seven, "Adaylığımı açıkladım. 
     Cumartesi günü arkadaşlarımızla biraraya gelip listemizi oluşturacağız. Daha sonra da divan kuruluna sunacağız. Bizler Altay’ın ekmeğini yedik, şimdi de Altay’a hizmet etmek istiyoruz" diye konuştu. 
     
</TEXT>
</DOC>
