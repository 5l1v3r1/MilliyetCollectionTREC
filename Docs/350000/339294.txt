<DOC>
<DOCNO> 339294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/03/son/sonspo35.html </URL>
<DATE> 2005/05/03/ </DATE>
<TIME> 21.15 </TIME>
<AUTHOR>  </AUTHOR>
<HEADLINE>
İlk finalist Ülker... 
</HEADLINE>
<TEXT>

     Basketbol 20. Erkekler Türkiye Kupası yarı finalinde Tuborg Pilsener’i 85-74 yenen Ülker, finale yükselen ilk takım oldu. 
     Karşılıklı basketlerle başlayan maçta, pota altından Zukauskas ile sayılar bulan Ülker, 6. dakikayı 13-6 önde geçti. Turuncu-yeşilliler Serkan’ın pota altından bulduğu sayılarla skoru 17-9 yaparak farkı 8’e çıkardı. Ancak Tuborg Pilsener, Cizmiç’in isabetli şutlarıyla periyot sonunda farkı 3 sayıya indirdi ve ilk çeyrek 17-14 Ülkerspor lehine geçildi. 
     2. periyoda hızlı başlayan Tuborg Pilsener, Cizmiç’in isabetli dış 
     şutları, Miliçiç ve Asım’ın pota altından bulduğu basketlerle, 13. 
     dakikada farkı 1 sayıya 22-21 indirdi ve 15. dakikada da 27-22 öne geçti. İzmir ekibinin dış şutlarını engellemek için savunmasını sertleştiren Ülkerspor, Stombergas ve Praskevicius’un 3 sayılık basketleriyle 17. dakikada beraberliği yakaladı 32-32. Ülkerspor’un üst üste hücumlardan boş dönmesini, hızlı hücumlarla cezalandıran Tuborg Pilsener, devreyi 39-34 önde bitirdi. 3. periyot büyük çekişmeye sahne oldu. Pota altını iyi kullanmaya başlayan Ülkerspor, Zukauskas’ın basketleriyle 25. dakikada 51-45 öne geçti. Ülkerspor, Kerem Gönlüm’ün etkili oyunuyla periyot sonunda farkı 6 sayıya çıkardı 61-55. Son çeyrekte Kerem Gönlüm ile pota altından, Stombergas ile de dışardan sayılar bulan Ülkerspor, 35. dakikayı 74- 69 üstün geçti. Tuborg Pilsener’in Barış ve Hakan ile bulduğu sayılara Kerem Gönlüm ile karşılık veren Ülkerspor, skor üstünlüğünü maç sonuna kadar arttırarak korudu ve sahadan 85-74 galip ayrılarak finale ismini yazdıran ilk takım oldu. 
     
     KÜNYE 

     

Salon Atatürk Hakemler Mehmet Keseratar xxx, Rüştü Nuran xxx, Vedat Borulday xxx Tuborg Pilsener Hakan xxx 8, Barış xxx 11, Jensen x, Sanders xx 11, Asım xx 7, Cizmiç xxx 25, Miliçiç x 2, Ömer x 2, Hüseyin xx 8 Ülker Kerem Tunçeri x 2, Serkan xxx 12, Stombergas xxx 21,Praskevicius xxx 14, Zukauskas xxx 15, Kerem Gönlüm xxx 17, Vouktsevis x 4, Ersan x, 1. periyot 14-17 Devre 39-34 Tuborg Pilsener lehine 3. periyot 55-61 Beş faulle çıkan 35.55 Asım Tuborg Pilsener      
</TEXT>
</DOC>
