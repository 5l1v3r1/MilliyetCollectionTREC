<DOC>
<DOCNO> 309866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/27/son/soneko05.html </URL>
<DATE> 2005/01/27/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Tüzmen Kur normal seyirde olsaydı açığımız 5 milyar dolar olurdu 
</HEADLINE>
<TEXT>

     Devlet Bakanı Kürşad Tüzmen, ''Dolar kuru normal seyrinde hareket etseydi bugün dış ticaret açığımız 5 milyar dolar olurdu'' dedi. Bakan Tüzmen, Gebze Sanayici ve İşadamları Derneği'nin GESİAD toplantısına katıldı. Tüzmen, burada yaptığı konuşmada, Türkiye'nin ihracatının gelişmiş ülkeler düzeyine ulaşmaya başladığını söyledi. Bu yıl Türkiye'de 164 fuar düzenleneceğini ifade eden Tüzmen, şunları kaydetti 
     ''Avrupa'nın en büyük mağazalar zincirine pazarlama programı başlatacağız. Sektörel bazda 1997'de çizdiğimiz stratejide, otomotiv, elektronik, yazalım, tekstil vardı. Gelinen noktada, ihracatımızın 10.8 milyar doları otomotiv sektöründen geldi. Bu da doğru strateji yaptığımızın işareti oldu. 
     Tekstilde 2004 yılında 18 milyar dolar ihracat yaptık. Elektrikli, elektronik aletlerde de aynı. İngiltere'de her 3 beyaz eşyadan biri Türk malıdır. Bu yıl Asya ve Pasifik ülkeleri, 2006'da Kuzey Amerika bölgelerine yönelik ticari işbirliği girişimi yapılacak.'' Tüzmen, dolar kuru ile ilgili olarak da ''Dolar kuru normal seyrinde hareket etseydi bugün dış ticaret açığımız 5 milyar dolar olurdu. Normal gitmediği için dış ticaret açığımız 30 milyar dolar oldu'' diye konuştu. 
     İhracatçının yükünün azaltılması için girdi maliyetini aşağıya çekme çabasında olduklarını belirten Tüzmen, ''Bu yıl gümrükleri yasa dışı ticaret için en zor, yasal ticaret için en kolay hale getireceğiz'' dedi. 
     
</TEXT>
</DOC>
