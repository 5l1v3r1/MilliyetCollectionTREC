<DOC>
<DOCNO> 339297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/03/son/sonspo38.html </URL>
<DATE> 2005/05/03/ </DATE>
<TIME> 23.40 </TIME>
<AUTHOR>  </AUTHOR>
<HEADLINE>
Pınar Karşıyaka Beşiktaş'ı geçti,finalde Ülkerspor'un rakibi oldu... 
</HEADLINE>
<TEXT>

     Basketbol 20. Erkekler Türkiye Kupası yarı finalinde Beşiktaş’ı 65-63 yenen Pınar Karşıyaka, finale yükselerek Ülkerspor’un rakibi oldu. 
     Karşılaşmaya Beşiktaş adam adama, Pınar Karşıyaka ise alan savunması yaparak başladı. Karşılıklı basketlerle geçilen maçın ilk 5 dakikasını Beşiktaş, Haluk ve Varda’nın basketleriyle 6-4 önde geçti. 
     Maçın 7. dakikası 11-11 berabere geçilirken, 9. dakikada skoru 18-13 yapan siyah-beyazlı takım, periyodu da 22-15 üstün bitirdi. 
     2. periyoda hızlı başlayan Pınar Karşıyaka, Muratcan, Onur ve 
     Lloreda’nın basketleriyle önce aradaki farkı 1’e indirirken 23-24, daha sonra 27-24 öne geçti. Beşiktaş, bu bölümde hücumlardan boş dönerek rakip potaya 5 dakikada sadece 3 sayı atabildi. Pınar Karşıyaka, Lloreda ve Holman’ın pota altından bulduğu sayılarla 18. 
     dakikada 7 sayı farka ulaştı 35-28 ve devreyi de 36-30 önde tamamladı. 
     3. çeyreğe de hızlı başlayan Pınar Karşıyaka, İnanç’ın 
     basketleriyle 25. dakikada 10 sayılık farka ulaştı 42-32. Bu dakikadan sonra toparlanan Beşiktaş, Varda ve El Amin ile periyot sonunda farkı 3 sayıya indirdi 42-45. Oldukça çekişmeli ve zevkli geçen son periyotta, Muratcan ve Braswell ile sayılar bulan Pınar Karşıyaka’ya Bekir ve El Amin ile karşılık veren Beşiktaş farkın açılmasına engel oldu ve 35. dakikada beraberliği yakaladı 52-52. Beşiktaş’ın taktik faullerini Muratcan, Holman ve Braswell ile sayıya çeviren Pınar Karşıyaka sahadan 65-63 galip ayrıldı. 20. Türkiye Kupası, yarın saat 20.30’da Ülker ile Pınar Karşıyaka arasında oynanacak final maçından sonra sahibini bulacak. Maç, TRT 2’den canlı yayınlanacak. 
     
     
Salon Atatürk Hakemler Recep Ankaralı xxx, Alper Özgök xxx,Erşan Kartal xxx Beşiktaş El Amin xxx 19, Nedim xx 6, Bekir xx 8, Varda xx 8,Haluk xx 9, Ellis x 6, Tolga x 4, Erkan x, Maher x 3, Murat x Pınar Karşıyaka Muratcan xxx 14, İnanç xx 6, Holman xxx 17,Lloreda xx 6, Braswell xxx 13, Onur xx 6, Faruk x 3, Mehmet x 1. periyot 22-15 Devre 36-30 Pınar Karşıyaka lehine 3. periyot 42-45 Beş faulle çıkan 39.57 El Amin Beşiktaş 
     
</TEXT>
</DOC>
