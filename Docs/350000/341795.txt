<DOC>
<DOCNO> 341795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/son/sondun09.html </URL>
<DATE> 2005/05/12/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Beyaz Saray’da 'kırmızı alarm' 
</HEADLINE>
<TEXT>

     YASEMİN ÇONGAR Washington 

ABD başkentinde dün öğle saatlerinde kısa süreli bir terör paniğiö yaşandı. Cessna tipi özel bir uçağın Washington üzerindeki uçuşa kapalı bölgeye girmesi ve uyarılara karşın Beyaz Saray’a 4.5 km. kadar yaklaşması üzerine kırmızı alarmö durumuna geçilerek Kongre, Beyaz Saray’ın bazı bölümleri ve birkaç hükümet binası boşaltıldı. 
     Yarım saat süren kırmızı alarmö sırasında Başkan George Bush Beyaz Saray’da değildi, ancak burada bulunan Başkan Yardımcısı Dick Cheney, Gizli Servis tarafından binadan çıkarılarak korunaklı bir yere götürüldü. First Lady Laura Bush ve beraberindekiler ise Beyaz Saray altındaki sığınağa indirildi. 
     Alarma neden olan uçak, açılan uyarı ateşi ardından Washington’a 80 km. uzakta bir yere indirildi ve bir Havacılık Kulübü’ne kayıtlı olduğu anlaşılan pilot ve beraberindeki bir yolcu da gözaltına alınarak sorgulanmaya başlandı. 
     Kongre binası polis şefi Terence Gainer, uçağın Washington’un merkezini vurabilecek konumda olduğunu belirtirken, uçakta bulunan kişileri "maceracı" olarak niteledi. 
     
</TEXT>
</DOC>
