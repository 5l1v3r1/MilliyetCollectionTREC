<DOC>
<DOCNO> 347531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/31/son/sonspo17.html </URL>
<DATE> 2005/05/31/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Ariel Ortega’dan eşine 'meydan dayağı' 
</HEADLINE>
<TEXT>

     MEHMET ÇİFTÇİ İspanya DHA 

FENERBAHÇE’nin eski oyuncusu Arjantinli Ariel Ortega haftasonunda karısını sokak ortasında dövdü. Dayak sonucu çeşitli yerlerinden sakatlanan Ortega’nın eşi Danesa başkent Bounes Aires’de polise sığınmak zorunda kaldı. Polise Ortega’nın bir süredir kendisine şiddet uyguladığını açıklayan Danesa, eşi hakkında şikayette bulunarak tutuklanmasını istedi. 
     Bounes Aires’in San Isidro Mahkemesi’nin baktığı davada Ortega için yasal işlemler başlatıldı. Arjantinli yıldızın kendisini ifade vermeye çağıran mahkemeye çıkmayacağını açıklaması üzerine mahkemenin 2’nci bir çağrıda bulunması bekleniyor. Ortega’nın bu çağrıya da cevap vermemesi halinde mahkemenin ünlü futbolcu hakkında tutuklama emri çıkartmasına kesin gözüyle bakılıyor. 
     Yaklaşık 9 yıldır evli olan Ortega ile Danesa’nın 3 çocuğu bulunuyor. Arjantin basını Ortega’nın uzun süredir eşi Danesa’dan ayrı yaşadığını ve bir başka kadınla birlikte olduğunu yazdı. 

     
</TEXT>
</DOC>
