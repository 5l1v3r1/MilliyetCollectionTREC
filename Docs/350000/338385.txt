<DOC>
<DOCNO> 338385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/30/son/sondun03.html </URL>
<DATE> 2005/04/30/ </DATE>
<TIME> 03.00 </TIME>
<AUTHOR>  </AUTHOR>
<HEADLINE>
İngiltere Başbakanı Blair’e TV’de protesto 
</HEADLINE>
<TEXT>

     
     Hilal YILMAZ LONDRA, DHA 

     
İNGİLTERE’de genel seçimlere bir hafta kala ’yalancılıkla’ suçlanan Başbakan Tony Blair, katıldığı televizyon programında ’soğuk terler’ döktü. 
     Irak savaşını meşru kılmak için parlamentoyu ve halkı kandırdığı yönündeki iddialar karşısında köşeye sıkışan Tony Blair, dün akşam katıldığı bir televizyon programında protesto edildi. BBC’de yayınlanan ’Question Time’ adlı tartışma programına katılan Blair, öğrencilerin "Ülkeyi kandırdınız, parlamentoyu kandırdınız. Yalancı diye anılmak nasıl bir duygu " şeklindeki sorularıyla karşılaştı. 
     
     BLAIR KARAR ADİLDİ 

     Sorular karşısında savunmaya çekilen Blair, "Karar adilceydi. Ben kimseyi kandırmadım. Verilen karar doğruydu" dedi. Blair, savaşın meşru olmadığı yönünde parlamentoya rapor sunan Başsavcı Lord Goldsmith’e baskı yaparak, fikrini değiştirmeye zorladığı yönündeki iddiaları da reddetti. 
     7 Mart 2003’te Başbakanlığa gönderilen rapor geçtiğimiz gün basına sızmış ve İngiliz ve dünya medyasında büyük yankı uyandırmıştı. Raporda, Başsavcı Goldsmith’in İngiltere’nin savaşa girmesi halinde, muhtemel uluslararası davalarda suçlu bulunabileceği, savaşa katılacak İngiliz askerlerine karşı dava açabileceği ve mahkemenin ikinci bir BM kararını gerekli görebileceği şeklindeki uyarısı yer alıyordu. 
     
     ’SADDAM’I İKTİDARDA BIRAKMAK DAHA MI İYİYDİ ’ 

     Katıldığı televizyon programında Irak’taki tutumu nedeniyle eleştirilerin hedefi olan İngiltere Başbakanı Blair, Goldsmith’in 13 sayfalık raporunu kabine üyelerinden gizlediği yönündeki iddiaları da yalanladı. Katılımcıların sinirli tavırları üzerine Blair, "Bu gece salonda, ülkeyi savaşa götürmemden dolayı bana kızgın olan bir çok kimse olduğunun farkındayım, ancak doğru kararı verdiğime inanıyorum. Saddam’ı iktidarda bırakmak daha mı iyiydi Bence onu hapse tıkmak daha adilceydi’ dedi. 
     
     İNGİLİZ BASINI ASKERLERİMİZİ BLAIR ÖLDÜRDÜ 

     Programa geniş yer ayıran İngiliz basını, köşeye sıkışan Blair’i manşetlere taşıdı. ’Daily Mail’ ve ’Daily Mirror’ gazeteleri, Irak savaşında yaşamını yitiren askerlerden dolayı Blair’i sorumlu tutarak ’Askerlerimizi Blair öldürdü’ şeklinde manşet attı. Gazeteler ayrıca, ölenlerin yakınlarının Blair hakkındaki olumsuz eleştirilerine de geniş yer ayırdı. 
     
     HANGİ LİDER DAHA YALANCI 

     Öte yandan, ’The Daily Telegraph’ gazetesi, ’hangi liderin daha yalancı olduğunu gösteren’ bir kamuoyu araştırmasının sonuçlarını manşetine taşıdı. Araştırma sonuçlarına göre, İngiliz halkının yüzde 58’i Blair’in yalancı olduğunu düşünüyor. İktidardaki İşçi Partisi’nin lideri Blair’i, yüzde 51 ile Muhafazakar Parti lideri Michael Howard ve yüzde 22 oyla Liberal Demokratlar’ın lideri Charles Kennedy izledi. 
     5 Mayıs’ta yapılacak genel seçimlere 6 gün kala, partiler üzerinde yapılan kamuoyu yoklamasına göre ise Blair’in İşçi Partisi’nin yüzde 36 oyla önde gittiği gözlendi. Muhafazakarlar’ı destekleyenlerin oranı yüzde 32, Liberal Demokratları destekleyenlerin oranı da yüzde 24. 

     
</TEXT>
</DOC>
