<DOC>
<DOCNO> 347282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/30/son/sonyas04.html </URL>
<DATE> 2005/05/30/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Brezilya'da 2 milyon eşcinsel yürüdü 
</HEADLINE>
<TEXT>

     Brezilya’nın Sao Paulo kentinde dün 2 milyon eşcinsel yürüdü. 
     9. Sao Paulo Eşcinsel Yürüyüşü için bir araya gelen renkli 
     kıyafetler içindeki eşcinseller, kentin gökdelenlerle kaplı Avenida Paulista bulvarında gökkuşağı renkli bayraklarını salladı, elektronik ve pop müzik eşliğinde dans etti ve eşcinsel haklarını destekleyen pankartlar taşıdı. Eşcinseller Derneği sözcüsü Pedro Almeida, yürüyüşe katılanların, dünyanın her yerinde eşcinsellere karşı olan önyargıyı yıkmak için gösterinin önemli bir adım olduğunu gösterdiğini, yürüyüşçülerden 700 bininin diğer ülkeler ve kentlerden gelen turistlerden oluştuğunu söyledi. Sao Paulo Belediye Başkanı Mayor Jose Serra ve eşcinsel hakları savunucusu eski Belediye Başkanı Marta Suplicy, yürüyüşe katılanlara hitap ederken, yürüyüşte eşcinseller arasında evliliğin yasallaşması çağrısı yapıldı. Dünyada en büyük Katolik nüfusun yaşadığı Brezilya’da, Katolik Kilisesi eşcinsel evliliğe karşı çıkarken, ülkede sadece güneydeki Rio Grande do Sul eyaletinde eşcinsel evliliğine izin veriliyor. Sao Paulo kentinde 100 civarında bar, restoran ve kulüp eşcinsellere hizmet sunuyor. Sao Paulo kentinde geçen yıl eşcinsellerin yaptığı yürüyüşe 1,5 milyon kişi katılmıştı. 
     
</TEXT>
</DOC>
