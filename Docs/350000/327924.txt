<DOC>
<DOCNO> 327924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/28/son/sonyas01.html </URL>
<DATE> 2005/03/28/ </DATE>
<TIME> 02.06 </TIME>
<AUTHOR>  </AUTHOR>
<HEADLINE>
'Çıplak kadın' çalındı 
</HEADLINE>
<TEXT>

     Fatih KARAÇALI DHA 

      ADANA'da resim ve heykel sanatçısı Bülent Harputlu'nun 4 yıl önce 2 ay çalışarak yaptığı, tamamen çıplak ve bir ağaç kütüğünün üzerinde oturan, elleri ile önünü kapatan Oturan çıplak kadın' adını verdiği heykel, atölyesinin önünden çalındı. 
     Beyazevler Mahallesi'ndeki Akademi Sanatevi' sahibi Bülent Harputlu, geçen yıl Çukurova Üniversitesi Güzel Sanatlar Fakültesi Heykel Bölümü'nden mezun oldu. Birçok karma ve kişisel sergi açan Harputlu, çalışmalarını yapabilmek için sanatevini açtı. Bülent Harputlu'nun öğrenim gördüğü yıllarda yaptığı ve En çok önem verdiğim eserim' dediği Oturan çıplak kadın' heykelinin de aralarında bulunduğu eserlerinin bir bölümünü de sanatseverlerin görebilmesi için atölye önüne yerleştirerek sergilemeye başladı. Cumartesi sabah atölyesine gelen Bülent Harputlu, sürprizle karşılaştı. kilogram ağırlığında ve 2 metre yüksekliğinde olan 2 aylık çalışmayla alçıdan yaptığı ve bronz renkteki Oturan çıplak kadın' heykelinin çalındığı anlaşılınca şaşkına döndü. Bir kişinin taşıyamayacağı kadar ağır olan heykelin kimler tarafından ve neden çalındığını anlamaya çalışan Harputlu, şöyle dedi 
     "Sanata olan sevgisinden dolayı, evinde sergilemek isteyen kişilerce çalındığına inanmıyorum. Sergileyip, evinin baş köşesine koymayı düşünen insan zaten çalmaz. Onu çalanlar, mutlaka renginden dolayı metal olduğunu düşünüp, eritmeyi amaçlıyorlardır. Şimdiye kadar alçı olduğunu fark edip kırmadılarsa getirmelerini istiyorum.'' Yaptığı eserlerden dolayı zaman zaman tepki aldığını belirten Bülent Harputlu, "Bugüne kadar sadece tepki alıyordum. Ama bunlar önemli değildi, heykelin çalınması beni çok üzdü. Başka eserler çalınmış olsa, bu kadar üzülmezdim'' diye konuştu. 
     Harputlu, tamamen çıplak ve bir kütük üzerinde oturan kadın heykelini getirenlere kendi yaptığı yağlıboya tablolarından hediye edeceğini belirterek, "Yeter ki kırmadan getirsinler'' dedi. 
     
</TEXT>
</DOC>
