<DOC>
<DOCNO> 311502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/01/son/sonyas20.html </URL>
<DATE> 2005/02/01/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Film setinde öpüşürken ileri gitmesin diye sarımsak yiyormuş... 
</HEADLINE>
<TEXT>

     Hollywood sinemasının elli yıl önce Hong Kong'da çektiği aşk filmi ''Love is a Many Splendored Thing Aşk Güzel Şeydir ''in kadın başrol oyuncusu Jennifer Jones, erkek baş oyuncu William Holden'ın çapkınlığından uzak kalabilmek için her sette en az bir diş sarımsak yiyormuş. 
     ''home.hiwaay.net'' internet sitesinde yer alan habere göre, Jones, Çinli-Avrupalı anne babanın çocuğu melez hekim Han Suyin'i canlandıran Jones, şarkısı ve kostümü Oscar Ödülü alan filmin başarılı çekimlerinde William Holden'a karşı tedbir almak zorunda kalmış. Jones, Holden'ın aldığı bir buket çiçeği bile film çekimleri dışında Holden'ın suratına çarpmış. 
     Uzun yıllar gözlerden uzak hayatı tercih eden ve hayır kurumlarıyla çalışan 1919 doğumlu Jones'un rol arkadaşı Holden, 1981'de 63 yaşında içkiliyken düşerek ölmüştü. 
     Willam Holden, ünlü aşk filminde, Kore Savaşı yıllarında orada bulunan Amerikalı gazeteciyi canlandırıyordu. 
     
</TEXT>
</DOC>
