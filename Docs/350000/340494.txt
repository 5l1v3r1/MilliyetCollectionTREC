<DOC>
<DOCNO> 340494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/07/son/sonspo18.html </URL>
<DATE> 2005/05/07/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Aziz Yıldırım, Fenerbahçeliler Derneği'nin açılışını yaptı... 
</HEADLINE>
<TEXT>

     Fenerbahçe Kulüp Başkanı Aziz Yıldırım, Mardin’de kurulan Fenerbahçeliler Derneği’nin açılışını yaptı. 
     Akşam oynanacak olan Diyarbakırspor-Fenerbahçe maçı için Diyarbakır’a gelen Fenerbahçe Kulüp Başkanı Yıldırım, Mardin’e geçerek, Vali Temel Koçaklar’ı makamında ziyaret etti. 
     Ziyaret sırasında Mardin Belediye Başkanı Metin Pamukçu, Yıldırım’a kafesi Fenerbahçe amblemi ile süslenmiş 3 çift Mardin güvercini hediye etti. 
     Daha sonra Yıldırım, Mardin Fenerbahçeliler Derneği’nin açılışını yaptı. Yıldırım, açılışa katılan Deyrül Zaferan Manastırı Metropoliti Salibe Özmen’e Bizim içinde dua ediyormusun diye sordu. Özmen ise soruyu, "Türkiye için dua ediyoruz. Tüm takımlar için dua ediyoruz. 
     Elbette ki sizin takımınız için de dua ediyoruz" diye yanıtladı. 
     Yıldırım, daha sonra kentin tarihi yerlerini gezdi. 
     
</TEXT>
</DOC>
