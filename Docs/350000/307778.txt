<DOC>
<DOCNO> 307778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/19/son/sondun41.html </URL>
<DATE> 2005/01/19/ </DATE>
<TIME> 17.58 </TIME>
<AUTHOR>  </AUTHOR>
<HEADLINE>
BM felaketlerle mücadele konferansı... 
</HEADLINE>
<TEXT>

     BM, doğal felaketlere karşı dünya çapında erken uyarı sistemi kurulması kararı alındığını bildirdi. 
     Japonya'nın Kobe kentinde yapılan BM'nin doğal felaketlerle mücadele konferansına katılan çeşitli uzmanlar, Dünya Meteoroloji Örgütü ve UNESCO yayımladıkları ortak açıklamada, doğal felaketlerin etkisini azaltmak amacıyla bir erken uyarı sisteminin kurulması kararı aldıklarını belirtti. 
     BM Doğal Felaketleri Azaltmak için Strateji Hazırlama bölümü başkanı Salvano Briceno yaptığı açıklamada, ''Bu yeni program güvenlik ve zihinsel rahatlık getirecek. Dünyadaki milyonlarca kişi yaşamlarını ve ekmek parası kazanmalarını etkili güvenlik sistemlerine borçludur'' dedi. 
     Bu açıklamanın, şu anda sembolik bir anlam taşıdığı ve hangi koruma sisteminin seçileceği konusunda bir karar verilmesinin gerektiği kaydedildi. 
     Güney Asya'yı 26 Aralıkta vuran deprem ve tsunami felaketinde ölenlerin sayısının 219 bini geçtiği açıklanmıştı. 
     
</TEXT>
</DOC>
