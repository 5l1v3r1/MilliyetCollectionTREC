<DOC>
<DOCNO> 309829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/27/son/sondun19.html </URL>
<DATE> 2005/01/27/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
ABD'de cinayet sanığı Türk, kiralık katil tutmakla suçlanıyor 
</HEADLINE>
<TEXT>

     ABD'nin Florida eyaletinde, bir benzin istasyonunda çalışan cinayet sanığı bir Türk, şimdi de cezaevindeyken amcasının ailesini öldürtmek için katil kiralamaya çalışmakla suçlanıyor. 
     Tarpon Springs polis yetkilileri, amcası Safa Gül'ü 50 vurarak öldürmek ve amcasının 16 aylık torununu kaçırmaktan tutuklanan Sıtkı Özkardeş'in 33 birinci derecede cinayet ve davasıyla ilgili olarak bir tanığa para teklif etmekle suçlandığını söyledi. 
     Polis, amcasının ölümüyle ilgili olarak halihazırda birinci derecede cinayet, adam kaçırma ve silahlı soygunla suçlanan Özkardeş'in, amcasının eşi Nazirine Gül 45 , kızı Sena Burcu Gül 23 ve oğlu Oktay Gül'ü 24 öldürmesi için cezaevindeyken bir kişiye 2000 dolar teklif etmekle suçlandığını belirtti. 
     Özkardeş, amcasının cesedinin bulunmasından bir ay sonra Eylül ayında tutuklanmıştı. Safa Gül'ün torununun kaçırıldığının anlaşılması üzerine aramalar başlamış, 16 aylık erkek bebek bir alışveriş merkezinin park yerinde sağ salim bulunmuştu. 
     
</TEXT>
</DOC>
