<DOC>
<DOCNO> 331975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/10/son/sonspo01.html </URL>
<DATE> 2005/04/10/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Schalke kayıp, Hamit 28 dakika, Hertha Berlin galip... 
</HEADLINE>
<TEXT>

     Bundesliga’da zirve yarışı içerisinde bulunan Hamit Altıntop’un takımı Schalke, Stuttgart’a 3-0 yenilerek büyük yara aldı. Bayern ise Mönchengladbach’ı 2-1’lik skorla devirdi. 
     
     Hamit 28 dakika 
     Almanya Ligi’nde Schalke şoka girdi... Haftaya Bayern Münih’in averajla gerisinde, ikinci sırada başlayan Mavi - Beyazlılar, Stuttgart deplasmanında 3-0 mağlup olarak şampiyonluk yolunda ağır yara aldı. Temsilcimiz Hamit Altıntop’un son 28 dakika forma giydiği maçta üç gole de imzasını atan Stuttgart’ın golcüsü Kuranyi yıldızlaştı. Lider Bayern Münih, Mönchengladbach’ı 2-1 yenerek koltuğunu sağlamlaştırdı. 
     
     Hertha Berlin galip 
     Hertha Berlin ise Yıldıray’ın takıma dönüşüyle hareketlendi ve Freiburg’u rahat geçti 3-1. Lacivert-Beyazlılar’ın golleri Marcelinho 2 ve Niko Kovac’tan geldi. Yıldıray Baştürk 90 dakika görev yaptı. Hertha, bu galibiyetle Şampiyonlar Ligi yolunda önemli bir adım attı. 
     
     Diğer sonuçlar 
     Leverkusen-Borussia Dortmund 0-1. 
     Bochum-Hannover 1-0. 
     Hamburg-Werder Bremen 1-2. 
     Mainz-Wolfsburg 0-2. 
     
</TEXT>
</DOC>
