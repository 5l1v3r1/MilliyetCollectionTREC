<DOC>
<DOCNO> 335023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/20/spor/spo10.html </URL>
<DATE> 2005/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Schumi kükredi 
</HEADLINE>
<TEXT>


Formula 1'de Ferrari'nin Alman pilotu, San Siro Grand Prix'si öncesi "Daha agresif olacağım. Kaybedecek birşey yok" diye konuştu 


Sezona kötü başlayan Formula 1'in efsane pilotu Michael Schumacher büyük konuştu. Pazar günü Imola Pisti'nde koşulacak San Marino Grand Prix'sini kazanacağını iddia eden 36 yaşındaki dünya şampiyonu, en büyük rakibi olarak gördüğü Alonso'yu da uyardı. 
Ferrari'nin Alman sürücüsü, "Bu sezon her şey Alonso'nun lehine işliyor, ancak bu böyle gidecek diye bir şey yok. Alonso şimdi şampiyonluğu düşünerek yarışmak zorunda ve onun için bazen daha dikkatli davranarak sadece puan almayı amaçlayacak. Benim ise kaybedecek hiçbir şeyim yok. Daha agresif ve saldırgan olacağım. Başka yolu yok. Tekrar yarış kazanmaya başlamamız lazım ve sanırım oldukça şanslıyız" diye konuştu. 
San Marino Grand Prix'sinde son 6 yılda çıktığı yarışlardan 5'inde damalı bayrağı ilk gören Schumacher, genel klasmanda lider Fernando Alonso'nun 24 puan gerisinde bulunuyor. 


</TEXT>
</DOC>
