<DOC>
<DOCNO> 348315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/02/son/sontur08.html </URL>
<DATE> 2005/06/02/ </DATE>
<TIME> 05.45 </TIME>
<AUTHOR>  </AUTHOR>
<HEADLINE>
Sahte avukat, 'yeni TCK'yı hazırlayan komisyondaydım’ deyince... 
</HEADLINE>
<TEXT>

     Zafer TOKUŞ - Hakan TURHAN DHA 

      İSTANBUL'da sahte diploma ve belgelerle 13 yıldan bu yana birçok sanatçı, işadamı ve tanınmış isimin yanı sıra İstanbul'daki bir ilçe belediyesi ve tanınmış firmaların da Avukat’ olarak hukuk danışmanlığını yaptığı iddia edilen Levent Önçırak, bir dava için geldiği Sakarya’nın Kocaali İlçesi’nde, Yeni TCK'yı hazırlayan komisyondayım'' deyince Cumhuriyet Savcısı Ersoy Yüce'nin şüphelenip araştırma yapması sonucu yakalandı. 
     İstanbul Levent'teki Levent İş Merkezi’ndeki bürosunda 4 avukat çalıştırdığı iddia edilen Faik Önçırak, gözaltına alındığı jandarmada susma hakkını’ kullandı. Önçırak, Kocaali Adliyesi’nde ailesinin baskısı üzerine bu sahtek rlığı yaptığını söyledi. 
     Sakarya jandarmasının Kocaali İlçesi’nde başlattığı, eşzamanlı olarak Düzce, Rize ve Adana'da sürdürülen silah kaçakcılığına yönelik Köstebek 0-5’ operasyonu yaptı. Operasyon kapsamında Kocaali'de gözaltına alınıp, adliyede tutuklanan Cevat Önçırak'ın yakınları, akrabaları olan ve sahte belgelerle avukatlık yaptığını bilmedikleri Faik önçırak'ı aradı. Önçırak da Kocaali İlçesi’ne gelerek davayı üstlendi. 
     Faik Önçırak Kocaali İlçesi Adliyesi’nde yaptığı görüşmeler sırasında da Türkiye Barolar Birliği tarafından TCK’nın yeniden düzenlenmesiyle ilgili oluşturduğu komisyonda görev aldığını söyledi. 
     Cumhuriyet Savcısı Ersoy Yüce, şüphelendiği Faik Önçırak’ın kartvizitindeki sicil numarasından yola çıkarak internetten İstanbul Barosu’nun sitesine girerek inceleme yaptı. Kartvizitteki 15894’ sicil numasrasının, Avukat Serdar Bağcı’ya ait olduğunu gören Savcı Yüce, Faik Önçırak’ı, Dava ile ilgili işlemlerde bir yanlışlık oldu'' diyerek ilçeye çağırdı. 
     Dün öğlen saatlerinde kendisine ait olduğu belirlenen avukatlık bürosunda çalışan Avukat Ahmet Bülent Gençay ile birlikte Cevat Önçırak’ı savunmak amacıyla yeniden Kocaali İlçesi’ne gelen Faik Önçırak hemen gözaltına alındı. Bu gelişmeler üzerine, bir süredir yanında çalışan Avukat Ahmet Bülent Gençay da büyük şaşkınlık yaşadı. 
     Gözaltına alındıktan sonra jandarmaya teslim edilen Faik Önçırak’ın üzerinden Türkiye Barolar Birliği’nin verdiği avukatlık kimliği ile İstanbul'daki bir belediyenin başkan danışmanı olarak düzenlenmiş kartlar, ERK Law-İnformation Hukuk Müşavirliği’ne ait karvizitler çıktı. Jandarmada sorgulanmak istenen Faik Önçırak, susma hakkını’ kullanarak ifade vermedi. 
     Jandarma tarafından Avukatlık Yasası'nın 63'üncü maddesine muhalefet ve sahte kimlik kullanmak’ suçlarından adliyeye sevk edilen Faik Önçırak burada verdiği ifadesinde avukatlık yapmadığını ileri sürdü. Faik Önçırak'ın bir Hukuk Fakültesi’nden atıldığını söylediği belirtildi. 
     Kocaali Adliyesi’nde tutuklanan Faik Önçırak’ın, bazı görgü tanıklarına göre karardan sonra ağladığı ve ailesi ile yakın çevresinin kendisini Hukuk Fakültesi’nden mezun olduğunu sandıklarını, onların korkusundan bu yola başvurduğunu söylediği belirlendi. 
     Faik Önçırak'ın ayrıca tanınmış şirketler, kurum ve kuruluşların yanı sıra yeraltı dünyasının bazı tanınmış isimlerinin davalarına da girip çıktığı ileri sürülen Faik Önçırak’ın Silivri Belediyesi’nde Hukuk Müşaviri olarak görev yapan Avukat eşi Meltem Önçırak’ın da onun sahte avukat olduğunu bilmediği öğrenildi. 
     Önçırak'ın cep telefonunda çok sayıda tanınmış ismin numarasının da bulunduğu ifade edildi. 
     Yaşanan bu olayların ardından, daha önce Faik Önçırak’ın müvekkili olarak Kocaali Adlişyesi’nde ifadesi alınan aynı zamanda akrabası olan Cevat Önçırak’ın ifadesi, eski ifadeler iptal edilip ikinci kez gerçek avukat gözetiminde alındı. Sahte Avukat Faik Önçırak da tutuklanarak Karasu Cezaevi’ne gönderildi. 
     
</TEXT>
</DOC>
