<DOC>
<DOCNO> 307314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/17/son/sonyas08.html </URL>
<DATE> 2005/01/17/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
'Ertesi gün' hapı ortalığı karıştırdı 
</HEADLINE>
<TEXT>

     ABD'de FDA, istenmeyen hamileliklere karşı kullanılan 'ertesi gün' hapının reçeteden çıkarılması için karar aşamasında. Kadın örgütleri ve muhafazak rlar karşı cephelerde... 

REUTERS 

ABD'nin yeni hararetli tartışma konusu, cinsel ilişkinin ardından 72 saat içinde alındığında istenmeyen gebelikleri önleyen 'ertesi gün' hapı. ABD'de kadın hakları savunucuları, ertesi gün hapına daha kolay ulaşabilmek için, hapın reçetesiz satılmasına dair karar aşamasında olan yetkililere baskı yapıyor. 
     Amerikan Gıda ve İlaç Dairesi FDA , geçen yıl 'Plan B' adlı ertesi gün hapının üreticisi Barr Pharmaceuticals Inc.'in ilacı reçetesiz satma talebini geri çevirmişti. Bu kararın bilimsel nedenlerle mi yoksa politik düşünceler nedeniyle mi alındığı o dönemde tartışılmıştı. 
     FDA yetkilileri 16 yaşından küçük kızların ilacı güvenli bir şekilde kullanıp kullanamayacaklarına dair şüpheleri olduğunu dile getirmişti. Bunun üzerine Barr, hapın 16 yaş ve üstüne reçetesiz satılması için talebini yinelemişti. 
     

     
</TEXT>
</DOC>
