<DOC>
<DOCNO> 344701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/22/guncel/axgun01.html </URL>
<DATE> 2005/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
'Baba Beni Okula Gönder' Manşet'te 
</HEADLINE>
<TEXT>


Milliyet Gazetesi İcra Kurulu Başkanı Hanzade Doğan, "Milliyet'in amacı, toplumsal değişime öncülük yapmak" dedi 

İSTANBUL Milliyet 

Milliyet'in başlattığı "Baba Beni Okula Gönder" kampanyası, CNN Türk'te yayımlanan "Manşet" programının konusu oldu. Milliyet Gazetesi İcra Kurulu Başkanı Hanzade Doğan, kampanyanın okumayan tek bir kız çocuğu kalmayana kadar süreceğini belirterek, "Milliyet için asıl önemli olan, bir toplumsal değişime öncülük etmek" dedi. 
Hanzade Doğan ve Milliyet Gazetesi Genel Yayın Yönetmeni Sedat Ergin ile kampanya çerçevesinde Mardin, Siirt, Hakk ri ve İstanbul'dan davet edilen kız çocukları, önceki gün "Manşet"te Mehmet Ali Birand'ın konuğu oldular. Doğan, kampanyaya neden "Baba Beni Okula Gönder" adını koyduklarını şöyle açıkladı 

Herkese eşit fırsat 
"Türkiye'de bir eğitim sorunu olduğunda hepimiz hemfikiriz. Bu konuda her vatandaşa eşit ölçüde fırsat verilmesi gerektiğine inanıyoruz. Türkiye'ye baktığımızda genel okullaşma düzeyinde Avrupalı ortaklarımızın altındayız. Fakat kız çocuklarında daha da altındayız. Kız öğrencilerin neden okula gidemediklerini araştırdığımız zaman 2 temel sorun çıkıyor. Birincisi ekonomik, diğeri de sosyal, kültürel sebep. Yani kız çocuklarına okuma hakkını daha az veren aileler var." 
Ergin ise, "Bizim gazete olarak yapabileceğimiz, bir kamuoyu duyarlılığı yaratmak. Bu konuyu gündemde tutarak, Türk toplumunda bu sorunu devamlı gündemde tutarak bir bilinç yaşatmak. Burada bir toplumsal seferberlik gerekiyor. Durum bütün çıplaklığıyla ortada. Kesinlikle bu soruna sırtımızı dönmememiz gerekiyor. Hepimizin taşın altına elimizi sokması gerekiyor" dedi. 

Okul sözü almadan gelme 
Mardinli Emine Savucu 13 , köyünde yaşayan kızların hepsinin okumak istediğini vurgulayarak, "Köyümüzde okul yok. Arkadaşlarım, 'Okul sözü almadan gelme' dediler. Yakında okul olsa ve bana yardım ederlerse giderim" diye konuştu. 
Hakk rili Hasibe Demir 12 de şunları söyledi "Maddi imk nsızlıklar ve köyümüzde 5. sınıftan sonra eğitim olmadığı için okuyamıyorum. 3 saat uzaklıktaki Şemdinli'ye gitmem gerekiyor. Şemdinli'de yurt olsa ailem okula beni gönderecek." 

Kızlarınızı hemen kocalara vermeyin 

Hasibe Demir, "Bütün annelere, babalara sesleniyorum, kızlarını cahil bırakmasınlar ve hemen kocalara vermesinler" dedi. 


</TEXT>
</DOC>
