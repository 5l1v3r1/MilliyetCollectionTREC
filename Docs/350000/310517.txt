<DOC>
<DOCNO> 310517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/29/son/soneko06.html </URL>
<DATE> 2005/01/29/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta böyle geçti 
</HEADLINE>
<TEXT>

     Uluslararası borsalarda geçen hafta ABD Doları farklı paralar karşısında farklı yönde seyrederken, altın fiyatları geriledi. 
     Londra döviz piyasasında pazartesi 1.3045 dolarda kapanan euro, cuma kapanışında 1.3050 dolara çıktı. 
     Aynı borsada haftaya 1.8766 dolarda giren İngiliz Sterlini ise hafta sonunda 1.8825 dolara yükseldi. 
     
     MENKUL KIYMET PİYASALARI 
     New York Borsası yılbaşından bu yana ilk kez bir haftayı hafif de olsa yükselişle tamamladı. 
     ABD'nin gayri safi yurtiçi hasılasında geçen yılın son çeyreğinde kaydedilen büyüme hızının beklenenden az olduğunun açıklanması üzerine Merkez Bankası'nın faiz oranlarını artırmakta fazla acele etmeyeceğini düşünen yatırımcıların hisse senedi alımlarına yönelmesi yükselişte etkili oldu. 
     Borsanın temel göstergelerinden Dow Jones Endeksi haftayı yüzde 0.32 yükselişle 10,427.20 puanda, Nasdaq Endeksi de yüzde 0.08 yükselişle 2,035.83 puanda tamamladı. 
     Frankfurt dışındaki diğer büyük borsalar da haftayı hafif yükselişlerle bitirdi. 
     Londra Borsası'nın FTSE 100 Endeksi haftayı 29.5 puan artışla 4,832.8 puanda tamamlarken, 3,870.35 puanda kapanan Paris Borsası'nın CAC-40 Endeksi'nin haftalık kazancı 16.16 puan oldu. 
     Tokyo Borsası'nda da Nikkei Endeksi haftayı 82.21 puan artışla 11,320.58 puanda bitirdi. 
     Frankfurt Borsası'nın DAX Endeksi ise haftayı 14.6 puan azalışla 4,201.81 puanda tamamladı. 
     
</TEXT>
</DOC>
