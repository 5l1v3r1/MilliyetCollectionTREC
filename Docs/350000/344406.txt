<DOC>
<DOCNO> 344406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/20/son/sonyas10.html </URL>
<DATE> 2005/05/20/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
İngiltere'de ilkkez insan embriyonu klonlandı 
</HEADLINE>
<TEXT>

     İngiltere’deki Newcastle Üniversitesi’nden bir grup bilimadamı, ülkede ilk kez insan embriyonu klonladıklarını açıkladı. 
     Bilimadamları, 11 ayrı kadından topladıkları yumurtaların genetik materyallerini aldıklarını ve bunların yerine embriyodan aldıkları kök hücrelerin DNA’larını yerleştirdiklerini bildirdi. 
     Newcastle Üniversitesi ekibi mensupları, bu işlemle klonlanmış embriyoların kök hücrelerinin hastalıkların tedavisinde kullanılmasını hedeflediklerini açıkladı. 
     Araştırma sırasında kullanılan klonlanmış embriyolardan sadece üçünün laboratuvar koşullarında 3 gün geliştirilebildiği, birinin ise 5 gün yaşatılabildiği açıklandı. 
     Bilim ekibinin başkanı Prof. Alison Murdoch, klonlama işleminde hızın büyük önem taşıdığını tespit ettiklerini belirterek, klonlanmış embriyolardan 5 gün yaşatılanının, kadının yumurtalıklarından alınıp işleme tabi tutulmasının toplam 15 dakika sürdüğüne dikkat çekti. 
     İngiltere’de tedavi amaçlı klonlama işlemlerine izin veriliyor. 
     2001 yılında çıkartılan bir yasayla üremeye yönelik insan embriyonu 
     klonlanması tümüyle yasaklanmıştı. 
     Bu arada, Newcastle Üniversitesi tarafından yapılan çalışmaya karşı çıkan ProLife Alliance adlı kürtaj karşıtı grup, araştırmaya yönelik bile olsa, insan embriyonu klonlanmasının ahlaka aykırı olduğunu savundu. 
     
</TEXT>
</DOC>
