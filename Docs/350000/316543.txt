<DOC>
<DOCNO> 316543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/18/son/sontur39.html </URL>
<DATE> 2005/02/18/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Polis, kazayla bir kişinin ölümüne neden oldu 
</HEADLINE>
<TEXT>

     Eskişehir'in Mahmudiye İlçesi'nde gasp ihbarı üzerine karayolunda güvenlik önlemi alan polislerden birinin, üzerine doğru gelen otomobilin sürücüsünü uyarmak amacıyla havaya ateş açarken, ayağının kayması sonucu bir kişinin ölümüne neden olduğu bildirildi. 
     Vali Kadir Çalışıcı'nın yaptığı yazılı açıklamaya göre, Çifteler İlçesi Sakarbaşı mevkiinde Ercan Çimen ile belediyede memur olarak çalıştığından gizli ortak durumundaki Seydi Battal Özcan'ın 43 işletmeciliğini yaptığı Abone Restoran'da dün gece eğlenen Musa Özdoğru 41 , hesabı ödemeden 26 ZC 736 plakalı kamyonetiyle Mahmudiye İlçesi yönüne doğru kaçmaya başladı. 
     Bunun üzerine Seydi Battal Özcan ile gasp ve emniyeti suiistimal suçlarından sabıkalı arkadaşı Kadir Değer 33 , Özdoğru'yu yakalamak amacıyla 26 ZC 032 plakalı otomobille takibe başladı. 
     Özcan ve Değer, yolda cep telefonuyla Çifteler İlçe Jandarma Komutanlığı'nı arayarak ''Gasp edildiklerini ve gaspı gerçekleştiren şüphelinin plakasını verdikleri kamyoneti takip ettiklerini, yakalanmasını istediklerini'' söylediler. 
     Bu arada hesabı ödemeden kaçan Özdoğru da 155 No'lu Polis İmdat Hattı'na ''Gasp edilip öldürüleceği ve bu yüzden takip edildiği'' ihbarında bulundu. 
     
     ''AYAĞI REFÜJE TAKILDI' 
     Jandarma, Mahmudiye Polis Merkezi'ni arayarak, mıntıkalarında gasp olduğunu bildirdi ve kamyonetin yakalanması yönünde bilgi verdi. Merkezde görevli polis memurları Vedat Aktaş, Murat Kayalı ve Hüseyin Duran, jandarmanın henüz olay yerine intikal edememesi nedeniyle, polis mıntıkasından 100 metre ileride jandarma bölgesindeki ana kavşakta önlem aldı. 
     Musa Özdoğru yönetimindeki 26 ZC 736 plakalı kamyonetin polis aracını görüp durması üzerine, 10-15 metre gerisinde park eden 26 ZC 032 plakalı otomobilden inen Değer, kamyonete doğru gidip kapısına asıldı. Bunun üzerine polis memuru Murat Kayalı, dur ihtarında bulunup havaya birkaç el ateş etti. 
     Polis memuru Murat Kayalı, gasp ihbarını göz önüne alarak polis memurları Hüseyin Duran ve Vedat Aktaş'a da ''Dikkatli olun silahlı olabilirler'' uyarısında bulundu. 
     Yolun karşısında bulunan polis memuru Hüseyin Duran, 26 ZC 032 plakalı otomobilin hareket edip üzerine doğru geldiğini görünce havaya ateş ederek, ikazda bulundu. Yağış nedeniyle kaygan zeminde ayağı refüje takılıp kayan polis memuru Duran'ın elindeki tabanca ateş alarak hareket halindeki otomobilin sürücüsü Seydi Battal Özcan'a isabet etti ve ölümüne neden oldu. 
     Vali Çalışıcı, olaya Mahmudiye Cumhuriyet Savcılığı'nın el koyduğunu ve soruşturmanın sürdüğünü bildirildi. 
     
</TEXT>
</DOC>
