<DOC>
<DOCNO> 324473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/son/sonspo11.html </URL>
<DATE> 2005/03/17/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
90'ların en iyisi kim ... Hagi mi Stoichkov mu .. 
</HEADLINE>
<TEXT>

     Eurosport’un düzenlediği, 90’ların en iyi futbolcusu anketinde, Hagi, Stoichkov’la çekişiyor. Anket yarın akşama kadar devam edecek. 
     
     Açık ara öndeler 
     Avrupa çapında yayın yapan Eurosport kanalı, 90’lı yılların en iyi futbolcusunu seçmek için anket başlattı. www.eurosport.com’ adresli internet sitesinde halen devam eden ankette, Avrupa futboluna 1990’lı yıllarda damgasını vuran isimler yarışıyor. Yarın akşama kadar sürecek olan ankette, Galatasaray Teknik Direktörü Gheorghe Hagi, bir dönem Barcelona’da birlikte oynadığı takım arkadaşı Hristo Stoichkov’la birlikte açık ara önde gidiyor. 
     
     Oranı yüzde 47 
     Dün akşam saatlerine kadar toplam 409 bin 149 kişinin oy verdiği ankette, Stoichkov yüzde 50, Hagi ise yüzde 47 oranında oy topladı. Sadece oranların belirtildiği anket bittikten sonra, yıldızların aldıkları toplam oy sayısı açıklanacak. Ankette aday gösterilen diğer isimler şöyle Gabriel Batistuta, Paolo Maldini, Romario, Peter Schmeichel. Rumen basını da Hagi’ye oy verilmesi için bir kampanya başlatarak, futbolseverlere çağrıda bulundu. 
     
     
Ankette Oyların Dağılımı 1. Hristo Stoichkov yüzde 50 2. Gheorghe Hagi yüzde 47 3. Paolo Maldini yüzde 1 4. Peter Schmeichel yüzde 1 5. Gabriel Batistuta yüzde - 6. Romario yüzde - 7. Diğer yüzde Toplam Oy 409149 
     
     Dahiler’ arasında 
     Romanya futboluna damgasını vuran Gheorghe Hagi, yarın akşam Antena 1 isimli TV kanalında yayınlanacak Dahiler’ isimli programın da önemli konuklarından... Yaklaşık bir hafta önce çekimleri tamamlanan programda, Hagi’nin ailesi, Popescu, Dan Petrescu ve Becali gibi yakın arkadaşları da konuk olacak. Programda teknik adamın milli takım kariyeri boyunca kırdığı üç rekordan bahsedilecek. Hagi’nin, 125 kez milli formayı giydiğinin, 35 golle ülke tarihinin en golcü futbolcusu olduğunun ve 65 kezle en çok kaptanlık yaptığının altı çizilecek. Mihaela Radulescu’nun yapımcılığı ve sunuculuğunu üstlendiği programın çekimlerinin tam sekiz saat sürdüğü ve Hagi’nin hiç şikayet etmeden her türlü isteğe yanıt verdiği ifade edildi. 
     
</TEXT>
</DOC>
