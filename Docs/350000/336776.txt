<DOC>
<DOCNO> 336776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/25/son/sontur33.html </URL>
<DATE> 2005/04/25/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
THY, Sabiha Gökçen Havaalanı'ndan uçuşlara başlıyor... 
</HEADLINE>
<TEXT>

     Türk Hava Yolları THY , Sabiha Gökçen Havaalanı'ndan ay sonunda uçuşlara başlayacak. 
     THY'den yapılan yazılı açıklamaya göre, THY, 30 Nisan 2004 tarihinden itibaren İstanbul'un Anadolu Yakası'nda bulunan Sabiha Gökçen Havaalanı'ndan uçuşlara başlıyor. 
     İlk etapta en çok uçulması talep edilen İzmir, Trabzon, Adana ve Antalya havaalanlarına tarifeli iç hat uçuşları karşılıklı olarak her gün gerçekleştirilecek. Uçuş bilet ücreti ise 89 YTL olarak belirlendi. 
     Bu uygulama ile Anadolu Yakası'ndaki ve Yalova, İzmit, Adapazarı gibi çevre illerdeki yolcular için daha rahat ulaşım imkanı sağlanacak. 
     Sabiha Gökçen Havaalanı'na ulaşım, HAVAŞ otobüsleri ile yapılacak. 
     Yolculardan yeterli talep gelmesi halinde Sabiha Gökçen Havaalanı'ndan yapılacak ucuz tarifeli uçuşların artırılacağı belirtilen açıklamaya göre, 30 Nisan'da başlanacak uçuşlar ve saatleri şöyle 
     ''Sabiha Gökçen'den İzmir'e 07.15, İzmir'den Sabiha Gökçen'e 09.05, Sabiha Gökçen'den Trabzon'a 10.55, Trabzon'dan Sabiha Gökçen'e 13.25, Sabiha Gökçen'den Adana'ya 16.00, Adana'dan Sabiha Gökçen'e 18.15, Sabiha Gökçen'den Antalya'ya 20.35, Antalya'dan Sabiha Gökçen'e 22.40'' 
     
</TEXT>
</DOC>
