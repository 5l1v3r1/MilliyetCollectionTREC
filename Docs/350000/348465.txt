<DOC>
<DOCNO> 348465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/03/spor/spo20.html </URL>
<DATE> 2005/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu kadarı da olmaz ki 
</HEADLINE>
<TEXT>


YAKAN TOP Nilay YILMAZ 


Çocukluğumuzda sakızların içinden çıkan futbolcu resimleri en büyük eğlencemizdi. Tanımadığımız topçu yoktu. O sakızlar hala var mı bilinmez ancak artık gazoz kapaklarından futbolcu çıkıyor. Resim değil, canlı canlı futbolcu. Biz kapaklardan yeni bir içecek ya da ufak hediyeler verilmesine alışmıştık da bu kadarını beklemiyorduk. 
"Ah şu kadar param olsa ve kulübümün başkanı, sahibi olsam. Neler yapmam ki " diye hiç aklınızdan geçirmediniz mi Birçok futbolseverin hayallerinden biridir bu. Ama iddiaya İddaa değil gireriz, hiçbiriniz bir gazoz kapağının altından takımınıza oyuncu kazanabileceğinizi düşünmemişsinizdir. Ancak bu gerçek oldu. Çünkü İngiliz Championship takımlarından Brighton and Hove Albion FC taraftarı Aaron Berry, takımına Coca-Cola kapağından tam 250 bin sterlin yani 625 bin YTL değerinde oyuncu kazandı. 
"Olur mu canım öyle şey" veya Selin'den apartma bir şekilde "ohaa" diyenler olmuştur mutlaka. Merakınızı bir an önce giderelim. İngiliz Premier Ligi dışında kalan liglerin sponsoru Coca Cola, taraftarları cesaretlendirmek ve onları birbirine yaklaştırmak bahanesiyle ama esas olarak satışlarını artırmak ve reklamını yapmak amacıyla bir yarışma düzenledi. İsmi "WIN A PLAYER" olan bu yarışmada, kapaklarda yazılı numaraları gönderenler arasında yapılan çekilişte, bir taraftar takımına 250 bin sterlin değerinde bir oyuncu, kendisine de 10 bin sterlinlik hediye kazandı. 
Brighton takımı için 250 bin sterlinlik transfer bütçesi kazanan Aaron Berry, "Futbolcuyu ben seçemem, hocamız kimi isterse parayı o oyuncuya harcasın" dedi. 
250 bin sterlin, Brighton gibi ekonomik sorunlarla boğuşan bir kulübe ilaç gibi gelmiştir herhalde. Ne diyelim darısı diğer kulüplerin başına. 

FC Barcelona, devletsiz bir milletin silahsız ordusunun tecessümü veya bu milletin elçisidir. 
Gabriel Colome 


Haberiniz var mı 

Luther Blissett, attığı 95 golle kendisine öyle bir ün yapmıştı ki, adı İtalya'da bile duyulmuş ve AC Milan Blissett'i 1992'de 3 milyon Mark karşılığı FC Watford'dan satın almıştı. Blissett, Serie A'da geçirdiği iki yılda sadece 5 gol kaydedince, Milan, İngiliz oyuncuyu eski kulübüne sattı. Satın aldığı fiyatın yüzde 5.5'ine. 



Almanlar ne der 
Daum her an her şeyi yapabilir. Daum'un kişilik yapısı antiordinary derler İngilizler, yani beklenmeyen hareketleri yapan bir kişilik yapısıdır. 
Reha Muhtar - Futbol Ateşi, ATV 

Sudan ucuz 
Ziya Şengül Kaç paraymış bu Figo'nun fiyatı Süleyman 
Süleyman Rodop Bunun fiyatı Ziya Abi fazla değil. 
Telegol, Star , 

Eee, biraz 
Uğur, reklama mı giriyoruz Çok konuştuk galiba 
Şansal Büyüka - Maraton, Lig TV 

İn Selim Abi, in 
Sergen gibi futbolcu, en az 40 senede bir gelir, 20 senede bir gelir. 
Selim Soydan - Ve Gool, TV8 

Tamam, kızma 
Şansal Büyüka Musa, kaç kilometre yaptınız bu sene 
Musa Çözen Şansal Abi, yapma gözünü seveyim, nereden bileyim Daha önce söyleseydin hesaplardık 
Maraton, Lig TV 

Teşbihine kurban olayım 
Şansal Büyüka Fenerbahçe nerelere transfer yapmalı 
Erman Toroğlu Fenerbahçe'nin göbeği Aksaray alt geçidi gibi. Burdan giriyorsun, diğer taraftan çıkıyorsun 
Maraton, Lig TV 

Ama o, deli 
Daum böyle bir çiftliği bırakıp da başka takıma niye gitsin 
Ziya Şengül-Telegol, Star 

O, her şeyi yapar 
Kazım Kanat Hocam, ben MHK'yi yönetmeye kalktım mı Bir gün gelip, "Kalk ordan MHK'de ben konuşayım" dedim mi Dinle beni konuşurken, dinle. 
Bülent Yavuz Kazımcım, istesen de yapamazsın 
Futbol Ateşi, ATV 

Daum hariç 
Taraftarın istemediği bir adamı Fenerbahçe'de yaşatmazlar. 
Hıncal Uluç - 90 Dakika, NTV 



Balık hafızası... 

1 Mayıs 2005 30 Nisan Cumartesi günü Şükrü Saracoğlu Stadı'nda oynanan Fenerbahçe-Trabzonspor maçını Sarı Kanaryalar 2-1 kazanmıştı. Maçtan sonra Hakem Cem Papila, çaldığı ve çalmadığı düdükler nedeniyle birçok spor ve hakem yorumcusu tarafından eleştirilmişti. O zaman Fenerbahçe lehine yapılan hakem hatalarından dem vuran isimlerden biri de Serhat Ulueren'di. Ulueren, Telegol programında "Fenerbahçe'nin hakem yardımına ihtiyacı yok. Onlar bu halleriyle de şampiyon olacak güçteler. Haksız rekabet yapılıyor" minvalinde konuşmuştu. 
25 Mayıs 2005 Aynı Ulueren, Fenerbahçe'nin şampiyonluğunu ilan ettiği Fenerbahçe-Galatasaray maçından sonra yayınlanan Telegol programında ise "Fenerbahçe, şampiyonluğu sonuna kadar haketmiştir. Bu şampiyonluk temiz bir şampiyonluktur. Hakem yardımı yoktur. Dış etkenlerin yardımı yoktur. Fenerbahçe herkesten çok istemiştir" diyerek bu köşeye girmeye hak kazanmıştır. 





</TEXT>
</DOC>
