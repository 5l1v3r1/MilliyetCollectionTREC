<DOC>
<DOCNO> 321435 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/07/son/sondun20.html </URL>
<DATE> 2005/03/07/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Irak'ta Bulgaristan askeri dost ateşinden ölmüş 
</HEADLINE>
<TEXT>

     Irak'ın güneyindeki Divaniye kentinde cuma günü hayatını kaybeden Bulgar askerin, Amerikalı askerlerin açtığı ''dost ateşinde'' öldüğü belirtildi. 
     Bulgaristan Savunma Bakanı Nikolay Svinarov, Bulgar ordusunun internet sitesinde yer alan, Gadi Gardev adlı askerin Amerikan ordusunun açtığı ateş sonucu öldüğüne ilişkin bilgiyi doğruladı. 
     Gardev'in ölümüyle Polonya komutasında görev yapan 450 kişilik Bulgar birliği, koalisyon güçlerinin Irak'taki operasyonunun başlangıcından bu yana 8 askerini kaybetmiş oldu. 
     İtalyan gazeteci Giuliana Sgrena da cuma günü serbest bırakılmasından kısa süre sonra, Amerikan güçlerinin yanlışlıkla açtığı ateşle omzundan yaralanmış, gazetecinin serbest bırakılması çalışmalarında yer alan ve kendisine refakat eden istihbarat görevlisi ölmüştü. 
     
</TEXT>
</DOC>
