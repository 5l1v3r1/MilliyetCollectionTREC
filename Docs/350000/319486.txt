<DOC>
<DOCNO> 319486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/01/siyaset/siy09.html </URL>
<DATE> 2005/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
'Af, üniversite adayını vurur' 
</HEADLINE>
<TEXT>


BAHAR ATAKAN 


Yükseköğretim Kurulu Başkanı Prof. Dr. Erdoğan Teziç, Cumhurbaşkanı Ahmet Necdet Sezer'in onayına sunulan öğrenci affıyla ilgili yasaya karşı çıkan rektörlerin, "Kontenjanlar düşecek" uyarısında bulunduğunu söyledi. 
Af yasası, Haziran 2000'den bu yana herhangi bir nedenle örgün yükseköğretim kurumlarının ön lisans, lisans ve özel yetenek sınavıyla öğrenci alan programlarıyla ilişiği kesilmiş toplam 224 bin 213 kişiyi sevindirecek. Ancak yasa, rektörlere göre üniversitelerin öğrenci kontenjanlarının YÖK tarafından yükseltilmesine engel oluşturacak. 

Rakamlar belli 
Teziç, kontenjan sayısının, üniversiteye afla dönenlerin sayısına göre düzenleneceğini açıkladı. Kontenjanların düşeceği yönünde rektörlerin uyardığını ifade eden Teziç, "Aftan yararlanmak isteyenler 2 ay içinde başvuruda bulunacak. Kontenjanlarda düşme olabilir. Afla birlikte 1. sınıfa gelenlerin fazlalığı yeni gelenlerin sayısını da etkileyebilir" dedi. ANKA'ya açıklamalarda bulunan YÖK yetkilileri de "siyasi anlayışla" getirilen af yasasından kontenjanların etkilenmemesinin imk nsız olduğunu kaydetti. Yetkililer, devlet üniversitelerine geçen yıl için 354 bin 767 kontenjan ayrıldığını vurgulayarak, affın sadece devlet üniversitelerinde 210 bin 796 öğrenciyi kapsadığına işaret etti. 


</TEXT>
</DOC>
