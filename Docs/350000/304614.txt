<DOC>
<DOCNO> 304614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/08/son/sondun07.html </URL>
<DATE> 2005/01/08/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Irak'ta, iki yetkiliyle bir dekan kaçırıldı... 
</HEADLINE>
<TEXT>

     Irak'ta silahlı kişilerce, kuzeydeki Selahaddin bölgesi konseyi başkanı ve bölge vali yardımcısıyla Tikrit hukuk fakültesi dekanının kaçırıldığı bildirildi. 
     Polis ve yerel kaynakların açıklamalarına göre, iki yetkili, başkent Bağdat'ın güneyindeki yolda, başkentin kuzeyindeki Tikrit kentine dönerken kaçırıldı. 
     Bu arada, kaçırılanlar arasında Tikrit hukuk fakültesi dekanının da bulunduğu kaydedildi. 
     Polis, kaçırılanların, Irak'ta 30 Ocakta yapılacak seçimlere ilişkin ayrılıkların ortadan kaldırılması için Şii yetkililerle görüşmek üzere gittikleri Şii kenti Necef'ten döndüklerini bildirdi. 
     Irak'ta aynı bölgedeki yolda, çoğunluğu Irak güvenlik güçleri üyesi ve Sünnilerin hedef aldığı Şiiler olmak üzere çok sayıda Iraklı öldürüldü. Direnişçiler, ABD'nin desteklediği hükümetteki yetkilileri hedef alıyor. 
     Başkentte pazartesi günü de Bağdat bölge valisi vurularak öldürülmüştü. 
     
</TEXT>
</DOC>
