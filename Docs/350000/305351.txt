<DOC>
<DOCNO> 305351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/11/yazar/sazak.html </URL>
<DATE> 2005/01/11/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
CHP'nin açmazı 
</HEADLINE>
<TEXT>


Zülfü Livaneli'nin Radikal'de Neşe Düzel ile CHP kurultayı üzerine yaptığı söyleşideki 'sol'a ilişkin değerlendirmesi çarpıcıydı "31 Mart'ta isyan edenlerin torunları AB'ye yürümek istiyor. Hareket Ordusu'nun torunları ise 'Hayır, oraya gitmeyelim' tutuculuğuna bürünüyor. Büyük bir ideolojik kargaşa bu. Türkiye'de sağ, 'sol' oldu. Sol, 'sağ' oldu. O yüzden de CHP büyük bir bunalıma sürüklendi. 
CHP'nin önündeki en büyük tehlike, milliyetçiliğe kaymaktır. Bu da partinin sonu olur. Çünkü sol, milliyetçi olmaz. Bütün dünyada sol yurtsever olur. 
... CHP'nin geleneğinde ve genlerinde bugüne uymayan bir şey var. CHP, Türkiye'nin güç bir zamanında kurulmuş. İmparatorluk dağılmış ve CHP patron olarak bir devlet, bir ulus oluşturmuş. Büyük Atatürk ve arkadaşları iyi ki bunu yapmışlar. Ama şimdi 21'inci yüzyıla gelmişiz. CHP h l , 'Ben karar veririm, halk bana uyar' refleksiyle hareket ediyor olabilir. Hayır, bu ülkede artık patron halk. CHP halkın patronu değil. Bu değişimi yapmak lazım. Gidip kendini halka anlatacaksın. 'Halk bizi anlamadı, oy vermedi' demeyeceksin. O zaman size Brecht'in dediği gibi, 'Baylar o zaman kendinize yeni bir halk bulun' derler." 
Livaneli'nin tespitleri yerinde. CHP'nin 'halkla ilişkiler' sorunu yeni değil, 1999'da partinin yüzde 10 barajını aşamayarak parlamento dışında kalmasıyla zaten bu durum anlaşılmıştı. Ancak CHP lideri Baykal o zaman bu yenilgiyi, Türkbank skandalı nedeniyle Mesut Yılmaz hükümetinin 'gensoru'yla düşürülmesine medyanın tepkisine ve 'Apo'nun yakalanışına' bağlamıştı. Deniz Bey'e göre sonuç 'konjonktürel'di. CHP'nin uğradığı 'siyasi ambargo' partiyi Meclis dışına sürüklemişti. Livaneli'nin dediği gibi, partinin alınan sonuçlarda sanki hiç günahı yoktu ve 'halk yanlış yapıyordu ' 
Eğer bu sav CHP'nin bir türlü iktidara gelemeyişinin nedeniyse, o halde 3 Kasım 2002 seçimlerinde 'yasaklı' Erdoğan ve AKP'nin de seçimi kazanmaması gerekirdi. 
Medya rüzg rının Tayyip Erdoğan'dan yana estiği öne sürülebilir mi 
Tersine Kemal Derviş'in de CHP'ye transferiyle, 3 Kasım seçimleri AKP-CHP yarışına dönüştü. Sandıktan Meclis'teki bugünkü 'ikili yapı' çıktı. 
İlginçtir. CHP lideri Baykal, CHP'deki kurultay mücadelesini de, kamuoyunun baskısıyla partideki değişim arzusuna dayalı 'demokratik bir refleks' olarak algılamak yerine, 1 Mart tezkeresinde ABD'ye karşı olan tutumu nedeniyle 'CHP'nin ele geçirilmesi' planına bağlıyor. Derviş gibi Livaneli de, 3 Kasım öncesinde CHP'yi iktidara taşısın diye aday yapılan 'A takımı'ndan 
CHP'de muhalefetin şansı ancak 'tek aday'la olur. Mustafa Sarıgül karşısında Baykal'ın kurultay kazanmak gibi bir sıkıntısı olamaz. Sorun, halkı kazanmakta. 
O da Baykal'la olmuyor 



</TEXT>
</DOC>
