<DOC>
<DOCNO> 304721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/08/son/sontur18.html </URL>
<DATE> 2005/01/08/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Türkiye, hala turizmde "terör riski altında" gösteriliyor 
</HEADLINE>
<TEXT>

     Türkiye, yabancı turist sayısında geçen yıl kaydettiği yaklaşık yüzde 25'lik artışa karşın, ABD ve İngiltere'de yapılan resmi seyahat tavsiyelerinde hala "terör riski altında" bir ülke olarak gösteriliyor. 
     
     İNGİLTERE 17 ARALIK'TA GÜNCELLEDİ 
     İngiltere Dışişleri Bakanlığı'nın, Türkiye'ye AB müzakereleri için tarih verilen 17 Aralık 2004'te güncellediği seyahat tavsiyesinde, Türkiye'de "yüksek" terörizm riski bulunduğu ifade ediliyor. 2003 yılında terör örgütü El Kaide tarafından İstanbul'da gerçekleştirilen saldırıların anımsatıldığı tavsiyede, Türkiye'nin ana fay hatlarının üzerinde yer aldığı uyarısı da yer alıyor. 
     
     ABD'NİN PKK UYARISI 
     ABD ise 14 Eylül 2004'te güncellediği, ancak halen geçerli olduğunu bildirdiği seyahat tavsiyesinde de PKK KADEK Kongra-Gel terör örgütünün, Güneydoğu Anadolu bölgesinde varlığını koruduğu ve "tek taraflı ateşkese" son verdiği belirtiliyor. Tavsiyede, bölgede olağanüstü hal uygulamasının tamamen kaldırılmasına karşın, hassasiyetin halen devam ettiği de ifade ediliyor. 
     
</TEXT>
</DOC>
