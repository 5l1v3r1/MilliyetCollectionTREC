<DOC>
<DOCNO> 302918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/03/spor/bbas.html </URL>
<DATE> 2005/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılbaşı armağanı 80-69 
</HEADLINE>
<TEXT>


Fenerbahçe, 2005'in ilk derbi zaferine potada ulaştı, ezeli rakibi Galatasaray'ı kolay aştı. Sarı - Lacivertliler, başarılı alan savunmasıyla maçı ikinci yarıda koparıp, taraftarına yeni yıl hediyesi verdi 


FENERBAHÇE, yeni yılın ilk derbisinde Galatasaray'ı farklı yenerek Beşiktaş'tan sonra ezeli rekabetin ikinci büyük buluşmasını da galibiyetle kapadı. Salyers'ın erken faul problemine girmesiyle pota altında sıkıntıya düşen Sarı-Lacivertiler, bu dezavantajını alan savunmasıyla ortadan kaldırdı. Maçın ilk çeyreğinde Boddicker ve Burak'ın sayılarıyla skoru önde götüren Galatasaray, ikinci çeyrekte 13 sayı üreten Mrsic'i durduramadı. İkinci yarıda oyunun kontrolünü elinde tutan Fenerbahçe maçın sonunu kolay getirdi, Ülker yenilgisini unutturdu. 

İstatistik 

FENERBAHÇE OYUNCU TS 2S 3S SA R Ömer 11 4 8 1 4 - 5 Erdal 13 4 8 1 2 2 2 9 Booker 9 3 4 1 2 0 1 5 Mrsic 20 2 3 3 10 7 8 3 Salyers - 0 1 0 1 - - Harvey 11 4 6 - 3 5 6 Emre 1 - 0 2 1 2 1 Rasim 12 3 6 2 8 - 3 Barış 3 1 1 - 1 2 1 TOPLAM 80 21 37 8 29 14 20 33 

GALATASARAY OYUNCU TS 2S 3S SA R Jacobson 25 5 9 5 9 - 2 Johnson 8 2 3 1 2 1 2 3 Boddicker 11 3 5 1 4 2 2 7 Arda 2 1 3 - 0 3 2 Burak 7 2 3 1 5 - 7 Gökhan 7 0 1 2 8 1 4 3 Mert - - 0 2 - - Umut 2 1 1 0 3 - 3 Cihad 7 1 1 0 1 5 7 2 Ufuk - - - - - TOPLAM 69 15 26 10 34 9 18 29 
1.PERİYOT 18 - 18, 2.PERİYOT 42 - 35 F.Bahçe , 3.PERİYOT 58 - 54 F.Bahçe , MAÇ SKORU 80 - 69 F.Bahçe 
BEŞ FAUL Burak 38.43 
HAKEMLER Ufuk Akyüz, Zafer Yılmaz, Vedat Borulday 

NOTLAR 
ABDİ İpekçi Spor Salonu dün tarihi günlerinden birini yaşadı. Maçı yaklaşık 10 bin taraftar izlerken, karaborsacılar oldukça yüksek fiyatlara bilet sattılar.GALATASARAY'IN ABD'li transferi Justin Rowe, lisansı çıkarılamadığı için Fenerbahçe önünde forma giyemezken, Burak, ilk 5'te yer aldı.FENERBAHÇE Coachu Aydın Örs, gerçek güçlerini gösterememelerine rağmen ikinci yarıdaki iyi savunmayla maçı kazandıklarını söyledi. Galatasaray Coachu Halil Üner ise "Son 6 dakikada oyun koptu" diye konuştu.KARŞILAŞMA sırasında hem Fenerbahçeli, hem de Galatasaraylı taraftarlar kendi aralarında kavga etti. Güvenlik güçleri olayları büyümeden önledi.DERBİ için İstanbul Emniyeti geniş önlemler aldı. İki takım taraftarları arasındaki koltuklar boş bırakıldı, özel 400 güvenlik mensubu da denetimi sağladı. 

Bir derbi daha 

BAYANLAR Ligi'nde de bugün derbi heyecanı yaşanacak. Namağlup lider durumda bulunan Fenerbahçe, alt sıralardan kurtulma çabası veren Galatasaray'ı konuk edecek. Caferağa Spor Salonu'ndaki karşılaşma saat 19.00'da başlayacak. 

Potada bugün 
Ayazağa Spor Salonu 
16.00 İTÜ - Tekel 


</TEXT>
</DOC>
