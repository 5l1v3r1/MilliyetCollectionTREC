<DOC>
<DOCNO> 308609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/23/yazar/pulur.html </URL>
<DATE> 2005/01/23/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Sayılı günlere bir ekleme... 
</HEADLINE>
<TEXT>


Sayılı günlerimize bir gün daha eklendi. 
Malazgirt Meydan Savaşı'ndan başlayıp Mohaç zaferiyle devam eden, Çanakkale, Kurtuluş Savaşı, Harf Devrimi, Kıyafet Devrimi gibi günler vardır ya, işte onlara biri daha eklendi Sayın Başbakan'ın eşine hediye edilen gerdanlığı iade edişi ve ipek halıyı demirbaş kaydına geçirmesi... 
Çok önemli gündür bu çok... 
Kolay kolay böyle bir gün tarihe geçmemiştir. 

Moskova dönüşünü hatırlayın, Sayın Başbakan Sinop'ta esip kükrüyordu, bu gerdanlığın değerini yüksek tutan gazetelere veryansın ediyordu, aradaki farkı onlardan alacağını söylüyordu, o günlerde ipek halının lafı da yoktu, sonradan çıktı. 
Bu arada Başbakanlığa yakın çevreler, güvenilir kaynaklar, "Sayın Başbakan'ın bu hediyeleri iade etmeyi düşündüklerini" yayıyordu. 
Dedik ya, kolay değildir bu, öyle pat diye hediyeyi geri veremezsin, her ne kadar, hop diye alınırsa da iadesi hayli müşküldür... 

Bu arada bazıları da, bazı gazetelerin böyle bir habere yer vererek, ne demek istediklerini tahlil ediyor, kendi kendilerine yorum yapıyorlardı. 
Hediyeyi kim vermiştir 
Moskova'daki alışveriş merkezindeki kuyumcu... 
Peki, bunu gazeteciler nasıl duymuştu 
Hadi duydular diyelim, bedelini onlara kim fısıldamıştır 
Ya ipek halı 
O ne olacaktır 

Neyse Sayın Başbakan ve ailesi düşünme süresinin sonunda gerdanlığı iadeyi, halıyı da demirbaşa vermeyi uygun buldular. 
Bu çok önemli bir karardır, bu kararın alındığı gün bir "Milat"tır. 
Bu olay, sayılı günlerden biri olarak tarihimizde en mutena ve müstesna yerini alacak, her yıl münasip bir şekilde anılacaktır. 

Şimdi bazıları diyecek ki 
"Gerdanlığı iade ettiler, halıyı, demirbaşa verdiler, daha ne istiyorsun " 
Siz Temel'in zeytin hik yesini bilir misiniz 
Temel otelde kahvaltı yapıyor, elinde çatal k sedeki zeytine batırıp saplamaya çalışıyormuş, nafile, her seferinde zeytin pıt diye kaçıyormuş... 
Temel'in halini gören garson gelmiş, çatalı almış, zeytine saplamış, sonra Temel'e uzatmış... 
Temel çok bozulmuş ama, yiğitliğe toz kondurmamış 
"Ha pen oni yormasaydum sen zor yakalardun " 
Acaba gazeteler, bu haberi vermeseydi... 



</TEXT>
</DOC>
