<DOC>
<DOCNO> 334849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/19/son/sonspo06.html </URL>
<DATE> 2005/04/19/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Rüştü Gollerde fazla bir hatam yok... 
</HEADLINE>
<TEXT>

     Derbi sonrası Fenerliler, eleştiri oklarını Rüştü’ye yöneltirken, milli kaleci yenilen gollerde fazla bir hatasının olmadığını savundu. 
     
     Şaka gibi bir maçtı 

     Derbi sonrası Fenerliler, Beşiktaş 5 kere kaleye geldi, 4 gol attı" diye isyan edip eleştiri oklarını Rüştü’ye yöneltirken, tecrübeli eldiven yenilen gollerde fazla bir hatasının olmadığını savundu. Milli kaleci şunları söyledi Üzüntüden geceyi tesislerde geçirdim. Uyuyamadım. Şaka gibi bir maçtı. Maçı gece bir kez daha izledim. Yediğim gollerde çok fazla hatalı değilim..." 
     
     Hiç kimse heveslenmesin’ 

     Günah keçisiymişim gibi üzerime geliniyor. Bunları umursamıyorum. Kim ne yazarsa yazsın, kim ne konuşursa konuşsun şampiyon olacağız. Geçen sene de bu takım Rize’ye yenildiğinde aynı şeyler yaşanmıştı. Şampiyonluk gitti deniliyordu ama söke söke şampiyon olundu. Bu sezon Fenerbahçe’nin sezonu. Kimse heveslenmesin. Beşiktaş sadece maçı kazanmıştır. Biz ligi kazanacağız." 

     
</TEXT>
</DOC>
