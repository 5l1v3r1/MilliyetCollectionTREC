<DOC>
<DOCNO> 321086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/05/son/sontur25.html </URL>
<DATE> 2005/03/05/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Polislerden kaçarken kız arkadaşını rehin aldı .. 
</HEADLINE>
<TEXT>

     Bursa'nın merkez Yıldırım İlçesi'nde trafik polislerinin ''dur'' ihtarına uymayarak kaçmaya çalışan bir sürücü, aracı sıkıştırılınca kız arkadaşını rehin aldı. 
     Alınan bilgiye göre, Ulubatlı Hasan Bulvarı'nda uygulama yapan trafik polisleri, şüphe üzerine Murat Ş'nin 30 kullandığı 16 U 2073 plakalı kamyoneti durdurmak istedi. 
     Polislerin ''dur'' ihtarına uymayarak kaçmaya çalışan Murat Ş, Duaçınarı Mahallesi Şen Çıkmazı'nda kendisini takip eden polisler tarafından sıkıştırıldı. 
     Kamyonetten elinde bir bıçakla inerek, polislere tehditler savurduğu öne sürülen sürücü, daha sonra araçtan indirdiği kız arkadaşı Özlem G'nin boğazına bıçak dayadı. 
     Murat Ş, polislerin uzun süren ikna çalışmaları sonucu, teslim olmayı kabul ederek genç kızı serbest bıraktı. 
     Gözaltına alınan ve yapılan muayenesinde 97 promil alkollü olduğu bildirilen zanlının, sorgulamasının ardından adliyeye sevk edileceği belirtildi. 
     Olayla ilgili soruşturma sürdürülüyor. 
     
</TEXT>
</DOC>
