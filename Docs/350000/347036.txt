<DOC>
<DOCNO> 347036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/30/siyaset/siy02.html </URL>
<DATE> 2005/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP sordu, TOKİ 4 isim açıkladı 
</HEADLINE>
<TEXT>


Toplu Konut İdaresi, kurumdan konut alan 2 AKP'li, 2 CHP'li milletvekilinin adını verdi 

ANKARA ANKA 


Toplu Konut İdaresi TOKİ Başkan Vekili Erdoğan Bayraktar, CHP İzmir Milletvekili Türkan Miçoğulları'nın TBMM'ye soru önergesi sunması üzerine açıklama yaptı. 
Açıklamada, AKP'li Ergün Dağcıoğlu'nun 346 milyar, CHP'li Emin Koç'un 340 milyar, CHP'li Sefa Sirmen'in 186.5 milyar ve AKP'li Mustafa Açıkalın'ın 171.1 milyar liraya birer konut satın aldığı belirtildi. 
Bayraktar, Dağcıoğlu'nun Ekim 2003'te "bir grup milletvekili adına", 19 konut için yaptığı başvuruda, başka vekil isminin geçmediğini kaydetti. 19 dairenin toplam tahmini bedeli için milletvekillerinin kişi başı 100 milyar TL az para önerdiği belirtildi. 
Cumhurbaşkanlığı Devlet Denetleme Kurulu müfettişlerinin, milletvekillerinin konut almak için TOKİ'de usulsüzlük yapıldığına dair raporu üzerine, CHP'liler konutları alan milletvekillerinin açıklanmasını istemişti. 



</TEXT>
</DOC>
