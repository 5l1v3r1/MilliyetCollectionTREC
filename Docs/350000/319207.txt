<DOC>
<DOCNO> 319207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/28/son/sondun23.html </URL>
<DATE> 2005/02/28/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
AB Komisyonu Türkiye ile ilişkilerde yorgunluk belirtisi yok 
</HEADLINE>
<TEXT>

     AB Komisyonu, Türkiye ile AB arasındaki ilişkilerde bir ''yorgunluk belirtisi'' olmadığını açıkladı. 
     AB Komisyonu sözcüsü Françoise Le Bail, günlük olağan basın toplantısında, bir soru üzerine, AB Dönem Başkanı Lüksemburg'un Dışişleri ve Göç Delege Bakanı Nicolas Schmit'in Türkiye'de yaptığı bazı açıklamaları değerlendirdi. 
     Sözcü, ''Türkiye-AB ilişkilerinde bir yorgunluk belirtisi görmediklerini, Aralık ayında alınan karardan bu yana atmosferin de değişmediğini'' söyledi. 
     Le Bail, Lüksemburglu Bakanın açıklamaları hakkında bilgi sahibi olmadığını, ancak Türkiye ile ilişkilerde yorgunluk veya olumsuz bir hava değişikliğinden söz edilemeyeceğini belirtti. 
     
</TEXT>
</DOC>
