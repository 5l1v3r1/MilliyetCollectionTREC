<DOC>
<DOCNO> 339604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/04/son/sonspo15.html </URL>
<DATE> 2005/05/04/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Malatyaspor Naklen yayın gelirlerinin dağılımı kesinlikle adil değil... 
</HEADLINE>
<TEXT>

     Malatyaspor Kulübü Başkanı Hikmet Tanrıverdi, naklen yayın havuzundan gelen gelirin kulüplere dağılımının adil olmadığını, önümüzdeki sezon değişmesini umduklarını söyledi. 
     Işık Sigorta tarafından Kalyon Oteli’nde düzenlenen "Ayın Altın Adamı" yarışmasına katılarak, mart ayı ödülünü alan Tanrıverdi, jürinin sorularını yanıtladı. 
     Yayın gelirlerinin dağıtımında şu anda uygulanan sistemin kesinlikle adil olmadığını anlatan Tanrıverdi, "İnşallah önümüzdeki dönem bu dağılımı değiştireceğiz" dedi. 
     Fenerbahçe-Trabzonspor maçındaki hakem hatalarının gündeme oturduğunun, ancak kendilerinin de aynı hafta Galatasaray ile yaptıkları maçta bir gollerinin faul gerekçesiyle verilmediğinin hatırlatılması üzerine de Tanrıverdi, bunun Anadolu takımlarının "kaderi" olduğunu kaydetti. 
     
</TEXT>
</DOC>
