<DOC>
<DOCNO> 325233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/20/yasam/axyas02.html </URL>
<DATE> 2005/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni uzmanlıkları göbek dansı 
</HEADLINE>
<TEXT>


Dünyanın dört bir yanından uzmanlar, terör korkusuyla Avrupa Üroloji Kongresi için gelmeye çekindikleri İstanbul'da 'mest oldu' 

Ahu Coşkun 

İstanbul'da gerçekleştirilen 20. Avrupa Üroloji Kongresi'ne terör korkusu nedeniyle katılmak istemeyen ve güçlükle ikna edilen ürologlar, önceki akşam Çırağan Sarayı'nda düzenlenen galada eğlendi. 




Bandolu karşılama 
ISEVV Konsorsiyumu'nca organize edilen ve Kongre Başkanı Prof. Dr. Sedat Tellaloğlu'yla Avrupa Üroloji Derneği Başkanı Prof. Dr. Pierre Teillac'ın da katıldığı galada, davetliler bando eşliğinde karşılandı. 
Salon görevlilerinin yeniçeri ve sultan kıyafetleri giydiği galada, tamamen Türk kültürü yansıtıldı. 




Dansöze ilgi 
Dondurma ve kavrulmuş leblebi dağıtılan gecede, canlı müzik eşliğinde eğlenen doktorlar, alkolün de etkisiyle ilginç danslar sergiledi. Dansözlerin yaptığı göbek dansını büyük ilgiyle izleyen doktorların bazıları, bol bol fotoğraf çekti. Doktorlar, eğlencenin ardından özel hazırlanmış salonlarda nargile içti. 


</TEXT>
</DOC>
