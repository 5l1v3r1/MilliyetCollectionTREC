<DOC>
<DOCNO> 320355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/son/sonsiy03.html </URL>
<DATE> 2005/03/03/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
CHP'li Eskiyapan bugün istifa ediyor 
</HEADLINE>
<TEXT>

     ANKARA Milliyet 

Kurultay sürecinde, Şişli Belediye Başkanı Mustafa Sarıgül'ü destekleyen CHP Kayseri Milletvekili Muharrem Eskiyapan bugün partisinden istifa ediyor. 
     Eskiyapan'ın, CHP Yüksek Disiplin Kurulu'nun YDK hakkındaki kınama kararı nedeniyle istifa kararı aldığı belirtildi. CHP YDK, geçtiğimiz günlerde, Sarıgül'ün, Mersin mitingine katıldıkları gerekçesiyle aralarında Eskiyapan'ın da bulunduğu CHP milletvekillerine kınama cezası vermişti. Kınama kararına tepki gösteren Eskiyapan, tebligat eline geçer geçmez istifa edeceğini bildirerek, "Yolsuzluk, hırsızlık mı yaptık. Bunu hazmetmem mümkün değil" demişti. Eskiyapan'ın ardından Sarıgülcü bazı milletvekillerinin de istifa edebileceği belirtildi. 
     
</TEXT>
</DOC>
