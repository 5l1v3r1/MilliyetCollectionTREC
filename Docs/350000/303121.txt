<DOC>
<DOCNO> 303121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/03/son/sonspo27.html </URL>
<DATE> 2005/01/03/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Hertha Berlin İlhan hazır değil 
</HEADLINE>
<TEXT>

     Almanya 1. Futbol Ligi Bundesliga takımlarından Hertha BSC Berlin'in kulüp menajeri Dieter Hoenes, kendileriyle idmanlara çıkan milli futbolcu İlhan Mansız'ın takım için insani olarak hazır olduğunu, ancak sportif olarak hazır olmadığını söyledi. 
     Hoenes, Hertha BSC Berlin Teknik Direktörü Falko Götz ile düzenlediği basın toplantısında, İlhan Mansız'ın takımla birlikte idmanlara çıktığını ve günden güne gelişme gösterdiğini belirterek, ''Mansız, insan olarak hazır durumda, ama sportif olarak daha hazır değil'' dedi. 
     İlhan Mansız'ın Hertha BSC Berlin idmanlarına çıkarak tedavisini sürdürdüğünü kaydeden Hoenes, milli futbolcunun iyi bir performans gösterdiğini ve gün geçtikçe iyileştiğini belirterek, ''Mansız, ocak ayında da idmanlarını sürdürecek. Bu süre sonunda kendisi hakkındaki kararımızı vereceğiz'' diye konuştu. 
     Hertha BSC Berlin Teknik Direktörü Götz ise takımda hiçbir eksik bulunmadığını ve yeni sezon için çalışmaları aralıksız sürdürdüklerini söyledi. 

     
</TEXT>
</DOC>
