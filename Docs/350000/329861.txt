<DOC>
<DOCNO> 329861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/03/son/sondun10.html </URL>
<DATE> 2005/04/03/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Irak'ın meclis başkanı belli oldu Sünni Arap El Hassani 
</HEADLINE>
<TEXT>

     Irak'ın yeni parlamentosu, Sanayi Bakanı Sünni Arap Hacim el Hassani'yi meclis başkanı seçti. 
     Eski Nükleer bilimci Şii Hüseyin el Şehristani ile Kürt lider Arif Tayfur da meclis başkan yardımcılıklarına getirildi. 
     Milletvekillerinin bir kağıda seçilmesini istedikleri 3 adayın ismini yazarak kutuya atması suretiyle yapılan gizli oylamada, el Hassani 215, el Şehristani 157, Tayfur da 96 oy aldı. 43 milletvekili oturuma katılmadı. 
     Meclisin bundan sonra devlet başkanı ile yardımcılarını seçmesi gerekiyor. Muhtemelen Kürt lider Celal Talabani'nin devlet başkanı seçileceği belirtiliyor. 
     Devlet başkanı ve yardımcılarının, meclisin üçte iki çoğunluğuyla seçilmesinden sonra, başkanlık konseyinin 2 hafta içinde hükümeti kuracak başbakanı belirlemesi bekleniyor. 
     Yeni başbakanın, Şii politikacı İbrahim el Caferi olması bekleniyor. Hükümet kurulduktan sonra da yasama meclisi Ağustos ortalarına kadar yeni bir anayasa hazırlayacak ve böylece yeni seçimlerle yeni hükümete giden yol açılmış olacak. 
     
</TEXT>
</DOC>
