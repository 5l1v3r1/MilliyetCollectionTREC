<DOC>
<DOCNO> 315360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/15/son/sondun40.html </URL>
<DATE> 2005/02/15/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Bulgaristan'da 2 istifa daha... 
</HEADLINE>
<TEXT>

     Bulgaristan'da koalisyon hükümetinin büyük ortağı iktidar partisi İkinci Simeon Ulusal Hareketi NDSV parlamento grubundan 2 milletvekili daha ayrıldı. 
     Milletvekilleri Tedora Litrova ile Nikolay Çukanov, parlamento başkanlığına birer dilekçe vererek, NDSV'den ayrıldıklarını açıkladılar. 
     Bulgaristan'da 2001 yılında yapılan seçimlerde 240 sandalyeli parlamentoda 120 milletvekilliği kazanan NDSV'den bu son iki istifayla birlikte, bir yılda 24 milletvekili ayrılmış oldu. NDSV'nin Bulgaristan parlamentosundaki temsili 96 milletvekilliğine düştü. 
     NDSV'den ayrılan Litrova ile Çukanov'un, parlamentoda 11 milletvekili bulunan Halk Birliği NS adlı partiye geçmeleri bekleniyor. 
     Kamuoyu araştırmaları, art arda gelen istifalarla büyük kan kaybına uğrayan iktidar partisinin, haziran ayında yapılacak seçimlerde başarı şansının fazla olmadığını ortaya koyuyor. 
     
</TEXT>
</DOC>
