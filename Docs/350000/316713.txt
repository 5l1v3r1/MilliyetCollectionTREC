<DOC>
<DOCNO> 316713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/19/son/soneko07.html </URL>
<DATE> 2005/02/19/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta... 
</HEADLINE>
<TEXT>

     Uluslararası döviz piyasasında geçen hafta ABD Doları, Japon Yeni dışındaki önemli paralar karşısında değer kaybederken altın fiyatları yükseldi. 
     Tokyo Borsası'nda, ABD Doları, Japon Yeni karşısında haftaya düşüş trendi içinde 104.84 yenden girdi. ABD Doları, Japon Yeni karşısında, Cuma günü kapanışta 105.50 yen düzeyine çıktı. 
     ABD Merkez Bankası FED Başkanı Alan Greenspan, Salı ve Çarşamba günleri yaptığı açıklamalarda, ABD ekonomisinin güçlendiğini, enflasyonun kontrol altında olduğunu söyledi. 
     Greenspan, ekonomideki gelişmenin hız kazandığını ve enflasyonun kontrol altında tutulduğunu belirterek, son altı ayda ABD'de ekonomik büyüme koşullarının geliştiğini, tüketici harcamalarının güçlü olduğunu ve yatırım ortamının iyileştiğini ifade etti. 
     ABD'de ekonomik büyümenin 2005 yılına iyi bir giriş yapmış göründüğünü kaydeden Greenspan, kısa vadeli gösterge faizlerde kaydedilen artışa rağmen uzun vadeli faizlerin ve reel faizlerin düşük kaldığını kaydederek, yatırımcıları bu konuda dikkatli davranmaya çağırdı. 
     Uluslararası döviz piyasasında ABD Doları'nın, önemli paralar karşısında haftaya başlangıç ve hafta sonu değerleri şöyle oldu 
     

PARA BİRİMİ PAZARTESİ CUMA Japon Yeni 105.02 105.70 İsviçre Frangı 1.1993 1.1837 Kanada Doları 1.2366 1.2293      Haftaya 1.2958 dolardan başlayan avro, hafta sonunda 1.3062 dolara çıktı. 
     İngiliz Sterlini ise 1.8871 dolardan başladığı haftayı, gerileyerek 1.8680 dolardan noktaladı. 
     
     ALTIN FİYATLARI 

     Altının onsu bazı önemli borsalarda haftaya başlangıç ve hafta sonunda şu değerleri aldı 
     

BORSA PAZARTESİ CUMA Londra 424.30 427.18 Zürih 423.53 427.00 Hong Kong 423.25 427.05      Londra Borsası'nda haftaya 7.25 dolardan giren gümüşün onsu, altındaki yükselişten olumlu etkilenerek cuma kapanışta 7.39 dolara çıktı. 
     
     MENKUL KIYMET BORSALARI 

     Tokyo Borsası'nda Nikkei Endeksi haftaya yükseliş trendi içinde 11,632.20 puandan girdi. Nikkei Endeksi Cuma günü kapanışta, son 7.5 ayın en büyük yükselişiyle, 11,660.12 puana çıktı. 
     Borsanın değer kazanmasında, Japon şirketlerindeki kar oranının artması ve ekonomideki canlanma işaretleri belirleyici oldu. 
     New York Borsası'nda endeksler haftaya az da olsa dalgalı açıldı. Dow Jones Endeksi 10,791.13 puana gerilerken teknoloji endeksi Nasdaq 2,082.91 puana çıktı. 
     Buna neden olarak yatırımcıların ABD Merkez Bankası Başkanı Alan Greenspan'ın hafta içinde yapmış olduğu konuşması ile yine hafta içinde açıklanan ABD ekonomisine ilişkin bazı verilerin açıklanmasını beklemeleri gösterildi. 
     Endeksler hafta sonunda yükselişle kapattı. Buna neden olarak Merck ve Pfizer ilaç şirketleri tarafından piyasaya sürülen bazı ilaçların ABD'de satılmasına ABD Gıda ve İlaç Yönetimi'nce FDA az oy farkla satılmasına olanak sağlayan kararı gösterildi. 
     Merck firması kalp krizi riskini artırdığı gerekçesiyle Vioxx ilaçını piyasadan çekmişti. FDA'nın danışma kurulunda yapılan oylamada söz konusu Vioxx ilacın ABD'de satılmasına az oy farkla olumlu karar çıkmıştı. Söz konusu karar Pfizer şirketinin Vioxx'a karşı piyasaya sürdüğü Celebrex ve Bextra ilaçlarının piyasada kalmasına olanak sağladı. 
     Dow Jones Endeksi Cuma günü kapanışta 10,785.22 puana, Nasdaq 2.58.62 puana çıkmasına karşın Pazartesi gününe göre gerileme gösterdi. 
     
</TEXT>
</DOC>
