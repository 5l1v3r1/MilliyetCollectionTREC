<DOC>
<DOCNO> 303648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/05/son/sondun54.html </URL>
<DATE> 2005/01/05/ </DATE>
<TIME> 19.47 </TIME>
<AUTHOR>  </AUTHOR>
<HEADLINE>
Güney Asya felaketi... IMF 1 milyar dolar yardım yapmaya hazır 
</HEADLINE>
<TEXT>

     Uluslararası Para Fonu IMF , güney Asyalı depremzedeler için 1 milyar dolar yardım yapmaya hazır olduğunu duyurdu. 
     IMF Başkanı Rogrigo Rato imzasıyla yayınlanan bildiride, ''IMF depremden etkilenen ülkelere mali yardımda bulunmaya hazırdır. Bu yardım tutarı 1 milyar dolara kadar ulaşabilir'' denildi. 
     Öte yandan BM, güney Asyalı depremzedeler için vaadedilen yardım tutarının 3-4 milyar dolar arasında olduğunu bildirdi. 
     BM İnsani İşler Bürosu Sorumlusu Jan Egeland, ''Bugüne kadar vaadedilen yardım miktarı 3-4 milyar dolar arasında. Bütün dünya, hiçbir zaman görmediğimiz bir şekilde davranıyor. Bu inanılmaz'' dedi. 
     Güney Asya'nın haritasını değiştiren deprem ve dev dalgalar sonucu yaklaşık 150 bin kişi hayatını kaybetmişti. 
     
</TEXT>
</DOC>
