<DOC>
<DOCNO> 319619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/01/son/soneko43.html </URL>
<DATE> 2005/03/01/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Rekabet Kurumu'ndan bilgi sızdırılması, savcılıkta... 
</HEADLINE>
<TEXT>

     Rekabet Kurumu Başkanı Mustafa Parlak, ''Kurum'dan bazı bilgilerin dışarıya sızdırıldığına'' ilişkin duyumlar üzerine, durumun ortaya çıkartılması için, konunun Cumhuriyet Savcılığı'na intikal ettirildiğini bildirdi. 
     Parlak, yaptığı yazılı açıklamada, yanlış yorumlara sebebiyet vermemek ve konuya açıklık kazandırmak bakımından açıklama yapılması gereği oluştuğunu ifade ederken, şöyle dedi 
     ''Kurumumuzdan bazı bilgilerin dışarıya sızdığına ilişkin alınan duyumlar üzerine, Başkanlığımızca bu durumun ortaya çıkarılması için konu, Cumhuriyet Savcılığına intikal ettirilmiş ve Cumhuriyet Savcılığınca yapılan inceleme çerçevesinde, Kurumumuzdan 5 çalışanın ifadelerine başvurulmuştur. 
     Konun neticelenmesi sonucunda ayrıca açıklama yapılacaktır.'' 
     
</TEXT>
</DOC>
