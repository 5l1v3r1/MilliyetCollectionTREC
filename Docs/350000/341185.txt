<DOC>
<DOCNO> 341185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/10/son/sondun51.html </URL>
<DATE> 2005/05/10/ </DATE>
<TIME> 21.05 </TIME>
<AUTHOR>  </AUTHOR>
<HEADLINE>
Belçika'da elleri kelepçeli bir Ermeni firar etti... 
</HEADLINE>
<TEXT>

     Belçika’da cinayet suçuyla tutuklu bulunan bir Ermeni, elleri kelepçeli olduğu halde firar etti. 
     Artus Kazaryan 35 isimli Ermeni, pazartesi günü, Louvain kentindeki bir kahvehanede, masada oturan 47 yaşındaki bir Belçikalıyı öldürmüş, bu kişinin beraberinde bulunan 3 Belçikalıyı ağır yaralamıştı. 
     Nedeni henüz belirlenemeyen olay sırasında sarhoş olan ve tabanca kullanan Kazaryan, daha sonra bara geçerek sakin bir şekilde polisi beklemişti. 
     Kazaryan, bu akşam, yargı süreci çerçevesinde götürüldüğü Louvain Adliye Sarayı’nda, elleri önden kelepçeli olduğu halde, yanındaki polisleri iterek firar etmeyi başardı. 
     Savcılık tarafından yapılan açıklamada, firarinin helikopterler eşliğinde arandığı, "silahsız" ve "elleri kelepçeli" olduğu belirtildi ve yakalanması için halktan yardım istendi. 
     
</TEXT>
</DOC>
