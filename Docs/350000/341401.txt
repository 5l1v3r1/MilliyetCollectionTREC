<DOC>
<DOCNO> 341401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/siyaset/siy01.html </URL>
<DATE> 2005/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
'Sınırsız din özgürlüğü şeri sistemde savunulur' 
</HEADLINE>
<TEXT>


Mehmet Şevket Eygi'ye verilen mahk miyet kararını onayan Yargıtay Ceza Genel Kurulu, gerekçesinde türban konusunun mahkeme kararlarıyla çözüldüğünü belirtti 

ANKARA ANKA 


Yargıtay Ceza Genel Kurulu YCGK , Milli Gazete Yazarı Mehmet Şevket Eygi'nin, "türban yasağı uygulayanları dinsiz" olarak nitelendirdiği yazısı nedeniyle mahk m edildiği kararın onama gerekçesinde, türban konusunun, mahkeme kararlarıyla çözüldüğüne dikkati çekti. Sınırsız din özgürlüğünün ancak şeri sistemlerde savunulabileceğinin belirtildiği gerekçede, bu özgürlüğü sınırlandırmanın demokratik yapıyı zedelemeyen, güçlendiren bir durum olduğu vurgulandı. 

24 üyenin oyuyla... 
YCGK, Milli Gazete'de yayımlanan "Din Düşmanlığı Terörü" başlıklı yazısı nedeniyle Eygi'ye TCK'nın "sosyal sınıf, ırk, din ve mezhep farklılığı gözeterek halkı birbirine karşı tahrik" fiilini düzenleyen 312 2. maddesinden verilen 1 yıl 8 aylık mahk miyet kararını, 24 üyenin oyuyla onadığı kararın gerekçesinin yazımını tamamladı. 
Kararda, YCGK Başkanı Osman Şirin, üyeler Hayrettin Cevheroğlu, Kubilay Özkan ve İsmail Cirit karşı oy kullandı. Şirin, gerekçeye karşı yazdığı 33 sayfalık yazısında, "Doğruyu söyleyenler her zaman ilk etapta tepkiyle karşılanır" ifadesini kullandı. 
YCGK'nın gerekçesinde, "Kurallar, zorlayıcı, sosyal gereksinimlerden hareketle koyulmaktadır. Her ülkedeki zorlayıcı sosyal gereksinimler farklı olup, AİHM'nin ortaya koyduğu takdir marjı karşımıza çıkmaktadır. Sanığın kullandığı sözler açıkca kin ve nefret içermektedir. Sanık yazısını düzeltme olanağı varken kararlılıkla yazarak yayımlattırmıştır" denildi. 

Şirin'e yanıt 
Gerekçede, aynı gazetenin yazarı Selahattin Aydar hakkında verilen mahk miyet kararını, "Şeriat düzenini savunan ifade cezalandırılamaz" denilerek, bozma yönünde oy kullanan Şirin'e yanıt şeklinde değerlendirilen ifadeler de şöyle "Hedef kitlenin tepkisini ortaya koymaması, yasal yollara başvurmaması tehlike suçunun somut nitelik almadığı şeklinde yorumlanamaz. Hedef kitle, sisteme ve düzene olan bağlılığı nedeniyle devletin müdahalesini beklemiştir. Sanığın eylemi ile ortaya çıkan suçun somut hale dönmediği düşüncesi ile oluşmadığı, ortadan kalktığı savunulamaz." 


</TEXT>
</DOC>
