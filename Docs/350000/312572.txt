<DOC>
<DOCNO> 312572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/05/magazin/amag.html </URL>
<DATE> 2005/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Zeynep, prensini arayacak... 
</HEADLINE>
<TEXT>


Kanal D'nin yeni programı 'Beyaz Atlı Prens'in 'prensesi' Zeynep, hayalindeki yuvayı kurabilmek için il il dolaşacak 

MAGAZİN SERVİSİ 

ZEYNEP Karacan, gerçek hayatta sahip olamadığı 'mükemmel aile'ye 'gerçeğin şovu'nda ulaşmaya çalışacak. Kanal D'nin yeni reality şovu 'Beyaz Atlı Prens'te hayatının erkeğini arayacak 22 yaşındaki Zeynep Karacan, programın tanıtım çekimleri için objektif karşısına geçti. 

Martta ekranda 
ZEYNEP, marttan itibaren Kanal D'de ekrana gelecek programda, önce 20 'prens' adayı belirleyip bu sayıyı 10'a indirecek. Yarışmaya 'Bugüne kadar sahip olamadım' dediği mükemmel aileyi kurmak için katılan, babası ve annesi, o 16 yaşındayken ayrılan Zeynep, 6 yıldır annesi ve erkek kardeşiyle yaşıyor. 

9 haftalık maraton 
ÖZEL bir üniversitenin Turizm İşletme Bölümü'nü kazandığı halde gidemeyen, TÜRVAK'ta drama yönetmenliği eğitimi alan Zeynep, 9 haftanın sonunda birinci seçilen erkekten gelecek teklife 'evet' derse, hem 250 bin YTL'nin hem de özlediği yuvanın sahibi olacak. 


</TEXT>
</DOC>
