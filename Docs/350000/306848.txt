<DOC>
<DOCNO> 306848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/16/dunya/dun01.html </URL>
<DATE> 2005/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Fox TV Türklerden özür dilemiyor 
</HEADLINE>
<TEXT>


SEMA EMİROĞLU 


Fox televizyonu, Türkiye kaynaklı bir İslamcı terör örgütünü ve Los Angeles'taki bir Türk aileyi ABD'deki terör eylemlerine bağlayan "24" adlı dizi filmine yağan şik yetler üzerine, Müslümanlar lehine reklam filmleri yayımlamayı kabul etti, ancak Türklerden özür dilemedi. Merkezi Washington'da bulunan Amerikan - İslam İlişkileri Konseyi'nin CAIR , "Müslüman bir aileyi gizli terör hücresi olarak göstermesine" itiraz ettiği, bunun üzerine Fox'un, Müslümanların imajını olumlu gösteren reklam anonsları yayımlamaya karar verdiği bildirildi. 

'Protestoya devam' çağrısı 
CAIR Sözcüsü Rabiah Ahmed, "Önyargılı Müslüman portrelerinin gerçek hayatta Amerikalı Müslümanlar için ciddi sonuçlar doğurabileceğini" söyledi. 
Fox'un, Müslümanlar lehindeki mesajları, ABD çapında kendisine bağlı yerel TV istas- yonlarına dağıtacağı, ancak bunları yayımlayıp yayımlamama ve ne zaman yayına koyma kararını yerel istasyonların vereceği bildirildi. 
Turkish Forum Danışma Kurulu üyesi Tamer Özaydın ise, Fox'un binlerce şik yet almasına rağmen sadece genel olarak Müslümanlardan özür dilediğini, ancak Türklerin karalanması ve yanlış tanıtımı konusunda bir şey yapmadığını belirterek, Fox'u protesto kampanyasının sürdürülmesini istedi. 


</TEXT>
</DOC>
