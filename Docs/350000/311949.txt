<DOC>
<DOCNO> 311949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/03/son/sondun04.html </URL>
<DATE> 2005/02/03/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Bush'tan 'Ulus'a sesleniş' konuşmasında Suriye ve Irak'a sert mesajlar 
</HEADLINE>
<TEXT>

     Deniz Arslan bildiriyor - ABD Başkanı George W. Bush, geniş Ortadoğu'da barış için teröristleri barındıran ve kitle imha silahları arayışındaki ülkelerin karşısına çıkacaklarını belirterek, İran ve Suriye'yi açıkça hedef aldı. 
     Bush, ABD kongresinde her yıl yaptığı ''Birliğin Durumu'' konuşmasında, 20 Ocak'taki yemin töreni konuşmasında olduğu gibi, özgürlüklerin dünyada yayılmasının ABD'yi daha güvenli yapacağının altını çizerek İran ve Suriye'yi açıkça uyardı. 
     ABD Başkanı konuşmasında, ''Geniş Ortadoğu'da barışı desteklemek için teröristleri barındıran ve kitle imha silahları arayışındaki ülkelerin karşısına çıkmalıyız. Suriye halen topraklarının ve Lübnan'ın bazı bölümlerinin, bölgede barış şansını yok etme arayışındaki teröristlerce kullanılmasına izin veriyor'' dedi. 
     

     
</TEXT>
</DOC>
