<DOC>
<DOCNO> 320668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/04/son/soneko07.html </URL>
<DATE> 2005/03/04/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
ÖİB, Tüpraş hisselerini bugün satabilecek... 
</HEADLINE>
<TEXT>

     Özelleştirme İdaresi Başkanlığı'nın ÖİB elindeki TÜPRAŞ hisselerinin yüzde 14.76'lık bölümünün, Borsa Toptan Satışlar Pazarı'nda TSP , yurt dışında yerleşik kurumsal yatırımcılara satışı bugün gerçekleştirilecek. 
     İstanbul Menkul Kıymetler Borsası'nın İMKB konuyla ilgili açıklamasında, Tüpraş ortaklarından ÖİB'nin sahip olduğu, şirket sermayesinin yüzde 14,76'sına tekabül eden, toplam 36 milyon 969 bin 698 YTL nominal bedelli A Grubu hamiline yazılı hisse senetlerinin, 1 YTL nominal değerli hisse için 15,40 YTL fiyatla, yurt dışında yerleşik Global Securities USA , Inc., Nordic Pacific, Singapore Investments, Viclov Holdings Ltd., Baer Emerging Markets, Diversified Markets'a satışının, satıcı üye İş Yatırım Menkul Değerler A.Ş. ve alıcı üye Global Menkul Değerler A.Ş. aracılığıyla bugün TSP'de gerçekleştirileceği bildirildi. 
     SPK'nın ilgili düzenlemesi kapsamında satışa konu hisse senetlerinin Borsa'da ilk kez satışa sunulmak üzere Takasbank'a depo edildiğinin 1 Mart tarihli Borsa Günlük Bülteni'nin Takasbank A.Ş. duyuruları bölümünde yayımlandığı, ÖİB tarafından da aynı gün özel durum açıklaması ile satış hakkında kamuya açıklama yapıldığı hatırlatılan açıklamada, şu görüşlere yer verildi 
     ''SPK'nın Seri I. No 26 tebliğinin Ek. 2 maddesindeki, hisse senetlerinin 3 iş gününden sonra satışına başlanabileceği hükmünden ÖİB'nin muaf tutulmasına dair olarak SPK'nın 2 Temmuz 2004 tarih ve 27 800 sayılı toplantısında alınan, satılacak hisse senetleri ile ilgili olarak ÖİB tarafından özel durum açıklamasının yapılması ve aynı gün satışı yapılacak hisse senetlerine ilişkin bilgilerin Takasbank'a bildirilmesi ve bu bildirimlerin yapıldığı günü takip eden iş günü ilk seanstan itibaren satışın yapılması yönündeki kararı uyarınca, TSP'de satış tarihi itibariyle, hisse senetleri Borsa'da işlem gören statüsüne geçecektir.'' ÖİB'nin TÜPRAŞ'ta sahip olduğu yüzde 65,76'lık hisse oranı, yüzde 14.76'lık satışın ardından yüzde 51'e gerileyecek. TÜPRAŞ'ın, ÖİB'nin elindeki yüzde 65.76'lık hisselerinin dışındaki yüzde 34.24'lük hissesini ise halka açık paylar oluşturuyor. 
     
</TEXT>
</DOC>
