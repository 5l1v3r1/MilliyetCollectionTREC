<DOC>
<DOCNO> 332522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/son/soneko18.html </URL>
<DATE> 2005/04/12/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Havalar ısındı, fiyatlar düştü... 
</HEADLINE>
<TEXT>

     Havaların ısınmasıyla birlikte yaş meyve sebze fiyatları düşmeye başladı. Geçen haftaya göre, sivri biberin fiyatı 1,40 YTL, dolmalık biberin fiyatı 1 YTL, taze fasulyenin fiyatı ise 70 YKr düşüş gösterdi. 
     Antalya Büyükşehir Belediyesi Toptancı Hali'nden alınan bilgiye göre, hava sıcaklığının artmasıyla seralarda ürün bollaşmaya başladı ve ürünün bollaşmasıyla fiyatlar da düştü. 
     Antalya Toptancı Hali'nde geçen haftaya göre, arakanın fiyatı 30 YKr, brokolinin fiyatı 30 YKr, sivri biberin fiyatı 1,40 YTL, dolmalık biberin fiyatı 1 YTL, muhacir biberin fiyatı 1,20 YTL, marul aysberk ve salatalığın fiyatı 10'ar, taze fasulyenin 70, patlıcanın fiyatı 30 YKr düştü. 
     Bu arada, domatesin fiyatı 10 YKr, kıvırcık marulun adeti 10 YKr, karnabaharın fiyatı 80 YKr, balkabağının fiyatı 30 YKr, ıspanağın fiyatı ise 10 YKr artış gösterdi. 
     Antalya Toptancı Hali'nde, tropikal meyvelerden ananasın tanesi 6,50 YTL, papayanın tanesi 5,50 YTL, avokadonun tanesi 3 YTL, Hindistan cevizinin tanesi 2 YTL, zencefilin kilogramı 12 YTL, ithal beyaz, siyah ve kardinal üzümün kilogramı 12 YTL'den satışa sunuldu. 
     
</TEXT>
</DOC>
