<DOC>
<DOCNO> 335962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/22/son/sonspo28.html </URL>
<DATE> 2005/04/22/ </DATE>
<TIME> 18.05 </TIME>
<AUTHOR>  </AUTHOR>
<HEADLINE>
Trabzon lisesi Dünya Liseleri futbol şampiyonası'nda finalde 
</HEADLINE>
<TEXT>

     Danimarka'da düzenlenen Dünya Liseler Futbol Şampiyonası'nda, Trabzon Lisesi finale yükseldi. 
     Trabzon Lisesi Müdürü Ömer Eyüpoğlu, A.A muhabirine yaptığı açıklamada, bugün yapılan yarı final maçında Almanya'yı 3-1 yenerek finale yükseldiklerini ifade ederek, ''Böyle büyük bir mutluluğu bize yaşattıkları için öğrencilerime sonsuz teşekkür ediyorum'' dedi. 
     Eyüpoğlu, finale çıkmaktan dolayı çok mutlu olduklarını vurgulayarak, şunları kaydetti 
     ''Bizim için en önemlisi ülkemize böyle büyük bir başarıyı sporcularımızın getirmesidir. Eğitimci olarak ise diğer bir mutluluğum, öğrencilerime üniversite kapılarının açılmasıdır. Tüm Türkiye ve Trabzon bu çocuklarla ne kadar övünse azdır. Tüm sporcularımız ve teknik heyetimizle gurur duyuyoruz.'' Trabzon Lisesi, finalde yarın İran ile karşı karşıya gelecek. 
     
</TEXT>
</DOC>
