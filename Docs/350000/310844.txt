<DOC>
<DOCNO> 310844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/31/ekonomi/aeko.html </URL>
<DATE> 2005/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
'Katolik evliliği yapın, geriye dönüşü olmasın' 
</HEADLINE>
<TEXT>


Bugün 'anlaşma oldu' açıklaması beklenen Yapı Kredi Bankası'nın satışına ilişkin konuşan üst düzey bürokrat, 'İki taraftan Katolik nik hı istedik. Geriye dönüş istemiyoruz' dedi 

Kadife Şahin 

Çukurova Grubu ile Koç - UniCredito arasında son aşamaya gelen Yapı Kredi Bankası'nın satışına ilişkin gelişmeleri değerlendiren üst düzey bürokrat, her iki tarafa da anlaşmayı geriye dönüşü olmayacak şekilde dizayn etmeleri uyarısında bulunduklarını söyledi. 
Kasım ayında JP Morgan'ın aracı banka olarak seçilmesiyle başlayan ve Kurban Bayramı öncesinde Yapı Kredi'de başlatılan ayrıntılı inceleme due diligence çalışmasıyla son aşamaya gelen Çukurova Grubu'nun Yapı Kredi Bankası'ndaki yüzde 40 civarındaki hisselerinin Koç - UniCredito'ya satışında geçerli olan resmi opsiyon, BDDK ile yapılan anlaşma gereği bugün sona eriyor. 
Bugün aynı zamanda Çukurova Grubu'nun Yapı Kredi Bankası'nda bulunan yüzde 13 oranındaki Turkcell hisseleri üzerindeki geri alım opsiyonu da tamamlanıyor. 
Heri iki konuya ilişkin değerlendirmelerini aldığımız üst düzey bürokrat, "Yarın ola, hayır ola" diyerek yaptıkları uyarıyı şöyle anlattı 
"Her iki taraf da daha önce yaptıkları açıklama ile ciddiyetlerini gösterdiler. Bugün yapmaları beklenen açıklama ise dönüşü olmayan özellikler taşımalı. Yeni bir açıklama olursa, açıkça söyleyeyim, böyle bir şey imzalarlarsa bunun geriye dönüşü olmayan bir şey olması lazım. Geri dönüşü olmayan bir şey olmalı, aksi takdirde her iki taraf da zarar görür. 
Çukurova da Koç da zarar görür. Böyle bir şeye hoş bakmayız. Sonuçta bu bir gönül macerası değil. Bunu müteakip defalar herkese söyledik. Hatta 'Katolik evliliği yapın' dedim. 'Nik h kıyıyorsunuz ama nik htan sonra ayrılma olmasın' dedim." 

'Ülke menfaati önemli' 
Milliyet'e konuşan üst düzey bürokrat, katolik evliliği istendiğine göre satış anlaşmasında Bankacılık Düzenleme ve Denetleme Kurumu'nu BDDK tam olarak tatmin etmeyen noktaların bulunduğu yönündeki sorumuzu şöyle yanıtladı "Bize gelen talepler kıstaslarımıza uyuyorsa olumlu baktık. Uymuyorsa zaten herhangi bir cevap vermeye de gerek yok. 
Ülke için ne iyiyse onun olmasını isteriz. Bizi izledikçe attığımız her adımda bunun izlerini görürsünüz. Ne x, ne y bizim hiç kimseyle bir ilgimiz yok. Hiç kimsenin lehine ya da alehine çalışmayız. Herşeyi ülke için yaparız." 

'TMSF, BDDK'nın elini zayıflattı' Aynı üst düzey bürokrat, Çukurova Grubu ile Koç - UniCredito'nun üzerinde çalıştığı satış anlaşmasına ilişkin bazı konularda TMSF'nin açıklamalarda bulunmasının BDDK'yı zor durumda bıraktığını açıkladı. Üst düzey bürokrat, Tasarruf Mevduatı Sigorta Fonu TMSF Başkanı Ahmet Ertürk'ün Davos'tan yaptığı açıklamaları hatırlatarak, şöyle konuştu. "Ahmet Bey'in yaptığı açıklamalar BDDK'nın elini zorlaştırdı. O açıklamalar yanlıştı." 
TMSF Başkanı Ertürk, Davos'ta yaptığı açıklamalarda Yapı Kredi Bankası'nın satışının zaman alabileceği değerlendirmesinde bulunarak, "Eğer Koç Finansal Hizmetler Yapı Kredi'yi alma konusunda ciddi niyetini ortaya koyarsa, o zaman işin bitmesi için biraz süre tanınabilir" demişti. BDDK ve Yapı Kredi Bankası ise TMSF'nin aksine banka ve Turkcell hisseleri konusunda Çukurova Grubu'na tanınan opsiyonların bugün 31 Ocak 2005 itibariyle bitmesini istiyor. 
Taraflar satış anlaşması konusundaki çalışmalara dün de devam ettiler. 


</TEXT>
</DOC>
