<DOC>
<DOCNO> 308921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/24/son/sonspo18.html </URL>
<DATE> 2005/01/24/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Maria Şarapova çeyrek finalist 
</HEADLINE>
<TEXT>

     Teniste sezonun ilk grand slam organizasyonu olan Avustralya Açık Tenis Turnuvası'nda dördüncü tur maçları başlarken, tek bayanlar ve erkeklerde dörder çeyrek finalist belli oldu. Tek bayanlarda geçen yılın Wimbledon şampiyonu Rus Maria Şarapova, 15 numaralı seribaşı İtalyan Silvina Farina Elia'ya 4-6, 6-1 ve 6-2'lik setlerle 2-1 üstünlük sağlayarak çeyrek finalist oldu. 2 numaralı seribaşı Fransız Amelie Mauresmo ise Rus Evgenia Linetskaya'yı 6-2 ve 6-4'lük setlerle geçti. Svetlana Kuznetsova ve Serena Williams da rakiplerini yenerek isimlerini bir üst tura yazdırdı. 
     Tek erkeklerde dünya klasmanında ilk sırada yer alan geçen yılın Avustralya, Wimbledon ve ABD Turnuvaları Şampiyonu İsviçreli Roger Federer, Kıbrıs Rum Kesimi'nden Marcos Baqhdatis'i 6-2, 6-2 ve 7-6'lık setlerle 3-0, 2002 ve 2004 yıllarının finalisti olan 4 numaralı seri başı Rus raket Marat Safin de Belçikalı Olivier Rochus'u, ilk seti 6-4 yitirmesine karşın, daha sonraki üç seti de 7-6'lık skorlarla alarak 3-1 yendi ve çeyrek finale yükseldi. Andre Gasassi ve Dominik Hrbaty, son sekize giren diğer isimler oldu. 
     
</TEXT>
</DOC>
