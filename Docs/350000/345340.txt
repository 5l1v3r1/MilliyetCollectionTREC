<DOC>
<DOCNO> 345340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/24/son/soneko27.html </URL>
<DATE> 2005/05/24/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Hazine, 5.3 milyar YTL borçlandı... 
</HEADLINE>
<TEXT>

     Hazine bugün, net yaklaşık 5.3 milyar YTL borçlandı. 
     Hazine’nin bugün düzenlediği 609 gün vadeli tahvil ihalesinde bileşik faiz yüzde 17.71, 182 gün vadeli bono ihalesinde de yüzde 16.41 oldu. 
     İhalelere toplam nominal 4 milyar 407.6 milyon YTL teklif gelirken, nominal 3 milyar 374.5 milyon YTL, net ise 2 milyar 686 milyon YTL’lık satış yapıldı. 
     Hazine, piyasa yapıcı bankalar ve kamu kuruluşlarına yapılan satışlarla birlikte, toplam 5 milyar 291.1 milyon YTL net borçlanmaya gitti. 
     Hazine’nin bugün düzenlediği 609 gün vadeli iskontolu tahvil ihalesine, nominal 3 milyar 494.4 milyon YTL’lık teklif geldi. Nominal 2 milyar 666.3 milyon YTL, net 2 milyar 666.3 milyon YTL satışın 
     yapıldığı ihalede, basit faiz yüzde 18.75, bileşik faiz yüzde 17.71 oldu. Tahvillerin geri ödemesi 24 Ocak 2007’de yapılacak. 
     
     182 GÜN VADELİ BONO 
     Bugün yapılan 182 gün vadeli bono ihalesinde ise 913.2 milyon YTL’lık teklife karşın, nominal 708.2 milyon YTL, net 656.4 milyon YTL’lık satış yapıldı. 
     İhalede basit yıllık faiz yüzde 15.78, bileşik faiz yüzde 16.41 oldu. Söz konusu tahvillerin geri ödemesi 23 Kasım 2005’de yapılacak. 
     Bu arada 609 gün vadeli tahvilden kamu kuruluşları ve piyasa yapıcılara yapılan toplam net satış 2 milyar 95 milyon YTL, bonodan net satış ise 510.1 milyon YTL oldu. 
     Hazine yarın, 5 milyar 926 milyon YTL’si piyasa olmak üzere toplam 6 milyar 317 milyon YTL iç borç ödemesi yapacak. 
     
</TEXT>
</DOC>
