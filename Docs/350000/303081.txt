<DOC>
<DOCNO> 303081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/03/son/sonsiy10.html </URL>
<DATE> 2005/01/03/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Gül, İsrail'e gitti 
</HEADLINE>
<TEXT>

     Dışişleri Bakanı ve Başbakan Yardımcısı Abdullah Gül, Filistin, İsrail ve Ürdün'ü kapsayacak Ortadoğu turunun ilk durağı olan İsrail'e gitti. 
     Gül, hareketinden önce Dışişleri Bakanlığı'nda yaptığı açıklamada, bugün Kudüs'e gideceklerini, Türkiye'nin Kudüs Başkonsolosluğu ile Türk Kültür Merkezi'ni ziyaret edeceğini söylemişti. 
     El Halil'deki Türk subay ve polis görevlilerini de ziyaret edeceğini belirten Gül, Kudüs'te açılması planlanan Türk şehitliği için görüşmeler yapacağını belirtmişti. 
     Gül'ün yarın da Haremüşşerif'i ziyaret etmesi ve daha sonra İsrail Cumhurbaşkanı Moşe Katsav, Başbakan Ariel Şaron, Başbakan Yardımcısı Ehud Olmert, Dışişleri Bakanı Silvan Şalom ve yeni hükümette başbakan yardımcısı olarak görev alacak İşçi Partisi lideri Şimon Peres ile görüşmesi bekleniyor. 
     Abdullah Gül, 5 Ocak'ta Filistin ve 6 Ocak'ta Ürdün'e geçerek temaslarını sürdürecek. 
     
</TEXT>
</DOC>
