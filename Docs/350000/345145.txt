<DOC>
<DOCNO> 345145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/23/son/sontur35.html </URL>
<DATE> 2005/05/23/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Pendik'te gasp ve cinayet .. 
</HEADLINE>
<TEXT>

     Pendik’te, kaçırdıkları bir kişiyi kredi kartı, cep telefonu ve 200 YTL’sini gasp ettikten sonra tabancayla öldürdükleri gerekçesiyle 5 kişi gözaltına alındı. 
     Asayiş Şube Müdürlüğü’nden alınan bilgiye göre, 7 Mayıs 2005 günü Yayalar Mahallesi su deposu mevkiinde 34 UM 9675 plakalı minibüs içerisinde ensesinden tabancayla vurularak öldürülmüş olarak bulunan Abdurrahmah Akgül 72 ile ilgili soruşturma sonuçlandı. 
     Ekipler, olaya karıştıkları gerekçesiyle Ramazan A, Turgay Ç, Selçuk Ç, Yücel T. ile Ceyhun N’yi gözaltına aldı. 
     Kiraladıkları otomobil ile polisten kaçmaya çalışan zanlıların, Pendik’te bir otomobile çarptıkları, araçta bulunanlardan Özcan Şengül ile 2 çocuğunun da yaralanmasına yol açtıkları öğrenildi. 
     Makine parçası ticareti yapan Akgül’ün işyerine olay günü alışveriş amacıyla gittikleri belirtilen zanlıların, işadamını minibüse bindirerek ormanlık alana götürdükleri, üzerindeki kredi kartı, cep telefonu ve 200 YTL’sini gasp ettikten sonra tabancayla öldürdükleri bildirildi. 
     Kredi kartından daha sonra 1.500 YTL nakit para çektikleri bildirilen zanlılarla birlikte, olayda kullanıldığı belirlenen 1 adet ruhsatsız tabanca da ele geçirildiği kaydedildi. 
     
</TEXT>
</DOC>
