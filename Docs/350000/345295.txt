<DOC>
<DOCNO> 345295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/24/son/sondun20.html </URL>
<DATE> 2005/05/24/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Kırgızistan, Özbek göçmenlere siyasi sığınma tanımayacak 
</HEADLINE>
<TEXT>

     Kırgızistan, Özbekistan’daki karışıklığın ardından topraklarına sığınan Özbek göçmenlerin siyasi sığınma taleplerini kabul etmiyor. 
     Başbakan ve geçici devlet başkanı Kurmanbek Bakiyev’in resmi temsilcisi Almambet Matubraimov, Kırgız-Özbek sınırı yakınlarındaki göçmen kampında bulunan Özbek vatandaşlarına siyasi sığınma verilmeyeceğini açıkladı. 
     Göçmenlerin ülkelerine dönmesi için gerekli kolaylıkların sağlanacağını ifade eden Matubraimov, bu kişilerin siyasi sığınma talebinde bulunduğunu, ancak büyük çoğunluğunun "siyasi sığınmacı" şartlarını taşımadığını söyledi. 
     Kampta bulunan göçmenlerin çoğunun ülkelerine dönmek istemediklerini de hatırlatan Matubraimov, göçmenlerin kesinlikle ülkelerine geri gönderilmesi gerektiğini savundu. 
     Bu arada Özbek göçmenlerin, güvenliklerinin sağlanması ve Özbekistan’a geri gönderilmemeleri için Birleşmiş Milletler’e BM 
     başvurduğu belirtiliyor. 
     
</TEXT>
</DOC>
