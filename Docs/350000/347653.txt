<DOC>
<DOCNO> 347653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/01/ekonomi/eko09.html </URL>
<DATE> 2005/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
AHL için cuma büyük yarış var 
</HEADLINE>
<TEXT>


Atatürk Havalimanı'nın iç ve dış hatlar terminallerinin işletme ihalesi cuma günü 

EKONOMİ SERVİSİ 

Atatürk Havalimanı AHL İç ve Dış Hatlar Terminali'nin 15.5 yıllığına işletilmesi için cuma günü ihale yapılacak. İhaleye girecek firmalar arasında en çok adı geçenler arasında, şu anki işletmeci olan ve 3 Temmuz'da işletme süresi dolacak olan Tepe - Akfen - Vie Konsorsiyumu TAV , Çelebi Grubu, Limak adı açıklanmayan bir yabancı ortakla konsorsiyum oluşturacak var. Bu arada Alarko grubu ile Havaş'ın da adı geçiyor. Ancak bu şirketler her hangi bir açıklama yapmaktan şimdilik kaçınıyor. Kesin tutumları cuma günü belli olacak. 

İtalyanlar da ilgili 
Yerli grupların yanı sıra ihaleyle ilgilenen bir de yabancı yatırımcı grubu var. İtalya'nın Roma şehrinde iki havaalanı işleten Aeroporti di Roma grubunun da işletmeye talip olduğu belirtiliyor. İhalede aranan şartlar arasında, tek başına talip olunması durumunda asgari 150 bin metrekare, yolcu köprülü, otomatik bagaj ayırma ve uçuş bilgi sistemi mevcut herhangi bir uluslararası terminal binasını son 10 yılda asgari üç yıl işletme şartı aranıyor. 

İhalede 3 yıl deneyim şart 
TAV 
Atatürk Havalimanı'nı işletiyor. 3 Temmuz'da süresi doluyor. Tahran İmam Humeyni Uluslararası Havalimanı işletmesini aldı, ancak bu konuda sorunlar yaşanıyor. 

LİMAK 
Cengiz Topel Havaalanı inşaatını yaptı.Balıkesir Havaalanı F - 16 Milli Tesislerini inşa etti. 

ÇELEBİ 
Antalya Havalimanı Dış Hatlar Terminali'ni işletiyor.Tiflis Uluslararası Havalimanı Temelini yeni attı 


</TEXT>
</DOC>
