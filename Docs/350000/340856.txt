<DOC>
<DOCNO> 340856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/09/son/sondun17.html </URL>
<DATE> 2005/05/09/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Saddam'ın bakanı, Yeni Zelenda'dan sığınma istedi 
</HEADLINE>
<TEXT>

     Yeni Zelanda’nın sınır dışı etme kararı aldığı, Irak’ın devrik lideri Saddam Hüseyin rejiminin eski bir bakanının bu ülkeden sığınma talebinde bulunduğu bildirildi. 
     Eski Irak Çiftçilik ve Tarım Reformu Bakanı Amir Mehdi El Haşali, avukatı aracılığıyla yazılı açıklamasında, Yeni Zelanda’da kimliğinin ortaya çıkmasından sonra hayatının tehlikeye girdiğini belirtti. 
     El Haşali’nin avukatı Simon Laurent da, müvekkiliyle eşinin Irak’a dönmeleri halinde hayatlarının tehlikeye gireceği endişesi taşıdıklarını, bu nedenle kendileri adına sığınma talebinde bulunduğunu kaydetti. 
     Göçmen karşıtı fikirleriyle tanınan muhalefet milletvekili Winston Peters, bir süredir eşiyle birlikte Yeni Zelanda’da turist vizesiyle yaşayan El Haşali’nin, eski Iraklı bakan olduğunu açıklamıştı. 
     Yeni Zelanda hükümeti, El Haşali’nin vizesini Saddam Hüseyin döneminde kimyasal silahların üretilmesinden sorumlu olduğu gerekçesiyle iptal etmiş ve ülkeden ayrılması için 2 hafta süre tanımıştı. 
     
</TEXT>
</DOC>
