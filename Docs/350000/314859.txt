<DOC>
<DOCNO> 314859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/13/son/sondun14.html </URL>
<DATE> 2005/02/13/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Kerkük'te usulsüz kullanılan 90 bin Kürt oyu iptal edildi 
</HEADLINE>
<TEXT>

     İhsan DÖRTKARDEŞ DHA 

IRAK Yüksek Seçim Kurulu'nun, Kerkük'te Kürtler'in kullandığı 90 bin oyun usülsüzlük nedeniyle iptal ettiği öne sürüldü. 
     Irak Kürdistan Demokrat Partisi'ne yakın Aso gazetesinin haberine göre, Kürtler'in yoğun olarak oturduğu Kerkük'ün in Rahimaca, Azadi ve İmam Kasim semtlerinde oturan 90 bin kişinin oyu incelendi. Irak seçim komisyonu sözcüsü Ferid Ayar, Kerkük'ün Rahimava ve Azadi semtlerinde 1957 yılına ait dokümaları olmayan 90 bin kişinin oy kullandığı saptanınca bunların iptal edildiğini açıkladı. 
     Oyların iptal edilmesine itiraz etmek için Bagdat'ta giden, Kerkük secim komisyonundan bir ekip ile Kürdistan Seçim Komisyonu'ndan bir heyetin, Bagdat'ta Irak Parlamentosu ve Irak Yüksek Secim Komisyonu ile görüşmelere başladıkları gün pusuya düşürülürken, Celal Talabani önderliğindeki Kürdistan Yurtsever Birliği'nin 3 yöneticisi öldürüldüğü belirtildi. 
     
     Iraklı Türkmenler seçimi protesto ediyor 

     Dünya GÜRSOY ŞAM, DHA 

      IRAK Türkmen Cephesi Suriye Temsilcisi Ersad Salihi, Kerkük ve Musul'da yapılan seçimlere hile karıştığını belirterek, cephe üyesi yaklaşık 300 kişiyle yarın Bağdat'a yürüyeceklerini söyledi. 
     Türkmen Cephesi Temsilcisi Ersad Salihi, Irak'ta güvenlik sağlanamadığı için yürüyüşü 300 kişiyle gerçekleştireceklerini belirtti. Musul ve Kerkük'te yapılan seçimlere hile karıştığını öne süren Salihi, Kürt grupların yapılan sahtecilikte başrol oynadığını iddia etti. 
     Salihi, Yüksek Seçim Komisyonu'nun ilgisizliği nedeniyle çok sayıda Türkmen'in Musul ve Telfar'da seçime katılamadığını belirterek, "ABD ve seçim komisyonu yanlı davranarak, Kürtler'le ittifak kurdu'' dedi. 
     Kerkük'te yaşayan yaklaşık 1000 kadar Türkmen de Cuma namazından sonra seçimi protesto etmek için yürüşüyü yapmıştı 
     
</TEXT>
</DOC>
