<DOC>
<DOCNO> 326972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/25/son/sondun38.html </URL>
<DATE> 2005/03/25/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Sınır dışı edilecek Türk imam, Anayasa mahkemesine başvuracak 
</HEADLINE>
<TEXT>

     Almanya'nın başkenti Berlin'de katıldığı bir gösteride terör saldırılarını onayladığı ve verdiği vaazlarda Almanlara hakaret ettiği gerekçesiyle hakkında sınır dışı kararı alınan Mevlana Camii imamı Yakup T, Berlin Anayasa Mahkemesi'ne başvuracak. 
     Berlin eyaleti İçişleri Bakanlığı sözcüsü Martin Steltner, Alman Haber Ajansı'na DPA yaptığı açıklamada, Yakup T'nin Berlin Anayasa Mahkemesi'ne başvuruda bulunmak, başvurusunun reddedilmesi durumunda da 9 Nisan'da ülkeyi terk etmek istediğini söyledi. 
     Steltner, Yakup T'nin bu niyetinden dolayı Yabancılar Dairesi'nin hakkında cezai işlem yapmayacağını kaydetti. 
     Berlin İdare Mahkemesi, ''terör saldırılarını onaylayarak barışçı birlikteliği tehdit ettiği'' gerekçesiyle Yakup T. hakkında sınır dışı kararı almış, Berlin Yüksek İdare Mahkemesi de Yakup T'nin temyiz başvurusunu reddetmişti. 
     
</TEXT>
</DOC>
