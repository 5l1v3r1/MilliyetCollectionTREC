<DOC>
<DOCNO> 349004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/05/ekonomi/eko05.html </URL>
<DATE> 2005/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Hisarcıklıoğlu Yanlış anlaşıldık 
</HEADLINE>
<TEXT>


ANKARA Milliyet 

Türkiye Odalar ve Borsalar Birliği TOBB Başkanı Rifat Hisarcıklıoğlu, Başmüzakereci Yardımcılığı görevine TOBB'un talip olduğuna dair ifadelerinin yanlış anlaşıldığını öne sürerek, "Onunla ilgili yanlış anlama var. Kamuoyunda yanlış anlam çıktı. Onu hep beraber düzelteceğiz" dedi. Başbakan Tayyip Erdoğan bir gazeteye verdiği demeçte, başmüzakereci yardımcılığı görevine TOBB'un talip olmasıyla ilgili olarak, "Rifat Bey'in yaptığı açıklama çok yanlış. Böyle bir yasal yapı yok. Başka sivil örgütler de 'bu işi en iyi ben biliyorum' der" şeklinde görüş belirtmişti. 
TOBB Yönetim Kurulu tarafından Fenerbahçe'nin şampiyonluğu, pasta kesilerek kutlandı. Kutlamada, gazetecilerin sorularını yanıtlayan Hisarcıklıoğlu, başmüzakerecilik konusuyla ilgili bugün açıklama yapacağını söyledi. 


</TEXT>
</DOC>
