<DOC>
<DOCNO> 316647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/19/yasam/yas06.html </URL>
<DATE> 2005/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
'Barlı sokakta çocuk yurdu yapmışlar ' 
</HEADLINE>
<TEXT>


TURAÇ TOP İzmir DHA 

Sokak çocuklarının sorunlarının araştırılması ve önlem alınması amacıyla kurulan Meclis Araştırma Komisyonu, taciz ve tecavüz iddialarının yaşandığı Barbaros Çocuk Köyü'ne ziyaretini, savcılık fezlekesinin basında yer alması üzerine, yargıyı etkileyebilecekleri düşüncesiyle iptal etti. Bunun yerine, ilk ziyaretini Alsancak Necdet Alpar Çocuk ve Gençlik Merkezi'ne yapan komisyon, 1448. Sokak'ta, çevresinde barlar ve eğlence yerleri bulunan merkezin işleyişi konusunda bilgi aldı. Komisyon üyeleri, daha sonra Şehitler Caddesi'ndeki Alsancak Çocuk ve Gençlik Merkezi'ne geçti. Komisyon Başkanı AKP Siirt Milletvekili Öner Ergenç, ziyareti, "Herkes kendine göre bir sistem oluşturmuş. Mek n olarak uygun olmayan yerler hizmete açılmış" diye değerlendirdi. Bu arada, polis desteğinde boşaltılan SHÇEK'e bağlı Bornova Erkek Yetiştirme Yurdu'nda kalan 3 çocuğun da kaybolduğu anlaşıldı. 




</TEXT>
</DOC>
