<DOC>
<DOCNO> 327577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/27/son/sonspo06.html </URL>
<DATE> 2005/03/27/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
NBA'de Mehmet Okur, Zaza'yı yendi... 
</HEADLINE>
<TEXT>

     ABD Profesyonel Basketbol Ligi'ne, TSİ bu sabaha karşı yapılan 11 maçla devam edildi. 
     Mehmet Okur'un takımı Utah Jazz, sahasında, Gürcü asıllı Türk vatandaşı Zaza Pachulia'nın takımı Milwaukee Bucks'ı 94-89 yendi. 
     NBA'li iki Türk oyuncuyu karşı karşıya getiren maçta Mehmet Okur, 28 dakikada 9 sayı, biri hücum 8 ribaunt, bir top çalma ve bir blokluk oyun çıkarırken Zaza Pachulia, 16 dakikada 5 sayı attı, 5 savunma ribauntu aldı ve bir de top çaldı. 
     Okur, serbest atışlarda 8'de 3 ve serbest atışlarda 4'de 3 isabet buldu. Pachuila ise 3 kez denediği 2 sayılık atışlardan 2'sinde ve bir kez denediği serbest atışta başarılı olabildi. 
     Öte yandan, sezonun en yüksek rakamına ulaşan Raja Bell'in 23 sayı, 3 ribaunt ve 5 asisti ile kariyerinin en yüksek rakamına ulaşan Kris Humphries'in 17 sayı ve 4 ribauntu, Jazz'a galibiyeti getiren en önemli performanslardı. 
     Bu sezon, Jazz'ın sahasında yaptığı 15 maçtan da yenilgiyle ayrılan Bucks'da ise çaylaklık dönemini Jazz'da geçiren Mo Williams'ın 19 ve Joe Smith'in 16 sayısı, galibiyet için yeterli olmadı. 
     
     SEATTLE SUPERSONICS DE PLAY-OFF'TA 
     Bu arada, Doğu Konferansı'nda 52 galibiyetle Miami Heat, Batı Konferansı'nda 50'şer galibiyetle Phoenix Suns ve San Antonio Spurs'den sonra, yine Batı Konferansı'nda 48 galibiyetle Seattle Supersonics, play-off'a katılacak takımlar arasına girdi. 
     
     Ligde alınan diğer sonuçlar şöyle 
     Minnesota Timberwolves-New Jersey Nets 96-75. 
     Toronto Raptors-Atlanta Hawks 109-104. 
     Phoenix Suns-Orlando Magic 118-116. 
     Charlotte Bobcats-Miami Heat 94-92. 
     Detroit Pistons-Boston Celtics 105-99 uzatmada . 
     New Orleans Hornets-Memphis Grizzliez 96-85. 
     Chicago Bulls-Indiana Pacers 100-96. 
     Dallas Mavericks-Cleveland Cavaliers 117-86. 
     Denver Nuggets-Sacramento 113-99. 
     Portland Trail Blazers-New York Knicks 103-96. 
     Lige, TSİ yarın sabaha karşı yapılacak 4 maçla devam edilecek. 
     
</TEXT>
</DOC>
