<DOC>
<DOCNO> 339175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/03/son/sondun37.html </URL>
<DATE> 2005/05/03/ </DATE>
<TIME> 22.20 </TIME>
<AUTHOR>  </AUTHOR>
<HEADLINE>
Mısır'da 2300 yıllık mumya dünyaya tanıtıldı... 
</HEADLINE>
<TEXT>

     Mısır’da iki ay önce bulunan rengarenk tanrı ve tanrıça resimleriyle süslü, altın maskeli 2 bin 300 yıllık mumya dünyaya tanıtıldı. 
     Kime ait olduğu henüz bilinmeyen 30. firavun hanedanı döneminden kalma mumya, tahta bir tabut sarkofaj içinde yerden yaklaşık 6 metre derinde ve kuma gömülü durumda Mısırlı arkeologlarca bulundu. 
     Mısır Eski Eserler Genel Müdürü Zahi Havas, muhtemelen Mısır’ın en güzel mumyasını ortaya çıkardıklarını belirterek, mumyanın hafta boyunca bilgisayarlı tomografi tekniğiyle taranacağını ve hakkında daha fazla ayrıntı sağlanacağını söyledi. 
     Başından ayaklarına kadar aralarında şahin başlı Tanrı Horus ve Tanrıça Maat’ın da bulunduğu rengarenk tanrı resimleriyle süslü mumya, daha sonra Sakkara Müzesi’nde sergilenecek. 
     Mumya’nın, yanıltıcı kapılarla dolu çok sayıda mezar odasının bulunduğu Kral Teti’nin nekropolisine gömülü olduğu belirtildi. 
     
</TEXT>
</DOC>
