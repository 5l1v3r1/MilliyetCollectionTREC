<DOC>
<DOCNO> 321629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/07/son/sonyas06.html </URL>
<DATE> 2005/03/07/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Paris'te Türk filmleri festivali... 
</HEADLINE>
<TEXT>

     Saadet ORUÇ PARİS, DHA 

      FRANSA'nın başkenti Paris'te ACORT Derneği tarafından düzenlenen geleneksel Türk Filmleri Festivali, 16- 29 Mart tarihleri arasında gerçekleşecek. 
     Festival kapsamında Duvara Karşı', Neredesin Firuze', İnşaat', Hakkari'de bir Mevsim', Piano Piano Bacaksız', Okul', Çamur' ve Karpuz Kabuğundan Gemiler Yapmak' filmleri izleyiciyle buluşacak. Kısa metrajlı filmlerin de gösterileceği festivale, Yönetmen Yeşim Ustaoğlu, Ezel Akay, Ömer Vargı ve Durul Taylan onur konuğu olarak katılacak. Türklerin yoğun olarak yaşadığı ve Küçük İstanbul' olarak da bilinen Paris'in 10'uncu Bölgesi'nde düzenlenen festivalde Piano Piano Bacaksız filmi, çocuklar için ücretsiz gösterilecek. 
     ACORT derneği, Fransa'da bulunan bir grup Türk göçmenin 1980'li yıllarda kurduğu ATT Derneği'nin Türk Kökenli Vatandaşlar Meclisi' olarak isim değiştirmesiyle oluştu. Dernek, Türkiye'nin AB üyeliği için kulis faaliyeti de yürüttü. 
     
</TEXT>
</DOC>
