<DOC>
<DOCNO> 301101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/26/son/sonspo16.html </URL>
<DATE> 2004/12/26/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Luciano Ligin bitmesine 4-5 maç varken şampiyonluğumuzu ilan edeceğiz 
</HEADLINE>
<TEXT>

     Fenerbahçe'nin Brezilyalı futbolcusu Fabio Luciano, ligin bitmesine en az 4-5 hafta kala şampiyonluklarını ilan edeceklerini iddia etti. 
     Luciano'nun, ülkesi Brezilya'nın Sao Paulo kentinde yaptığı açıklamalar, Fenerbahçe Kulübü'nün internetteki resmi sitesinde yayınlandı. 
     Geçen sezon ligin ilk yarısını 11 puan geride tamamladıklarını hatırlatan Brezilyalı oyuncu, şöyle dedi 
     ''Ben o günlerde inanarak bu kadronun şampiyon olacağını söylemiştim. O günlerde takımdaki diğer arkadaşlarım bile beni pek ciddiye almadılar. İkinci devre lig bitmesine en az 4-5 maç varken şampiyonluğumuzu ilan edeceğiz. Bunu bir kenara yazın. Çünkü geçen yıla oranla çok kuvvetlendik ve karşımızdaki rakibe göre nasıl oynayabileceğimiz ve oyunu nasıl çevirebileceğimiz yönünde eğitildik. Bu farkı hepimiz yaşayacağız.'' Taraftarların 2005 yılında yeni bir Fenerbahçe izleyeceklerini kaydeden Luciano, ''Bütün taraftarlarımızın yeni yılını kutluyorum. Yeni yılda farklı bir Fenerbahçe izleyecekler, şimdiden biletlerini ayırsınlar, sonra üzülmesinler'' dedi. 
     Luciano, Fenerbahçe'de oynadığı süre içerisinde eşinin hamile kalması ve yakında dünyaya gelecek çocukları için de ''Fenerbahçe bize uğur getirdi, eşim İstanbul'da hamile kaldı'' değerlendirmesini yaptı. 
     
</TEXT>
</DOC>
