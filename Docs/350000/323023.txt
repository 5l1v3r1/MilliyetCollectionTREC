<DOC>
<DOCNO> 323023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/11/son/sonyas13.html </URL>
<DATE> 2005/03/11/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Sean Penn Madonna ile evliliğim tam anlamıyla sefil bir evlilikti 
</HEADLINE>
<TEXT>

     Ünlü aktör Sean Penn, Madonna ile 4 yıllık evliliğini ''sefil bir evlilikti'' diye tanımladı. 
     Internetteki ''contact music'' sitesinin haberine göre, Oscar ödüllü ünlü sanatçı, Madonna ile yaptığı evliliğin bir gününü bile mutlulukla hatırlamadığını söyledi. 
     Bu evlilikte Madonna ile aralarında bir kez bile mutlulukla hatırlanacak, karşılıklı saygı ve sevgiye dayanan bir konuşmanın geçmediğini vurgulayan Penn, ''Kelimenin tam anlamıyla sefil bir evlilikti. Dört yıllık evliliğim boyunca hatırlayabileceğim iyi bir tek söz bile yok'' dedi. 
     Madonna ile Sean Penn, 16 Ağustos 1985 tarihinde evlenmişti. Evlilikleri boyunca sürekli basına malzeme teşkil eden çift, gittikleri yerlerde de olay çıkarmalarıyla tanınmıştı. Penn bir davetten çıkarken kendilerini fotoğraflamak isteyen gazetecilere saldırmış ve tepki çekmişti. 
     Bu evlilikten sonra hayatını 1996'da Robin Wright Penn ile evlenen Sean Penn, bu evliliği halen sürdürüyor. Çiftin iki çocuğu bulunuyor. 
     İki çocuk annesi Madonna ise 2000 yılından bu yana İngiliz yönetmen Guy Ritchie ile evli. 
     
</TEXT>
</DOC>
