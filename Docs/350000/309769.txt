<DOC>
<DOCNO> 309769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/27/spor/spo01.html </URL>
<DATE> 2005/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'Camiamız paramparça' 
</HEADLINE>
<TEXT>


Beşiktaş'ta muhalefet ilk kez sesini yükseltti. Hasan Arat, Demirören ve yönetimini duvara çarpan arabaya benzetti. Arat, "Kulübe elleri ve vicdanları kirli insanlar girdi" diye konuştu 


2000 ve 2002 yıllarında Beşiktaş Başkanlığı için adaylığını açıklayan Hasan Arat, koltuğu Serdar Bilgili'ye kaptırdıktan sonra büyük bir sessizliğe bürünmüştü... Camianın giderek bölündüğünü ve virüslerin tüm vücudu sarmaya başladığını iddia eden Arat, bomba gibi açıklamalar yaptı 
- Fenerbahçe'nin piyasa değeri 204, Galatasaray'ın 111, Beşiktaş'ın ise 43 milyon dolar. Galatasaray bir çok değerini de kulüpte tuttu. Beşiktaş'ın 99'du, 43'e geldi. Yanlış model seçildiği ortada. 
- Beşiktaş'ın şu an yaşadığı olayı, 'Duvara Karşı' filmindeki bir sahneye, arabanın duvara çarpmasına benzetiyorum. Araba paramparça, arabayı kullananlar paramparça, arabadan çıkıp yönetimi devralanlar da paramparça. 
- 2002 seçimlerinde kapıdaydım. Herkesle el sıkıştım. Bugünkü kafam olsa kamera koyardım. 12 yaşında çocuk oy kullandı. Disiplin Kurulu korkudan karar veremedi. Seçilmiş kurullar, bir tane kombine kart alacak diye susacak mı 
- Elleri ve vicdanları kirli insanlar Beşiktaş'a bulaştı. H l içerideler. 2002 yılı seçimleri Beşiktaş için en büyük lekelerden biridir. Kol kırılıp yen içinde kalmadı. Zehir bulaştı. 
- Beşiktaş'ın genel kurulu ve organları dürüst çalışmak zorunda... Muhtar muhtar gezip kimin akrabası, kimin yandaşı var, Beşiktaşlılığı'na dahi bakılmadan üye yapılıyor. 31 Mayıs'tan itibaren Beşiktaş'ın yapmış olduğu üye sayısı bin 168. 
- Kirlilik, toplumdaki Beşiktaş sempatisini azalttı. Ahlaki anlamda, etik anlamda, her ortamda Beşiktaş kavga ediyor. Şimdi basketbol seçimlerinde bile kavga ediyoruz. 
- Beşiktaş'taki şu anki sessizlik, 'Kuzuların Sessizliği'ne benziyor. 
- 2000 seçimlerinde Serdar Bilgili ağlayan çocuk portresini kullandı. Ağlayan çocuk, yatan çocuk haline geldi. Şimdi o çocuk büyüdü, ne yapıyor Hepsine soruyorum Sınıftaki arkadaşlarına ne diyor 
- Beşiktaş'ta sevgisizlik var. Fikret Orman, Yıldırım Demirören, Levent Erdoğan... Hepsi çocukluk arkadaşı, hepsi birbirinden şikayetçi... 
- Bilgili, 'Bana küfredildi, o yüzden gidiyorum" dedi. O anda Beşiktaş zaten çökmüştü. Olay, tabii ki kaçıştı. Seba'ya edilen küfürler, kime edildi O zaman neredeydi insanlar Neden kimse 'dur' demedi. 
- Yönetim, aldığı borcun 17 milyon dolar olmadığını kamuoyuna deklare etmesi gerekirken, susmayı tercih etti. O gün 17 milyon dolar olmayan borç, bugün tepelerine balyoz gibi indi. Kamuoyu, 50 milyon doları onların harcadığını sanıyor. Sistemi biliyorlardı. Ne kandırıldılar, ne kandırdılar. 
- Geçtiğimiz yıllarda 'Yönetimimiz 2000 yılı mart ayında, 15.2 milyon dolar net borç rakamı almıştır' dediler, Seba döneminden kalan... Bunu yazanların utanması lazım. Çünkü o zaman 6.5 milyon dolar banka borcumuz vardı. 

Kartal'da Samba sesleri 

Beşiktaş ara transferin bitmesine sayılı günler kala Kleberson için Manchester'dan yeşil ışık aldı 

SİYAH-Beyazlı yöneticiler, Manchester United'ın Brezilyalı oyuncusu Kleberson'u transfer edebilmek için düğmeye bastı. Bonservis konusunda yönetimin İngiliz kulübüyle prensipte anlaştığı iddia edildi. Kleberson ile maddi konulardaki pürüzleri gidermek için yoğun uğraş verildiği öğrenildi. Milli Takımı formasını da giyen Kleberson iki ay önce de Beşiktaş'ın gündemine girmişti. Yönetim daha önce kiralık istediği Sambacı'yı şimdi tapusuyla almaya hazırlanıyor. 

Şeffaf Beşiktaş 

Ronaldo'ya izin yok 
BEŞİKTAŞ Yönetimi, Konyaspor'a transferi son anda yatan Ronaldo'nun, Işık Sigorta Toplantısı'na konuk olarak katılmasına izin vermedi. Jüride yer almak için Kalyon Oteli'ne giden Brezilyalı futbolcu, Siyah-Beyazlı kulüpten onay alamayınca geri dönmek zorunda kaldı. Ronaldo, ceza alma tehlikesiyle karşı karşıya kalması nedeniyle ödülünü almaktan da vazgeçti. 

İsyan bayrağını açtı 
TAKIMDAN neden gönderildiğini halen bilmediğini iddia eden Ronaldo, "Gönderilecekler listesinde dört futbolcu vardı. Ancak bu isimlerden sadece ben Fulya'ya gönderildim. Bunu gerekçesini bana açıklamalarını bekliyorum" yorumunu yaptı. 

Malatya provası 

BEŞİKTAŞ, Malatyaspor maçının hazırlıklarını dün akşam yaptığı antrenmanla sürdürdü. İlk yarım saati basına açık olan antrenmana sakatlıkları süren ve tesislerde tedavi gören Ahmed Hassan ile Tümer katılmazken, İbrahim Akın ile Serdar takımdan ayrı koşu yaptı. Başkan Yıldırım Demirören ve yönetim kurulu üyeleri de idmanı izledi. Bu arada Ahmet Dursun'un takıma geri dönmesi için çalışmaların sürdüğü öğrenildi. 


</TEXT>
</DOC>
