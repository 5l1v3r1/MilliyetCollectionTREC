<DOC>
<DOCNO> 316879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/20/yasam/yas01.html </URL>
<DATE> 2005/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Süper zenginlere özel süpermarket 
</HEADLINE>
<TEXT>


Rusya'da dolar milyonerleri için özel market kuruldu. Lüks marketin ilham kaynağı, lüks villa alan bir müşterinin "Nereden yat alabiliriz " sorusu oldu 

Cenk Başlamış - Moskova 

RUSYA'NIN dolar milyonerleri, özel uçak, ada, villa ya da yat gibi ihtiyaçlarını, kendileri için kurulan özel bir süpermarketten alabilecek. De Lux Alliance adındaki süpermarketin müşterisi olabilmek için gereken en önemli koşul, ısmarlanacak malın en az 1 milyon dolar etiket taşıması. Aynı şekilde, malları satılacak şirketlerin ürünlerinin fiyatı da en az 6 sıfırlı olmalı. 
ŞİRKET temsilcisi Vyaçeslav Şiryaev, "Lüks bir villa sattığımız müşteri bize nereden yat alabileceğini sorunca bu fikir aklımıza geldi" diyor. Kuruluş çalışmaları tamamlanmak üzere olan "milyonerler süpermarketi", müşterilerine Pasifik Okyanusu'nda adadan değeri birkaç milyon dolar olan safkan Arap atlarına, lüks arabalardan özel uçaklara bütün lüks ürünleri sunacak. 


</TEXT>
</DOC>
