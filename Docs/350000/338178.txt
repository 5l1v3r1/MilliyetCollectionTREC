<DOC>
<DOCNO> 338178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/son/sonspo12.html </URL>
<DATE> 2005/04/29/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Pascal Nouma’dan Beşiktaşlı taraftarlara teşekkür videosu 
</HEADLINE>
<TEXT>

     İSTANBUL DHA 

      BEŞİKTAŞLI taraftarların binlerce mail göndererek kendisine büyük destek verdiğini belirten Pascal, Beşiktaş’ın hayatı için vazgeçilmez bir unsur olduğunu söyledi. 
     Pascal Nouma Beşiktaşlı taraftarlar için çektirdiği video bandında duygularını şöyle anlattı 
     Evet, ben Pascal. Şu anda İskoçya’nın Livingston takımında oynuyorum. Hergün Türklerden birçok mail alıyorum. Türkler ve Türk taraftarlar dünyanın dört bir yanında yaşıyor ve bana büyük destek veriyorlar. Onlar bana böyle mailler Pascal bu sırada elindeki Beşiktaşlı taraftarlar ve kendisiyle ilgili resimlerin yer aldığı fotografları gösteriyor gönderiyorlar. Benim için bu çok harika bir duygu. Çünkü ben Beşiktaş’ı çok seviyorum ve bu insanlar beni hiç unutmamışlar. Ben de onları unutadım. Benim hayatım Beşiktaş. Bu videoyu kaydediyorum çünkü bana gösterilen ilgiye teşekkür etmek istedim. Bu sabah kalktım ve antrenmana geldim ve ben gördüğünüz gibi siyah beyaz renkleri tercih ediyorum. Hayatım boyunca kalbimde olacaksınız. İnönü Stadı’na gelip Beşiktaş’ın maçını izlemek istiyorum. Beşiktaş’ta çok özlediğim insan var. Mesela Ahmet Dursun, Doktor Ayhan Optur, Kıvanç Oktay ve Yıldırım Demirören. Belki Haziran ayında Beşiktaş için İstanbul’a geleceğim. Belki yeni sponsor Umbro için orada olacağım. Kıvanç beni dinliyorsan, telefonunu kontrol et ve beni geri ara. Senden telefon bekliyorum. Şimdilik hoşçakalın. Kendinize iyi bakın. Her zaman Siyah-Beyaz. Sonsuza dek Beşiktaş. 
     
</TEXT>
</DOC>
