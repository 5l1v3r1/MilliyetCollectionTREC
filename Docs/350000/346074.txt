<DOC>
<DOCNO> 346074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/26/son/sonsiy27.html </URL>
<DATE> 2005/05/26/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Unakıtan Benim affa falan ihtiyacım yok 
</HEADLINE>
<TEXT>

     Maliye Bakanı Kemal Unakıtan, kamu alacaklarının tahsili ve terkinine ilişkin kanun tasarısında kendisine ilişkin af getirildiği yolundaki iddialara, "Benim affa falan ihtiyacım yok. Biz getirilen düzenleme ile binlerce insanın mağduriyetini çözmeye çalışıyoruz" dedi. 
     Unakıtan, TBMM’de gazetecilerin sorularını yanıtlarken, kamu alacaklarına ilişkin tasarının, "prim alacaklarına ilişkin maddesinin hükümet tarafından geri çekileceğini ve gelecek hafta TBMM Genel Kurulu’nda ele alınmayacağını söyledi. Bu konu üzerinde hükümet olarak çok detaylı bir çalışma yapacaklarını anlatan Unakıtan, bir gazetecinin "Madde sizinle ilişkilendiriliyor" şeklindeki sözleri üzerine şöyle konuştu 
     "Benim affa falan ihtiyacım yok. Biz, getirilen düzenleme ile binlerce insanın mağduriyetini çözmeye çalışıyoruz. Bu insanların mağduriyetlerinin giderilmesi gerekmektedir. 
     Biz iş yaparken muhalefet partisi magazin peşinde koşuyor. Oturup biraz da ülkenin problemlerinin çözümü peşinde koşsunlar." 
     
</TEXT>
</DOC>
