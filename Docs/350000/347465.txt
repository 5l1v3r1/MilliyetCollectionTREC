<DOC>
<DOCNO> 347465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/31/son/soneko14.html </URL>
<DATE> 2005/05/31/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Hafif ticari araçların ÖTV artışına ikinci erteleme 
</HEADLINE>
<TEXT>

     Hafif ticari araçlara uygulanacak özel tüketim vergisini yüzde 37-80 arasına yükselten tebliğin uygulanma tarihi bir kez daha ertelendi. 
     Cari açığın frenlenmesine yönelik olarak hafif ticari araçları binek otomobil sınıfına sokarak, yüzde 10 olan ÖTV oranını, motor hacimlerine göre yüzde 37-84 oranları arasında arttırılması tepkilere neden olmuştu. Maliye Bakanlığı’nda yapılan toplantıların ardından yeni düzenleme yapılması kararlaştırılmıştı. Bu düzenleme, kamu alacaklarına af öngören yasa tasarına eklenmesine karşın, henüz tasarı yasalaşmadığı için hafif ticari araçlara yönelik ÖTV artışı Resmi Gazete’de yayımlanan tebliğle ikinci kez ertelendi. 
     Resmi Gazete’de 21 Nisan 2005 tarihinde yayımlanan Gümrük Genel Tebliği’yle hafif ticari araçlara yönelik ÖTV oranları yüzde 37-80 oranlarında arttırılmış, ancak tepkilerin ardından uygulama 30 Nisan 2005 tarihinde yayımlanan tebliğle 1 Haziran 2005 tarihine ertelenmişti. Yeni yayımlanan tebliğle de 
     uygulama, 1 Ağustos 2005 tarihine ikinci kez ertelendi. 
     Kamu alacaklarına af getiren yasa tasarısı kapsamında fhfticari araçlara yönelik ÖTV oranı yüzde 10 olarak korunuyor. 
     
</TEXT>
</DOC>
