<DOC>
<DOCNO> 324835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/18/son/sonspo26.html </URL>
<DATE> 2005/03/18/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Galatasaray'da Hakan Ünsal ve Orhan Ak idmana katılmadı... 
</HEADLINE>
<TEXT>

     Galatasaray, Büyükşehir Belediyesi Ankaraspor maçının hazırlıklarını tek antrenmanla sürdürdü. 
     Teknik Direktör Gheorghe Hagi yönetiminde basına kapalı gerçekleştirilen antrenmanın yaklaşık bir saat sürdüğü öğrenildi. 
     Taktik ağırlıklı olarak gerçekleştiği bildirilen antrenmana, sakatlıkları nedeniyle Hakan Ünsal ve Orhan Ak'ın katılmadığı kaydedildi. 
     Hakan Ünsal'ın özel çalışma programını uyguladığı belirtilirken, Orhan Ak'ın ise tedavisine devam edildiği ifade edildi. 
     Kulüpten yapılan açıklamada, Orhan Ak'ın oynama olasılığının yarın yapılacak son antrenmanın ardından kesinlik kazanacağı belirtildi. 
     Sarı-kırmızılı futbolcular, yarın öğle saatlerinde kampa girecek ve son çalışmalarını akşam gerçekleştirecek. 
     
</TEXT>
</DOC>
