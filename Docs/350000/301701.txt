<DOC>
<DOCNO> 301701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/28/son/sontur37.html </URL>
<DATE> 2004/12/28/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Arkadaşını kazayla öldürmüştü, duruşmada son sözü şu oldu... 
</HEADLINE>
<TEXT>

     Konya'da, şakalaşırken av tüfeğiyle arkadaşını öldürdüğü öne sürülen Cemil Yurt, karar duruşmasında son sözünün sorulması üzerine, gözyaşları içinde, ''arkadaşımı çok seviyordum'' dedi. 
     Konya 2. Ağır Ceza Mahkemesi'nde görülen duruşmaya tutuklu sanık, Cemil Yurt 23 ile tarafların avukatları katıldı. 
     Savcı mütalaasında, sanık Yurt'un dikkatsizlik ve tedbirsizlik suçu nedeniyle TCK'nın 455. maddesi gereğince cezalandırılmasını istedi. 
     Sanık avukatı Ali Özerdem ise iddia makamına katıldığını, ayrıca müvekkili için lehte olacak TCK maddelerinin de uygulanmasını istedi. 
     Sanık, son sözünün sorulması üzerine, gözyaşlarını tutamayarak ''Arkadaşımı çok seviyordum. Vicdan azabı duyuyorum. Çok pişmanım'' dedi. 
     Mahkeme, Cemil Yurt'a, TCK'nın 455. maddesi gereğince, dikkatsizlik ve tedbirsizlik nedeniyle, Müslüm Hoşgör'ün 17 ölümüne sebebiyet vermekten dolayı 3 yıl 4 ay hapis cezası verdi. 
     
     OLAYIN GEÇMİŞİ 
     2004 yılının Ağustos ayında, Cemil Yurt, arkadaşı Müslüm Hoşgör'ün merkez Selçuklu İlçesi'ne bağlı Tepeköy Beldesi'ndeki evlerine ziyarete gittiği sırada, Hoşgör'ün babasına ait ruhsatsız av tüfeğiyle oynamaya başladı. 
     Cemil Yurt ile Hoşgör tüfekle şakalaşırken, tüfek patlamış ve Hoşgör olay yerinde ölmüştü. 
     
</TEXT>
</DOC>
