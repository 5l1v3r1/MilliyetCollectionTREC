<DOC>
<DOCNO> 324216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/ekonomi/eko07.html </URL>
<DATE> 2005/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İçki ve sigaraya yüzde 2 çevre vergisi istiyorlar 
</HEADLINE>
<TEXT>


ANKARA Milliyet 

43 maddede değişiklik öngören Çevre Kanun Tasarısı'nda, tütün mamülleri ile alkollü içkilerden yüzde 2 oranında kesinti yapılmasına ilişkin düzenleme, Komisyonda tartışma yarattı. Düzenlemenin yeni vergi olduğunu savunan CHP'liler "İçki içirmemek için habire vergi koyuyorsunuz. Rakı çevreyi nasıl kirletir açıklar mısınız " dedi. AKP İstanbul Milletvekili Yahya Baş ise, CHP'lilere, "Konuyu saptırmayın, şişeleriyle kirletiyor" karşılığını verdi. Çevre Bakanı Osman Pepe, çevrenin en temel insan hakkı olduğunu kaydetti. CHP'lilerin tasarıyla alınacak 300 kişinin kadrolaşmaya dönük olduğunu savunması üzerine Pepe, AB müzakerelerinde çevrenin en zor başlıklardan biri olacağını söyleyerek "Müzakerelerde alanı takip edecek uzmanlara ihtiyacımız var. 300 çok az" dedi. Tasarının "özel gelirler" maddesinde tütün mamülleri ve alkollü içeceklerin satış fiyatı üzerinden yüzde 2 vergi payı alınması düzenlemesine CHP'li Canan Arıtman, "Vergiyi yükseltiyoruz ama vatandaş sağda - solda ölüp duruyor, sahtelerini içerek" sözlerine sinirlenen AKP'li Nurettin Aktaş da, "İçmiyorum ama, zorla içkiye başlatacak insanı" karşılığını verdi. 


</TEXT>
</DOC>
