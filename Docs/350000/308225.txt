<DOC>
<DOCNO> 308225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/21/son/sondun33.html </URL>
<DATE> 2005/01/21/ </DATE>
<TIME> 22.15 </TIME>
<AUTHOR>  </AUTHOR>
<HEADLINE>
Irak'ta düğün törenine intihar saldırısı 42 fazla kişi yaralandı 
</HEADLINE>
<TEXT>

     Bağdat'ın güneyindeki bir düğün törenine ambulansla düzenlenen intihar saldırısında, en az 42 kişinin yaralandığı bildirildi. 
     Irak İçişleri Bakanlığından bir yetkili, intihar eylemcisinin kullandığı bomba yüklü ambulansın, akşam saatlerinde Bağdat'ın güneyindeki Kasr el Avsat'ta düğün töreninin yapıldığı yerde infilak ettiğini, ilk belirlemelere göre 42 kişinin yaralandığını kaydetti. 
     Bu arada, bazı yaralıların götürüldüğü Mahmudiye hastanesi yetkilileri, patlamada ilk belirlemelere göre 4 kişinin öldüğünü, 16 kişinin yaralandığını açıkladılar. 
     Hastanesi yetkilisi Sadun Abdullah, intihar saldırganının, patlayıcı yüklü ambulansı, Şii Buamer aşiretinin düğün yerine doğru sürerek infilak ettirdiğini belirtti. 
     Saldırının kurbanları arasında damat ve gelinin bulunup bulunmadığı henüz bilinmiyor. 
     Bölge halkından bazı kişiler, Buamer aşiretinin bölgedeki Sünnilerle ilişkilerinin gergin olduğunu belirterek, aşiretin bazı üyelerinin daha önce de Sünni direnişçiler tarafından öldürüldüğünü ya da kaçırıldığını söylediler. 
     
</TEXT>
</DOC>
