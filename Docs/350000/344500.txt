<DOC>
<DOCNO> 344500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/21/yasam/axyas01.html </URL>
<DATE> 2005/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadın diye imza atamıyor 
</HEADLINE>
<TEXT>


Kadın hattat Saima Öncel, sırf bazı kesimler 'günah' saydığı için, artık eserlerine 'Saim' diye imza atıyor... 

MÜMİN ÇOTAK Bursa DHA 

Bursa'da, altın tozundan, Osmanlıca ve Arapça yazılar yazan hattat Saime Öncel, ilginç bir itirafta bulundu. 
Camilerin iç mekanlarında hat sanatını icra eden lise mezunu Öncel 25 , bazı kişilerin, sırf kadın olduğu için kendisine iş yaptırmadığını iddia etti. Yurt dışından birçok caminin yazı istediğini dile getiren Öncel, ancak eserlerinin altına erkek adı yazılmasının şart koşulduğunu söyledi. 
Bazı radikal kesimlerin, dini motiflerin sergilendiği eserde kadın ismi bulunmasının 'günah' olduğunu öne sürdüğünü belirten Öncel, "Bazı kişiler, kadın olduğum için bu yazıları yazamayacağımı söyledi. Bir süre direndim ancak işsiz kaldım" diye konuştu. 

'Türban da taktım' 
Son günlerde özellikle yurt dışından gelen talepleri karşıladığını belirten Öncel, kadın adı bulunan eserleri ne camilerin ne de diğer kişilerin aldığını söyleyerek, sözlerini şöyle bitirdi 
"Sonunda eserlerime erkek imzası atmaya başladım. 3 yıldır 'Saim' yazıyorum, türban takıyorum." 



</TEXT>
</DOC>
