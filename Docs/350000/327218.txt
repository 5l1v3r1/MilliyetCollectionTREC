<DOC>
<DOCNO> 327218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/26/siyaset/siy08.html </URL>
<DATE> 2005/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Soykırım iddialarına 'diplomatik' muhtıra 
</HEADLINE>
<TEXT>


ANKARA Milliyet 


Emekli Büyükelçiler Grubu, Türkiye'nin Ermeni soykırımı iddialarını kabul etmesi yönündeki taleplere karşı "muhtıra" niteliğinde bir bildiri yayımladı. Türkiye'nin eski Avrupa Parlamentosu AP Daimi Temsilcisi Polat Tacar'ın okuduğu bildiride, "Bir parlamento, bir senato, bir şahıs, bir örgüt, kendisini yetkili yargı organı yerine koyup soykırım suçu işlendiğine dair hüküm veremez" denildi. Uluslararası kamuoyuna çağrı yapılan bildiride de şu ifadeler yer aldı "Soykırım, Aralık 1948 tarihli Birleşmiş Milletler Soykırım Sözleşmesi'ne göre suçtur. Suça yetkili mahkeme karar verir. Yetkili mahkeme, suçun işlendiği ülkenin yargı organı ya da taraflar anlaşırlarsa bir uluslararası ceza mahkemesidir. Yetkili mahkeme kararı bulunmadan, soykırım suçu oluşmaz ve suçun işlendiği ileri sürülemez." Ermeni Araştırmaları Enstitüsü Başkanı Ömer Lütem de, "AP'nin ya da başka ülke parlamentolarınca alınan kararların siyasi olduğunu ve hukuken anlam taşımadığını vurguladı. 



</TEXT>
</DOC>
