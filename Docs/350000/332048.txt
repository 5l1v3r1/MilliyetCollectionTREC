<DOC>
<DOCNO> 332048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/11/guncel/axgun02.html </URL>
<DATE> 2005/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan ailesi film festivalinde 
</HEADLINE>
<TEXT>


Festivalde bugün izleyeceğimiz, Gianni Amelio'nun "Evin Anahtarları" ile Andrea- Antonio Frazzi Kardeşler'in "Bazı Çocuklar"ı, geçen yıl İtalya'nın ürettiği en iyi filmlerden 

Alin Taşçıyan 

İtalyan sineması 'altın' çağını geride bıraktıktan sonra uzunca bir süredir, bir türlü televizyon ve videonun izleyici üzerindeki olumsuz izlerini silip kendine gelemedi. Hatta son dönemde, Fellini, Rossellini ve Visconti gibi ustalar çıkarmış olan bu ülkenin en gözde yönetmeni Ferzan Özpetek. 

Baba-oğul ilişkisi 
Bu arada İtalyanlardan da zaman zaman çıkış yapanlar oluyor. Festivalde bugün izleyeceğimiz Gianni Amelio imzalı "Evin Anahtarları" ile Andrea Antonio Frazzi Kardeşler'in yönettiği "Bazı Çocuklar", geçen yıl İtalya'nın ürettiği en iyi filmlerden ikisi. 
Amelio, İtalya'nın yaşayan ustalarından biri olarak kabul ediliyor. Frazzi Kardeşler ise ardlarında uzun bir televizyon ve belgesel kariyeri bırakmakla birlikte, ilk kez bir film için kamera arkasına geçti. 
Her iki film de tamamen farklı mek nlarda geçmesine ve farklı sınıflara ait olmasına rağmen İtalya'nın aile kavramı, aile içi ilişkiler, yalnızlık gibi ortak temaları içeriyor. "Evin Anahtarları", ünlü oyuncu Charlotte Rampling'in de başrolü üstlendiği, son derece dokunaklı, duygusal bir baba-oğul ilişkisini ele alıyor. "Bazı Çocuklar" ise hasta büyükannesinden başka kimsesi olmayan 11 yaşında bir çocuğun, yaşadığı çevrenin kötü etkileriyle yeraltı dünyasına bulaşmasını anlatıyor. 
Her iki filmin de çocuk oyuncuları, şaşılacak performanlar gösteriyor. 
İtalyan sinemasının kendine has tadını özlemiş olanlar, bu iki filmle hasret giderebilir. 

Bugünün önerileri 

"Gilles'in Karısı"16.00 Emek Sineması 
"Evin Anahtarları" 21.30 Emek Sineması 
"Yağma Anıları Toplumsal Soykırım" 21.30 Atlas Sineması 
"Türev" 21.30 Beyoğlu Sineması 
"Ördek Mevsimi" 21.30 Rexx Sineması 


</TEXT>
</DOC>
