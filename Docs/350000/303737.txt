<DOC>
<DOCNO> 303737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/05/son/sonspo14.html </URL>
<DATE> 2005/01/05/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Baliç, Konyaspor'a imza attı... 
</HEADLINE>
<TEXT>

     Konyaspor, Galatasaraylı Elvir Baliç ile 1,5 yıllık sözleşme imzaladı. 
     Kulüp binasında düzenlenen imza töreninde Konyaspor'a geldiği için mutlu olduğunu belirten Baliç, bundan sonra Konyaspor için mücadele edeceğini söyledi. 
     Konyaspor'a gelişinde teknik direktör Saffet Susiç'in etkili olduğunu ifade eden Baliç, ''Saffet Susiç'e saygı duyuyorum. Normalde Konyaspor'a gelmeyi düşünmüyordum, beni Saffet hoca ikna etti'' dedi. 
     Real Madrid'den sonra geçirdiği sakatlıklar nedeniyle başarı grafiğinin giderek düştüğünü dile getiren Baliç, şunları kaydetti 
     ''Galatasaray'da kendimi toparlamaya başlamıştım. Ligin ilk yarısının son 5 maçında oynadım. Ancak neden ve nasıl olduğunu bilmeden Galatasaray'dan gönderildim. Ben bile gönderilme gerekçemi bilmiyorum. Bugünden itibaren Konyaspor'un daha iyi yerlere gelmesi için ter dökeceğim.'' 

     
</TEXT>
</DOC>
