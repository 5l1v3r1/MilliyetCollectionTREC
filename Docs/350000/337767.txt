<DOC>
<DOCNO> 337767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/son/soneko39.html </URL>
<DATE> 2005/04/28/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Avustralya birası "Foster's" Türkiye'de... 
</HEADLINE>
<TEXT>

     Avustralya'nın bira markası ''Foster's'', Anadolu Efes tarafından Türkiye'de de üretilerek satışa sunuldu. 
     Türkiye, Avustralya'da 1888 yılından bu yana üretilen Foster's'ının imalatının yapıldığı 12. ülke oldu. 
     Foster's'ın İstanbul'da düzenlenen tanıtım toplantısında konuşan Anadolu Efes Türkiye Bira Grubu Genel Direktörü Serdar Bölükbaşı, global premium kategorisinde Miller ve Beck's'den sonra, Foster's'i tüketicilere sunduklarını bildirdi. 
     Anadolu Efes İçecek Grubu Başkanı Muhtar Kent de Adriyatik'ten Çin'e uzanan bölgede lider içecek grubu olma hedefine doğru hızla ilerleyen Efes'in Avrupa'da bine yakın fabrika içinde 6., dünyada ise yaklaşık 2 bin 500 bira fabrikası içinde 15'lerde olduğunu söyledi. 
     Başarılarının arkasında en kaliteli ürünleri çağdaş şekilde tüketicilere sunmanın bulunduğunu ifade eden Kent, Efes'in yanı sıra 27 değişik markayla ürün porfyönü genişlettiklerini, markalar yolcuğunun yeni durağının Foster's olduğunu belirtti. 
     Foster's Avrupa Orta Doğu ve Afrika Bölgesi Başkan Yardımcısı Andrev S. Hall de dünyada en büyük 7. uluslararası bira markası olduklarını kaydetti. 
     Hall, Türkiye'yi stratejik, önemli ve heyecan verici bir fırsat, Efes'i de ideal ortak olarak gördüklerini söyledi. 
     Foster's'ın dünya pazarında olduğu gibi 30 litre fıçı, 50 cl kutu, 33 cl dönüşümsüz şişeyle ve Miller ile aynı fiyat düzeyinde satışı sunulduğu bildirildi. 
     
</TEXT>
</DOC>
