<DOC>
<DOCNO> 301092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/26/son/sonspo07.html </URL>
<DATE> 2004/12/26/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Tuncay Avrupa'da esti, Türkiye'de dindi... 
</HEADLINE>
<TEXT>

     Birinci Süper Futbol Ligi'nde ilk yarıda geçen sezonlara göre daha etkisiz bir performans ortaya koyan Fenerbahçeli futbolcu Tuncay Şanlı, Avrupa Şampiyonlar Ligi'ndeki grup maçlarında adeta rüzgar gibi esti. 
     Ligde 16 maçta forma giyerek rakip fileleri 5 kez sarsan ve maç başına 0.30 gol ortalaması tutturan Tuncay, Fenerbahçe'nin Avrupa Şampiyonlar Ligi'nde mücadele ettiği D grubunda 6 maçta oynayarak aynı sayıda gol attı ve maç başına 0.83 gol ortalaması tutturdu. 
     Sarı-lacivertli takımın oyuncusu, grup maçlarında attığı 5 golle, Werder Bremenli Klasnic ile golcüler sıralamasında üçüncü oldu. 
     
     GEÇEN SEZONKİ PERFORMANSINDAN UZAK 

     Geçen sezon ligin ilk yarısını 11 golle tamamlayan ve sezon sonunda gol sayısını 19'a çıkaran Tuncay, bu sezonun ilk yarısını 5 golle geçti. 
     
     Tuncay'ın bu sezon attığı goller şöyle 

     
     Süper Lig 

     Fenerbahçe-Samsunspor....... 2-1 1 gol . 
     İstanbulspor-Fenerbahçe..... 0-3 1 gol . 
     Trabzonspor-Fenerbahçe...... 0-2 1 gol . 
     Fenerbahçe-Ankaragücü....... 5-0 1 gol . 
     Fenerbahçe-Konyaspor........ 3-0 1 gol . 
     
     Avrupa Şampiyonlar Ligi D Grubu 

     Manchester United-Fenerbahçe 6-2 1 gol . 
     Olympique Lyon-Fenerbahçe... 4-2 1 gol . 
     Fenerbahçe-Manchester United 3-0 3 gol . 
     
</TEXT>
</DOC>
