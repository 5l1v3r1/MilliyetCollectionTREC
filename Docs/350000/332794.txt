<DOC>
<DOCNO> 332794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/13/siyaset/siy01.html </URL>
<DATE> 2005/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP'den dostluk eli 
</HEADLINE>
<TEXT>


AKP Genel Başkan yardımcıları, Erdoğan'la arası gergin olan TÜSİAD Başkanı Sabancı'yı ziyaret etti 

EKONOMİ SERVİSİ 


Türk Sanayicileri ve İşadamları Derneği TÜSİAD Başkanı Ömer Sabancı, Başbakan Recep Tayyip Erdoğan ile 6 Mart'ta kadın göstericilere karşı polisin tutumu nedeniyle aralarında başlayan gerginlikten sonra, kırgınlığının sürdüğünü belirtti. 
AKP Genel Başkan yardımcıları Dengir Mir Mehmet Fırat, Şaban Dişli, Nazım Ekren, Bülent Gedikli ve Reha Denemeç, dün Sabancı'yı ziyaret etti. Sabancı, Erdoğan ile aralarında kırgınlık olup olmadığına ilişkin soruya, "Kırgınlığım devam ediyor. Bu kişisel konu haline gelmiştir. Önemli olan, kurumların ilişkileridir. AKP'yle çok verimli bir toplantımız olmuştur" dedi. 
Sabancı, "Toplantıyı barış olarak algılayabilir miyiz " sorusuna da şu yanıtı verdi 
"AKP ile bu toplantıyı bir ay önce planlamıştık. AKP ve TÜSİAD arasında bu kurumsal temas. Başbakan'ın şahsımla ilgili sarf etmiş olduğu sözler, bu toplantıya gölge düşürmemeli." Fırat da, "Hükümetle TÜSİAD gibi güzide iki kurum arasında bir gerginliğin olması düşünülemez. Bu ilişkiler kişilerüstü ilişkilerdir" diye konuştu. Sabancı ile Erdoğan'ın 2 - 3 hafta içinde bir araya gelmesi ve gerginliğe nokta konulmasının beklendiği de kaydedildi. 



</TEXT>
</DOC>
