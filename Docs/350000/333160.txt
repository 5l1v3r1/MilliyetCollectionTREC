<DOC>
<DOCNO> 333160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/14/guncel/gun07.html </URL>
<DATE> 2005/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu k bustan kurtuluş yok 
</HEADLINE>
<TEXT>


Darwin'in K busu, Afrika'da silah kaçakçılığının insani yardım kılıfına bürünmesini belgeliyor 

Alin Taşçıyan 

Filmin adı "Darwin'in K busu". Çünkü ekosistemin insan müdahalesiyle bozulmasının yol açtığı felaketi ele alıyor. Ancak medyanın kısırlaştırdığı anlamıyla "çevreci" bir belgesel sanılmasın bu film. "Darwin'in K busu", kendini doğanın üstünde sayan insanların çevreyi kirletmesinin aslında beyaz ırkçılık, kapitalist sömürü ve vicdan tanımayan bir para hırsıyla bağlantılı olduğunu ortaya koyan, son derece güçlü ve etkili bir belgesel. 10 Nisan'da sonuçlanan Selanik Belgesel Film Festivali'nde İzleyici Ödülü'nü kazanan "Darwin'in K busu"nu gerçekleştiren Hubert Sauper, kuru kuru "başarılı" sayılmaz. Onun yaptığı bir insanlık hizmeti. Ne yazık ki bu film, asıl izlemesi gerekenler yerine zaten duyarlı olan sinemaseverlere ulaşıyor. 
Sauper, Tanzanya ve Victoria Gölü özelinde Afrika kıtasının doğal zenginliklerinin asıl sahiplerinin aleyhine işletilip sömürgeci beyazların keyfi tüketimine sunulmasını anlatıyor. Kendi başına yeterince sert ve zor izlenen yoksulluğa dair bu gerçekliğin ardında ise, daha büyük boyutta ve bütün kıtaya yayılan ağır bir insanlık suçu yatıyor İç savaşları kışkırtan silah kaçakçılığı... En acısı da her şeyin bir 'insani yardım' kılıfı altında yapılıyor olması. 
Yer yer gözleriniz dolabilir, yer yer mideniz bulanabilir ve birkaç kez sinemadan kaçmak isteyebilirsiniz "Darwin'in K busu"nu izlerseniz. Ama buna değer bir belgesel var karşınızda. 

Günün filmleri 
"Darwin'in Kabusu" Hubert Sauper"Lila ve Düşleri" Ziad Doueiri"Sürgündekiler" Tony Gatlif"Manda Çobanı" "Dünden Sonra" Atilla Janisch"Aşkın Getirdikleri" Paolo Sorrentino 




</TEXT>
</DOC>
