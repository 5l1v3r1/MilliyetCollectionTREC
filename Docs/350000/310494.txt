<DOC>
<DOCNO> 310494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/29/son/sondun12.html </URL>
<DATE> 2005/01/29/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
İngiltere'de halkın yüzde 45'i Avrupa Anayasası'na hayır diyecek... 
</HEADLINE>
<TEXT>

     İnglitere'de yayımlanan The Daily Telegraph gazetesinin yaptığı anketin sonuçları, halkın yüzde 45'inin yapılacak bir referandumda Avrupa Anayasası'na hayır diyeceğini ortaya koydu. 
     Ankete katılanların sadece yüzde 24'ü Avrupa Anayasası'nı kabul etmeye hazırlanırken, yüzde 7 oranındaki bir kesim, böyle bir referandumda oy kullanmayacağını açıkladı, geri kalanlar ise kararsız olduğunu bildirdi. 
     Haberde, Başbakan Tony Blair'in bahar aylarında yapılması beklenen genel seçimin ardından, bir kez daha iktidara gelirse yapmayı planladığı Avrupa Anayasası referandumunda kararsız kesimi hedef alacağı kaydedildi. 
     Avrupa Anayasası'nın onaylanmasına karşı çıkan Muhafazakar Parti'nin anket sonuçlarından memnuniyet duyduğu belirtilen habere göre, partinin ''gölge dışişleri bakanı'' Michael Ancram, ''Bu anket, İngiliz halkının bir Avrupa süper devletinin parçası olma fikrine ne kadar karşı olduğunu ortaya koymaya yetiyor'' dedi. 
     
</TEXT>
</DOC>
