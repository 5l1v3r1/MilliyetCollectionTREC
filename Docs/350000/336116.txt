<DOC>
<DOCNO> 336116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/23/spor/spo20.html </URL>
<DATE> 2005/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayıp ettin Sayın Kanat 
</HEADLINE>
<TEXT>


YAKAN TOP Nilay YILMAZ 


Narin bünyemizde yaralar açan televizyon programı Futbol Ateşi'nin bu haftaki esas konusu Fenerbahçe-Beşiktaş maçında Bülent Demirlek'in penaltı kararı verdiği pozisyondu. Birçok yazarın "yüzyılın derbisi" dediği maçı konuşmak yerine yaklaşık 1.5 saat bu konunun tartışılması biz futbolseverleri üzdü elbet. Ama bizi üzen bir başka konu daha vardı O da Kazım Kanat'ın tavırları... Lig TV yorumcusu olmayı büyük bir meziyet addeden Kazım Kanat, pozisyonun penaltı olduğunu savunan Fenerbahçeli spor yazarı Hasan Ali Atasoy'u kendince azarlamaya çalıştı 
Kazım Kanat Güzelim sen bu konuda eksper misin Ahmet Çakar'dan iyi mi biliyorsun Dünya Kupası finali yönetmiş. 
Hasan Ali Atasoy Onlar da hiçbir konuda uzlaşamıyorlar ki 
KK Erman Toroğlu'ndan iyi mi biliyorsun Ali Aydın'dan iyi mi biliyorsun Sen ne biliyorsun 
HAA Futbolu biliyorum. 
KK Hayır. Sahanın içinde değilsin. Tribüne gitmişsin. Maratondan gördün mü, görmedin mi Bu penaltı değil, sarı kart. 
HAA Sen de tribünden izlemişsin. 
KK Ben bu işin uzmanıyım. Ben Lig TV yorumcusuyum. Defalarca izledim. Burada Tuncay'a sarı kart var. Rakibinin suratına gidiyor. Cordoba'nın amacı topa gitmek, uzaklaştırmak. Tuncay topa gitmedi. Üzerinden sıçraması lazım. Onu da yapmadı. O pozisyonda zaten yerde yatan Beşiktaşlı oyuncu var. Centilmenlik gereği bir kere o topa gitmeyeceksin. 
HAA Eyyam yapsa Beşiktaş Stadı'ndaki maçta yapardı. İki darbeyi atlatıp gol attı. 
KK Ne kadar uğraşırsan uğraş sinirlerimi bozamazsın. Seni hoşgörüyorum. Dün geceden beri şoktasın galiba 
HAA Şokta falan değilim. Bence şokta olan sizsiniz. 
Tamam, Beşiktaş çok önemli bir galibiyet elde etti. Bu galibiyetle iki senedir yaşananları taraftarına unutturdu. Çok da güzel bir maç oldu. Ancak insan düşünmeden edemiyor çok önemli bir galibiyetin ardından mağlup olan takımın taraftarını azarlayan "Lig TV yorumcusu" Kanat, Beşiktaş üst üste şampiyonluklar yaşasa ya da Şampiyonlar Ligi Kupası'nı alsa kimbilir neler yapar 

Biliyorum ki top her zaman istediğiniz köşeye gelmiyor. 
Albert Camus 


Haberiniz var mı 

1933 yılında zayıf Walsall takımı, güçlü Arsenal ekibini Futbol Federasyonu Kupası'nın 3. turunda yenmişti. Walsall oyuncularının bu zaferden sağladığı kazanç ise, Arsenalli oyuncuların ayakkabılarının değerinden daha azdı. 

Büyüksün Kanarya 
Sen bu maçı da kazanıp, final oynamaya hak kazandın ya, vallahi senin ne emsalin, ne de menendin yok Kanarya. Hulki İlgün - Fanatik 

Gözlük şart 
Uzatmalarda Fatih'in ceza sahası dışından attığı harika gol, Rüştü'nün görme kusurlu olduğu gerçeğini de açıkça gözler önüne serdi. Ziya Şengül - Star 

Luciano ne zaman çıktı 
Galatasaray 3-5-3'ye döndü. Tolga, Celaleddin ve Song. İlker Yasin - Kanal D 

Aman sen kızma 
Beşiktaş yönetimi, Carew'in yanına nokta santrfor tipinde fiyatı yüksek, çok iyi bir santrfor transfer etmezse onlarla külahları değişiriz. Reha Muhtar - Sabah 

Zaman tüneli 

Sahada ya da tribünde ilginç bir anı, bir karşılaşma, şık bir hareket, unutulmazlar arasına yazılacak bir görüntü... Zaman Tüneli'nde tribünler değil, saha sizin.... Aklınıza, elinize, dilinize ne geliyorsa... Yazın yayınlayalım... 

3 Kasım 1993. Unutulmaz gün... 2 hafta önce dünyanın en pahalı takımı olan Manchester United ile 3-3 berabere kalmıştık. Hem de maçın başında 2-0 mağlup duruma düşmüşken. 
Sabaha karşı ASY'nin kapalı tarafındaki yeni açık girişinde sıradaydık ama kapılar 14 00'te açıldı. İçeri girdiğimde her zaman oturduğumuz numaralı yakınlarındaki yamuk direğe gittim ve arkadaşlara yer tuttum. Ama maç 21 45'te başlayacaktı. Stada soktuğumuz kağıtlarla king, batak, 3-5-8 oynayarak zaman geçirdik. 
Maçtan hemen önce "Işıklar sönsün stat yanacak" tezahüratları gerçek olmuştu ve futbolcular sahaya çıktığında herkes meşaleleri yakmıştı. Maç boyunca öndeki arkadaşım "Gol değil, gol değil", arkamdaki "Hoşt hoşt", onun yanındaki "Yok yok" diyerek Galatasaray kalesini korudular ve maç 0-0 bitti. Turu geçmiştik... 18 saatlik macera sonunda GS Şampiyonlar Ligi'ne çıkmıştı. Hem de şimdiki gibi değil. O zamanlar oraya sadece 8 takım alıyorlardı, yani şimdinin çeyrek finali. Ah ah 
Aksan Haraç 


</TEXT>
</DOC>
