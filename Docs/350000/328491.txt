<DOC>
<DOCNO> 328491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/30/son/sondun64.html </URL>
<DATE> 2005/03/30/ </DATE>
<TIME> 22.50 </TIME>
<AUTHOR>  </AUTHOR>
<HEADLINE>
ABD, Suriye'nin Lübnan'dan çekilme talebini yineledi... 
</HEADLINE>
<TEXT>

     ABD, Suriye güçlerinin, Lübnan'dan Mayıs ayındaki seçimlerden önce çekilmesi yönündeki talebini yineledi. 
     ABD Dışişleri Bakanlığı sözcüsü Adam Ereli, Suriye'nin Lübnan'dan çekilmesi konusunun çözüme kavuşturulması için uluslararası topluluğun uzlaştığını söyledi. 
     Sözcü, Lübnan'da dışarıdan etki olmadan gerçek seçimler düzenlenebilmesi için bu konunun çözülmesinin acil olduğunu belirtti. 
     Ereli, Suriye Dışişleri Bakanı Faruk el Şara'nın, BM Genel Sekreteri Kofi Annan'a dün gönderdiği mektupla ilgili yorumda bulunmadı. 
     Şara, Annan'a gönderdiği mektupta, Lübnan'daki Suriye birliklerinin, bu ülkede Mayıs ayında yapılacak seçimlerden önce çekilmiş olacağına dair söz vermişti. 
     
</TEXT>
</DOC>
