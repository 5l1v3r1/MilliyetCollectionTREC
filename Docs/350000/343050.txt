<DOC>
<DOCNO> 343050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/16/son/sonspo49.html </URL>
<DATE> 2005/05/16/ </DATE>
<TIME> 18.55 </TIME>
<AUTHOR>  </AUTHOR>
<HEADLINE>
Orduspor-Eskişehirspor karşılaşmasındaki bıçaklı taraftar tutuklandı 
</HEADLINE>
<TEXT>

     Türkiye 2. Futbol Ligi B Kategorisi B Grubu’nda Orduspor ile Eskişehirspor arasında yapılan ve Eskişehirspor’un güvenlik gerekçesiyle ikinci yarıya çıkmaması üzerine hakem kararıyla tatil edilen karşılaşmada elinde bıçakla sahaya giren taraftar tutuklandı. 
     Edinilen bilgiye göre, olayın ardından gözaltına alınan ve sara hastası olduğu gerekçesiyle geceyi Ordu Devlet Hastanesi’nde geçiren Adnan Temel 34 , Çarşı Polis Merkezi’ndeki ifadesinin ardından çıkarıldığı mahkemece tutuklandı. 
     Dün oynanan karşılaşmada devre arasında devam eden tribün inşaatının bulunduğu bölümden elinde bıçakla sahaya atlayan Adnan Temel, güvenlik güçlerince etkisiz hale getirilmesi sırasında bir polisin bacağından yaralanmasına neden olmuştu. 
     
</TEXT>
</DOC>
