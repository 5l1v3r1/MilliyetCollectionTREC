<DOC>
<DOCNO> 315951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/17/siyaset/axsiy02.html </URL>
<DATE> 2005/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kabinede 4 bakanlı revizyon beklentisi 
</HEADLINE>
<TEXT>


Erdoğan'a yakın kaynaklar, gelecek hafta 4 bakanı kapsayan bir revizyon olabileceği mesajını verdi. Kulislerde, Akşit, Ergezen ve Güçlü'nün adı geçiyor 

ABDULLAH KARAKUŞ Tiran 


Erkan Mumcu'nun görevinden ve AKP'den istifa etmesinin ardından hükümette bir süredir yaşanan revizyon beklentisi arttı. Başbakan Erdoğan'a yakın kaynaklar, gelecek hafta 4 bakanı kapsayan bir revizyon olabileceği mesajını verdi. 
Erdoğan'a yakın bir AKP'li, "Zaten revizyona gidilecekti. 4 bakan üzerinde konuşuluyor. Revizyon olup olmayacağını önümüzde birkaç gün içinde göreceğiz" dedi. 
Kulislerde, Devlet Bakanı Güldal Akşit, Bayındırlık ve İsk n Bakanı Zeki Ergezen, Tarım ve Köyişleri Bakanı Sami Güçlü'nün adı revizyona tabi tutulacak isimler olarak gösteriliyor. Milli Savunma Bakanı Vecdi Gönül'ün ise sağlık nedeniyle yeni kabinede görev istemediği belirtiliyor. "Başmüzakerecinin" belirlenmesinin de olası revizyonda düğümü çözecek etkenlerden biri olduğu kaydedildi. Devlet Bakanı Ali Babacan'ın bu görevi üstlenmesi halinde Başbakan Yardımcısı Abdüllatif Şener odaklı yer değişikliklerinin olacağı, İçişleri Bakanı Abdülkadir Aksu'nun da başbakan yardımcılığına kaydırılabileceği vurgulandı. Erkan Mumcu'nun istifası, Arnavutluk'ta bulunan Erdoğan ve kurmaylarının ana gündem maddesi oldu. Erdoğan'ın kurmayları istifayı, "beklenen ve sürpriz olmayan" bir gelişme diye değerlendirdi. 

Vek let Çelik'te 

Mumcu'nun yerine AKP Grup Başkan Vekili Faruk Çelik, Erdoğan'ın siyasi danışmanı ve Adana Milletvekili Ömer Çelik, Eskişehir Milletvekili Murat Mercan ile İstanbul Milletvekili Azmi Ateş'in adı geçiyor. Mumcu'nun yerine de şimdilik Milli Eğitim Bakanı Hüseyin Çelik vek let edecek. 


</TEXT>
</DOC>
