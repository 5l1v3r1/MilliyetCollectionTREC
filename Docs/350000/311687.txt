<DOC>
<DOCNO> 311687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/son/soneko45.html </URL>
<DATE> 2005/02/02/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
BMW, 21 bin 500 otomobili geri çekti... 
</HEADLINE>
<TEXT>

     Evren Aydemir AA 

Dünyanın önde gelen otomobil şirketlerinden BMW, Bosch şirketinin ürettiği hatalı mazot enjektörlerinden dolayı dünya çapında 21 bin 500 otomobili geri çekti. 
     BMW'nin bir sözcüsü, söz konusu sorundan Almanya'da yaklaşık 6 bin müşterinin etkilendiğini ve 3, 5, 7, X3 ve X5 serisi 6 silindirli diesel otomobillerin geri çekildiğini bildirdi. 
     Bu sorunun şirkete maliyetinin ne olacağı konusunda şimdilik bir açıklama yapamayacağını ifade eden sözcü, Fasching kenti yakınlarındaki Dingolfing kasabasındaki otomobil imalat tesislerinin de daha önce öngörülen 2 gün yerine 5 gün süre ile kapalı kalacağını kaydetti. 
     Bosch'un hatalı mazot enjektörlerinden dolayı Daimler-Chrysler şirketi de, 7 ve 8 Şubat tarihlerinde Stuttgart kenti yakınlarındaki Sindelfingen kasabasındaki Mercedes fabrikasının 2 gün süre ile kapalı kalacağını açıklamıştı. 
     
</TEXT>
</DOC>
