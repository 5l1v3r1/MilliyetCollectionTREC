<DOC>
<DOCNO> 301037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/26/yazar/civaoglu.html </URL>
<DATE> 2004/12/26/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Balayında hapis 
</HEADLINE>
<TEXT>


Tutuklanmak zaten başa gelebilecek berbat hal... Hele ki balayında. Nik h defterinde atılan imzanın daha mürekkebi kurumamış ve sabaha karşı kapı çalınıyor, alınıp götürülüyor. 
Abdullah Gül, 2 ay tutuklu kalıyor. 
Yıl 1980... 
12 Eylül'ün onda da "acı izleri" var. 
Nedeni... 
İlk gençlik yıllarında girdiği siyasetteki öğrenci olayları... 
Gül, "politika okulu" sayılan dernekçilikten yetişmiş. MTTB yöneticiliği yapmış. 
Sordum "O dönemde fiili çatışmalara girmiş miydi " 
Girmiş... 
"MTTB ve tabii ben, çatışmalar olabilir diye kavgaların içinde olmamaya özen gösterdik. Ama bazen zorunlu oluyordu. Biz de giriyorduk.. 
Gençlikte daha radikaldik. 'Sanki İslam devleti olabilir' diye konuşulurdu. Geliştik de deniyor, değiştik de deniyor. Aslı, gençlikte radikaldik, zamanla, istikametimizi, felsefemizi koruyarak rasyonel, realist, laik ve demokratik olduk. O zamanlar öyle aşk, flört gibi ilişkilere ayıracak zamanımız hiç olmadı. Sonraları bir kez şık oldum, onunla da evlendim" diyor. Dönemin oluk oluk kan akan yıllarında Gül de, bazı arkadaşlarını kaybetmiş. Fakat genelde o yıllardan beri süregelen arkadaşlık, bugün de AKP kadrolarını belirliyor. 
Gül, MTTB'de yöneticiyken tiyatro ile ilgilenmiş. Tiyatro müdürlüğü de yapmış. 
Sinema kulübünü kurmuş. Fırsat buldukça film izlemeyi seviyor. 
"Yabancı siyasetçiler de, aktör George Clooney'e benzediğimi söylüyorlar" diyor. 
Daha sonra... İngiltere yılları... Gene dernekçilik... 
Hemen yakınlardaki bir kilisenin papazından izin alarak namazlarını kilisede kılışı... Papazın ve kilise görevlilerinin onu adeta törenle karşılayışları. 
Gül, Güney Kıbrıs'ın tanınmasının söz konusu olmadığı ve bu sorunun zaman içinde çözülmesi gerektiği kanısında. 
Ancak çözüm omurgası Annan Planı olmalı... 
Tarama sürecinin, 3 Ekim'de müzakerelerin başlamasıyla bir ilişkisinin bulunmadığını vurguluyor. 
Gül'e göre, "Ankara Anlaşması'nı 25 üyeye genişletecek olan protokolü imzalamak, kesinlikle, Güney Kıbrıs'ı tanımak anlamına gelmeyecek." 
Abdullah Gül de, "Ekonomiyi düzenleyen Maastricht kriterlerinin de 4-5 yıl içinde yerine getirilebileceğini" düşünüyor, "daha tam üyelik gerçekleşmeden 4-5 yıl içinde Türkiye'nin euro'ya geçebileceği" olasılığına, "olabilir" yanıtını veriyor. 
Gül, "Türkiye artık bambaşka bir ülke. Öngörülebilir ve istikrarlı bir ülke. Yabancı yatırımcı çok daha rahat gelecektir. Daha şimdiden yabancı sermaye gelmeye başladı" mesajını veriyor. 
Yabancı sermaye, yatırımcıyı krediyle finanse etmek yerine, ortak olmak için yatırıma yönelmeye başlamış. 
Gül, daha gençliğinden itibaren kadınların elini sıkarmış. Bu konuda sıkıntı yok. 
Ailede baş örtmek görüntüsünü, "karma" diye niteliyor. Ailede başını örtmeyenler de varmış. 
Abdullah Gül ile Dışişleri Konutu'nda bir pazar söyleşisi yaptık. 
Bugün Kanal D'de yayımlanacak. 
Gül, aşk için ne düşünüyor Romantizm, şiir, yemek, evin masrafları, evin patronluğu ve daha bir dizi konuyu söyleştik. 

Büyü ve yangın 
Bir konuya daha parmak basmak isterim. Büyü filminde G-Mall'da çıkan yangın, çok tatsız bir olaydı. 
Ve üzücü... Bu kadar güzel düşünülmüş ve iyi düzenlenmiş bir tesisin "Büyü dekoruna uygun olsun diye yakılmış mumlarla -istenmeden de olsa- kundaklanması" üzücü. 
Orada film keyfinin öncesinde ve iyi bir yemeğin ötesinde, diğer sinemalara örnek olması gereken özelliğine işaret etmek isterim. 
Çapa'lar, burayı bir resim galerisine de dönüştürmüşlerdi. 
Sık sık sergiler düzenliyorlardı. 
Ünlü ya da yeni ressamların yapıtlarını sergiliyorlardı. Güzel bir film öncesi o sergilerde geçirilen yarım saat farklılığının altını çizmek isterim. 
Keşke, paylaşılacak bir örnek oluştursa. 
Günseli Kato'ya işte bir sergi konusu daha. "Büyü yangın ve ötesi." 
Açılışla birlikte gözler o sergide buluşmalı. 



</TEXT>
</DOC>
