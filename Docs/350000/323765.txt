<DOC>
<DOCNO> 323765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/14/son/sontur10.html </URL>
<DATE> 2005/03/14/ </DATE>
<TIME> 00.50 </TIME>
<AUTHOR>  </AUTHOR>
<HEADLINE>
Halk otobüsünde cinayet 
</HEADLINE>
<TEXT>

     Sakarya'nın Sapanca İlçesi'nde bir halk otobüsü sürücüsü ve muavini, kimliği belirsiz iki kişinin saldırısına uğradı. Saldırıda sürücü öldü, muavin yaralandı. 
     Adapazarı-Sapanca arasında çalışan Muharrem Kaya'nın 43 kullandığı 54 SC 036 plakalı halk otobüsüne yolcu olarak binen ve kimlikleri henüz tespit edilemeyen 2 kişi, Sapanca İlçesi Kurtköy mevkiinde ineceklerini söyleyerek, otobüsün durmasını istediler. 
     Bu sırada silahlarını çeken kişiler, şoför Muharrem Kaya ile muavin Yusuf Ekuklu'ya 45 ateş etti. Kontrolden çıkan otobüs, yol kenarında bulunan bir ağaca çarparak durdu. Otobüsten indikten sonra da ateş etmeye devam eden kişiler, daha sonra kaçtılar. 
     Saldırıda yaralanan otobüs sürücüsü Kaya ile muavin Ekuklu, ambulansla ToyotaSA İlkyardım Hastanesi'ne kaldırıldı. Kaya, burada yapılan tüm müdahalelere rağmen kurtarılamadı. 
     Muavin Ekuklu'nun sağlık durumunun iyi olduğu öğrenildi. 
     Otobüste yolcu olarak bulunan bir kişinin ise olaydan yara almadan kurtulduğu bildirildi. 
     Jandarmanın olay yerinde yaptığı incelemelerde, 30'a yakın boş kovan bulundu. Olayla ilgili soruşturma devam ediyor. 
     
</TEXT>
</DOC>
