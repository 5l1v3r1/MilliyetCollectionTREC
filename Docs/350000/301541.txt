<DOC>
<DOCNO> 301541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/28/son/sondun33.html </URL>
<DATE> 2004/12/28/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Afet bölgesinden ilk Türk aile geldi 
</HEADLINE>
<TEXT>

     Yılbaşı tatilini geçirmek için gittikleri Tayland ın Phuket adasında deprem sonrası oluşan dev dalgalardan bir tapınağa sığınarak kurtulan işadamı Cihat Kolcuoğlu, eşi ve oğluyla Türkiye'ye döndü. 
     İzmirli işadamı Cihat Kolcuoğlu, eşi Öznur ve 8 yaşındaki oğulları Alihan, geçen cumartesi günü gittikleri Phuket adasındaki otellerinde uyurken, dev dalgaların yaklaştığını farkeden görevliler tarafından uyandırıldı. 
     
     Tapınağa sığınarak kurtuldular 

     Adanın yüksek bölgesindeki bir tapınağa götürülerek kurtarılanlar arasında bulunan Kolcuoğlu ailesi, sabah saatlerinde uçakla İzmir'e ulaştı. 
     Adnan Menderes Havalimanı dış hatlar terminalinden çıkan Kolcuoğlu ailesini, yakınları karşıladı. 
     
     Açıklama yapmadan evlerine gittiler 

     Öznur Kolcuoğlu, "gördüğünüz gibi gayet iyiyiz. Çok yorgunuz, dinlenmek istiyoruz. Başka bir şey söylemek istemiyorum'' dedi. 
     Gazetecilerin sorularını yanıtsız bırakan aile, araçlarıyla havaalanından yarılarak evlerine, dinlenmeye çekildi. 
     
</TEXT>
</DOC>
