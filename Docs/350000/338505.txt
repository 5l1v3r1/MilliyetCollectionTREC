<DOC>
<DOCNO> 338505 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/30/son/sontur27.html </URL>
<DATE> 2005/04/30/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Cerrah 1 Mayıs'ın İstanbul'da bayram gibi kutlanmasını arzu ediyoruz 
</HEADLINE>
<TEXT>

     İstanbul Emniyet Müdürü Celalettin Cerrah, 1 Mayıs'ın bayram havası içinde kutlanmasını arzu ettiklerini bildirdi. 
     Atatürk Havalimanı'nda basın mensuplarının konuya ilişkin sorularını yanıtlayan Cerrah, kanuna uygun olarak izinli yer olan Kadıköy Meydanı'nda sivil toplum örgütleri ve sendikaların tamamının mitinge hazır olduğunu belirterek, kendilerinin de her türlü emniyet tedbirini aldıklarını söyledi. 
     Herhangi bir sıkıntılı olayın olmadığını vurgulayan Cerrah, şunları kaydetti 
     ''Herhangi bir şey de beklemiyoruz. Korsan gösteri yapılabilecek yerlerde de gerekli tedbirleri aldık. Ancak İstanbul polisi olarak isteğim, herhangi bir provokasyona meydan verilmemesi. 1 Mayıs'ın normal bir bayram havası içinde kutlanmasını arzu ediyoruz.'' 
     
</TEXT>
</DOC>
