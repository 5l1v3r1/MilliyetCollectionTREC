<DOC>
<DOCNO> 345957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/26/yazar/pulur.html </URL>
<DATE> 2005/05/26/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bir dokun bin ah işit... 
</HEADLINE>
<TEXT>


BUNLARIN başımıza geleceğini biliyorduk... 
Onun için, Beşiktaş Nüfus Memurluğu'ndan, 10 dakikada yeni nüfus cüzdanı aldığımızı yazarken, sonuna "Bu yazı kim bilir ne tepkiler alacak " diye eklemiştik... 
Beklediğimiz çıktı, çünkü yarım yüzyıllık gazetecilik bize şunu öğretti Ne zaman iyi çalışan bir yeri örnek verseniz, arkadan kötü örnekler akar gelir. 
Bu defa öyle oldu... 

CEYHUN Savaş, nüfus k ğıdını yenilemek için Sarıyer'e gitmiş, çünkü kütüğü Sarıyer'de. Numara vermişler, beş saat beklemiş, mesai bitmiş, ertesi gün yine gitmiş, bu defa "Sen Şişli'de oturuyorsun, oraya git" demişler. 
Bunu önceden söylesenize 

HAYATİ Ünlüönen iki ayrı aracın vizesi için trafiğe gitmiş, birinci aracın ruhsatındaki şase numarası ile bilgisayardaki numara birbirini tutmuyor, demişler. İkinci araç ise 1975 model Anadol, araç 1600 motor görünüyor, oysa araç 1300 motor... 
Çare 
Ya bilgisayar kaydını düzeltin, ya da 87 YTL fark ödeyin... 

CEVDET Coşkun ve eşi nüfus k ğıtlarını yenilemişler, pasaport almak için başvurmuşlar, eski nüfus k ğıdında doğum tarihi gün, ay ve yıl olarak yazılıyken, yenisinde sadece yıl yazılıymış... Bu da ancak mahkeme kararıyla düzeltilirmiş... 

BİR dokun, bin ah işit diye bir deyim vardır. 
Ya da "Ahım gibi ah var mı acep ahlar içinde" diye şarkı... 
Özer Öner, emekli mülkiye başmüfettişi, eşi Cerrahpaşa'da göz ameliyatı olmuş, ameliyatta kullanılan bir ilacın parasını kendi cebinden ödemiş, nasıl olsa Emekli Sandığı verecek... Her türlü belgeyi tamamlamış, ilacın ameliyatta kullanıldığını belirten doktor raporlarını da eklemiş, hem de resmi mühürlü, onaylı... 
Ama bir türlü 65 milyon lira ödenmemiş... 
Eksik olan neymiş, bilir misiniz 
İlacın bulunduğu kutu, bu kutuyu atmayıp saklasaymış, 65 milyon lirayı alacakmış... 
İstediği kadar ameliyatı yapan doktorlar "Bu ilacı kullandık" desinler, Başhekim mühürleyip onaylasın, Emekli Sandığı'na kutu lazım, kutu... 
Kutu da kutu... 

DEVLET arşivlerinden yararlanmak bedava değildir, her şeyin bir bedeli vardır. Ama gelin görün ki, bunda da bir dengesizlik vardır. Osmanlı arşivinden bir sayfa için 1 YTL'nin altında ücret alırlar, Kültür Bakanlığı'na bağlı Halk Kültürlerini Araştırma ve Eğitim Genel Müdürlüğü arşivinde 10-14 YTL isterler. 
Hatta bir gariplik daha yaparlar, bazı üniversitelerin arşive emanet ettikleri tezleri, aynı üniversitede araştırma yapmak isteyen mensubuna yine parayla verirler, tezin sahipleri bile, kendi tezlerinden yararlanmak için ücretini ödeyecektir. 
Daha ayrıntılı bilgi için Kültür Bakanlığı emekli HAGEM Genel Müdürü Nail Tan'a başvurulabilir... 

BİZ başımıza gelecekleri yazıyı yazıp noktalarken biliyorduk, hepsini sıraya koysak, abartılı olsa bile, buradan Ankara'ya yol olur. 



</TEXT>
</DOC>
