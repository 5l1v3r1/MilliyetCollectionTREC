<DOC>
<DOCNO> 320176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/ekonomi/eko02.html </URL>
<DATE> 2005/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF Avrupa yavaşlar 
</HEADLINE>
<TEXT>


IMF, dünya ekonomisi için hazırladığı raporda Euro Bölgesi için büyüme beklentilerini aşağıya çekti 

EKONOMİ SERVİSİ 

Uluslararası Para Fonu IMF , Euro Bölgesi'nin büyüme tahminlerini aşağı çekti. 
Alman Handelsblatt gazetesinin IMF' nin Dünya Ekonomik Görünümü WEO raporuna dayanarak yazdığı habere göre, global ekonomide geçen yıla göre yavaşlama olacak. IMF, Euro Bölgesi'nin bu yıl içinde yüzde 1.6 büyüyeceği tahmini yapıyor. Fonun bu yıl için, geçen yılın sonundaki tahmin ise yüzde 2.2 düzeyindeydi. Euro Bölgesi'ne ait büyümenin düşeceği beklentilerinde Alman ekonomisi ile ilgili olumsuzlukların etkili olduğu düşünülüyor. IMF raporuna göre, Almanya bu yıl içinde 0.8 büyüyecek. Euro Bölgesi'nin en büyük ekonomisi olan Almanya, geçen yılı son yılların en büyük büyüme performansı ile geçirmişti. IMF, geçen yıl yüzde 5 olan global büyümenin ise bu yıl azalacağını ve yüzde 4.3 olacağını tahmin ediyor. 
IMF raporunda ABD ekonomisine ilişkin ise beklentiler yukarı çekildi. ABD'nin 2005 yılı büyüme tahmini yüzde 3.5'ten 3.7'ye yükseltildi. Çin'le ilgili olarak ise büyüme tahmini yüzde 7.5'ten 8.5'e çıkarıldı. 

Avrupa'nın yıllık büyüme oranları tablosu 2001 2002 2003 2004 AB 25 1.7 1.1 0.9 2.3 AB 15 1.7 1.0 0.8 2.2 Euro Böl. 1.6 0.9 0.5 2.0 Almanya 0.8 0.1 -0.1 1.6 Belçika 0.7 0.9 1.3 2.7 Fransa 2.1 1.2 0.5 2.5 Hollanda 1.4 0.6 -0.9 1.3 İspanya 2.8 2.2 2.5 2.7 İtalya 1.8 0.4 0.3 1.1 İngiltere 2.3 1.8 2.2 3.0 

</TEXT>
</DOC>
