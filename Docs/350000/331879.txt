<DOC>
<DOCNO> 331879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/10/spor/spo08.html </URL>
<DATE> 2005/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Banvit mat oldu 69-83 
</HEADLINE>
<TEXT>


FIBA Avrupa Kupası Final - Four'unun ilk gününde ev sahibi Asesoft'a farklı mağlup olan Banvitspor, final şansını kaybetti. Turuncu-Yeşilliler, bugün 15.30'da Rus Region Moskova ile üçüncülük mücadelesi verecek 


Romanya'nın Ploesti kentindeki FIBA Avrupa Kupası'nda Bandırma Banvit, Final - Four'daki ilk maçında ev sahibi Asesoft'a farkı yenildi, final şansını yitirdi 69 - 83 
Rakibi karşısında oyunun başında geriye düşen ekibimiz, taraftarların baskısı ve hakemlerin yanlı tutumu nedeniyle skora ortak olamadı. Sırp oyuncuların sürüklediği Rumen ekibi, devreyi 45 - 28 önde kapadı. 
Üçüncü çeyrekte baskılı savunma ile farkı kapamaya çalışan Banvit karşısında Bullacu ve Kuzmanoviç ile etkili olan Asesoft, son periyoda da 61 - 47 önde girdi, oyunu kontrolünde tutarak sonuca gitti. 
Banvitspor, bugün TSİ 15.30'da Rus Region Moskova ile üçüncülük için karşılaşacak. Günün diğer maçında Region Moskova'yı 74 - 63 mağlup eden Lokomotiv Moskova ile Asesoft ise finali TSİ 18.30'da oynayacak. 

Maçın karnesi 
HÜSEYİN YAVUZ 

HAKEMLER Lahdo Sharro İsveç , Seffi Shemmesh İsrail 
ASESOFT Pekovic 4 , Helciozu 8 24, Szijarto 4 , Palii 4 , Kratic 6 9, Bullacu 7 16, Kuzmanovic 8 16, Bulatovic 6 9, Rakocevic 6 9 
BANVİTSPOR Fikret 6 9, Ümit 6 6, Turgay 6 9, Mehmet 6 9, Ömer 4 3, Radosevic 6 8, Banks 8 24, Adnan 4 1 
1.PERİYOT 21 - 17 Asesoft , 2.PERİYOT 45 - 28 Asesoft , 3.PERİYOT 61 - 47 Asesoft , MAÇ SKORU 83 - 69 Asesoft 

Ağlama arkadaş 

Yunan basını, Panathinaikos'un acısını hafifletmek için olayları çarpıttı. Gazeteler, salonu savaş alanına benzetti, pankartları eleştirdi 

RULİ DAVRANOĞLU ATİNA 

Yunan basını, Efes Pilsen ile Panathinaikos arasında önceki akşam oynanan Euroleague çeyrek final rövanş maçına geniş yer ayırdı. 
Ülkenin önde gelen spor gazetesi Sport Time, "Abdi İpekçi Savaş Alanı" başlığı altında verdiği haberde "Obradoviç çılgına döndü. Hakemler de serbest bırakınca Türkler istediklerini yaptılar. Panathinaikos adeta savaştan çıktı. Sahanın içinde maç boyunca yaşanan kargaşa nedeniyle Obradovic, oyuncularını ancak yanına çağırıp kulaklarına fısıldayarak taktik verebildi" diye yazdı. Gazete ayrıca, tribünlerde yer alan "Kızlığınızı 1453'te aldık" pankartının da dostluğa gölge düşürdüğünü ifade etti. 
Ora Sport gazetesi manşetini "Esas randevu perşembeye" olarak atarken, "Panathinaikos, İstanbul'da yenilince bütün ümitleri üçüncü maça kaldı. Obradovic atılan şişelere ve buna seyirci kalan Efes Pilsenli yöneticilere müthiş sinirlendi" dedi. Ora Sport da açılan pankartların, iki ülke arasındaki dostluğu bozmaya yönelik olduğunu ifade ederek, "Bu ne biçim arkadaşlık, arkadaş Yine pankartlar açıldı Yine eskiye mi dönmek istiyoruz Bunlardan hiçbir şey olmaz. Yalnız arkadaşlıklar zedeleniyor" yorumunu yaptı. 

'Daha iyi takımız' 

Efes Pilsen Genel Menajeri Engin Özerhun, karşılaşmanın ikinci çeyreği dışında hep üstün tarafın kendileri olduğunu belirtti. Özerhun, "Zaten biz daha iyi takımız. Aynı hakem yönetimi Atina'daki ilk maçta olsaydı, Panathinaikos'u orada da yenerdik. Her şey organize bir şekilde yapılmıştı. Bizim daha iyi olduğumuzu biliyorlardı" dedi. 
Özerhun, 14 Nisan Perşembe günü Atina'da kendilerini zorlu bir karşılaşmanın daha beklediğini de hatırlatarak "Panathinaikos bu kez daha fazla olay çıkaracaktır. Zaten onların tarzları bu. İstanbul'da olanları da malzeme olarak kullanacaklardır. Biz saha içinde daha iyi olacağız" diye konuştu 
Bu arada Efes Pilsen Kulübü'nün resmi internet sitesinde, kendilerini salonda destekleyen 12 bin 321 kişiye teşekkür edildi. Açıklamada, "Bizi yürekten ve içten destekleyen taraftarlarımızı, Yunanistan'daki son maçta da SkyTürk'ten yapılacak yayın için ekran başına davet ediyoruz" denildi. 

Oğuzkaan, Dünya İkincisi 

Oğuzkaan Koleji Kız Takımı, Polonya'da yapılan Dünya Liselerarası Basketbol Şampiyonası'nın final karşılaşmasında güçlü İspanyol rakibine 69-56'lık skorla mağlup olarak gümüşte kaldı 

Oğuzkaan Koleji Kız Basketbol Takımı, şampiyonluk parolasıyla gittiği Polonya'nın Wroclaw kentinde düzenlenen Dünya Liselerarası Basketbol Şampiyonası'ndan gümüş madalya ile dönüyor. 
2 Nisan Pazartesi günü başlayan şampiyonada Avusturya, Bulgaristan, Almanya, Çin, Slovakya ve Çek Cumhuriyeti ekipleriyle üst üste oynadığı tüm maçlardan galibiyetle ayrılarak finale adını yazdıran temsilcimiz şampiyonluk için İspanyol rakibiyle karşılaştı. 
Oğuzkaanlı kızlar, büyük çekişme içinde geçen karşılaşmanın son bölümünde özellikle hücumda etkili olamayınca sahadan 69-56 mağlup ayrılarak Dünya İkincisi oldu. Temsilcimiz turnuva boyunca sergilediği başarılı performans ve centilmen davranışlarıyla büyük taktir topladı. Oğuzkaan Koleji oyuncuları ve teknik heyet bugün 16.30'da İstanbul'a gelecek. 

Bayanlar finalde 72-60 

Fenerbahçe Bayan Basketbol Takımı, Diyarbakır'da organize edilen 13. Türkiye Kupası'nda, İstanbul Üniversitesi'ni 72-60 yenerek finale adını yazdırdı. Maça tutuk başlayan Sarı - Lacivertliler ilk periyodu 24-13, devreyi 40-33 yenik kapadı. Üçüncü çeyrek 54-54'lük eşitlikle geçilirken son periyotta oyuna ağırlığını koyan Fenerbahçe salondan 72-60 galip ayrıldı. Fenerbahçe ile Beşiktaş arasındaki final maçı bugün 14.00'te oynanacak. 

Maçın karnesi 
SALON Ziya Gökalp 
HAKEMLER Emin Moğulkoç, Özlem Yalman 
FENERBAHÇE Nilay 8 15, Marie 8 12, Korana 8 23, Tamara 7 10, Nalan 7 5, Serap 6 4, Müjde 5 3, Esra 5 , Şaziye 5 
İSTANBUL ÜNİVERSİTESİ Bell 7 19, Tawona 7 15, Hande 6 7, İrem 6 7, Işıl 6 10, Seda 5 2, Aylin 4 
1. PERİYOT 13-24, 2.PERİYOT 40-33 İÜSK , 3. PERİYOT 54-54 
MAÇ SKORU 72-60 

Kartal çok rahat 65 - 48 

Beşiktaş Bayan Basketbol Takımı, Migrosspor'u farklı yenerek Türkiye Kupası'nda finale yükseldi. Karşılaşmayı baştan sona önde götüren Siyah - Beyazlılar, özellikle Esmeral, Yasemin ve Amachree'nin başarılı performansıyla sonuca gitti. Antrenör Aziz Akkaya, kupayı müzelerine götürmek için ellerinden geleni yapacaklarını söyledi. 

Maçın karnesi 
HAKEMLER Caner Kaner, Serhat Büker 
BEŞİKTAŞ Maria 6 9, Esra 4 2, Tuğba 5 5, Jessie 5 6, Esmeral 7 14, Begüm 4 1, Amachree 7 13, Yasemin 7 13, Arzu 4 2 
MİGROS Kübra 5 6, Birsel 5 6, Ceyda 4 2, Özlem 6 7, Tuğba 4 1, Branzova 6 13, Telisha 4 6, Virginia 5 7 
1. PERİYOT 14 - 10 Beşiktaş , 2. PERİYOT 29 - 24 Beşiktaş , 3. PERİYOT 46 - 33 Beşiktaş , MAÇ SKORU 65 - 48 Beşiktaş 


</TEXT>
</DOC>
