<DOC>
<DOCNO> 341162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/10/son/sondun28.html </URL>
<DATE> 2005/05/10/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Polis ve göstericiler arasında savaş çıktı, onlarca yaralı... 
</HEADLINE>
<TEXT>

     Endonezya’nın Papua eyaletinde yüzlerce kişinin polisle çatışması sonucu, çok sayıda gösterici yaralandı. 
     Papua eyaletinin başkenti Jayapura’da, 2 eylemcinin ayrılıkçılara ait bir bayrağı açtıkları gerekçesiyle mahkemeye çıkarılmasını protesto edenlerle güvenlik güçleri arasında çatışmalar çıktı. 
     Endonezya haber ajansı Antara polis kaynaklarına dayanarak, olayda onlarca kişinin yaralandığını aktardı, ancak ayrıntılı bilgi vermedi. 
     Yerel bir televizyon kanalı da polisin göstericilere karşı güç kullandığını gösteren görüntüler yayınladı. 
     Hollanda’nın sömürgeci yönetiminden 1963’de Endonezya’ya geçen Papua’da, düşük düzeyde de olsa, yıllardır merkezi yönetime karşı ayrılıkçıların eylemleri sürüyor. 
     
</TEXT>
</DOC>
