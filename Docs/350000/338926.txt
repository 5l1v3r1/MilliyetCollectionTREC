<DOC>
<DOCNO> 338926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/02/son/sonspo08.html </URL>
<DATE> 2005/05/02/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
NBA'de Heat ve Suns seriyi 4-0'a taşıdı... 
</HEADLINE>
<TEXT>

     ABD Profesyonel Basketbol Ligi’nde NBA Play-off serisine 4 mücadeleyle devam edildi. 
     Doğu Konferansı’ndan lider olarak Play-off’lara katılan Miami Heat, deplasmanda New Jersey Nets’i 110-97 yenerek, seride durumu 4-0 yaptı. 
     Heat, bu skorla Nets’i Play-off’un dışına iterken, 34 sayı, 9 asist ve 4 ribauntla maçın en skoreri olmayı başaran Dwayne Wade’in performansı göz doldurdu. 
     Altı oyuncusu çift haneli rakamlara ulaşan Heat’te Eddie Jones 21 sayıyla, Shaquille O’Neal ise ikinci yarıda attığı 17 sayıyla takımının galibiyetine katkı sağladı. 
     New Jersey Nets’te Jason Kidd, rakip potaya 25 sayı atmasına, Vince Carter ise 23 sayı ve 10 ribauntla oynamasına karşın yenilgiyi engelleyemediler. 
     
     PHOENİX SUNS, GRIZZLIES’İ 4-0’LA ELEDİ 
     "Normal sezon"da Batı Konferansı liderliğini ve NBA’nin en iyi galibiyet yüzdesini alan Phoenix Suns, Play-off’ta da galibiyet serisine devam ediyor. 
     Deplasmanda Memphis Grizzliies ile karşılaşan Phoenix Suns, maçtan 123-115’lik üstünlükle ayrıldı ve seride durumu 4-0 yaparak rakibini 
     play-off’lardan eledi. 
     Suns’ın ilk beşinde forma giyen tüm oyuncular çift haneli sayılara ulaşırken, Joe Johnson 25 sayıyla takımının en skoreri olmayı başardı. 
     Steve Nash 37 dakika forma giydiği mücadelede 24 sayı ve 9 asistle, Shawn Marion ise 23 sayıyla takımın skoruna katkıda bulundular. 
     Grizzlies’te 28 sayıyla maçı tamamlayan Pau Gasol, 20 sayı ve 8 asistlik performans sergileyen Jason Williams’ın çabaları galibiyet için yeterli olmadı. 
     Grizzlies, güçlü rakibi önünde tek galibiyet alamadan Play-off’lara veda etmek durumunda kaldı. 
     
     PISTONS TURLAMAYA HAZIR 
     NBA’de geçen yılın şampiyonu Detroit Pistons, deplasmanda Philadelphia 76ers’i 97-92 yenerek, seride durumu 3-1 yaptı. 
     Güçlü kadrosuyla şampiyonluğun en büyük adayları arasında gösterilen Pistons’ta ilk beşte forma giyen oyuncular çift haneli sayılara ulaşırken, Chauncey Billups 25 sayıyla takımını sırtladı. 
     Rakip potaya 20 sayı bırakan Richard Hamilton’un yanı sıra 17’şer sayıyla maçı tamamlayan Rasheed Wallace ve Tayshaun Prince skora katkı yaptı Play-off’larda günün bir diğer maçında Seattle Supersonics, Sacramento Kings’i 115-102 yenerek seride 3-1 öne geçti. 
     Supersonics’te Ray Allen 45 sayıyla galibiyeti getiren oyuncu olurken, Kings’te 27 sayı bulan Predrag Stojakoviç takımının en skoreri oldu. 
     
</TEXT>
</DOC>
