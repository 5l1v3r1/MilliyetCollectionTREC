<DOC>
<DOCNO> 302941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/03/yasam/yas11.html </URL>
<DATE> 2005/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
GEA, 9 kişilik yeni ekip gönderecek 
</HEADLINE>
<TEXT>


SERHAT OĞUZ İstanbul 

Sri Lanka'da yardım çalışmalarına katılan Türk ekibi GEA'dan gelen ilk haberlere göre, bölgede kolera salgını kendini göstermeye başladı. Ülkenin Tamil gerillalarının kontrolündeki kuzey bölgesinde, 100 bin kişinin tedavi gördüğü merkezde görev yapan 6 kişilik Türk ekibi, neredeyse hiç uyumadan felaket kurbanlarına yardım etmeye çalışıyor. Ancak, bölge geniş olduğu için, tıbbi ekipler ve malzeme yetersiz kalıyor. 
Felaket bölgesinin yeni yılı karşıladığı saatlerde GEA'yı arayan Dışişleri Bakanı Abdullah Gül de fedakarlıklarından dolayı ekibe teşekkür etti. 
Bölgede en büyük sıkıntının tıbbi uzman ve ilaç olduğunu belirten Sri Lanka Sağlık Bakanlığı yetkilileri, Türkiye'den yeni ekip ve ilaç desteği istedi. GEA, 9 kişilik yeni bir ekibi, tıbbi malzemelerle bölgeye gönderme kararı aldı. 


</TEXT>
</DOC>
