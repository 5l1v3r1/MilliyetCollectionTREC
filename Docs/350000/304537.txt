<DOC>
<DOCNO> 304537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/08/guncel/gun03.html </URL>
<DATE> 2005/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Avcı'dan 'sınır dışı' mektubu 
</HEADLINE>
<TEXT>



Demirel çiftinin sınır dışı edilmesinde Emniyet Genel Müdürlüğü Kaçakçılık ve Organize Suçlarla Mücadele Dairesi Başkanı Hanefi Avcı'nın, Bulgaristan İçişleri Bakanlığı Genel Sekreteri General Boyko Borisov'a önceki gün gönderdiği teşekkür mektubu da etkili oldu. Yolsuzlukla mücadelenin, en az uyuşturucuyla mücadele kadar önemli olduğunu vurgulayan Avcı, mektubunda şunları kaydetti "Egebank nedeniyle devletin uğradığı zarar 1.2 milyar dolardır yaklaşık 1.7 milyar YTL . Kendilerini yakalayan seçkin Bulgar güvenlik güçlerine rüşvet teklif etmeleri, bu kişilerin artık uluslararası seviyede de yolsuzluk olaylarına tevessül ettiklerine delalettir." Borisov'u tebrik eden ve Demirel çiftinin sınır dışı edilmeleri için destek isteyen Avcı, "Türk kamuoyu da Bulgar devletine müteşekkirdir" dedi. 
Borisov da , "İki ülke arasında örnek teşkil edecek bir işbirliği var" diye konuştu. 


</TEXT>
</DOC>
