<DOC>
<DOCNO> 327191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/26/guncel/gun03.html </URL>
<DATE> 2005/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
'Penguen' insaf istedi 
</HEADLINE>
<TEXT>


Başbakan Erdoğan'ın dava ettiği derginin çizerleri inandıkları şekilde protestoyu sürdüreceklerini açıkladı 

GÜLAY FIRAT İstanbul 

Başbakan Erdoğan'ın karikatürist Musa Kart'ın ardından 40 bin YTL'lik tazminat davası açtığı Penguen dergisi çizerleri, tavrına alındıkları Başbakan'ı çizgileriyle protesto etmeye devam edeceklerini söylediler. Karikatürcüler Derneği'nce dün Taksim Hill Otel'de düzenlenen toplantıda Penguen çizerleri basın bildirilerinde, amaçlarının, Musa Kart'ın, Erdoğan'ı kafalı kedi çizdiği için ceza almasını protesto etmek olduğunu vurguladı. İnandıkları şekilde çizmeye devam edeceklerini bildiren karikatüristler, bildirilerinde şöyle dediler "Başbakan konumundaki bir kişinin duygusal tepki vermesini, bir eleştiri karşısında manevi haklarını öne sürmesini kabullenemiyoruz." 
Bir çizgi hayvan başına 5 bin YTL'nin çok yüksek bir rakam olduğunu belirten karikatüristler, "Kendi ayakları üzerinde duran bir dergi için bu çok insafsızca" dedi. 
Bedri Koraman, "Ülkemizde demokrasi anlayışında bir gerileme var" dedi. Erdil Yaşaroğlu ise, "Bizim başbakanımız, biz seçmiş olabiliriz, ama ülkedeki bütün hayvanların da başbakanı" diye konuştu. 


</TEXT>
</DOC>
