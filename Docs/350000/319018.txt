<DOC>
<DOCNO> 319018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/27/yazar/yilmaz.html </URL>
<DATE> 2005/02/27/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Siyah beyaz yorumlar 
</HEADLINE>
<TEXT>


Hafta içinde, Güney Afrika'daki Fethullah Gülen okulları ve bu ülkedeki eğitim sistemine ilişkin okuduğunuz iki yazı da, haber notları ağırlıklıydı. Merak ettiğiniz konu ise "yorumlarım" oldu, onu da yerimiz yettiğince yapalım... 
Son 2 yıldır Amerika'ya kapanan Fethullah Gülen'in öncülüğündeki Gazeteciler ve Yazarlar Vakfı tarafından, Güney Afrika'nın Johannesburg ve Cape Town kentlerinde, "Türk girişimcilerin" kurduğu okulları yerinde görmek üzere yola çıkmıştık. Kendilerince "kanaat önderleri" olarak tayin ettikleri emekli asker, akademisyen ve gazetecilerden oluşan 15 kişilik ekiple 5 günlük bir gezi. 
Öncelikle konuyu ele alış biçimimi açıkça ifade etmeliyim. Dini referanslarını dünyaya çağdaş bir yönetim felsefesi olarak takdim edenleri, özgürlükçü ve demokratik gelişmeler önünde engel olarak tanımlıyorum. Maddi dünyanın, ekranlarda ağlayarak yakaran bir "Hoca Efendi'nin" çözmesini beklediği sorunları olduğunu düşünmüyorum. Ancak yalnızca Afrika'da değil, Türkiye'de de son 30 - 35 yıldır Gülen cemaatinin örgütlendiği "Işık Evleri"ni veya "Nur Eğitimi"ni bize anlatan olursa onu da dinlerim... 
Önceki günkü yazımda öyküsünü anlattığım, Gülen'in Güney Afrika'daki okulunu finanse eden işadamlarından Levent Şenol, amaçlarını sorduğumda, "İslamın inkişaf gelişmesi etmesi sağlanacak" diyordu. 
Bu sözü, Türkiye liderliğinde İslam Birliği'nin sağlanması diye tercüme ediyorum. 
"Türkiye liderliği" önemli. Güney Afrika'daki cemaat okullarında anadilleri olan İngilizce eğitim görmelerine karşılık çocuklar bizi karşılarken, İstiklal Marşı'nın yanı sıra, Tarkan'ın ünlü "Şıkıdım" şarkısını okudular. Gösteride dikkatimi çeken, Afrikalı erkek çocuklarının yerel danslarını çok rahatlıkla yaparken, Tarkan'ın şarkısını söylerken, bedenlerine uyguladıkları sansürdü. Çocukların ortak dillerinden biri de Annem şarkısı. Gülen okullarında gençlere, aile, millet ve "ahlaki duruş" kavramları kendi yorumlarıyla benimsetiliyor. 
Dünyaya yayılan 300 okulun bir başı yok. Birbiriyle ilişkili bir şeması da yok. Yani bir "Milli Eğitim Bakanı" tayin edilmemiş, bu olsa olsa Gülen'in kendisidir. Tek tek varlık gösteriyorlar ve her an birine gelebilecek bir saldırı karşısında, diğerlerini koruma altına alıyorlar. "Bu okulların finansmanı, gelirgider kalemleri hakkında bilgi verir misiniz " gibi sorular abes .. Hatta öğretmenlerin isimlerini isteseniz, size bunları dökecek bir makam bulamazsınız. Çünkü bu kurumları uluslararası denetim firmalarının raporladığı, Türkiye Eğitim Gönüllüleri Vakfı gibi yapılarla karşılaştıramazsınız. Gizlilik esas, gönüllülük hareketi .. 
Bu okulların öğretim sistemlerinin temelini oluşturan "ağabeylerin" eğittiği ki bunlar model insanlar tek tip gençler, bulundukları ülkelerin yönetim kademelerinde yer alacak vasıflarla donatılıyor. 
Okullarda karşılaştığım Türkiye'den giden öğretmenlerde ortak nokta, vakıf okullarında lise öğrenimi gördükten sonra, ODTÜ, Hacettepe gibi okullarda fen bilimleri okuyup uzak diyarlar için yetiştirilen ve diplomalarını alır almaz tayinleri çıkan sıkı bir disiplinden geçmiş gençler olmaları. Bu gençler, bulundukları yerde Türkiye'den giden esnaf ve güç odaklarıyla ilişkiler kurup Cape Town Başbakanı İbrahim Resul ile bu gezide buluştuk. yerleşik bir düzen oluşturuyorlar. Yurt dışında olduğu gibi Türkiye'de de eğitim olanakları sınırlı ailelerin çocuklarına, burslu veya düşük ücretlerle verdikleri eğitimde, temel bilimlerde en iyi olmayı vaat ediyorlar. 
Gülen'in Afrika kıtasında, Güney Afrika'nın yanı sıra Senegal, Fas, Nijerya, Tanzanya, Çad, Sudan, Kenya, Madagaskar ve Malavi de dahil olmak üzere 40 civarında okulu bulunuyor. 
2005'i "Afrika Yılı" ilan eden Başbakan Tayyip Erdoğan, 2 Mart'ta Güney Afrika'ya gidiyor. Erdoğan'ın Güney Afrika gezisinde, geniş bir işadamı topluluğuyla bu ülkenin Türkiye Fahri Konsolosu Alarko Holding Başkanı İshak Alaton ve kızı Leyla Alaton da yer alacak. İsmini vermeyeceğim, gezi dönüşü havalimanında karşılaştığımda Türkiye'deki büyük bir holdingin liberal olarak tanımlayabileceğimiz sahibi, Türk cumhuriyetlerindeki okulları, "Gurur duydum" sözüyle ifade ediyor. 
Görmek istediklerinizi görüp görmek istemediklerinizi yok saymaya devam edebilirsiniz size rağmen veya sizinle... 
Milli Eğitim Bakanlığı teftişleri yok mu bu ülkede, Gülen'in okullarının olduğu yerde büyükelçilikler çalışmaz mı şüphe nereye kadar Bir olguya ak veya kara demek Güney Afrika'da ırkçılığı ortadan kaldırmaktan da mı zor 



</TEXT>
</DOC>
