<DOC>
<DOCNO> 314218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/10/son/sontur20.html </URL>
<DATE> 2005/02/10/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
İstanbul'da kar ve buz temizliği başladı... 
</HEADLINE>
<TEXT>

     İstanbul'da 5 gün etkili olan kar yağışının ardından bugün kent genelinde meydanlar, kaldırımlar ve duraklar ile okul ve hastane önlerinde kar ile buz temizleme çalışmaları yapılıyor. 
     İstanbul Büyükşehir Belediyesi Afet Koordinasyon Merkezi'nden AKOM alınan bilgiye göre, ekipler, buzlanmaya karşı bu sabaha karşı saat 04.00'ten itibaren tüm ana arterler ve çevre yollarında tuzlama çalışması yaptı. 
     Şehir trafiğinde bugün herhangi bir sıkıntı yaşanmadığını belirten AKOM yetkilileri, tüm ana arterler, çevre yolları ve Boğaz köprülerinde trafiğin normal akışında seyrettiğini bildirdiler. 
     Yetkililer, bugün ağırlıklı olarak meydanlar, kaldırımlar, duraklar, hastane ve okul önlerinde kar temizleme çalışması yapıldığını söylediler. 
     AKOM Meteoroloji Birimi yetkilileri de, halen Büyükçekmece, Hadımköy ve Çatalca'da kar yağışının sürdüğünü anlatarak, yağışın şehir merkezine doğru gelmesini ve aralıklarla yarına kadar sürmesini beklediklerini kaydettiler. 
     
</TEXT>
</DOC>
