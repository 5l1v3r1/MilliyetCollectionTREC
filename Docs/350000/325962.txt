<DOC>
<DOCNO> 325962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/22/son/sonspo06.html </URL>
<DATE> 2005/03/22/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Cimbom şampiyonluk yolunda artık daha rahat... 
</HEADLINE>
<TEXT>

     Lige verilen aranın ardından peşpeşe 9 kader maçına çıkacak olan Cim Bom, kader sınavlarını kayıpsız geçerse zirvenin tek sahibi olacak 
     
     Avantaj yakaladı 

     25. hafta maçları öncesi zirve yarışında dezavantajlı olan taraf Galatasaray, rahat olan Fenerbahçe’ydi. Ancak Denizli’de liderin kaybetmesi, Sarı - Kırmızılı ekibin Ankaraspor’u devirmesi, lig maratonunun kaderini de değiştirdi. Aradığı fırsatı yakalayan Galatasaray artık dizginleri eline aldı. Çünkü son dokuz haftada oynanacak maçları galip tamamladığı takdirde Hagi ve öğrencileri, Fenerbahçe’nin puan kaybetmesini dahi beklemeyecek. 
     
     27 puan bitirir 

     Milli maçlar için verilen aranın ardından sırasıyla Kayseri, Trabzon, Sebat, Diyarbakır, Malatya, Ankaragücü, Gençlerbirliği, Fenerbahçe ve Denizli sınavlarına çıkacak olan Aslan bu maçları kayıpsız geçerse yarışı önde tamamlayacak. Dokuz karşılaşmada hanesine toplam 27 puan yazdırmayı amaçlayan Sarı - Kırmızılı ekip, bir anlamda kendi kaderini kendi çizecek. Kısacası fikstür avantajına sahip olan Galatasaray için yarış yeniden başlamış durumda. 
     
     İşte Aslan’ın kader maçları 

     26. hafta Kayserispor D 
     27. hafta Trabzonspor 
     28. hafta A. Sebat D 
     29. hafta Diyarbakır 
     30. hafta Malatyaspor D 
     31. hafta Ankaragücü 
     32. hafta Gençlerbirliği 
     33. hafta Fenerbahçe D 
     34. hafta Denizlispor 
     
</TEXT>
</DOC>
