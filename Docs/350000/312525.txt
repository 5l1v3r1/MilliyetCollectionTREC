<DOC>
<DOCNO> 312525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/04/son/sonyas07.html </URL>
<DATE> 2005/02/04/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Birbirinden ilginç şikayetler 
</HEADLINE>
<TEXT>

     Recep İSTEK DHA 

KAYSERİ SSK Bölge Hastanesi Acil Servise gelenlerin birbirinden ilginç şikayetleri bulunuyor. 
     Trafik kazası, zehirlenme, kalp krizi, bıçaklama, silahla yaralama, iş kazası gibi acil olayların öncelikli olarak beklendiği Acil Servise, durumu pek de acil olmayan hastalar geliyor. 
     Acil servise gelen ve durumu acil olmayan hastaların, şaşırtıcı şikayetleri yer alıyor. 
     Bunlardan bazıları şöyle 
     Çocuğum pişik oldu, bakar mısınız. 
     Geceleri uyayamıyorum. 
     Kabız oldum. 
     Saçım dökülüyor. 
     İştahsızım yemek yiyemiyorum. 
     Tırnakların çabuk kırılıyor. 
     Biber doğradım elim ateş gibi yanıyor. 
     Çocuğum dün havale geçirdi, doktora da gidemedim. Şimdi geldik, çocuğumun ateşi hala düşmedi. 
     Epilepsi sara hastasıyım, ilacımı bıraktım, şimdi sık sık rahatsızlanıyorum. 
     Başım ağrıyor, ilaç verin de gideyim. 
     Zaman zaman kaşıntı tutuyor. 
     Uzun zamandan beri başım ağrıyor, ne yapayım 
     Poliklinikteki doktora gittim. İlaç yazdı, ilacı alamadım. Siz burda tedavi eder misiniz 
     
     SADECE YÜZDE 10 ACİL 

     Hafta içi 700, hafta sonları bin dolayında hastanın geldiği Kayseri SSK Bölge Hastanesi Acil Servisi, 4 doktor 6 hemşire ile hastalara hizmet veriyor. SSK Hastanesi Başhekemi Dr. İbrahim Kahraman, gelen hastaların yüzde 10 civarındakilerinin gerçekten durumu acil hastalar olduğu kalanların ise, durumu acil olmayan, polikliniğe gitmesi gereken hastalar oluşturduğunu söyledi. 
     
</TEXT>
</DOC>
