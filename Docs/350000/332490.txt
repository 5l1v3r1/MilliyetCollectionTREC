<DOC>
<DOCNO> 332490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/son/sondun47.html </URL>
<DATE> 2005/04/12/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Kuzey Kore'den Japonya'ya Utanmaz .. 
</HEADLINE>
<TEXT>

     Kuzey Kore, Japonya'nın İkinci Dünya Savaşı'nda ve öncesinde Uzakdoğu Asya ülkelerinde uyguladığı ''zalim emperyalist savaş suçlarının'' Japonya'da yeni okutulacak milli eğitim bakanlığı tarih kitaplarında ''görmezden gelinmesini'' şiddetle eleştirdi. 
     Çin Halk Cumhuriyeti ve Güney Kore'nin şiddetli tepkilerine katılan Kuzey Kore'nin dışişleri bakanlığı sözcüsü, Japonya'yı ''utanmaz cüce'' diye tanımladı. 
     Kuzey Kore dışişleri bakanlığı şunu kaydetti 
     ''Japonya'nın yeni okul kitabında savaş tarihiyle ilgili muazzam çarpıtmalar var ve ülkenin emperyalist kimliği temiz ve güzel gösterilmektedir. Sanki Japonya, işgalci güç olarak Kore'ye medeniyet taşımış gibi gösterilmektedir.'' Kuzey Kore, Kore yarımadasına yakın ıssız adalarda hak ettiğinden ötürü de Tokyo hükümetinin, Kuzey Kore'nin nükleer enerji sorunuyla ilgili ''6'lı görüşmelerden hariç tutulmasını'' istiyor. 
     ABD ve Rusya dahil Çin Halk Cumhuriyeti'nin öncü arabuluculuğunda komünist Kuzey Kore-Pyongyang hükümetinin nükleer enerji araştırmalarının atom bombası yapımı dışında yola konulması için Japonya ile Güney ve Kuzey Kore, görüşmelere taraf ülkeler. 
     
     ÇİN ÖZÜR DİLEMEDİ 

     Çin makamları, hafta sonunda çeşitli şehirlerde düzenlenen Japonya aleyhtarı gösterileri savundu. 
     Dışişleri Bakanlığı sözcüsü Qin Gang, haftalık olağan basın toplantısında, ''protestoların tamamen kendiliğinden geliştiğini'' söyledi. 
     Başkent Pekin'deki Japonya Büyükelçiliği'nin camlarının kırılmasıyla ilgili olarak Tokyo'dan gelen özür talebine nasıl bir karşılık vereceklerini belirtmeyen sözcü, Çin'in Japonya'dan gelen özür talebini ''not ettiğini'' söylemekle yetindi. 
     Sözcü, başta polis olmak üzere Çin makamlarının büyük çaba harcadığını kaydederek, ''Bütün bu önlemler alınmasaydı, neler olabileceğini düşünebilir musunuz '' diye konuştu. 
     Çin hükümetinin göstericilerden sakin ve akılcı olmalarını istediğini, göstericileri talep ve görüşlerini düzgün ve yasal yollardan ifade etmeleri yönünde uyardığını kaydeden sözcü, Çin halkının Japonya'nın ''saldırı tarihine'' karşı aldığı yanlış tutumdan ve yanlış eylemlerden hoşnutsuzluk duyduğunu söyledi. Sözcü, ''Kimse yollara dökülmek istemez. Herkes devletler ve ülkeler arasında barış, dostça birliktelik ve eşitlik olmasını ister'' dedi. 
     Öte yandan, Hindistan'ı ziyaret eden Çin Başbakanı Ven Ciabao, basına verdiği demeçte, Japonya'nın tarihiyle yüzleşmesi gerektiğini savunarak, tarihi için sorumluluk üstlenen ülkelerin Asya halklarının güvenini kazanabileceğini söyledi. 
     Japonya'da yayınlanan tarih kitaplarında Japon ordusunun saldırılarının örtbas edildiği gerekçesiyle Çin'in çeşitli şehirlerinde düzenlenen gösteriler sırasında bazı Japon binalarına taş, şişe ve yumurta atıldı. Protestocular, Japonya'nın BM Güvenlik Konseyi'nin daimi üyesi olmasına da karşı çıktı. 
     Japonya, 2004 yılında 178 milyar dolarlık ticaret hacmiyle, ABD'nin yerini alarak, Çin'in en büyük ticari ortağı oldu. Japon işletmelerinin Çin'de yaptıkları yatırım miktarı bu yıl 9,2 milyar doları buldu. 
     
</TEXT>
</DOC>
