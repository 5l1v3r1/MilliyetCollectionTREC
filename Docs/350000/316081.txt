<DOC>
<DOCNO> 316081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/17/son/soneko32.html </URL>
<DATE> 2005/02/17/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Merkez Bankası rezervleri 59.3 milyar dolara ulaşarak rekor kırdı 
</HEADLINE>
<TEXT>

     Türkiye'nin ''uluslararası rezervleri'', 19-28 Ocak tarihleri arasında 2 milyar 644 milyon dolar arttı ve 28 Ocak itibarıyla 59 milyar 311 milyon dolara yükselerek rekor kırdı. 
     Uluslararası rezervler 19 Ocak'ta, 56 milyar 667 milyon dolar seviyesinde bulunuyordu. 
     Merkez Bankası'nın döviz rezervleri ise 4-11 Şubat 2005 tarihleri arasında 477 milyon dolar azalarak, 11 Şubat itibarıyla 35 milyar 37 milyon dolara geriledi. 
     Bankanın döviz rezervleri 4 Şubat'ta 35 milyar 514 milyon dolar idi. 
     Bankalar ve özel finans kurumlarının ÖFK toplam döviz rezervleri, 686 milyon dolar azalarak, 28 Ocak itibariyle 20 milyar 506 milyon dolara indi. Bankalar ve ÖFK'ların toplam döviz rezervi 19 Ocak'ta 21 milyar 192 milyon dolar idi. 
     
     EMİSYON HACMİ 
     Dolaşımdaki kağıt para miktarını gösteren emisyon hacmi, bir haftada 837.1 milyon Yeni Türk Lirası YTL artarak, dün itibarıyla 14 milyar 79.3 milyon YTL'ye çıktı. 
     Merkez Bankası'nın haftalık verilerine göre, emisyon hacmi 10 Şubat'ta 13 milyar 242.2 milyon YTL idi. 
     
     TÜKETİCİ FİNANSMAN ŞİRKETLERİNİN KREDİ HACMİ 
     Tüketici finansman şirketlerinin kredi hacmi, bir haftada 1 milyon 247 bin YTL azalarak, 11 Şubat itibarıyla 1 milyar 309.4 milyon YTL oldu. 
     Tüketici finansman şirketlerinin kredi hacmi, 4 Şubat'ta 1 milyar 310.7 milyon YTL düzeyindeydi. 
     Toplam kredinin 871.1 milyon YTL'sı bireysel kredi, 438.2 milyon YTL'sı da kurumsal krediden oluştu. 
     
     REPO İŞLEMLERİ AZALDI 
     Bankaların müşterileriyle yaptığı repo işlemleri, 4-11 Şubat 2005 tarihleri arasında 104.8 milyon YTL azalarak, 11 Şubat itibarıyla 1 milyar 894.2 milyon YTL oldu. Repo işlemleri 4 Şubat'ta 1 milyar 979 milyon YTL idi. 
     Mali kuruluşlar arası repo işlemleri de 4 Şubat'ta 8 milyar 751.1 milyon YTL iken, 11 Şubat itibarıyla 3.1 milyon YTL azalma ile 8 milyar 398 milyon YTL'ye indi. 
     
     DIŞ BORÇ ÖDEMELERİ 
     Türkiye, 1-16 Şubat tarihleri arasında toplam 1 milyar 985.85 milyon dolar dış borç ödemesi yaptı. 
     Ödemelerin 1 milyar 755.70 milyon doları Hazine, 19.96 milyon doları Merkez Bankası ve 7.84 milyon doları genel ve katma bütçeli idarelerin dokümantasyon, kitap bedeli, katılma payı, üyelik aidatı gibi ödemeler ile MSB ve savunma sanayii ödemeleri gibi kalemlerden oluştu. Aynı dönemde, IMF'ye 202.35 milyon dolar ödeme yapıldı. 
     
     DÖVİZ MEVDUAT HESAPLARI 
     Bankalardaki toplam döviz mevduat hesapları, 4 Şubat itibarıyla 78 milyar 582 milyon dolar oldu. 
     Toplam döviz mevduat hesapları 28 Ocak'da 79 milyar 228 milyon dolar idi. 
     Döviz tevdiat hesapları toplamı 4 Şubat'ta 60 milyar 771 milyon dolara, yurt dışı döviz tevdiat hesapları 2 milyar 836 milyon dolara, yurt içi döviz tevdiat hesapları toplamı da 57 milyar 935 milyon dolara geriledi. 
     
</TEXT>
</DOC>
