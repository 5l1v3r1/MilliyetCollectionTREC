<DOC>
<DOCNO> 329358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/01/son/sonspo04.html </URL>
<DATE> 2005/04/01/ </DATE>
<TIME> 08.30 </TIME>
<AUTHOR>  </AUTHOR>
<HEADLINE>
Ali Şen Maç satmak insanın karısını satmasıyla eşdeğerdedir... 
</HEADLINE>
<TEXT>

     TBMM Araştırma Komisyonu'nda şike yapmadığını belirten Ali Şen, "Maç satmak, insanın karısını satmasıyla eşdeğerdir" dedi. 
     Aziz Yıldırım’a yapılan saldırıları kınayan eski başkan, Ona yapılanı 25 milyon Fenerli’ye yapılmış sayarız’ görüşünü belirtti 
     
     İsim vermeyen yalancıdır’ 

     Sporda şiddet, şike ve haksız rekabet iddialarını inceleyen TBMM Araştırma Komisyonu’na 2 saat bilgi veren Fenerbahçe eski başkanı Ali Şen, çok ağır konuştu. Maç satmak insanın karısını satmasıyla eşdeğerdedir" diyen Şen, şu görüşlere yer verdi İnsanlar bir takım iddialarda bulunuyorlar. İddiada bulunanların isim vermesi lazım. İsim vermiyorsa yalan söylüyorlardır. Herkes şike yapıldığı inancında. Ancak hayatta ne varsa futbolda da var." 
     
     Söylentiler hep olacak’ 

     Ben hayatım boyunca hiç şike yapmadım, Çünkü hep büyük takımı yönettim. Maç satmak, insanın karısını satmasıyla eşdeğerdedir. Bunların önüne geçmek zor. Şike yapılırsa da kendisini bu konuda uzman ilan eden ve benim’ diyen futbol otoritesi de anlayamaz. Sezon başında kaleci öyle hatalı bir gol yer ki, kimse birşey demez. Ancak sezonun sonuna doğru aynı golü yediğinde şike yaptı’ denir. Bunların önüne geçmek gerçekten çok zor." 
     
     Başkana ayıp ediyorlar’ 

     Son dönemde Fenerbahçe Başkanı aleyhinde Beşiktaş Başkanı Yıldırım Demirören ile Galatasaray ve Trabzonspor kulüp yöneticilerinin sözlü saldırılarda bulunması çok ayıp. Aziz Yıldırım ile ilgili düşüncelerimi herkes biliyor. Ancak ona yapılanı 25 milyon Fenerbahçeli’ye yapılmış sayarız. Yıldırım, Saracoğlu’nda diğer kulüp yöneticilerine yapılan küfürü önlerken, diğer statlarda kendisine küfür ediliyor ve buna seyirci kalınıyor." 
     
</TEXT>
</DOC>
