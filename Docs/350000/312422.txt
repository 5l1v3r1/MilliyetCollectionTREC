<DOC>
<DOCNO> 312422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/04/son/sonspo16.html </URL>
<DATE> 2005/02/04/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Kayserispor Transfer ettiğimiz 10 futbolcuyla gücümüze güç kattık... 
</HEADLINE>
<TEXT>

     Kayserispor Kulübü Asbaşkanı Mehmet Büyükbaş, transfer ettikleri 10 futbolcuyla güçlerine güç kattıklarını söyledi. 
     Mehmet Büyükbaş, A.A muhabirine yaptığı açıklamada, ligin ilk yarısında yitirdikleri puanları, ikinci yarıda mutlaka telafi etmeleri gerektiğini söyledi. 
     Ligde kalıcı olmak için yalnız iç sahada maç kazanmanın yeterli olmadığını ifade eden Büyükbaş, şöyle devam etti 
     ''Ligin ilk yarısında gereken transferler yapılmış, ama takımda bazı eksiklikler vardı. Biz, devre arasında bu sorunu çözdük. Transfer ettiğimiz 10 futbolcuyla gücümüze güç kattık. Özellikle yabancı futbolcular ve takımın Trabzonspor maçında ortaya koyduğu futbol, bizi gelecek için umutlandırdı. Yarınki Diyarbakırspor maçının bizim için dönüm noktası olacağına inanıyoruz. Yönetim, teknik kadro ve futbolcular olarak buna inandık. Kayseri'nin de buna inanmasını istiyoruz. Onların desteğine ihtiyacımız var. Takımlarını yalnız bırakmasınlar.'' Öte yandan, yarın yapacağı Diyarbakırspor maçının hazırlıklarını tamamlayan sarı-kırmızılı ekip, kulüp tesislerinde kampa girdi. 
     
</TEXT>
</DOC>
