<DOC>
<DOCNO> 306296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/14/ekonomi/eko07.html </URL>
<DATE> 2005/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
TSE Başkanı otele 33 bin YTL verdi 
</HEADLINE>
<TEXT>



Türk Standartları Enstitüsü TSE Başkanı Kenan Malatyalı, göreve başladığı günden bu yana toplam 170 gün otelde kaldığını ve bunun için Hilton Oteli'ne 33 bin 712 YTL 53 YKr 33 milyar 712 milyon 530 bin lira ödendiğini bildirdi. Malatyalı, DYP Denizli Milletvekili Ümmet Kandoğan'ın Sanayi Bakanı Ali Coşkun'a yönelttiği soru önergesine yanıt verdi. TSE yönetimindeki kişilerin tüm giderlerinin kurum tarafından karşılandığını bildiren Malatyalı, bunda hiçbir yasal engel bulunmadığını söyledi. Malatyalı göreve başladığı 22 Mayıs 2003'ten bu yana geçen süre içinde 564 günde toplam 170 gün otelde kaldığını bildirdi. 

'Konut daha masraflı' 
Bu tutarın ay başına bin 774 YTL 1 milyar 774 milyon lira tuttuğunu belirten Malatyalı, konut kiralanması durumunda 1000 - 1500 dolar kiranın yanı sıra diğer maliyetler de eklendiğinde kuruma otel masrafından çok daha fazla yük geleceğini savundu. Malatyalı, Hilton'dan ayrılarak başka bir otelde de kaldığını, fakat güvenlik konusundaki eksiklikler nedeniyle bu otele geri döndüğünü belirtti. 


</TEXT>
</DOC>
