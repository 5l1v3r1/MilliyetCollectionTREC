<DOC>
<DOCNO> 345439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/24/son/sontur05.html </URL>
<DATE> 2005/05/24/ </DATE>
<TIME> 04.00 </TIME>
<AUTHOR>  </AUTHOR>
<HEADLINE>
Balık avlamaya gittiler, biri boğuldu, diğeri elektrik akımına kapıldı... 
</HEADLINE>
<TEXT>

     Malatya’da, balık avına çıkan 1 kişi boğularak, 1 kişi de elektrik akımına kapılarak hayatını kaybetti. 
     Alınan bilgiye göre, Hekimhan İlçesi Salıcık Köyü’nde oturan Cafer Aldemir 27 , köyün yanından geçen derede elektrikle balık avlamak isterken akıma kapılarak ağır yaralandı. Hastaneye kaldırılmak istenen Aldemir, yolda hayatını kaybetti. 
     Akçadağ İlçesi Karapınar Köyü’nde de balığa çıkan Hüseyin Toprak’ın 37 , evine dönmemesi üzerine ailesi ve köy korucularınca bölgede arama başlatıldı. 
     Yapılan aramada Toprak’ın cesedi, Tahir Mezrası Şeyholar mevkiindeki Sultansuyu Baraj Göleti kıyısında bulundu. 
     Sara hastası olan Toprak’ın balık avlarken kriz sonucu suya düşerek boğulmuş olabileceği bildirildi. 
     
</TEXT>
</DOC>
