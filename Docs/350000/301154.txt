<DOC>
<DOCNO> 301154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/27/guncel/gun06.html </URL>
<DATE> 2004/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Cezaevinde bir gece kaldı 
</HEADLINE>
<TEXT>


Mustafa Bayram, konulduğu cezaevinde kalp rahatsızlığı geçirince, hastaneye kaldırıldı 

OSMAN BEKLEYEN, FAHRETTİN GÖK, GÜLAY ÖZEK Van DHA 

Gözaltındaki oğlu Hamit Bayram'ın kaçırıldığı emniyet baskını nedeniyle hakkında 36 yıl hapis cezası istemiyle dava açılan Mustafa Bayram, 5 aydır gıyabi tutuklu olarak aranıyordu. Edremit ilçesindeki evinde önceki gün yakalanan Bayram, Van M Tipi Cezaevi'ne konuldu. Dün sabaha karşı kalp rahatsızlığı geçiren Bayram, polis ve jandarmanın sıkı güvenlik önlemleri altında Edremit Yüksek İhtisas Hastanesi'ne kaldırıldı. Tansiyonu 20'ye, şekeri 250'ye çıkan Bayram, Yüzüncü Yıl Üniversitesi Tıp Fakültesi Hastanesi'ne sevk edildi. Mahk m koğuşuna konulan Bayram'ın tetkiklerinde, kalbe giden 3 damarının tıkalı olduğu belirlendi. Anjiyo yapılması için yeniden Yüksek İhtisas Hastanesi'ne gönderilen Bayram, gerekirse by - pass ameliyatı olacak. 
Bayram'ın güvenlik nedeniyle Bitlis Kapalı Cezaevi'ne gönderilmesine karar verilmişti. 



</TEXT>
</DOC>
