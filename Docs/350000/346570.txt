<DOC>
<DOCNO> 346570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/28/magazin/yazdud.html </URL>
<DATE> 2005/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Popta amazonların savaşı 
</HEADLINE>
<TEXT>


Reina yaza doludizgin giriyor, La Pergola bahçede, şimdi Zincirlikuyu Violetta Cafe'de öğle yemekleri çok moda, Paper Moon hep 'in', Şamdan, vizyondaki filmler, sergiler, son albümler, dedikodular ve... 


Bildiğiniz üzere ikinci kitabım 'Yüreğim H l Biten Aşkımıza Ağlıyor-Yaşanmış Şehir Hikayeleri-2' ile ilgili acayip koşturuyorum. Ama önce işim, yani gazetedeki yazılarım, biliyorsunuz. Nitekim Antalya'yı okumuşsunuzdur sanırım. Yakında Paris seyahatim huzurlarınıza gelecek. Bu arada sizler bu satırları okuduğunuzda ben kısa bir Bodrum gezisi yapmış olacağım. İnanın yine iş öyle tatil, güneş durumu yok yani. Bu arada kitabın geliri biliyorsunuz İzmir, Adana ve Konya kadın sığınma evlerinde birer odanın döşenmesine gidiyor. Bu konuda Seda Sayan'a gönülden teşekkürler, çok duyarlı davrandı ve Konya'daki kadın sığınma evini birlikte döşedik. E şarkıcıdan dost olmaz diyenlere Seda örneğini verebilirim. Gelelim sadede. Hafta içi yine koşturup durdum. İzmir ve Çeşme'de CeCe Club'ların yakışıklı ve genç patronu Metin Köroğlu, İstanbul'daydı. Birlikte Şamdan'a on dakikalığına uğradık. O da, ben de perşembeleri içki içmediğimiz için, yemek salonunda konakladık. Kulüp hayli hareketliydi. Patron Mehmet Tuna, psikolog olan güzel eşi Şehnaz, Fethiye Hillside'ın koordinatörü Hayal Davran ile sohbetteydi. Kulüp kısmında ise Şebnem-Celal Çapa, Maria-Necmettin Eliyeşil ve kızı Melisa ile Türkan Sultan'ın yüzü de yüreği de güzel biricik kızı Yağmur Ünal, genç ve yakışıklı iş adamı Neşet Yalçın bu kez güzel eşi Şirin Yalçın yeni anne olduğu için bacanağı Mehmet Germiyanlıgil ile oturuyordu. Siren Ertan, Gökhan Çarmıklı, Aysun Kayacı ve Fatih Aksoy o kalabalıkta gördüğüm isimler oldu. Bu arada Memo ile Şehnaz bu yazı Çeşme'de geçirme kararı almışlar. 

Reina bomba gibi, Paper Moon'da bir öğle 
Genç ve başarılı magazincilerden, Kelebek ve Gala'da yazan sevgili Dilek Dallıağ ile bir röportajım vardı. Benim değişmeyen mekanlarımdan Paper Moon'da buluştuk. Öğle saatleri bile, bar, kafe, bahçe, lokanta kısacası her taraf doluydu. Cemiyet hayatının ünlü hanımları kadın kadına yemek yiyordu. Bir ara Leyla Alaton Günyeli ve dostlarını gördüm. Buranın yemekleri de müthiş lezzetli. Üstelik porsiyonlar da çok büyük olduğundan tek yemekle doymak mümkün. Burada yediğim sebzeli pizza ile ızgara tavuk göğsünü çok az yerde buluyorum. O gün masaya Hüseyin baktı. Salon müdürü sevgili Volkan Şan, Paper Moon'un nazar boncukları, üç güzel kız Jülide, Tülay ve Bige oradaydı. Bir akşam da bara takıldım. Mehmet Cansun bir grup arkadaşı ile Galatasaray'ı tartışıyordu. Paper Moon telefon 0212 282 16 16. Ardından, bizim çocukları özlemiştim, Reina'ya gittim. Buranın işletme ortağı Ali Ünal, yakışıklı kardeşi salon müdürü Erkan, şefler Sabri ve Sırrı ile biraz sohbet ettim. Maşallah Reina gerçekten bu kış hep zirvedeydi. Biliyorsunuz Reina 24 Mayıs Salı günü açılıyor. İstanbul eski Valisi Hayri Kozakçıoğlu, cemiyet hayatının ünlü isimlerinden Buket-Hayrettin Taşdelen, Süreyya Yalçın erkek arkadaşı Aytek Şavkan, İlhan Cavcav değişik masalarda konuklarını ağırlıyordu. Reina telefon 0212 259 59 19. 

Zicirlikuyu'nun yıldızı Violetta 
Yine bir öğle eğlence ve reklam sektörünün başarılı işadamlarından sevgili Neco Necdet Göral ile sahibi olduğu La Pergola'da buluştuk. Baktım La Pergola da, Violetta da tıklım tıklımdı. Şaşırdım. Meğer öğle yemeklerinde pek çok işadamının tercihi La Pergola'ymış. Zincirlikuyu, Levent, Mecidiyeköy'de yer alan iş yerlerinde çalışan genç işadamlarının yanı sıra üst düzey yöneticiler de Violetta'yı tercih ediyormuş. Ben iki tarafı da kırmamak adına yemeğimi bu kez Violetta'da yedim. Zaten mutfakları bir. Mutfak şefi Asım Yıldız, salon şefi Turan Yaman, garson Bertan Erman hemen yanıma geldiler. Bu arada çok da hoş bir müzik vardı. DJ Levent Severöz'ü de kutladım. Violetta'nın içinde mevsim yeşillikleri ve somon parçacıkları olan somon füme salatası lezzetli. Bir de piliç külbastı ve Çin usulü tavuk sote ile La Pergola'nın da sushi barını öneririm. Tatlı olarak da sıcak çikolata soslu browni ile vanilyalı creme brulee -krem karamel ile muhallebi karışımı bir şey işte, tadın, pişman olmazsınız. O öğle baktım Zülfü Livaneli, Fatih Edipoğlu, Erdal Bilgiç, Betül Mardin, Faruk Süren, Ali Saydam, Ahmet Çakar, Levent Kızıl değişik guruplarla yemek yiyorlardı. La Pergola Violetta telefon 0212 274 74 99. 

İzel, Yıldız, Deniz, Sertab ve... 
Efendim, son günlerde pop müzik dünyasında birbirinden ünlü kadınların çıkarttığı albümler yarışıyor. Aralarında müzik listelerini alt üst edip başa güreşenlerin yanı sıra milyon dolar masraf yapıp havlu atanlar da var. Ben, samimi söylüyorum, gelen her albümü dinliyorum. Çünkü ne olursa olsun maddi, manevi bir emek harcanmış, ondan sonra fikir yürütüyorum. Yani dinlemeden kimseye "Senin malın kötü" demiyorum. Şimdilerde beş kadın vokalin albümü yarışıyor. Deniz Seki, İzel, Yıldız Tilbe, Bendeniz ve Sertab Erener. Hepsinin de sesini beğenirim. Amma velakin çıkan albümleri pek çok defa dinledim. Kulağına ve müzik kültürüne inandığım Best FM'den Arzu İnleyen Nağmeler , yine başarılı bir radyocu Radyo D'den Romina Romina Yayında ile konuştum. Bu arada Romina, Los Angeles'ta yaşayan Türkler tarafından kurulan www.alaturkaonline.com sitesine ve Hülya Dergisi'ne yazmaya başlamış. Neyse, nerede kalmıştık Romina ile Arzu'yu ele vermeyeyim ama onlar da benimle aynı görüşte. Şimdilik satış listelerinde, dinleyicilerden gelen taleplerde İzel, Yıldız Tilbe ve Bendeniz önde. Sesini keyifle dinlediğim Sertab Erener'in albümü beni hayal kırıklığına uğrattı. Satışlar kötüymüş zaten. Keza büyük iddialarla hazırlanan Deniz Seki'nin albümü de öyle. Entel, dantel, sosyete, İzel'i de, Yıldız'ı da dinler. İzel'in albümüne isim veren, bir Sezen Aksu şarkısı olan 'Bir Dilek Tut Benim İçin'e bittim. Albümde tek defolu şarkı yok. Şarkıların düzenlemelerini yapan genç sevgilisi Sinan Akçıl'ı kutlamak lazım tabii. Ha İzel'de tenkit ettiğim tek nokta Sesin bomba gibi, şarkıların süper, ne gerek var Nazan Öncel'i kendine reklam olarak kullanmaya "Yok efendim Sezen Aksu albümde olduğu için Nazan şarkıları çekmiş". Yok öyle bir şey. Niye mi Nazan şarkılarını Sibel Can'dan, Gülşen'den niye çekmedi o zaman Neyse müzik dünyasının deli, dolu çılgın şarkıcısı Yıldız'ın ise yine albümüne isim veren 'Papatya Baharı' ve Alişan ile Berdan Mardini'ye verecekken son anda vazgeçip kendi albümüne aldığı 'Kararsız Esmer' şarkıları çok istek alırken 'Ey' şarkısı da öyküsünden dolayı kıyameti koparacak bilesiniz... 

'Cennetin Krallığı', maxiCuisine 
Bu kadar yoğunlukta bir de film izledim. Muhteşemdi. Yakışıklı kavalyem, haziran ayının ilk haftasında Laila'nın yerine açılacak olan Sortie'nin işletmecisi sevgili Ali Sayar ile gittim. Evimin dibindeki cineMALL'a tabii ki. Önce maxiCuisine'de karnımızı doyurduk. Valla acayip güzel ve şık bir yer. Ne isterseniz var. Üstelik fiyatlar makul. Kebaplar, pizzalar, salatalar, gözlemeler, pide çeşitleri, tatlılar... Kısacası herkesin kesesine uygun. 5 YTL'ye de, 10 YTL'ye de karnınızı çok güzel doyurabilirsiniz. Yani ailece gidebileceğiniz bir yer. Özellikle hafta sonu evinizde yemek yapmaya değmez. Kanat, Tekirdağ köfte, et döner, kumpir hepsi lezzetli. İşletme müdürü Hüseyin Moroğlu, mutfak şefi Abdullah Recber, garson Ali Çelik, Tolga Köseyiğitoğlu, aşçı Ömer Gümüş hepsi sıcak insanlar. Özellikle Sarıyer, Maslak, İstinye'de oturanlar için iyi bir seçenek. Telefon 0212 323 56 66'dan dahili 142. Gelelim filme yani 'Cennetin Krallığı'na. Bence gidin, izleyin. Mesajlarla dolu. Aşk, dram, romantizm, savaş, yok yok. Gişe yapamayan sinemacılarımız ders alın biraz. Sedef Yılmabaşar Ertugan ile Reha Yalnızcık'ın resim sergisi Feneryolu Artev'de 15 Haziran'a kadar sürecek. Gülgun Tüzün'ün TOÇEV Tüvana Okuma İstekli Çocuk Eğitim Vakfı yararına düzenlediği Teşvikiye MüzayeDE'deki resim sergisi ile Gülçin Anıl'ın 'İlahi Dönüşteki Sırlı Dünya' adlı, Balmumcu Manej Binaları'ndaki resim sergisi ise 24 Mayıs'ta bitiyor, acele edin. Neden Kitap'dan çıkan Tebernüş Kireçci'nin 'Ah Şu Yurdum İnsanı' adlı kitabı eğlenceli. Evet bu pazar da bu kadar. Sevinçleriniz okyanuslar, üzüntüleriniz ise kum tanesi kadar olsun. İyi pazarlar efendim... 



</TEXT>
</DOC>
