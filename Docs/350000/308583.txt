<DOC>
<DOCNO> 308583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/23/spor/spo07.html </URL>
<DATE> 2005/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Matruşka gibiler 
</HEADLINE>
<TEXT>


Dünya tenisinde her geçen gün artan Rus hakimiyeti, Avustralya Açık'ta da kendini iyice hissettirdi. Tek bayanlarda son 16 raketten yedisi Rusya'dan çıktı. Tek erkeklerde ise İngiliz Tim Henman erken havlu attı 


Çoğalıyorlar 
TENİSTE geçen yıl "devrim" yapan Rus bayanlar, kortta adeta birbirinin içinden çıkan Rus bebekleri "matruşkalar" gibi çoğalıyor Avustralya Açık'ta Anastasia Myskina ve Elena Dementieva'nın da eklenmesiyle, 4. tura çıkan 16 raketten 7'si Ruslar'dan oluştu. Fransa Açık Şampiyonu Myskina, ABD'li rakibi Raymond'un sakatlığı nedeniyle raket sallamadan 4. tura yükseldi. Dementieva ise Slovak Hantuchova önünde zorlanmasına rağmen üç sette sonuca gitti. 

Chela tükürdü 
ABD'li yıldızlar Lindsay Davenport, Çek Vaidisova'yı 6 -3 , 6-4, Venus Williams da İsrailli Smashova'yı 6-3, 6-0 yendiler. Tek erkeklerde Tim Henman, Rus Davydenko'ya 6-4, 6-2, 6-2 yenilerek erken veda etti. Günün olayı ise Hewitt'in, Arjantinli Chela'yı 6-2, 4-6, 6-1 ve 6-4 yenildiği maçta yaşandı. Sinirlerin gerildiği 4. sette Chela, Avustralyalı rakibine doğru tükürdü. Ancak maç sonunda iki raket centilmence el sıkıştı. 

Kortta son moda 

Farklı akımlar 
MELBOURNE'DE kortlara akın eden on binler, sadece tenisçilerin yeteneklerini değil, aynı zamanda kıyafetlerine yansıyan farklı moda akımlarını da takip etme fırsatını yakalıyor. Sıradışı giyimleriyle dikkat çeken Serena ve Venus Williams kardeşlere, Avustralya Açık'ta bu kez erkeklerden rakip çıktı 

Kapri tarzı şortlar 
İSPANYOL raketler Rafaerl Nadal ve Feliciano Lopez, sponsor markalarının yeni kreasyonu olan "kapri" tarzı uzun şortlarıyla kortta boy gösterdi. Bu yeni tarz, Andy Roddick gibi "klasik" giyimi tercih eden tenisçiler tarafından biraz "metroseksüel" bulunsa da, tenise olan ilgide modanın önemi her geçen yıl giderek artıyor. 

TEK ERKEKLER 
2 A.Roddick ABD - 32 J.Melzer Avu 6-2, 6-2, 7-5 
6 G.Coria Arj - 31 J.Carlos Ferrero İsp 6-3, 6-2, 6-1 
9 D.Nalbandian Arj - 23 F.Gonzalez Şil 6-7, 7-5, 6-2, 6-3 
12 G.Canas Arj - Radek Stepanek Çek 6-1, 6-2, 6-2 
R.Nadal İsp - B.Reynolds ABD 6-1, 6-1, 6-3 

TEK BAYANLAR 3.TUR 
6 E.Dementieva Rus - 26 D.Hantuchova Slo 7-5, 5-7, 6-4 
13 K.Sprem Hır - 18 E.Likhovtseva Rus 6-4, 6-3 
10 A.Molik Aus - T.Panova Rus 6-3, 6-2 
19 N.Dechy Fra - 14 F.Schiavone İta 6-3, 6-3 
12 P.Schnyde İsv - A.Spears ABD 7-6, 6-3 


</TEXT>
</DOC>
