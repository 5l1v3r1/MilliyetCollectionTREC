<DOC>
<DOCNO> 321770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/08/son/sondun25.html </URL>
<DATE> 2005/03/08/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Irak'taki ABD araçlarını İsrail şirketi zırhla kaplanıyor 
</HEADLINE>
<TEXT>

     Irak'taki Amerikan araçlarını zırhla kaplama ihalesi bir İsrail şirketine verildi. 
     200 milyon dolar tutarındaki ihaleyi kazanan, İsrail'in kuzeyindeki Celile bölgesinde kurulu Palsen Sasa şirketi, 2 bin Amerikan askeri kamyon ve diğer tipteki araçlarını zırhla kaplayacak. 
     Celile'deki Sasa kibutzuna devlet üretme çiftliği ait şirket, zırh kitlerini Irak'a teslim edecek ve Amerikan askerleri burada araçlara monte edecekler. 
     Palsen Sasa şirketi, İsrail ordusu dışında, Hollanda, Hindistan ve İngiltere silahlı kuvvetlerine ait araçları zırhla kaplamıştı. 
     İsrail şirketi, bundan bir yıl önce Amerikan ordusuna ait çeşitli tipteki araçlar için zırh kitleri üretmeye başlamıştı. 
     Zırh kitinin, aracın tipine göre 50 bin ila 150 bin dolar arasında değiştiği belirtiliyor. 
     İsrail'in Palsen Sasa şirketi, Amerikan ve İsrail ordusunda bulunan Hummer arazi araçları ile helikopter ve hücumbotların zırhla kaplanması alanında uzman kabul ediliyor. 
     Amerikan askerleri, Irak'ta özellikle devriye araçlarının büyük bölümünün zırhlı olmaması ve direnişçilerin kolaylıkla hedefi olmasından şikayet ediyorlardı. 
     
</TEXT>
</DOC>
