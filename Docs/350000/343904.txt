<DOC>
<DOCNO> 343904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/19/yasam/axyas01.html </URL>
<DATE> 2005/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Şanlıurfa'da töre vahşeti 
</HEADLINE>
<TEXT>


Korkunç iddia 18 yaşındaki hamile kadını, ailesi kollarını kırıp dilini kopararak, cinsel organına sopa sokarak öldürdü 

BARIŞ DURAK Şanlıurfa DHA 

Şanlıurfa'nın Akçakale ilçesinde Ayit Eren, imam nikahlı eşi 18 yaşındaki Ayşe Aydın'ın, 40 günlük hamileyken aile meclisi kararıyla işkence yapılarak öldürüldüğü iddiasıyla, savcılıktan cesede otopsi yapılmasını istedi. 
Geçittepe Köyü'nde yaşayan Eren 26 , aynı köyden Aydın ile 9 Şubat 2003'te imam nikahı kıydı. İşsiz Eren, inşaatlarda çalışmak üzere sık sık KKTC'ye giderken, çiftin bir kız çocuğu dünyaya geldi. Eren, yine gittiği KKTC'de, 20 Mart'ta eşinin canına kıydığı haberini aldı. Kısa sürede köyüne dönse de cenazeye yetişemeyen Eren'e, eşinin hamile olduğu ve giysileriyle kendini tavana astığı söylendi. Bunu inandırıcı bulmayan Eren de, 2 aylık araştırması sonucu inanılması güç iddialarla karşılaştı. 

'Morgda rüşvet verdiler' 
Babası İsmail Eren'in desteği ve Avukat Mehmet Dilan'ın yardımıyla Akçakale Cumhuriyet Başsavcılığı'na suç duyurusunda bulunan Eren, şöyle konuştu 
"Olay, eşimin babası Şıhade Aydın'ın Akçakele'deki evinde meydana gelmiş. Ailenin ileri geleni Ayit Gök'ün baskısıyla kayınpederim Aydın, oğluları İbrahim, İsmail, Hasan ve Hüseyin'in, aile meclisi kararı alarak, eşimi işkenceyle öldürdüğü bilgisine ulaştım. Töre cinayeti, eşimin kolları kırılarak, dili koparılarak, cinsel organına sopa sokularak gerçekleşmiş. Hastane morgunda cenazeyi yıkayan Hacer Ergün'e rüşvet vererek, cesedin giyinik yıkanıp kefene sarılmasını sağlamışlar. Sözde, karım beni aldatıyormuş, ailesi namusunu temizlemiş." 
Baba İsmail Eren de, "Kızlarının namusunun yanımızda kirlendiği gerekçesiyle bizden para ve tarla da istiyorlar" dedi. Suç duyurusunun ardından Aydın'ın mezarı açılarak cesedi Adana Adli Tıp Kurumu'na gönderildi. 

Bu sorulara yanıt aranıyor 

Ayit Eren'in dilekçesinde yanıt bekleyen sorular şunlar 
'İntihar' denilerek defnedilen Ayşe Aydın'ın ölüm raporu da aynı yönde mi Eğer böyleyse, doktorlar ceset üzerinde giyinik olarak mı inceleme yaptı Savcılık otopsi yapılmadan, sadece ölüm raporuna bakarak mı defin izni verdi Cesedi rüşvet aldığı söylenen morg görevlisi dışında gören olmadı mı Töre cinayetlerinin gündemde olduğu dönemde 18 yaşındaki kadının ölümü neden soruşturulmadı Soruşturulduysa dilekçedeki bilgilere güvenlik güçleri ulaşamadı mı 

</TEXT>
</DOC>
