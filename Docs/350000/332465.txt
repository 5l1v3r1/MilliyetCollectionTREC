<DOC>
<DOCNO> 332465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/son/sondun22.html </URL>
<DATE> 2005/04/12/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Putin, 2008'de aday olmayacak... 
</HEADLINE>
<TEXT>

     Rusya Devlet Başkanı Vladimir Putin, 2008 yılında yeniden devlet başkanlığına aday olmayacağını söyledi. 
     İnterfaks ajansı, Putin'in dün Almanya'nın Hannover kentinde Alman ve Rus basınının temsilcileriyle yaptığı görüşmede, ''Anayasada değişiklik yapmayacağım ve anayasaya göre aynı kişi üçüncü kez aday olamaz'' dediğini duyurdu. 
     Putin, anayasaya göre aynı kişinin art arda olmaması halinde 3 kez aday olabileceğinin hatırlatılması üzerine, ''Doğru, ama bunu isteyeceğim konusunda emin değilim'' dedi. 
     Ukrayna'nın AB'ye alınması olasılığıyla ilgili bir soru üzerine de Putin, ''Bu sorunun insani bir boyutu var. Eğer Ukrayna Schengen'e dahil olursa çok kesin bir sorun ortaya çıkar. Bildiğim kadarıyla Ukrayna nüfusunun yüzde 17'si etnik olarak Rus. Bu, halkın bölünmesi olur. Bu, Doğu ve Batı Almanya'nın bölünmesi gibi bir şey olur'' diye konuştu. 
     Putin, dün Hannover'de, Almanya Başbakanı Gerhard Schröder ile birlikte Hannover Sanayi Fuarı'nın açılışını yapmıştı. 
     
</TEXT>
</DOC>
