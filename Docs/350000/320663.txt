<DOC>
<DOCNO> 320663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/04/son/soneko02.html </URL>
<DATE> 2005/03/04/ </DATE>
<TIME> 02.08 </TIME>
<AUTHOR>  </AUTHOR>
<HEADLINE>
Salihli Ticaret ve sanayi odası başkanlığına Talat Zurnacı getirildi 
</HEADLINE>
<TEXT>

     Manisa'nın Salihli ilçesinde Ticaret ve Sanayi Odası başkanlığına Talat Zurnacı getirildi. 
     Oda'nın konferans salonundaki seçimi, Salihli Ticaret ve Sanayi Odası başkanlığını 10 yıldır sürdüren Bülent Öztekin kaybederken, Gelişim Grubu'nun başkan adayı Manisa Organize Sanayi Bölgesi'ndeki Teleset firması Yönetim Kurulu Başkanı Talat Zurnacı başkan seçildi. 
     Oda'ya kayıtlı 2 bin 500 üyeden bin 256'sınin oy kullandığı seçimlerde Gelişim Grubu'nun adayı Talat Zurnacı 601 oy alırken, eski başkan Bülent Öztekin 494 oy topladı. Bülent Öztekin, kendi grubu olan Tüccarlar Grubu listesinden bir oy farkla Meclis'e giremedi. 
     Sonuçların açıklanmasından sonra konuşan Talat Zurnacı, başarının Salihli'lerin başarısı olduğunu söyledi. Seçimin demokratik bir şekilde gerçekleştiğini belirten Zurnacı, şöyle dedi 
     ''Salihli Gelişim Grubu kurulduğu günden beri Salihli ve bölgesini ekonomik anlamda kalkındırmak için önemli projelerimizi tek tek anlattık. Ticaret ve Sanayi Odası seçimlerini kazanmak bu projelerin birinci ayağı idi. Esas iş şimdi başlıyor. İlk icraatımız Salihli'lerin en büyük sorunlarından birisi olan işsizlik sorunun bir an önce giderilmesidir.'' 
     
</TEXT>
</DOC>
