<DOC>
<DOCNO> 329669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/02/son/sonsiy07.html </URL>
<DATE> 2005/04/02/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Rahşan Ecevit Vatan elden gidiyor 
</HEADLINE>
<TEXT>

     Eski Başbakan Bülent Ecevit'in eşi Rahşan Ecevit, misyonerlik faaliyetlerine dikkat çektiği "Din elden gidiyor" açıklamasına benzer bir çıkış daha yaparak, yabancılara toprak satışını, "Vatan toprağı yabancılara peşkeş çekiliyor" diye eleştirdi. 
     Rahşan Ecevit yazılı açıklamasında, iktidarın çıkardığı yasa ile ülkenin hem ekonomik hem de güvenlik açısından en önemli topraklarının yabancılara peşkeş çekildiğini belirtti. Yabancılara toprak satışına ilişkin yasanın Anayasa Mahkemesi'nce iptal edilmesine rağmen satışlara devam edildiğini kaydeden Ecevit, şöyle dedi 
     
     SATIŞLAR GİZLİ YÜRÜTÜLÜYOR 
     "Halkımızın yabancılara toprak satışı konusunda duyarlılığı bilindiği için de satışlar büyük bir gizlilik içinde yürütülüyor. Öyle anlaşılıyor ki, bugünkü hükümet vatan topraklarını satarak gelir sağlamak istiyor. Ülkemizde bazı yararlı sanayi yatırımları veya turistik yatırımlar yapmak için belirli ölçüler içinde toprak almak isteyen yabancılara elbette gerekli kolaşylıklar gösterilir. Fakat vatan topraklarının yabancılara olur olmaz satılmasına yol açacak uygulamalara göz yumulmamalıdır." 
     
</TEXT>
</DOC>
