<DOC>
<DOCNO> 314954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/14/ekonomi/eko01.html </URL>
<DATE> 2005/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye OECD'nin 16'ncı büyük ekonomisi oldu 
</HEADLINE>
<TEXT>


295 milyar dolara ulaşan milli gelirle OECD ükeleri arasında 16'ncı büyük ekonomi olan Türkiye, Avusturya'yı geride bıraktı 

ANKARA ANKA 

Türkiye, dünyanın en büyük ekonomilerinin oluşturduğu OECD üyesi ülkeler arasında geçen yıl bir basamak daha yükselerek 16'ncı büyük ekonomi oldu. 
OECD, üye ülkeleri için hesapladığı 2004 milli gelir rakamlarına göre 2003'te 239.7 milyar dolar olan Türkiye'nin milli geliri geçen yıl cari kurlarla yüzde 23.1 artarak 295 milyon dolara kadar yükseldi. OECD 2000 sabit fiyatlarıyla Türkiye'nin 2004'teki büyüme oranını ise yüzde 9.8 olarak tahmin etti. Türkiye, yüksek oranlı ekonomik büyümenin yanı sıra TL'nin dolar karşısında değer kazanmasından da kaynaklanan bu büyümeyle geçen yıl Avusturya'yı geride bırakarak OECD'nin en büyük milli gelirine sahip 16'ncı ülkesi konumuna geldi. Türkiye ekonomik krizde 145.6 milyar dolara kadar gerileyen milli geliriyle 2001'de OECD'nin en büyük 20'nci ekonomisi olmuştu. 2002'de Türkiye 184.2 milyar dolara çıkan milli geliriyle Danimarka'yı geride bırakarak 19'uncu sıraya yükseldi. 2003'te ise Norveç ve Polonya'yı geçerek 17'nci olmuştu. OECD ve dünya ülkeleri arasında ABD 11 trilyon 664.6 milyar dolarlık milli gelirle birinciliğini, Japonya 4 trilyon 665.4 milyar dolarla ikinciliğini, Almanya 2 trilyon 687.4 milyar dolarla üçüncülüğünü sürdürdü. 

OECD ülkelerinde milli gelir milyar dolar 2003 2004 ABD 10.951.3 11.664.6 Japonya 4.300.9 4.665.4 Almanya 2.401.9 2.687.1 İngiltere 1.798.0 2.115.0 Fransa 1.757.5 1.997.3 İtalya 1.468.3 1.671.1 Kanada 856.6 977.0 İspanya 840.5 972.3 Kore 605.4 663.2 Meksika 625.6 660.4 Avusturalya 527.4 639.0 Hollanda 512.7 571.4 İsviçre 321.8 356.3 Belçika 304.2 349.3 İsveç 301.6 343.6 Türkiye 239.7 295.0 Avusturya 255.2 289.9 Norveç 220.9 250.7 Danimarka 212.0 241.6 Polonya 209.5 237.9 Yunanistan 172.7 201.7 Finlandiya 160.8 182.6 İrlanda 152.1 180.5 Portekiz 146.6 165.5 Çek Cumh. 90.4 106.3 Macaristan 82.8 99.1 Yeni Zelanda 80.0 97.8 Slovakya 32.7 40.8 Lüksemburg 27.0 31.5 İzlanda 10.6 12.3 OECD 30 29.666.8 32.766.2 GELİŞMİŞ 7 23.534.5 25.777.6 

</TEXT>
</DOC>
