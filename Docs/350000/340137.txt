<DOC>
<DOCNO> 340137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/06/son/sondun45.html </URL>
<DATE> 2005/05/06/ </DATE>
<TIME> 22.25 </TIME>
<AUTHOR>  </AUTHOR>
<HEADLINE>
Yunan bandıralı gemi KKTC limanına demir attı... 
</HEADLINE>
<TEXT>

     Atina, Yunan bandıralı bir feribotun KKTC’nin Mogosa Limanı’na demirlediğini açıkladı. 
     Yunanistan Deniz Ticaret Bakanlığı, İngiltere’nin Harwich limanından denize açılan "Aegean Sun" adlı araba yüklü feribotun, yasakları çiğneyerek KKTC’nin Magosa limanına demirlediğinin öğrenildiğini duyurdu. 
     Yunanistan Deniz Ticaret Bakanı Manolis Kefaloyannis, yaptığı açıklamada, "İşgal kesimi limanına demirleyen geminin ait olduğu şirketle gemi kaptanının en ağır cezaya çartırılacaklarını" söyledi. 
     Kefaloyannis, "Gemi kaptanına en yakın Yunan limanına dönmesi talimatı verilmiştir. Bu talimata uymaması halinde 2 yıl hapis cezasına çarptırılacaktır. Milli çıkarları korumayan Yunan gemilerinin Yunan bayrağını taşımaları mümkün değildir" dedi. 
     
</TEXT>
</DOC>
