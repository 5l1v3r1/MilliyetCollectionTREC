<DOC>
<DOCNO> 334738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/19/son/sondun29.html </URL>
<DATE> 2005/04/19/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Papa seçiminde sonuç yok, bacadan bugün de kara duman çıktı... 
</HEADLINE>
<TEXT>

     Ölen Papa II. Jean Paul'ün Ioannes Paulus yerine yeni papayı seçecek kardinaller kurulu, bugünkü ikinci oturumlarında da anlaşamadı. Tarihi gelenekle, Sixtus Bazilikası'nın bacasından papanın henüz seçilmediği anlamına gelen kara duman salındı. 
     Vatikan'da 115 Kardinal, yeni papayı seçinceye dek oturumlarını sürdürecek. Papa seçildiğinde, kardinallerin el yazısıyla yazılmış seçim tercihlerini belirten oy pusulaları yakılmak suretiyle bacadan ak duman salınacak. 
     Dumanın tam kara görünmesi için bugün de oy pusulaları yakılırken kimyasal madde döküldü. Beyaz duman için kimyasal madde gerekmiyor. Dün de ilk oturumda bacadan siyah duman çıkmıştı. 
     Tarihsel adıyla Sixtus Sistine Baziliakası Şapeli'nin bacasını izlemek için seçim oturumlarının ikinci gününde San Pietro Aziz Petrus Meydanı'nda toplanan halk, bugünkü Sistine sobasının bacasından duman renginin önce gri çıkması ve ''acaba beyaza bürünür mü'' düşüncesi yüzünden heyecanlandı, sonradan duman tamamen karaya bürününce halk oturum sonucunu anladı. 
     Polonya asıllı ilk papa İkinci Jean Paul, 2 Nisan'da 26 yıl makamda kalmış olarak 84 yaşında öldü. 
     Vatikan'da bugün öğleden sonraki seçim oturumundan da Katolik dünyasının ruhani liderliği tahtına tayin kararı çıkmazsa yarınki çarşamba ilk oturum sabah yapılacak. 

     
</TEXT>
</DOC>
