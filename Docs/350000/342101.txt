<DOC>
<DOCNO> 342101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/13/spor/spo20.html </URL>
<DATE> 2005/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Sevdim seni bir kere 
</HEADLINE>
<TEXT>


YAKAN TOP Nilay YILMAZ 


Hollanda ve futbol denilince aklımıza kimler gelir ki Ajax, PSV Eindhoven, Gullit, Rijkaard, Van Basten filan. 
AZ Alkmaar, uzun zamandır adını duymadığımız bir Hollanda takımı. Ama geçen hafta UEFA yarı final maçında Sporting Lizbon'a karşı öyle bir futbol oynadılar ki, başarılarının hiç de tesadüf olmadığını cümle aleme ispatladılar. Takım ruhu, kolektif anlayış, dayanışma, inanç, azim... Hepsi vardı Alkmaar'da. Düşünelim ki bu takım, Portekiz'deki ilk maçta 4, evet tam 4 as defans oyuncusu olmadan oynamış ve Portekiz gibi güçlü futbol geleneği olan ülkenin S. Lizbon gibi en ünlü takımlarından birine karşı deplasmanda 2-1 yenilmiş, kupa maçları açısından gayet avantajlı sayılabilecek bir skor almıştı. Hollanda'daki maçta 90 dakika sonunda 2-1 Alkmaar üstünlüğü maçı uzatmaya götürürken, artık iyiden iyiye kalbimizi fetheden bu "fakir ama onurlu" takım finale çıksın diye dualar etmeye başlamıştık. Ve istediğimiz gol gelince de çok sevindik, 'artık finale çıkarlar' diyorduk ki, uzatmaların uzatmasında lanet bir korner, acı bir gol... 
Hepsi çok güzel adamlardı kabul, ama 35 yaşında, saçları dökülmeye başlamış Barry van Galen diye bir emektarları vardı ki, kendisi o geceden beri kalbimizin sahibidir. Maç boyunca hırslıydı, belki biraz agresifti, çok koşuyor, çalışıyor, kendini paralıyordu. Öğrendik ki, bu takımın alt yapısından yetişmiş, 20 senedir bu takımın formasını giyiyordu. Hayatı boyunca en büyük başarısı, birkaç yıl sonra jübile yapınca çocuklarına anlatacağı "büyük hikayesi", UEFA Kupası'nı nasıl kazandıkları olacaktı. Çok istiyordu ki, her halinden belliydi. Hele normal sürenin sonlarında, takımı 2-1 öndeyken çektiği o şut bir gol olsaydı... Ah ah... 
Maç bittiğinde hepsi yıkılmıştı. Olmamıştı, buraya kadardı. Ama o, dünyanın en güzel ağlayan adamıydı. O kadar güzel ağlayan birisi de asla yenilmiş sayılmamalıydı. 10 bin Alkmaar taraftarı, gözleri yaşlı ama mağrur, ellerinde takımlarının atkıları statta çalan "You will never walk alone" şarkısına eşlik ederken, biz de Alkmaar'lıydık. Bir maçı kaybeden Alkmaar, gönlümüzü kazanmıştı. Düşünüyordum "Van Galen hiç ağlamasaydı, futbol yine bu kadar güzel olur muydu " Kesinlikle olmazdı, biliyorum. 
Şimdi siz Jos Alvalade Stadı'nda oynanacak S. Lizbon - CSKA Moskova UEFA final maçında şampiyonun belirleneceğini mi sanıyorsunuz Ben o kupanın final maçını da, maç sonunda mutluluktan ağlayarak UEFA Kupası'nı kaldıran Van Galen'i de gördüm. Yoksa siz görmediniz mi 

Yağmur, çamur demeden futbolun tüm meşakkatine rağmen tek amaç her zaman 'o golü' atmak olmuştur. 
Hakan Dilek 


Haberiniz var mı 

1871 yılında kaleciler ilk kez futbol kurallarında yer aldı. Bu tarihe kadar herkes topu yakalamakta serbestti. Yani her oyuncu aynı zamanda takımın kalecisiydi. Sabit bir kişi yerine, gole en yakın olan oyuncunun kaleci olmasına karar verilince değişen bir şey olmadı, yine her oyuncu kaleci oldu. 



Kavakmış kavak 
Beşiktaş 100 yıllık bir çınarken bunun cezasını çekmişse, Diyarbakır kim ya 
Adnan Menderes Aybaba - Telegol, Star 

Ümit Aktan'la ER seri no 47 
Ankaragücü ve Diyarbakırspor için artık alarm çalıyor. Alarm da değil çanlar çalıyor. Hatta çanlar kimin için çalıyor 
Radyo D 

Coğrafyanın suçu 
Van'ın, Diyarbakır'ın o bölgede oluşu onların suçu mu 
Osman Tamburacı - 3.Devre, Kanal D 

Kahrolsun zirvedekiler 
Ligin zirvesi aynı kalırken olan Diyarbakır'la Ankaragücü'ne oluyor. 
Ümit Aktan - Radyo D 

Durum 2-1 
Diyarbakırsporlu seyirci oyun alanına girdi. "Takımım gol atamıyorsa, ben gol olayım" dedi ve kendisini Fenerbahçe kalesine bıraktı. 
Ender Bilgin - Radyo D 

Hadi canım 
Ziya Şengül Eğer parasal ceza yerine saha kapatma cezası almış olsaydı Diyarbakırspor, o zaman Fenerbahçe'nin önünü açmak için Diyarbakır'ın sahası kapatıldı denicekti. 
Serhat Ulueren Kimse bir şey demicekti. 
Telegol, Star 

Espri Rüzg rı 



</TEXT>
</DOC>
