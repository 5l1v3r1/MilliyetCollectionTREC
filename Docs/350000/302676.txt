<DOC>
<DOCNO> 302676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/02/dunya/dun01.html </URL>
<DATE> 2005/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kayıp 34 Türk'ten 25'i sağ 
</HEADLINE>
<TEXT>



GÜNEY Asya'daki tsunami felaketi sırasında Tayland'da kayıp oldukları belirtilen 34 Türk'ten 25'inin hayatta olduğu ortaya çıktı. Tayland'daki kayıp 34 Türk'ten 25'i, büyükelçilik yetkililerine ulaşarak hayatta olduklarını bildirdi. CNN Turk'ün haberine göre, hayatta kalan 25 Türk'ün bir kısmı Türkiye'ye döndü, yurtdışında yaşayanlar da yaşadıkları ülkelere döndü. 9 Türk'ten ise h l haber alınamıyor. Tsunami felaketinde, şimdiye kadar resmi olarak öldüğü bildirilen tek Türk, ABD'nin İstanbul Başkonsolosluğu Ticari Ataşe Yardımcısı Ezgi Gümüşoğlu. 

Kolera salgını başladı 
Sri Lanka'nın ayrılıkçı Tamil gerillalarının kontrolündeki kuzey bölgesinde yaklaşık 100 bin kişinin tedavi gördüğü yardım merkezinde görev yapan 6 kişilik Türk ekibi GEA, bölgede kolera salgınının kendini göstermeye başladığını bildirdi. GEA, afet bölgesinde malzeme yetersizliği, sağlıklı su ve mikrop arandırıcı ilaç sıkıntısının da had safhada olduğunu belirtti. 
Öte yandan BM, deprem ve tetiklediği dev dalgalar yüzünden ölenlerin sayısının 150 bine yaklaştığını açıkladı. 


</TEXT>
</DOC>
