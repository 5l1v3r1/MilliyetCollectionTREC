<DOC>
<DOCNO> 308627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/23/son/sondun12.html </URL>
<DATE> 2005/01/23/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Irak'ta bir hastanede yangın çıktı 12 ölü, 100 yaralı 
</HEADLINE>
<TEXT>

     Irak'ın Nasıriye kentindeki bir hastanede kısa devre sonucu çıkan yangında 12 kişinin öldüğü bildirildi. 
     Irak polisi, gece çıkan yangında 12 kişinin öldüğünü, birçok kişinin yaralandığını belirtti. 
     Yangının sabah saatlerinde söndürülebildiğini kaydeden polis, yangında hastanenin altı katının ve içindeki tüm teçhizatın tahrip olduğunu, hastanedeki yüz kadar hastanın tahliye edildiğini açıkladı. 
     
     DİĞER GELİŞMELER 

     Öte yandan Musul'da direnişçilerle çıkan çatışmada bir Amerikan askerinin öldürüldüğü bildirildi. 
     Bu arada Irak polisi, Bağdat'ın güneyinde Irak İslam Partisi'nin bir yetkilisini tutukladığını açıkladı. 
     Yapılan açıklamada, ''Irak İslam Partisi'nin Babil, Kerbela, Necef, Divaniye ve Mutanna bölgelerinden sorumlu yetkilisi Macid Faysal Ebbud tutuklandı'' denildi. 
     Ebbud'un, Mahavil'deki evinde yapılan arama sırasında tutuklandığı belirtildi. Ebbud'un tutuklanma nedeni hakkında bilgi verilmedi. 
     Seçimin 6 ay ertelenmesi talebi reddedilen Sünni Irak İslam Partisi, bu kararı protesto amacıyla gelecek hafta yapılacak genel seçimlerden çekilmişti. 
     Öte yandan, kimliği belirlenemeyen kişiler, Bağdat'ın güneyindeki Hille yakınlarında bulunan bir seçim bürosunu dinamitledi, saldırı anında boş olan büroda can kaybı olmadığı kaydedildi. 
     
</TEXT>
</DOC>
