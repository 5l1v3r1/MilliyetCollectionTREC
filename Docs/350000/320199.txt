<DOC>
<DOCNO> 320199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/siyaset/axsiy01.html </URL>
<DATE> 2005/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Faşist suçlaması 'ifade özgürlüğü' 
</HEADLINE>
<TEXT>


AİHM, Mehmet Ağar'a "eli kanlı faşist" dediği için hapse mahk m edilen ve öğretmenlikten atılan İlknur Birol'un sözlerini ifade özgürlüğü içinde yorumladı 

Gökçer Tahincioğlu - Ankara 


Avrupa İnsan Hakları Mahkemesi AİHM , dönemin Adalet Bakanı Mehmet Ağar'a "faşist" dediği için hapse mahk m olan ve öğretmenlikten atılan İlknur Birol'u haklı buldu. Ancak Birol, PKK lideri Abdullah Öcalan'ın yeniden yargılanmasını engellemek için çıkarılan düzenleme nedeniyle tekrar yargılanamayacak, öğretmenliğe de dönemeyecek. 
KESK'in 18 Nisan 1996'da İstanbul Kadıköy'de düzenlediği mitingde konuşan Eğitim - Sen üyesi Birol, Ağar için, "Eli kanlıları hükümetin başına getiriyorlar. Eli kanlı faşistleri Adalet Bakanı yapıyorlar" dedi. Birol hakkında TCK'nin 159. maddesinde düzenlenen, "hükümetin manevi şahsiyetini alenen tahkir ve tezyif" suçundan dava açıldı. Birol bir yıl hapis cezasına çarptırıldı. Yargıtay'ın da onayının ardından, Öğretmenler Günü'nde cezaevine konulan Birol, aldığı ceza nedeniyle meslekten de atıldı. Cezası bitince AİHM'ye başvuran Birol'un açtığı dava, önceki gün sonuçlandı. Kararın Avrupa İnsan Hakları Sözleşmesi'nin AİHS "ifade özgürlüğü" başlıklı 10. maddesine aykırı olduğunu belirten AİHM, Türkiye'yi avukatlık masraflarıyla birlikte 9500 euro tazminat ödemeye mahk m etti. 

Öcalan kararı 
AİHM kararlarını yeniden yargılama nedeni sayan Türkiye, Öcalan'ın yeniden yargılanmasını engellemek için, karara bağlanmamış başvuruları kapsam dışı bıraktı. Düzenleme 2003'te yürürlüğe girdiği için Birol da yeniden yargılanamayacak. Birol, ancak mahkemelerin söz konusu ayrımın AİHS'ye aykırı olduğunu belirterek yeniden yargılama yönünde radikal bir karar vermeleri halinde bu şansa kavuşabilecek. 

Sigorta acentesinde 
İstanbul sigorta acentesinde çalıştığını söyleyen Birol, Başbakan Erdoğan'ın siyasi yasağını kaldıran yasal düzenlemelerin ardından öğretmenlik yapabilmek için başvurduğunu belirtti. Birol, "Önce atamam yapıldı. Ancak daha sonra bunun devlet memurlarını kapsamadığı belirtilerek iptal edildi. Buna karşı idare mahkemesinde dava açtım. AİHM kararını da oraya sunacağım" dedi. 

Türkiye mahk m 

Mehmet Ağar'a faşist dediği için hapis yatan öğretmen Birol, AİHM tarafından suçsuz bulundu. Hapis kararının Avrupa İnsan Hakları Sözleşmesi'nin "ifade özgürlüğü" başlıklı 10. maddesine aykırı olduğunu belirten AİHM, Türkiye'yi avukatlık masraflarıyla birlikte 9500 euro tazminat ödemeye mahk m etti. 


</TEXT>
</DOC>
