<DOC>
<DOCNO> 344362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/20/son/sontur18.html </URL>
<DATE> 2005/05/20/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Taşlı sopalı arazi kavgası 13 yaralı 
</HEADLINE>
<TEXT>

     Şanlıurfa’nın Viranşehir İlçesi’nde, arazi anlaşmazlığı nedeniyle çıktığı bildirilen taşlı sopalı kavgada 13 kişi yaralandı. 
     AA muhabirinin aldığı bilgiye göre, ilçeye bağlı Konakyeri Köyü’nde Ramazan G, aynı köyde yaşayan Veysi K. ile tarla meselesi nedeniyle tartıştı. 
     İki tarafın yakınlarının da dahil olmasıyla kısa sürede kavgaya dönüşen, sopa ve taşlarında kullanıldığı olayda Ramazan, Seydo, Mustafa, Sinan, İbrahim ve Salim G. ile Veysi, Aydın, Erol, Eyyüp, Halil K. ve Halil İ. ile Fayzullah İ. yaralandı. 
     Vücutlarının çeşitli yerlerine isabet eden taş ve sopa darbesiyle hafif yaralanan Seydo, Mustafa, Sinan, İbrahim ve Salim G ile Aydın, Erol, Eyyüp, Halil K ve Halil İ ile Fayzullah İ ifadeleri alınmak üzere İlçe Jandarma Komutanlığı’na götürüldü. Durumu ağır alan Ramazan G. ve Veysi K. Şanlıurfa’daki hastanelere sevk edildi. 
     Olaydan sonra jandarma ekiplerinin köy çevresinde güvenlik önlemi aldığı ve soruşturmanın sürdüğü bildirildi. 
     
</TEXT>
</DOC>
