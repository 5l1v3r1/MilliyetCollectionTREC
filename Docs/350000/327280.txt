<DOC>
<DOCNO> 327280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/26/yazar/tamer.html </URL>
<DATE> 2005/03/26/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Turkcell'in Wall Street'e girdiği gün... 
</HEADLINE>
<TEXT>


Yer New York Borsası 
Tarih 11 Temmuz 2000 
Saat 09 30 
Biz bir grup talihli gazeteci, Wall Street'in devasa işlem salonunun ziyaretçilere ayrılan üst galerisinden nefeslerimizi tutmuş, gong sesini bekliyoruz. Çukurova Grubu'nun sahibi Mehmet Emin Karamehmet gonga vurduktan sonra, sağ kolu Osman Berkmen'le birlikte salyangoz antenli şapkalarını başlarından çıkartıp salona fırlatıyorlar ve ilk Türk şirketi Wall Street'te işlem görmeye başlıyor... 
O tarihte Wall Street'te 50 ülkeden 3200 kadar şirket vardı ve henüz 6 yıllık geçmişi olan Turkcell, 16.7 milyar dolarlık piyasa değeriyle Good Year'dan Lockheed'e, Xerox'tan Caterpillar'a, Volkswagen'dan Renault'a yılların köklü dünya markalarını bir anda sollayıp geçivermişti. 
Hatırlayacaksınız, o günlerde yeni ekonominin yeniden tarif ettiği değerlerde ciro, k r - zarar gibi klasik ölçüler yoktu. Şirketlerin gücünün tek ölçütü piyasa değeriydi. Ve Turkcell de bu tarife çok uygundu 
Sermayesi 574 milyon dolar 
Cirosu 1.7 milyar dolar 
Piyasa değeri 16.7 milyar dolar 
Evet, Turkcell'in New York Borsası'nda tescil edilen piyasa değeri, o günkü cirosunun tam 10 katıydı. Karamehmet ve Finli ortağı Sonera'nın, Turkcell'in 11'ini halka açmakla elde ettikleri gelir, 1 yıllık cirodan yüksekti. Ama yine de New York'ta birlikte bulunduğumuz 2 gün süresince Karamehmet hep mahzun gibiydi. New York Borsası'nın o günlerdeki Başkanı Richard Grasso ile birlikte borsanın önünde elinde mendil halay çekerken de, aynı akşam Amerikalı finans çevrelerine verilen kokteylde de, otel lobisinde karşılaştığımızda da -ser verip sır vermese de biraz buruk duruyordu. Biraz kurcalayınca öğrendik 
Turkcell için 16.5 - 20 milyar dolar aralığında biçilen piyasa değerinin en altlara yakın bir yerde, 16.7 milyar dolar seviyesinde oluşması, Karamehmet'in kanına dokunmuştu. Onun gözünde şirketinin değeri 20 milyar dolara daha yakın bir yerdeydi... 
3 AY SONRA - Turkcell hissesi, Türkiye ve ABD'de borsaya açıldıktan sonraki 3 ay içinde 40 değer yitirerek, 44 bin liradan 28 bin liraya düştü. Şirketin piyasa değeri de 16.7 milyar dolardan 10.5 milyar dolara düştü.1 YIL SONRA - Turkcell hisselerindeki hızlı düşüş, şirkette 37 hissesi olan Finli Sonera'yı da etkiledi. Mart 2000'de dünya borsalarında 97 euro'ya kadar yükselen Sonera hisseleri, Ağustos 2001'de 5.99 euro'ya indi.1 YIL 1 AY SONRA - Turkcell'in piyasa değeri 1.6 milyar dolara indi.1 YIL 2 AY SONRA - İMKB'de Turkcell hissesi 3600 liraya düştü. Bu Turkcell için dip noktaydı. 



</TEXT>
</DOC>
