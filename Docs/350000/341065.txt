<DOC>
<DOCNO> 341065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/10/guncel/gun03.html </URL>
<DATE> 2005/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayrı evde oturmak yozlaşma mı 
</HEADLINE>
<TEXT>


Erdoğan'ın, "Aileden uzak olmayı modernlik kabul eden bir anlayış türedi. Kültürümüzde bu yok" sözlerine uzmanlar tepki gösterdi 

Şükran Pakkan - İstanbul 

Başbakan Recep Tayyip Erdoğan'ın, ailesinden ayrı yaşayan bireyleri eleştirdiği konuşması, birçok kesimden tepki gördü. Erdoğan'ın kültür yozlaşması olarak tanımladığı aileden ayrı yaşama isteminin bir kültür değişiminden ibaret olduğunu savunan uzmanlar, "Başbakan, zihnindekileri yansıtmış" dedi. "Şimdilerde annesinden uzak olmayı modernlik kabul eden bir anlayış türemeye başladı. Kültürümüzde böyle bir şey yok" diyen Erdoğan'ın sözlerine şu eleştiriler geldi 

Aile yapısı değişiyor 
Prof. Dr. Nilüfer Narlı Sosyolog "Türkiye'de aile yapısı değişiyor. Daha geniş aileden, çekirdek aileye doğru bir gidiş söz konusu. Ekonomik özgürlüğe sahip bireyler, aileden ayrı ev açıyor. Tek kişilik hanelerin sayısında bir artış var. Bunlar endüstri ve bilgi çağının kaçınılmaz sonuçları. Aile terbiyesi h l çok önemli, ailenin denetim mekanizması da. Bireylerin ailesinden ayrı oturma kararlarını olumsuz göremeyiz." 

Bu, kültür değişimi 
Prof. Dr. Nur Vergin Siyaset sosyoloğu "Çocukların ailesinden uzakta yaşamaları kültür yozlaşması değil, kültür değişimidir. Aile evinden ayrı oturmak, ekonomik şartların sağladığı bir imk n haline geldi. Eskiden 3 kuşak aynı evde otururduk, şimdi ayrı yaşıyoruz diye yozlaştık mı Açıklama, başbakanın zihnini yansıtmaktadır ve Türkiye'yi, AB'ye taşımak isteyen Başbakan'ın zihniyetini göstermektedir." 

Tanım yanlış 
Prof. Dr Bahattin Akşit ODTÜ Sosyoloji Bölümü Öğretim Üyesi "Yozlaşma tanımı yanlış olmuş. Belki, yalnız yaşamak amacıyla ısrar eden gençleri kastetmiştir. Belli bir yaşa gelince, gençler bağımsızlaşmak ister. Ailesinden ayrı yaşamaya başlar, bu ailesinden koptuğu anlamına gelmez. Farklı kültürlerin, farklı anlayışları vardır, sabitleşmiş, doğru kültür yoktur." 

Kültür çatışması 
Dr. Aynur Sayım Psikolog "Ergenlikte, aileden çok çevre önem kazanıyor. Anne babalar da, o güne kadar kontrol edebildikleri çocuklarını kontrol edemediklerini düşünerek baskı uygulayabiliyor. Bu dönemde kültür çatışması yaşanabiliyor. Anne babanın kültürüyle, çocuklarınki farklı. Bunun getirdiği bir özgürlük düşüncesi söz konusu. Bireysel olarak her aileye göre farklı. Bir aileye göre doğru olurken, diğer aileye göre yanlış olabilir. Bu kültür yozlaşmasına işaret etmez, ancak aile dinamiği ile ilgili bir konudur." 

Aileye saygı sürüyor 
Güldal Okuducu CHP Milletvekili "Kültür yozlaşması yaşadığımız açıktır, bu yozlaşmaya nelerin hizmet ettiği de açıktır. Manipülasyonlara rağmen, toplum aileye saygı gibi değerlerini taşımaya devam etmektedir. Ailenin bireyinin ayrı yerde yaşaması, yozlaştığı anlamına gelmez. 'Tecavüz edilen kadın, tecavüzcüsüyle evlensin' demek kültür yozlaşmasıdır." 

Aile eğitiminin yeri ayrı 
Akif Gülle AKP Milletvekili, Genel Başkan Yardımcısı "Muhafazak r bir parti olarak biz çocukların şahsiyetinin oluşmasında ve toplumla uyumunda, aile eğitiminin farklı bir yeri olduğuna inanıyoruz. Çocuklarımızın iş güç sahibi olup, aile oluşması safhasına kadar aile bütünlüğü içerisinde olması gerektiğini düşünürüz. Bu yapının dışında, eğitim safhasında aileden kopuk yaşamaya özenen gençlik kitleleri oluşmaya başladı. Bunu doğru bir sosyolojik gelişme olarak görmüyoruz." 


</TEXT>
</DOC>
