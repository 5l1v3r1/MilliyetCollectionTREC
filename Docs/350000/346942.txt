<DOC>
<DOCNO> 346942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/29/son/soneko10.html </URL>
<DATE> 2005/05/29/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Çin'den AB'ye tekstil tepkisi 
</HEADLINE>
<TEXT>

     Pekin yönetiminin, Avrupa Birliği’nin AB Çin’den ithal edilen iki tür tekstil ürününe sınırlamalar koymasına ve özel koruma tedbirleri uygulamasına kesinlikle karşı olduğu açıklandı. 
     Çin Ticaret Bakanlığı Szcüsü Chong Çüen, Pekin’de yaptığı açıklamada, ülkesinin, AB’nin yalnızca üç aylık kesin olmayan istatistiklere bakarak soruşturma başlatmasının ve özel koruma tedbirleri uygulamayı kararlaştırmasının yanlış olduğu görüşünü savunduğunu belirtti. 
     Sözcü, bunun AB"deki ticaret çevresine ticari korumacılık yönünde yanlış sinyal verdiği gibi Çin işletmelerinin tekstil ticaretinin küreselleşmesinde sahip olması gereken doğal hakları zedelediğini kaydetti. 
     Çüen, ülkesinin AB ile arasında tekstil ticaretinde ortaya çıkan sorunları gerçekçi tutum ve istişare yoluyla uygun bir şekilde çözmeye hazır olduğunu da ifade etti. 
     AB Ticaret Komisyonu, AB Komisyonu’nun Çin menşeli tişört ve keten ipliğine karşı özel koruma tedbirleri uygulama kararını önceki gün Çin tarafına duyurmuştu. 
     
</TEXT>
</DOC>
