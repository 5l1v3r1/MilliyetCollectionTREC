<DOC>
<DOCNO> 315249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/15/guncel/gun02.html </URL>
<DATE> 2005/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Okulda kola yasağı 
</HEADLINE>
<TEXT>


Marmaris Milli Eğitim Müdürlüğü, ilçedeki okullarda hamburger, döner, patates cipsi ve kola satışını yasakladı. Okul kantinlerinde gazete satılacak 

MUSTAFA SARIİPEK Muğla DHA 

Marmaris Milli Eğitim Müdürlüğü, ilçedeki okullarda döner, hamburger, patates cipsi ve kola satışını yasakladı. Sadece su, simit, açma ve tostların çok düşük k rla satılabilmesine izin verilirken, öğrencilerin okuyabileceği nitelikte gazetelerin satışına da izin çıktı. 

Fazla k r yok 
Marmaris İlçe Milli Eğitim Müdürü Züleyha Aldoğan imzasıyla okullara gönderilen 10 maddelik yazıda, okullarda satışı yapılacak ve yapılamayacak ürünler, ayrıntılarıyla yer aldı 
Kantinlerde TSE belgeli ürünlerin satılması zorunlu.Kantinlerde Milli Eğitim Müdürlüğü ve okul idarelerinin belirleyeceği gıda maddelerinin dışında hiçbir şey satılamayacak, satış fiyatları da oluşturulacak komisyonlarca belirlenecek.Öğrencilerin kültürel gelişimine katkı sağlayacak bilim ve eğitim içerikli dergi ve günlük gazetelerin hangileri olacağını okul idaresi belirleyecek. Kantinlerde sulu yemek yapılamayacak.Bunlara uymayan kantinlerin sözleşmeleri feshedilecek. 
Aldoğan, "Okul kantinleri büyük kazanç yeri olmayacak" diye konuştu. 


</TEXT>
</DOC>
