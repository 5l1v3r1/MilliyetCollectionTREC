<DOC>
<DOCNO> 348231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/02/son/soneko39.html </URL>
<DATE> 2005/06/02/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
ULI Türkiye Başkanı Mortgage'yi finanse edecek kaynak yok 
</HEADLINE>
<TEXT>

     Urban Land Institute ULI Türkiye Başkanı Hakan Kodal, Mortgage sistemi geldiğinde, Türkiye'deki konut talebinin önümüzdeki 10 yıl içinde iki katına çıkacağını söyledi. 
     Kodal, kar amacı gütmeyen eğitim ve araştırma kuruluşu ULI tarafından düzenlenen ''ULI 2005 Avrupa Gayrimenkul Zirvesi''nin ''Gelişmekte olan Avrupa'da Trendler ve Fırsatlar Ofis, Konut, Turizm, ve Alışveriş Merkezleri'' konulu oturumunda yaptığı konuşmada, Türkiye'deki konut piyasası hakkında bilgi verdi. 
     Türkiye'de insanların konut alımı konusunda kendini finanse ettiğini anlatan Kodal, konutların yüzde 97'sinin kredisiz bir şekilde alındığını söyledi. 
     Günümüzde konut kredisinde vadelerin uzadığını, ancak faizlerin hala çok yüksek olduğunu dile getiren Kodal, ''Gerçekten ipotek piyasası var olunca, Mortgage sistemi geldiği zaman konut talebi önümüzdeki 10 yıl içinde iki katına çıkacaktır'' dedi. 
     Kodal, şunları söyledi 
     ''Mortgage bu pazarlarda gerçekten etkin olduğu zaman, konut piyasasını patlatacak, parlatacaktır. Mortgage sistemini finanse etmek için para lazım. Ama bu para Türkiye'de yok. Dolayısıyla bizim dış yatırımı çekmemiz lazım. Dış fonları çekmemiz lazım. Burada kilit olan şey, acaba gerekli olan bu yatırımları çekebilecek miyiz '' 
     
     İSTABUL'A MEGA CENTER 
     Hollanda merkezli AM Development International'ın direktörlerinden Patrick Van Dooyeweert de, geçen yıl Kasım ayında Türkiye pazarına girdiklerini ve Türk Mall ile ortak olduklarını söyledi. 
     Türkiye'nin gerçekten parlayan bir yıldız, büyüyen bir ülke olduğunu ifade eden Dooyeweert, kendi ofislerinde 10 kişi ile çalışmaya başladıklarını, şimdi ise 40 kişiye ulaştıklarını kaydetti. 
     Türkiye'nin özellikle perakende piyasasında çok büyük fırsatlar sunduğunu belirten Dooyeweert, 150 bin metrekarelik bir alışveriş merkezi projesi üzerinde çalıştıklarını söyledi. 
     Dooyeweert, İstanbul'un coğrafi kalbinde, perakende mağazalar olacak şekilde Forum İstanbul Mega Center adını verdikleri yapının inşaat iznini almak üzere olduklarını anlattı. 
     
</TEXT>
</DOC>
