<DOC>
<DOCNO> 312240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/04/spor/ygokberk.html </URL>
<DATE> 2005/02/04/ </DATE>
<TIME>  </TIME>
<AUTHOR> Bilgin GÖKBERK  </AUTHOR>
<HEADLINE>
Bir G.Saray Doları 
</HEADLINE>
<TEXT>



Kimi Anelka'yı alır, kimi Kabze'yi... Kime ne... Bir yönetim tasarrufudur... Hele Kabze'yi alan, Galatasaray'ın gelmiş geçmiş bu en bila - kabiliyet ve en terso yönetimi ise... 
Üstelik belki genç Dardanelli, genç kaşar Anelka'dan daha da faydalı olacak. 
Belki Avrupa'nın en yetenekli santrforu İstanbul'dan 3-5 ayda ayrılacak... 
Bekleyelim ve görelimi de var yani iki transferin... 
Uzatmayalım. 
Bir yönetim zaafı değildir, en değerli rakibi Nicolas'ı alırken, Dardanelli Hasan'ı almak... 
Ama ya ikisine aynı gün imza attırmak 
Anelka, Fener'de yazıyordu, hemen yanında Kabze de Galatasaray'da... 
İşte bu bir yönetim zaafı... 
Bir Galatasaray yönetimi zamanlamadan bu kadar mı bihaber olur 
Bir Galatasaray yönetimi hem takımını, hem kulübünü, hem Galatasaraylılar'ı, hem aldığı futbolcusunu bu kadar mı bozar 
Aylardır peşinden koştukları Dardanelli transferin ilk gününde alsalardı kimsenin gıkı bile çıkmazdı... 
Alamadılar... 
Anelka bağıra bağıra geldi... 
Uyanamadılar... 
Kabze'yi, Anelka'lı son güne bıraktılar... 
Hem de 700 bin Galatasaray doları vererek aldıkları bir oyuncuyu, aldıkları gün mundar ettiler. 

Eğrisi doğrusuna 
Elindeki malı bu kadar kötü pazarlayan başka bir yönetim dünya üzerinde var mı acaba 
Galatasaray Başkanı, pazarlıklarıyla ünlü Avrupa'da... Fiyatı şudur verin alın denilen nice oyuncuyu, yöneticileriyle aylarca pazarlık yapıp, sonunda 3-5 mislini verdikleri halde alamadılar... 
Canaydın'ın bıktırıcı pazarlıkları satıcılara afakanlar bastırttı... 
Görüşme masalarında fenalık geçirdiler, sinirlenip belki de daha ucuza başka takımlara verdiler... 
Dardanelli'ninki böyle de, sanki Metzli'ninki farklı mı 
Fransa Ligi'nin en gözde gençlerinden biri kimseyi alamıyoruz bari bunu alalım havasında alındı. 
Galiba eğrisi doğrusuna denk gelen bir Galatasaray transferi demek en doğrusu belki de... 
Galatasaray Yönetimi yine Refik'ine, Ergun'una, Fatih'ine bulaştırdı. 

Ne var halimde 

Milliyet'in yılın Sporcusu gecesinde Aziz Yıldırım, bu ne hal böyle dedi. 
Bu ne hal böyle dediği de... 
Siyah 10 numara bir Amerikan gecce botu. 
10 numara mavi bir gecce jeani. 
Doğduğum son 9 Haziran'da 100 yaşında ölen babamın 50 sene önce diktirdiği tek düğmeli kruvaze kısa 10 numara bir siyah smokin ceket. 
Omzumda bir siyah kazak. 
Ve siyah 10 numara bir gecce beresi... 
Fenerbahçe Başkanı, Dünya kulübü yapmak istiyor Fenerbahçe'yi... 
Kendisi de bir dünya kulübü başkanı olacak. 
Bu tiplere alışmalı... 
Mesela şık bir Milano geccesinde bile beni her türlü top tene sokabilecek pılım pırtım, bu ne hal böylelik değildi kısaca. Fenerbahçe Başkanı da çok sık gidiyor mesela Milano'ya 
Hiç mi sağına, soluna bakmıyor gecceleri... 

ELLERİNDE MOUSE, KENDİLERİ MOUSE... 

Ekşi sözlükten 
14.01.2005 tarihinde Milliyet gazetesinde çıkan yazısı yüzünden kendisine telefon açtım ve neden böyle bi yazı yazma ihtiyacı hissettiğini sordum. 
Bana, 22.05.2004 tarihinde sözlüğe üye olduğunu, ama ssg'nin topluk yapıp çaylaklığını hala onaylamadığını, kendisinin de my jekyll doesnt hide'den kendisine referans vermesini istediğini, my jekyll doesnt hide'in ise böyle bir şeye yanaşmadığını, o yüzden intikam aldığını söyledi. 
cevher67, 15.01.2005 21 02 21 04 
İçinde tek bir doğru yok ki... Külliyen yalan... Ne arandığım, ne söylediklerim, ne de gerisi... 
"Ekşi sözlük"çe bir şaka olmalı. 
Bu üstelik sadece birtanesi... 


Onun için... 
Ne isterseniz yazın... 
Sadece yalan yazmayın... 
Yazarken rumuz değil, isminizi, soyadınızı kullanın... 
Yerse tabii... 


Ekşi sözlük zeki, renkli yazarları olan en karizmatik sitelerden biri. Ama en yalancılar da bu sitede. Yöneticileri arasında gazeteci bile olan Ekşi sözcükçüler, bu bir kısım yalancı fareyi ne zaman kovacaklar Bilgin Gökberk, 03.02.2005, 17 10 

Ne günah işledikse 

Süreyya'yı küçükken kapan Yücel Bey... 
CHP'ye yapışan Deniz Bey... 
Mesela DSP'yi bitiren Rahşan Hanım veya Bülent Bey... 
100 yıllık Galatasaray'ın 100. yıldaki yönetimi. 
Tsunamizedelere yardım maçını organize eden edemeyen Futbol Federasyonu... 
Mesela basketbolu iki - üç kişiyle yöneten Turgay Demirel... 
Hepsi ufak olsun, yeter ki bizim olsuncu... 
Yalnız bunlar mı 
Değil tabii... 
Saymakla bitmez... 
Bunlar ilk aklımıza gelenler... 
İşte altı üstü, dört - beş satırla... 
Topunu birden çıkarttım aradan. 

Siz de 

Adı Futbol Ateşi. Sunan Rea h'sız Muhtar 
Konuklar Ömer Çavuşoğlu, Abdurrahim Albayrak, Kazım Kanat. 
Ve bi garibim Ali Aydın... 
... Ve, Galatasaraylı, Beşiktaşlı, Fenerbahçeli tribünler... 
Tek eksik, Kaynana Semra... 
Çavuşoğlu'nun üstelik prime time da h l söyleyecek sözü varsa... 
Ve daha da acccaipi, hala dinleyeni... 
Albayrak'ın söyleyecek sözü varsa... 
Kanat'a tabi pas... 
Ali Aydın, nerdeeen nereye... 
Ve Rea Muhtar tabi, her dem cin, her dem akıllı... 
Ve 7'sinde ne ise... 

SERİ İLANLAR 
Pazartesi - Çarşamba 09.30 - 10.00 Radyo D'de 
Cuma'ları ise Milliyet'teyiz Başka şubemiz yoktur. 
İmza Köyün Delisi 




</TEXT>
</DOC>
