<DOC>
<DOCNO> 331139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/07/son/sonsiy12.html </URL>
<DATE> 2005/04/07/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
ANAP'a geçen Serpil Yıldız Konuşursam zor durumda kalırlar 
</HEADLINE>
<TEXT>

     Elif DEMİRCİ İZMİR, DHA 

AKP'den istifa ederek ANAP'a geçen İzmir Milletvekili Serpil Yıldız, kendisini vefasızlıkla suçlayıp, "AKP gömleği ona bol geldi'' diyen AKP İzmir Milletvekili İsmail Katmerci'ye tepki gösterdi. Yıldız, "Bu gömlek bana bol değil, dar geldi. Milli görüş mü, başka birşey mi ne olduğunu da anlayamadığım bu gömlek beni çok sıktı'' dedi. 
     AKP İzmir Milletvekili İsmail Katmerci, kendisinin partiye davet edip Karşıyaka İlçe Saşkanı ardından da milletvekili yaptığını söylediği Serpil Yıldız'ın partisinden istifa edip, ANAP'a geçmeden önce kendisine haber vermemesine tepki gösterdi. Katmerci, Yıldız için, "Beni hayal kırıklığına uğrattı. AKP gömleği ona bol geldi. Bir sonraki seçimi düşünerek parti değiştirdi ama seçilemez'' dedi. 
     Yıldız, Katmerci'nin bu sözleri üzerine AKP gömleğinin' kendisine bol değil, aksine dar geldiğini belirterek, gelecek seçimde seçilme kaygısı taşımadığını, bu kaygıyı taşıması halinde baraj altında kalan bir parti yerine daha revaçta olan partiyi tercih etmesi gerektiğini öne süren Yıldız, şunları söyledi 
     "Bir dahaki seçimlerde kimin seçilip seçilmeyeceğine Katmerci değil, Türk halkı karar verir. İsmail Katmerci gibi seçilme kaygısı taşısam, tüm antidemokratik uygulamalara sessiz kalır, Başbakan Erdoğan ve ekibine kayıtsız şartsız biat ederdim. Beni kendisinin milletvekili seçtirdiğini söylemiş. Karşıyaka ilçe başkanı olmam için bana yalvardığı günleri unuttu. Milletvekili adaylığıma geline, ben çok başarılı bir ilçe başkanıydım. Teşkilat içinde yapılan eğilim yaklamsında barajı geçemedim. Çünkü o yoklamanın nasıl yapıldığını anlatırsam, çok zor durumda kalırlar. Katmerci değil aday gösterilmem için bana destek olmak kendisine bile zor yer buldu. Patiden ayrılırken aramam gereken arkadaşlarımı aradım.'' 
     
</TEXT>
</DOC>
