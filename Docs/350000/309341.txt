<DOC>
<DOCNO> 309341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/25/son/sonyas14.html </URL>
<DATE> 2005/01/25/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Direksiyon başında elma yiyen sürücüye ceza yazınca... 
</HEADLINE>
<TEXT>

     İngiltere'de direksiyon başında elma yerken, cep telefonuyla konuştuğu zannıyla para cezasına çarptırılan bir kadın sürücünün, polise 10 bin pound 25 bin YTL harcattığı bildirildi. 
     İngiliz gazeteleri, Sarah McCaffrey adlı 23 yaşındaki çocuk bakıcısının, Aralık 2003'te ''işlediği bu tuhaf suçtan'' dolayı 60 pound yaklaşık 150 YTL cezaya çarptırıldığını, bu miktarı yasal süresi içinde ödemediği için de ekstra 100 poundla yaklaşık 250 YTL cezalandırıldığını bildirdi. 
     Gazeteler, bir trafik polisinin, bir eliyle otomobil kullanırken diğer eliyle elma yiyen genç kadına cep telefonuyla konuşuyor zannıyla ceza yazdığını, Sarah McCaffrey'in avukatının ise bu kararı ''saçma'' bularak, olayla ilgili polisçe havadan çekilmiş fotoğraflar ile bir helikopterden ve bir ekip otosundan alınan video görüntülerini eleştirdiğini yazdı. 
     Geoffrey Forrester isimli avukatın mahkemede, ''Bu olayın saçmalığını, uğrunda harcanan bu çabalar kadar hiçbir şey daha iyi ifade edemez'' diyerek karara itiraz ettiğini belirten gazeteler, mahkemenin 10 duruşma sürmesinin beklendiğini, söz konusu fotoğraflarla video kayıtlarının toplam 10 bin pounda mal olduğunu kaydetti. 
     
</TEXT>
</DOC>
