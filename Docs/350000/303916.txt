<DOC>
<DOCNO> 303916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/06/yasam/axyas01.html </URL>
<DATE> 2005/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski kocaya tehdit cezası 
</HEADLINE>
<TEXT>


Şeküre Boz, telefon ederek kendisine tehdit ve hakaret yağdıran eski eşine açtığı davayı kazandı 


İzmir'deki yerel bir TV kanalında çalışan Şeküre Boz, 2 kez evlenip boşandığı eski eşi Mehmet Fatih Orhun'un, telefonla tehdit ve hakarette bulunduğu gerekçesiyle açtığı davayı kazandı. Orhun, önce 15 gün hapis ve 142.36 YTL 142 milyon 360 bin lira para cezasına çarptırıldı. Mahkeme, daha sonra cezayı 246.76 YTL 246 milyon 755 bin para cezasına çevirdi. 
Boz 43 , Orhun'la 52 1989'da evlenip 1995'te boşandı. 2 yıl sonra tekrar evlenen çift, 1999'da tekrar boşandı. Mahkeme, Boz'a 400 YTL nafaka bağlayıp çocukları Eylül'ün 15 velayetini babaya verdi. Orhun'un nafakanın çok olduğunu belirtip dava açması üzerine, nafaka 320 YTL'ye düşürüldü. İddiaya göre Boz, karara itiraz edip Yargıtay'a başvurduğu için Orhun tarafından "Beynine bir kurşun sıkarım" denilerek tehdit edildi. Bunun üzerine Boz'un açtığı davada, mahkeme Orhun'un beraatına karar verdi. Boz, kararı temyize gönderdi. Yargıtay kararı üzerine İzmir 4. Sulh Ceza Mahkemesi'nde yapılan davanın son duruşmasında Orhun'a 246.76 YTL para cezası verildi. 


</TEXT>
</DOC>
