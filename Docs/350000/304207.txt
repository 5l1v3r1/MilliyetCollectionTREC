<DOC>
<DOCNO> 304207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/07/guncel/gun09.html </URL>
<DATE> 2005/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Türklere motorize kalkan 
</HEADLINE>
<TEXT>



TOLGA ŞARDAN 

IRAK'TA 60 Türk kamyon şoförünün öldürülmesi üzerine harekete geçen Dışişleri Bakanlığı, aralarında Genelkurmay, Emniyet ve MİT Müsteşarlığı'nın da bulunduğu kuruluşların temsilcileri ve Iraklı yetkililerle bir araya gelerek güvenlik konusunda "radikal önlemler" aldı. 31 Aralık'taki toplantıda, Türk şoförleri motorize ve silahlı ekiplerin koruması ve güzerg hın önceden "keşif timleri"nce kontrol edilmesi benimsendi. Diğer önlemler ise şöyle "Yol üzerinde uygulama noktaları bulunacak, kamyonların güvenlik eşliğinde kalkış ve varış noktalarına kadar ulaşmaları sağlanacak. Yolda konuşlanmış Irak askerleri bulunacak. Konvoydan kopan araçlar da korunacak." Iraklılar ise, "Türk şoförlerinin bireysel hareket etmemesi ve konvoylardan çıkmaması" uyarısında bulundu. Sıkı önlemler alınacağını kaydeden Iraklılar, Türk şoförlerinin daha güvenli Habur-Dohuk-Erbil-Kerkük-Tuz-Halis-Bağdat güzerg hını kullanmasını istedi. 


</TEXT>
</DOC>
