<DOC>
<DOCNO> 307396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/18/yasam/ayas.html </URL>
<DATE> 2005/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Katil zanlısını eve davet etmiş 
</HEADLINE>
<TEXT>


Sarıyer'de 15 gün önce yapılan katliamın kurbanlarından Satı Çınar'ın, katil zanlısı Hamza Karadeniz'i eve davet ettiği ortaya çıktı 

ERDAL KILINÇ ELVAN EZBER İstanbul 

Sarıyer'de, 15 gün önce kocası, kızı ve yeğeni 3 yaşındaki Eren Yılanlıdağ ile birlikte öldürülen Satı Çınar'ın, kısa süre önce Silivri'de ölü bulunan katil zanlısı Hamza Karadeniz'i, "Buyurun yukarıda bekleyin" diyerek eve davet ettiği ortaya çıktı. Küçük Eren'e ise kafasına sıkılan tek kurşunla ölmeyince bir el daha ateş edildiği itiraflarda yer aldı. 
Çınar ailesinden 7 kişinin öldürülmesiyle ilgili tutuklanan Metin Taniş, ifadesinde vahşeti tüm ayrıntılarıyla anlattı. İfadesine Karadeniz'le nasıl tanıştıklarını anlatarak başlayan Taniş, aralık ayında yanına gelen Karadeniz'in "Dükk n komşum beni bitirdi. Onlara çek 400 - 500 milyarlık çek kırdırdım. Ben bitmeden çekleri almam lazım" dediğini iddia etti. 

'İlk kardeşler öldü' 
Bu görüşmeden sonra cinayet planının yapıldığını ve ilk olarak 3 kardeşin otoparkta öldürüldüğünü anlatan Taniş, ifadesine şöyle devam etti 
"Cesetleri otomobilin bagajına koyduktan sonra Sarıyer'deki eve gittik. Hava kararınca gidip zile bastık. Bir kadın pencereden baktı. 'Hamza sen misin ' dedi. Hamza da, 'Çocuklarla burada buluşacaktık. Gelmediler mi ' diye sordu. Kadın, 'Buyurun, yukarıda bekleyin' diyerek bizi eve davet etti. 
5 dakika sonra Hamza, daha önce konuştuğumuz gibi elini bacağıma sürttü. Bunun üzerine lavabonun yerini sorarak yanlarından ayrıldım. Lavaboda susturucuyu taktım. Odaya girer girmez ev sahibinin kafasına bir el ateş ettim, adam üzerime geldi, bir el daha ateş ettim. Arkasından orta yaşlı kadına ve genç kadına ateş ettim. Hamza da oturduğu yerden ateş ediyordu. Bir tek çocuk kalmıştı. Hamza bana 'Çocuğu vur' dedi. Vuramayacağımı söyledim. 'Bu çocuk beni tanır, teşhis eder' dedi ve çocuğun kafasına bir el ateş etti. Odaları dolaşarak kasayı arayıp buldum. Salona döndüğümde Hamza, 'Çocuk ölmemiş. Bir el daha ateş ettim' dedi. Hamza kasayı taşımak için 2 kemeri birbirine bağladı. Ancak taşıyamadık. Paspas aracılığıyla taşıdığımız kasayı minibüsün arkasına koyarak otoparka geldik." 
"Kasayı 4 Ocak'ta açtık. İçindekileri Hamza aldı. Birkaç gün sonra da, 'Bir yanlış yaptım, ölmüş insanlara ait müşteri çeklerini faktoring firmasına kırdırdım. Olayı benim yaptığım öğrenilecek. Beni vur ya da Kıbrıs'a kaçacağım' dedi. Ona bir tab anca verdim. Bir gün sonra kendisini vurduğunu öğrendim. Olayın ikimizden başka faili yok. Çok pişmanım." 


</TEXT>
</DOC>
