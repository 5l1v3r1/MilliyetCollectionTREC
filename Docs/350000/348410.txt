<DOC>
<DOCNO> 348410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/03/guncel/gun02.html </URL>
<DATE> 2005/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Artık 'evladım' yok 
</HEADLINE>
<TEXT>


Öğretmen yetiştirme kriterlerini AB standartlarına uygun hale getirmek isteyen MEB, AB'li uzmanlar, öğretmen ve akademisyenlerle bir rapor hazırladı 

Bahar Atakan - Ankara 

Milli Eğitim Bakanlığı MEB , öğretmen yetiştirme kriterlerini AB standartlarına uygun hale getirmek için öğretmen, akademisyen ve AB'li uzmanların işbirliğiyle hazırladığı raporda 31 alt yeterlilik ve 221 performans kriteri belirledi. Raporda "insan haklarına saygılı, ayrımcılık yapmamak, öğrencilerde ulusal ve evrensel değerlerin gelişmesini desteklemek, model olmak, öğrenciye 'evladım, çocuğum' yerine ismiyle hitap etmek" kriterler arasında yer aldı. 
AB Akdeniz Fonu'ndan sağlanan destekle hazırlanan raporda, öğretmenlerin yenilenen müfredat ve AB sürecindeki Türkiye'ye uyum sağlayabilmelerine yönelik kriterler şöyle 
Öğrenciye saygı Öğretmen, öğrencileri birey olarak görür. "Evladım, çocuğum" gibi ifadeler yerine öğrencisine ismiyle hitap eder. Öğrencinin geçmişini, kültürünü ve ekonomik durumunu yargılamaz. Çocuk, insan hakları, Anayasa ve demokrasi ilkelerini benimser. 
Veliye ev ziyareti Ailelerin sosyo-ekonomik ve kültürel özelliklerini tanımak, öğrencinin çalışma ortamını gözlemleyebilmek için ev ziyareti yapar. 
Stresle başa çıkar Mesleğinde istekli, enerjik ve yaratıcı olur. Stresle başa çıkar. Öğrencinin güçlü ve zayıf yönlerini bilir. 
Sosyal aktivite Öğrencilerinin yaş grubuna ve hedeflere uygun tiyatro, müze, fabrika, park ve benzeri etkinlikler planlar. Çeşitli yöntemlerle öğrencilerin derse ilgisini çeker. 


</TEXT>
</DOC>
