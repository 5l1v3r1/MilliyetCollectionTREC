<DOC>
<DOCNO> 349305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/06/son/sondun35.html </URL>
<DATE> 2005/06/06/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Schröder, istifa söylentilerini yalanladı 
</HEADLINE>
<TEXT>

     Almanya Başbakanı Gerhard Schröder, istifa edeceği yolundaki söylentileri reddetti. 
     Schröder, Sosyal Demokrat Parti SPD Yönetim Kurulu toplantısından önce Berlin'deki açıklamasında, istifa söylentilerinden uzak durulmasını tavsiye etti. 
     Başbakan Schröder, ayrıca 1 Temmuzda federal meclisten yapılmasını talep ettiği güven oylamasının içeriğiyle ilgili olarak Cumhurbaşkanı Horst Köhler ile partilerin meclis fraksiyonlarını zamanında bilgilendireceğini kaydetti. 
     Bild gazetesi, Schröder'in federal mecliste güvenoyu alamaması ve Cumhurbaşkanı Köhler'in meclisi feshetmemesi durumunda istifa etmek zorunda kalabileceğini yazdı. 
     Der Spiegel dergisiyse daha önce verdiği bir haberde, Schröder'in, bilinçli olarak güvenoyu alamaması ve Köhler'in meclisi feshetmemesi durumunda görevde kalmak niyetinde olduğunu yazmıştı. 
     
</TEXT>
</DOC>
