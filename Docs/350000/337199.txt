<DOC>
<DOCNO> 337199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/guncel/gun01.html </URL>
<DATE> 2005/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'İnsanlar, İstanbul'un görkemini görmüyorlar' 
</HEADLINE>
<TEXT>


"Bu çalışmaları, görünmeyen mirasımızı insanlara göstermek için yapıyorum" diyen Ahmet Ertuğ'un, Bizans ve Osmanlı eserlerinin fotoğraflarından oluşan sergisi Paris'te açıldı 

Yasemin Bay 

Paris'in en önemli ve tarihi mek nlarından Conciergerie, yüksek mimar ve fotoğraf sanatçısı Ahmet Ertuğ'un eserlerinden oluşan fotoğraf sergisine ev sahipliği yapıyor. Fransa Milli Anıtlar Merkezi MONUM ve Borusan Holding'in katkılarıyla düzenlenen sergide, Bizans ve Osmanlı döneminin tarihi yapılarının 130 fotoğrafı yer alıyor. 
11 Mayıs tarihine kadar açık kalacak olan sergide, Ayasofya mozaikleri, Kariye Müzesi, Bursa'dan çiniler, Topkapı Sarayı'ndan harem dairesi, padişah kaftanları, Mimar Sinan'ın İstanbul ve Edirne'deki eserlerinin muhteşem fotoğrafları görülebilir. Sergi, Fransız basınından büyük ilgi gördü ve şimdiye kadar 20 ayrı makaleye, yazı ve habere konu oldu. 

Eserlerin uyumu 
İlk kez bir Türk sanatçının sergisinin açıldığı Conciergerie, Louvre Sarayı inşa edilmeden önce kralların yaşadığı sarayın bir parçasıyken, Fransız İhtilali sırasında Kraliçe Marie Antoinette'in idam edilmeden önce hapsedildiği yermiş Ertuğ, sergiye dair sorularımızı yanıtladı. 

"Bizans'ın Gizemi ve Osmanlı'nın Düşleri" başlıklı serginizde Bizans ve Osmanlı yan yana. Nasıl bir sergileme sistemi oluşturdunuz 
Fotoğraflar, şeffaf direktler üzerine kurulu. Sergi mek nında sadece mimarinin görkemi ve 130 civarındaki büyük boyutlu fotoğraflar boşluktaymış gibi duruyorlar. Öyle bir yerleştirme düzeni yaptık ki, Bizans dönemi eserlerine ait fotoğrafları izlerken aralardan Osmanlı yapıtlarını da görüyorsunuz. Ve onların birbirleriyle olan uyumunu fark ediyorsunuz. 

Sergi, Fransızlardan büyük ilgi gördü. Bunu neye bağlıyorsunuz 
İki kültür mirası arasındaki çağrışımları, birbiri üzerine gelen birikimleri ve ikisinin bir arada ne kadar mutlu olduğunu gördüler. Ve böyle bir serginin de özellikle bugünlerde bir Türk tarafından yapılmış olması onları çok heyecanlandırdı. Sadece Türk kültür mirasını sahipleniyoruz, bizden önceki dönemlere sahip çıkmıyoruz gibi birtakım yanlış izlenimler var. Bu izlemi de kırmaya yönelik bu sergi. 

Tarihi eserleri özel tekniklerle fotoğraflıyorsunuz. Neden bu tarz bir çalışmaya yöneldiniz 
İnsanlar kültür miraslarımıza üvey evlat gibi davranıyorlar. İstanbul dünyanın en görkemli kentiyse de, insanlar bunu görmüyor. Bu çalışmaları, görünmeyen mirasımızı insanlara göstermek için yapıyorum. Ama daha gideceğimiz çok yol var. İstanbullu olmak, Boğaz'da balık yemekle olmuyor. Bu yapıları sahiplenmekle, sevmekle oluyor. 


</TEXT>
</DOC>
