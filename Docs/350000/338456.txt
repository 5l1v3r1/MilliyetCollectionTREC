<DOC>
<DOCNO> 338456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/30/son/sonspo12.html </URL>
<DATE> 2005/04/30/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Galatasaray'da Hakan Şükür maç kadrosuna alındı... 
</HEADLINE>
<TEXT>

     Galatasaray, Malatyaspor ile yarın yapacağı Birinci Süper Futbol Ligi maçının hazırlıklarını tamamladı. 
     Bu sabah Florya Metin Oktay Tesisleri'nde basına kapalı olarak son idmanını yapan sarı-kırmızılılar, akşam üzeri Malatya'ya gidecek. 
     Sakatlığı bulunan Hakan Şükür, 18 kişilik maç kadrosuna alınırken, golcü oyuncunun yarınki maçta oynaması bekleniyor. 
     Öte yandan kırmızı kart cezalısı Ayhan'ın yanısıra, son çalışmada sakatlanan Arif ve Hakan Yakın ile daha önceden sakatlıkları bulunan Hakan Ünsal ve Volkan, maç kadrosuna dahil edilmedi. 18 kişilik kafilede PAF takımından Uğur, Cafercan ve Zafer de yer alıyor. 
     Galatasaray'ın yarınki karşılaşmaya Mondragon, Cihan, Tomas, Song, Orhan, Ribery, Conceiçao, Ergün, Hasan Şaş, Necati, Hakan Şükür Hasan Kabze olası 11'iyle çıkması bekleniyor. 
     Malatya İnönü Stadı'nda saat 19.00'da başlayacak ve Digitürk Lig TV'den naklen yayınlanacak maçı, hakem Serdar Tatlı yönetecek. 

     
</TEXT>
</DOC>
