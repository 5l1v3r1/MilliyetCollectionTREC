<DOC>
<DOCNO> 326166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/23/yazar/pulur.html </URL>
<DATE> 2005/03/23/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Bu yıl ne oldu " 
</HEADLINE>
<TEXT>


BAZILARI hayretle soruyor 
"Bu yıl ne oldu " 
Sordukları "Çanakkale Zaferi"nin yıllardan beri ilk defa, böyle kapsamlı, görkemli kutlanışı... 
Önce Tolga Örnek'in "Gelibolu" filmi, filmin televizyonlarda tanıtma programları, yanı sıra "Çanakkale Zaferi" konulu açık oturumlar, söyleşiler, yazılar, alışılmış dışında etkili törenler... 

BİZ Gelibolu filmini nasıl seyrettik bilir misiniz Sinema gişesinin önünde kuyruğa girerek... Yıllardan beri ilk defa bilet kuyruğuna giriyorduk beş kişiyle, on kişiyle, yirmi kişiyle seyrettiğimiz o kadar film vardı ki 

PEKİ bu bilet kuyruğunun anlamı neydi 
Uçuk, kaçık, sapık bir film değildi ki 
Üstelik hamasi nutukların atıldığı bir film de değildi, dengeli, ciddi, savaşı iki taraftan da veren belgelere dayalı bir filmdi. 
O halde, bu ilgi, yıllardır unutulan bu ilgi niye 
Avrupa ve Amerika'nın baskıları, müdahaleleri, halkı filme koşturmuş, kendi tarihiyle tatmin olurken, rahatlarken belki de Çanakkale'ye dayanan emperyalistlerin torunlarına "Bunu unutmayın " demek istemişti... 
Kim bilir 

FİLMDE belgelerin ağırlığı asker mektupları... 
"Anzak" askerlerinin, İngiliz askerlerinin mektupları, savaşı ve savaştaki insanı anlatan satırları... 
Peki Türklerin mektupları yok mu 
Var ama, az 
Niye 
Çanakkale'deki Türk askerinin ancak yüzde beşi okuma yazma biliyor... 
Ya o günün şartları içinde çekilen filmler, fotoğraflar... 
Bunların çoğu da yine onların. 
Niye 
Savaşa filmci ve fotoğrafçı götürmüşler. 
İyi de savaşmışlar ama, karşılarındaki insanların, Türklerin kafasında ve gönlündeki "Vatanı korumak, düşmana vermemek " duygusunu anlayamamışlar, 
anlayamadıkları için de çekip gitmişler. 

BUNLARIN dışında bu yıl "Çanakkale Zaferi" için önemli kitaplar yayımlandı. 
Biri "Erol Mütercimler"'in "Gelibolu" kitabı... 
Erol Mütercimler, 680 sayfalık, çok kapsamlı kitabında "Çanakkale Savaşı kimin savaşıdır " sorusunun da cevabını verir 
"Gelibolu kara muharebeleri, yalnız üst rütbeli subayların değil, küçük rütbeli askerlerin de savaşıdır. 19. Tümen Komutanı Yarbay Mustafa Kemal, muhteşem 57. Alay ile Komutanı Albay Avni, olağanüstü 27. Alay Komutanı Yarbay Cemil, Seddülbahir'in yaralı aslanı Binbaşı Mahmut Sabri, Edirne sırtında Teğmen Mucip, Binbaşı Halis, Kumkale'de Teğmen Halit, şehit yedeksubay Ethem, Ezineli Yahya Çavuş, Bigalı Mehmet Çavuş gibi düşmanlarını bile kendisine hayran bırakan binlerce kahraman." 
Mütercimler, kitabı için "Çanakkale Zaferi'nin bilimsel anlatımıdır" derken, zaferin 90. yılındaki bir ayıbı da yazmadan edemiyor. Savaşta en çok kaybın verildiği "Bombasırtı"ndaki şehitlerin yattığı toprağın üstü şimdi "otopark" yapılıyor. 

DEVA Holding'in "Çanakkale Acı İlaç" kitabı ise "En az savaş kadar öldürücü olan bulaşıcı hastalıklardan başlayarak, tedavi yöntemlerini ilaç ve malzeme eksikliğini, hastaneleri, doktorları, yoklukları, katlanılan zorlukları" anlatıyor. Çanakkale Savaşı aynı zamanda ilaç ve malzeme yokluğuna karşı verilen bir savaş... 

"KUĞUNUN Son Ötüşü Çanakkale Destanı" 
Ergun Göze'nin Boğaziçi Yayınları'ndan çıkan "Çanakkale Ansiklopedisi" denilecek bir yapıt. Dünyada Çanakkale savaşlarının tepkileri, Türkçe ve İngilizce bölümler... 

ÇANAKKALE Zaferi bu yıl ayrı bir duygu ve heyecanla kutlandı. 
Bize göre etki ve tepki dengesi. 
1915'teki emperyalist dedelerin, 2005 yılındaki ikinci kuşak torunlarının da, değişmediğini görenlerin tepkisidir... 
Öyle mi, değil mi 
Bazılarının telaşı, bu sorunun cevabı... 



</TEXT>
</DOC>
