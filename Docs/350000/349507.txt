<DOC>
<DOCNO> 349507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/06/son/sonyas27.html </URL>
<DATE> 2005/06/06/ </DATE>
<TIME> 20.10 </TIME>
<AUTHOR>  </AUTHOR>
<HEADLINE>
ABD'de dizüstü bilgisayar satışı, masaüstü bilgisayar satışını geçti... 
</HEADLINE>
<TEXT>

     ABD’de ilk kez geçen ay dizüstü bilgisayar satışlarının masaüstü bilgisayar satışlarını geçtiği bildirildi. 
     Current Analysis adlı araştırma firmasının yaptığı açıklamada, bu gelişmenin bilgisayar kullanımında hareketli bir dönemin işareti olduğu belirtildi. 
     Elektronik eşya mağazalarının satışlarının incelenmesiyle elde edilen sonuçlara göre, dizüstü bilgisayarlar geçen ayın toplam kişisel bilgisayar satış pazarının yüzde ’lük kısmını oluşturdu. Geçen yıl aynı dönemde bu oranın yüzde 46 olduğu kaydedildi. 
     Firmanın uzman analisti Sam Bhavnani, dizüstü bilgisayarlara yönelik aşırı talebin fiyatları düşürürken kaliteyi yükselttiğini ifade ederek, dizüstü bilgisayar fiyatlarının geçen yıla oranla yüzde 17 düştüğünü, masaüstü bilgisayarlardaki düşüşün ise sadece yüzde 4’te 
     kaldığını söyledi. 
     Dizüstü bilgisayarların tercih edilme nedenleri arasında, uzun süre dayanan pillere sahip olmaları, CD’ye kayıt imkanı tanımaları ve kablosuz internet özelliği taşımaları sıralanıyor. Dizüstü bilgisayarların tercih edilmesinin en önemli sebebi olarak ise kullanıcıya hareket imkanı sağlaması gösteriliyor. 
     Araştırmaya göre, geçen yıl dizüstü bilgisayarların yüzde 80’inde kablosuz internet özelliği varken, bu yıl bu oran yüzde 90’a çıktı. 
     
</TEXT>
</DOC>
