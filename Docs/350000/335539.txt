<DOC>
<DOCNO> 335539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/21/son/soneko43.html </URL>
<DATE> 2005/04/21/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Borsa günü 243 puanlık artışla tamamladı... 
</HEADLINE>
<TEXT>

     İMKB Ulusal 100 Endeksi, 2. seansta 95.12 puan artarak 24,419.37 puandan kapandı. 
     Hisse senetleri 2. seansta, ortalama yüzde 0.39 oranında değer kazandı. 
     İlk seanstaki 148.36 puanlık artış dikkate alındığında, Borsa endeksi günün tamamında 243.48 puan yükseldi. Hisse senetlerinin günlük ortalama değer artışı yüzde 1.01 oldu. 
     Endeks 2. seansa, 11.23 puan azalarak 24,313.02 puandan başladı. Seansın ilk yarısını 24,120.23 puandan geçen endeks, en düşük olarak 24,023.60 puana gerilerken, en yüksek olarak kapanış değeri olan 24,419.37 puanı gördü. 
     2. seans kapanışında, mali endeks 29.40 puan artarak 35,667.83 puana, sanayi endeksi 86.39 puan artarak 19,685.80 puana, hizmetler endeksi 212.03 puan artarak 13,410.42 puana yükseldi. 
     Böylece ilk seansa göre, mali grup hisseler ortalama yüzde 0.08, sanayi grubu hisseler ortalama yüzde 0.44, hizmet grubu hisseler ortalama yüzde 1.61 oranında değer kazandı. 
     2. seansta işlem gören toplam 314 hisse senedinden 174'ü değer kazandı, 69'u değer yitirdi, 71 hisse senedinin fiyatında değişiklik olmadı. 
     2. seansta, 382 milyon 934 bin 43 YTL'lik işlem hacmi kaydedildi. Günlük işlem hacmi, 770 milyon 641 bin 693 YTL olarak hesaplandı. 
     2. seansta Petkim, Sabancı Holding, İhlas Holding, Doğan Holding ile Yapı ve Kredi Bankası, en çok işlem gören hisse senetleri oldular. 
     
</TEXT>
</DOC>
