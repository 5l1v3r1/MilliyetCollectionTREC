<DOC>
<DOCNO> 305685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/12/yazar/asik.html </URL>
<DATE> 2005/01/12/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Latife Hanım - 2 
</HEADLINE>
<TEXT>


Latife Hanım'ın mektup ve günlüklerinin açıklanmamasını isteyen yazımıza hayli tepki geldi. Bu tepki sahiplerinin belirgin ortak yanı, Atatürk'le ilgili düşüncelerinin pek olumlu olmayışı... Açıklanacak anılardan istismar malzemesi çıkaracak izlenimini veriyorlar. Milletin kaderine h kim olmuş bir liderin özel hayatı olmazmış... Tarih gerçeklere uygun yazılmalıymış vs... O zaman sorulur Cumhuriyet tarihinde yer almış diğer liderlerin özel mektupları neden açıklanmıyor 
Bu konuda Nebil Özgentürk'ün teklifi yerindedir... Mektup ve günlükler Latife Hanım'ın mirasçılarına verilsin. Karar onlara bırakılsın... Özel anılar, Atatürk düşmanlarına malzeme olacak şekilde ortalığa saçılmasın... 

İstanbul Belediyesi, İstanbul'u simgeleyecek dev bir semazen heykeli yaptıracakmış. İstanbul'u simgelemek için, dev bir gecekondu dikseler daha gerçekçi olmaz mı 
Haldun Ertem 

Adalet nerede Ahmet Ercanlar, İstanbul Üniversitesi İletişim Fakültesi öğrencisiydi. 600 milyon liralık harcını yatıramadığı için okuldan atıldı. Sonradan parayı denkleştirdiyse de iş işten geçti. O gün bugündür af bekliyor. Şu sıralarda disiplin suçlarının affı yönünde hazırlıklar var. Ne var ki, harç yatırmayarak okuldan atılanların kapsam dışı kalacağı söyleniyor. 
Oysa affı en çok maddi imk nsızlık yüzünden okuldan atılan gençler hak etmiyor mu İşlediklerine "suç" bile denemez. Adaletsiz düzenin darbesi sadece. Ve iktidardaki partinin bir adı da "Adalet"... 

Onat Kutlar Tok ve erkekçe bir ses. Paris'te çınlayan coşkulu kahkahalar... İstanbul'u sinemaya, şiire, öyküye dönüştürmek için koşup duran zarif bir adam... Onat Kutlar'ı ölümünün 10'uncu yılında "Unutulmuş Kent" şiiriyle anıyoruz... 
Vermeme olanak yok bana verdiklerini 
Ama ayrılırken bir hesaplaşma da gerekli 
Geçmiş bunca güzellikten bir anı olarak 
Ben seni alayım, istersen sen de beni 

Hüsam var mı Mustafa Sarıgül hareketinin arkasında eski Başbakan Yardımcısı Hüsamettin Özkan da var mı Radikal'de, Murat Yetkin dahil kimi gazeteci arkadaşlar Hüsamettin Özkan'ın, Sarıgül hareketi içinde yer aldığını yazıyor. Bunun böyle olup olmadığı merak çekiyor. Derken pazar günü seçim bürosunun açılışında Hürriyet'ten Şaban Sevinç, bu soruyu Sarıgül'ün kendisine sordu. Aldığı yanıt şu oldu 
- Ben senden daha ağır bir soru beklerdim... 

Villa - Laila TGC ile İletişim Araştırmaları Derneği'nin ortaklaşa düzenlediği Gazeteciler Konferansı'nda tartışma yaratan sorulardan biri şuydu 
- Medyada yer alan haber ve programların içeriğini patronlar mı, hükümet güçleri ve sermayedarlar mı, yoksa toplumun iç dinamikleri mi belirler 
ATV Ana Haber'in sunucusu Ali Kırca, haberleri toplumun iç dinamiklerinin belirlediğini söyleyince genç bir TV muhabiri sordu 
- Ankara'da savaşa karşı yapılan binlerce kişinin katıldığı toplantılar, neden medyada yer bulamadı 
Gazeteci Ragıp Duran, gazeteciliğin sınıf atladığını, eskiden simit - çay ile özdeşleşen gazetecinin bugün villa - plaza - Laila üçgenine hapsolduğunu söyledi. 
Eski gazetecilerle şimdikilerin birbirinden çok farklı yerlerde durduğunu, geçmişle bağlantısı olmayanın gelecekle de bağlantısı olamayacağını söyleyen Ragıp Duran, televizyon ve gazetelerin, geçmişi silmeye çalıştığını, ama bunu yaparken farkında olmadan kendilerini sildiğini belirtti. 
Prof. Köksal Bayraktar, yeni Ceza Yasası'nın 269 maddesinden 29'unun özgür basını engellemeye yönelik olduğunu söyledi, "Cezalandırma, eskiye göre 3 kat artmıştır" dedi. Aynı konuyu Türkiye Gazeteciler Sendikası Başkanı Ercan İpekçi de dile getirdi. 1 Nisan'da yürürlüğe girecek yeni Ceza Yasası ile dehşetli bir sansür ve otosansür döneminin başlayacağını, hapishanelerin gazeteci dolacağını anlattı. Ama nafile. Bizim meslektaşlar bu konuyla hiç mi hiç ilgili değil 



</TEXT>
</DOC>
