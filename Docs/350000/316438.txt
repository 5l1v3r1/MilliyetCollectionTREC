<DOC>
<DOCNO> 316438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/18/son/soneko43.html </URL>
<DATE> 2005/02/18/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Benzinin rafineri çıkış fiyatı artırıldı... 
</HEADLINE>
<TEXT>

     Benzin türlerinin rafineri çıkış fiyatları, bugünden geçerli olmak üzere artırıldı. 
     Tüpraş'ın internet sitesinde yer alan bilgiye göre, kurşunsuz benzinin rafineri çıkış fiyatındaki artış yüzde 4.57, süper benzininki ise yüzde 4.52 oldu. 
     Yapılan ayarlamanın ardından pompa satış fiyatlarının, süper benzinde yüzde 1.06, kurşunsuz benzinde ise yüzde 1.1 civarında artması bekleniyor. 
     Tüpraş'ın metreküp başına 421.65 YTL olan süper benzinin rafineri satış fiyatı 440.73 YTL'e, 434.41 YTL olan kurşunsuz benzinin rafineri satış fiyatı da 454.26 YTL'ya çıktı. 
     Buna göre süper benzinin ÖTV, EPDK payı ve KDV eklenerek oluşan bayilere ''vergili'' satış fiyatı 2.123,59 YTL'den 2.146,10 YTL'ye yükseldi. 
     Kurşunsuz benzinde de ÖTV, EPDK payı, KDV eklenerek oluşan bayilere ''vergili'' satış fiyatı 2.122,12 YTL'den 2.145,55 YTL'e yükseldi. 
     Bu arada dağıtım firmalarının tavan pompa fiyatlarını belirleyip, EPDK ve bayilerine bildirmeleri bekleniyor. 
     
</TEXT>
</DOC>
