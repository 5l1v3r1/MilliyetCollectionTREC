<DOC>
<DOCNO> 301516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/28/son/sondun08.html </URL>
<DATE> 2004/12/28/ </DATE>
<TIME> 08.45 </TIME>
<AUTHOR>  </AUTHOR>
<HEADLINE>
Depremin merkezi Java çukuru 
</HEADLINE>
<TEXT>

     Güney Asya'yı yerle bir eden depremin merkezinin, Endonezya sahillerinden kuzeye doğru yönelen Java çukuru olduğu belirlendi. Java çukurunun, Hint-Avustralya ve Avrasya levhalarının etkileşim içinde olduğu, bu nedenle sık sık depremlerin yaşandığı bir bölge olarak tanınıyor. Uzmanların, 'sıkışma', 'bindirme' ve 'yanal yer değiştirmeler' diye adlandırdığı mekanizmalar, bölgede sürekli deprem meydana gelmesinde rol oynuyor. 
     Almanya Federal Coğrafya Bilimleri Araştırma Dairesi uzmanı Jörg Schlittenhardt, Alman DW Radyosu'na felaketi değerlendirirken bu tür depremlerde birkaç saniye içinde yaşanabilecek yanal yer değiştirmelerin, yer kabuğunda kırılmalara neden olabileceğini söyledi. Kırılmanın, yer yer 10 metreyi bulabildiği, kırılma durumunda yer kabuğunun üstünde yer alan su kütlesinin harekete geçirdiği kaydedildi. Japonca'da Dalga' anlamına gelen tsunamiler işte böyle oluşarak kıyılarda yıkıcı etkilere yol açabiliyor. 

     
</TEXT>
</DOC>
