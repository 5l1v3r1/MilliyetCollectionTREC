<DOC>
<DOCNO> 334440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/18/son/soneko09.html </URL>
<DATE> 2005/04/18/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Kuruş, günlük hayatta yerini alıyor... 
</HEADLINE>
<TEXT>

     Kullanımına yılbaşından itibaren başlanan yeni kuruşlar YKr , günlük hayattaki yerini alıyor. 
     Nitekim Mart sonu itibariyle, piyasaya toplam değeri 285 milyon YTL'yi bulan, 820 milyon adet yeni kuruş verildi. 
     Darphane verilerine göre, 31 Mart itibariyle piyasaya verilen yeni madeni paralar içinde en yüksek miktar, 157.5 milyon adetle madeni 1 YTL'lerde gerçekleşti. 
     Tedavüle 144.2 milyon adet 50 YKr, 132.5 milyon adet 25 YKr, 151.7 milyon adet de 10 YKr verildi. Piyasada ayrıca 123 milyon adet 5 YKr, 111.2 milyon adet de 1 yeni kuruş bulunuyor. 
     Mart ayı içinde ise 48.6 milyon adet yeni kuruş vatandaşın kullanımına sunuldu. 
     Böylelikle Mart sonu itibariyle piyasada 820 milyon adet yeni kuruş bulunurken, bunların toplam değeri de 285.2 milyon YTL'ye ulaştı. 
     Öte yandan son rakamlarla birlikte, geçen yıl sonuna kadar basılan 1.2 milyar adet madeni paranın ''üçte ikisinden'' fazlası da tedavüle verilmiş oldu. 
     
     ESKİ MADENİ PARALAR HALA AĞIRLIKTA 
     Yeni kuruşların ilk üç aylık dönemdeki bu hızlı girişine karşılık, 8 Şubat itibariyle piyasada hala 1 milyon 157 bin adet 50, 100 ve 250 bin liralık madeni para bulunuyor. 
     Tedavülden 8 Şubat tarihine kadar 85 milyon 132 bin adet madeni para çekilirken, hala 126.7 trilyon lira değerinde madeni para dolaşım görüyor. 
     Yeni kuruşlar ve eski madeni paralar, bu yıl birlikte kullanılabiliyor. 2006 başından itibaren ise sadece yeni kuruşlar işlem görecek. 
     
</TEXT>
</DOC>
