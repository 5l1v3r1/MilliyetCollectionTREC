<DOC>
<DOCNO> 314559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/11/son/sonyas15.html </URL>
<DATE> 2005/02/11/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
İngiltere'de Prens Charles'ın evlilik kararı tartışılıyor 
</HEADLINE>
<TEXT>

     İngiltere, Prens Charles ile Camilla Parker Bowles'un evlilik kararını tartışıyor. 
     The Daily Telegraph gazetesinin anketine göre, halkın yüzde 87'si Camilla Parker Bowles'un, 'kraliçe' unvanını kullanmasını istemiyor. 
     Kraliçe unvanına karşı çıkanların yüzde 40'ı, Bowles'un sadece 'Prensin eşi' olarak anılmasını da talep ediyor. 
     Halkın yüzde 47'si de Camilla Parker Bowles'un hiçbir unvan kullanmasını istemiyor. 
     
     Bowles'a yüzde 7'lik destek 

     Yüzde 7'lik bir kesim ise Camilla Parker Bowles'un 'Kraliçe' unvanını kullanabileceğini düşünüyor. 
     Bowles, evlilik kararının kamuoyuna duyurulmasının ardından dün gece ilk kez, nikah töreninin yapılacağı Windsor kalesinde düzenlenen bir davete Prens Charles ile katıldı. 
     Camilla Parker Bowles, çok mutlu olduğunu söyledi. 
     
     Düğün 8 nisanda 

     İngiltere Veliaht Prensi Charles, Camilla Parker Bowles ile evleneceğini dün açıklamıştı. 
     Camilla Parker, Prens Charles'ın ilk eşi ve iki çocuğunun annesi Galler Prensesi Diana Spencer'dan sonraki ikinci eşi olacak. 
     Saraydan yapılan açıklamada, ikilinin büyük bir olasılıkla 8 nisanda Windsor’da yakın dostlarının katılacağı özel bir partide evlenecekleri duyuruldu. 
     Prens Charles ilk evliliğini Prenses Diana ile 29 temmuz 1981 de St. Paul katedralinde, 2 bin 500 kişi önündeki muhteşem törenle yapmıştı. Töreni, 750 milyon kişi de televizyondan izlemişti. 
     Çiftin beraberliği 1996 yılında boşanmayla sonuçlandı. 

     
</TEXT>
</DOC>
