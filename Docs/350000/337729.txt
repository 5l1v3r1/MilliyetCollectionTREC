<DOC>
<DOCNO> 337729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/son/sondun53.html </URL>
<DATE> 2005/04/28/ </DATE>
<TIME> 23.40 </TIME>
<AUTHOR>  </AUTHOR>
<HEADLINE>
Avrupa'da 10 Milyon kişi enfeksiyonlu hastalıklardan ölüyor... 
</HEADLINE>
<TEXT>

     Aids, tüberküloz, sıtma, kızamık, dizanteri, çocuk ishali, viral hepatit B gibi enfeksiyonlu hastalıklar, yılda 10 milyondan fazla insanın ölümüne neden oluyor. 
     Fransız immünologlar, enfeksiyonlu hastalıklardan ölenlerde ilk sırayı çocukların aldığını belirterek, kızamık, bakterili dizanteri, bronşiolite bağlı solunum yolları enfeksiyonları, tetanoz gibi hastalıkların en çok çocuk ölümlerine yol açan hastalıklar olduğunu kaydediyorlar. 
     Aids, verem ve sıtma da eklendiğinde enfeksiyonlu hastalıklardan ölenlerin yarısından fazlasını çocukların oluşturduğunu belirten immünologlar, Aids'ın her altı saniyede bir bulaşma ve her on saniyede bir cana mal olmayı sürdürdüğünü ve gelişmekte olan ülkelerde gerekli önlemler alınmazsa iki yıl içinde 5 ila 6 milyon insanın öleceğini ifade ediyorlar. 
     Dünya Aids, Verem ve Sıtma ile Mücadele Vakfı Yürütme Kurulu Başkanı Richard Feachem, veremin BCG aşısına karşın her yıl 1,7 milyon insanı öldüğüne işaret ederek, sıtmanın da özellikle Afrika'da çoğu çocuk yılda bir milyondan fazla kişinin ölümüne neden olduğunu belirtiyor. 
     Etkin aşısı bulunmasına karşın karaciğer kanserinin uzun dönemde sorumlusu hepatit B yılda yarım milyondan fazla, aşısı bulunması beklenen rahim kanserinin de yılda 288 bin kadının ölümünün sorumlusu olduğu belirtiliyor. 
     Kolera yılda 120 bin, bakterili dizanteri yılda 605 bin, çocuklarda ishal 600 bin, menenjit ve otit gibi enfeksiyonlu hastalıklar da 450 bin kişinin ölümüne yol açıyor. 
     Etkin aşısına karşın kızamık yılda 777 bin çocuğun ölümünün sorumlusu olarak gösteriliyor. Kızamık Avrupa'da can almaya devam ederken, difteri de hortlamış görünüyor. 
     Kongo'da tek bir salgında 1400 çocuğu öldüren kızamık, son yıllarda Türkiye'de 44176, İtalya'da 293 ve Ukrayna'da 24968 vakanın görülmesine neden oluyor. 
     Avrupa'da 7 bin kişinin ölümüne neden olan hastalık etkili aşı kampanyası sayesinde Finlandiya'da yok olmuş bulunuyor. 
     Özellikle Doğu Avrupa'da hortlayan ve yaşlı kıtada 1990'dan bu yana görülmeye başlanan difterinin de yayılması hekimleri endişelendiriyor. 
     
</TEXT>
</DOC>
