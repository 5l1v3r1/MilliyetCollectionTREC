<DOC>
<DOCNO> 346602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/28/spor/spo08.html </URL>
<DATE> 2005/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Yanal'dan çifte sürpriz 
</HEADLINE>
<TEXT>


Milli Takımlar Teknik Direktörü Ersun Yanal, Yunanistan ve Kazakistan maçları kadrolarını açıkladı. Trabzonspor'dan Erdinç Yavuz ve Denizlisporlu Güven Varol ilk kez kampa çağrıldı 


A Milli Takım'ın, 2006 Dünya Kupası 2. Eleme Grubu'nda 4 Haziran Cumartesi günü İstanbul'da Yunanistan ve 8 Haziran Çarşamba günü Almatı'da Kazakistan ile yapacağı maçların aday kadroları belli oldu. Teknik Direktör Ersun Yanal, 24 kişilik listeye Hakan Şükür'ü yine almazken, Trabzonsporlu Erdinç Yavuz ve Denizlisporlu Güven Varol'u ilk kez kadroya dahil etti. Kadroda Fenerbahçe'den 6, Trabzonspor'dan 5, Galatasaray'dan 4, Beşiktaş'tan ise 3 futbolcu yer aldı. 
Pazartesi günü İstanbul'da kampa girecek olan Milli Takım kadrosu şöyle Rüştü, Ümit, Tuncay, Volkan, Serhat, Serkan Fenerbahçe , Fatih, Tolga Seyhan, Gökdeniz, Hüseyin, Erdinç Trabzonspor , Bülent, Necati, Cihan, Ayhan Galatasaray , Okan, İbrahim Toraman, Koray Beşiktaş , Ömer G.Birliği , Güven Denizlispor , Emre Inter , Yıldıray H.Berlin , Hamit Altıntop Schalke , Halil Altıntop Kaiserslautern . Bu arada Ümit Milli Takım kadrosu da açıklandı. Ümitler yarın toplanacak. 

Jet Güven 

FERAH IŞIK DHA 

Ersun Yanal'ın, A Milli Takım kadrosuna çağırdığı Denizlisporlu Güven Varol müthiş bir yükselişe imza attı. Geçen sezon 3. lig ekiplerinden Beykoz 1908'de forma giyen 24 yaşındaki başarılı sol kanat oyuncusu büyük mutluluk yaşıyor. Sezon başında Giray Bulak'ın isteğiyle Denizlispor'a transfer edilen genç futbolcu, "Hayallerim gerçek oldu. Bana güvenenleri mahcup etmeyeceğim" dedi. Güven'i keşfeden Bulak ise "Bir sezon içinde 3. ligden Milli Takım'a yükselmek büyük bir olay. Hayırlı olsun" dedi. 

Komşu'da 14 lejyoner 

Yunanistan Milli Takımı'nın kadrosu belli oldu. Teknik Direktör Otto Rehhagel, sakat Dellas'ın yerine transferde bir ara Beşiktaş'ın da gündemine giren Tavlaridis'i dahil etti. Kadroda şu isimler var Kaleciler Nikopolidis Olympiakos , halkias Portsmouth Defans Tavlaridis Lille , Seitaridis Porto , Fyssas Benfica , Kapsis Bordeaux , Kyrgiakos G.Rangers , Goumas ve Vyntra Panathinaikos Orta saha Katsouranis AEK , Basinas, Panathinaikos , Zagorakis Bologna , Tsiartas Köln , Giannakopoulos Bolton , Karagounis Inter , Lakis C.Palace , Kafes Olympiakos Forvet Vryzas C.Vigo , Haristeas Ajax , Amanatidis K'lautern , Papadopoulos ve Gekas Panathinaikos . 


</TEXT>
</DOC>
