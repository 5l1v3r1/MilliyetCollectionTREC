<DOC>
<DOCNO> 335275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/20/son/sontur26.html </URL>
<DATE> 2005/04/20/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Kamyondan fırlayan tekerlek minibüs bekleyenlere çarptı 
</HEADLINE>
<TEXT>

     Mustafa ÖZDEMİR- Seçkin KIRARSLAN DEVREK Zonguldak , DHA 

ZONGULDAK'ın Devrek İlçesi'nde dün meydana gelen inanılmaz kazada, aksı kırılan kamyondan fırlayan tekerlek, kurşun gibi yol kenarında minibüs bekleyenlere 3 kişiye çaptı. Anne- kız ölürken, bir kişi de ağır yaralandı. 
     Olay dün saat 15.00 sıralarında ilçenin girişindeki Hışıroğlu Mevkii'nde meydana geldi. Zonguldak'tan 67 AH 560 plakalı kamyonuyla Devrek'e gelen şoför 33 yaşındaki Suat Karataş, kent girişinde 50 kilometre olan hız limitini aşarak yola devam ederken, sağ arka aksı koptu. Jantıyla kurşun gibi yerinden fırlayan tekerlek, önce ilçe merkezine gitmek için yol kenarında minibüs bekleyen 42 yaşındaki Havva Koçak ve yanındaki Kuvayımilliye İlköğretim Okulu üçüncü sınıf öğrencisi 10 yaşındaki kızı Yeliz Koçak'a, ardından da birkaç metre uzaklıkta bekleyen 24 yaşındaki Ercan Kocasoy'a çarptı. 
     Çarpmanın hızıyla şarampole düşen 3 kişiden 10 yaşındaki Yeliz Koçak olay yerinde yaşamını yitirdi. Ağır yaralı diğer iki kişiden Havva Koçak kaldırıldığı Zonguldak Karaelmas Üniversitesi Tıp Fakültesi Hastanesi'nde doktorların tüm çabasına karşın kuratrılamadı. Duduru ağır olan Ercan Kocasoy ise Zonguldak Devlet Hastanesi'nde tedavi altına alındı. Doktorlar, müzisyen olan ve düğünlerde keman çalan Ercan Kocasboy'un hayatı tehlikeyi atlattığını söyledi. 
     Yol kenarında minibüs beklerken inanılmaz kazada yaşamlarını yitiren Havva Koçak ile kızı Yeliz, bugün Devrek'te düzenlenen törenle toprağa verildi. Havva Koçak'ın eşi hasta olduğu için evleer temizliğe giderek ailesini geçirdirdiği belirtildi. 
     Kazadan sonra olay yerinden kaçan, ancak dün gece teslim olan kamyon şoförü Suat Karataş, gözaltına alındı. Kazanın meydana geldiği yerde 50 kilometre olan hız limitini aştığı belirlenen şoförü Suat Karataş, ''Çok da hızlı gitmiyordum. Yol düzdü. Birden direksiyon kontrolünü yitirdim. Bir de baktım ki sağ tekerlek önüme geçmiş, kurşun gibi gidiyordu. Durdum, ancak tepki göreceğim için olay yerinden uzaklaştım'' dedi. 
     Kazanın meydana geldiği yerde oturanlar, bir süre önce yolun çift şeritli hale getirildiğini, ancak bariyer konulmamasının kazalara neden olduğunu belirterek, ''Burada bariyer olsa anne- kız ölmeyecekti'' dedi. 

     
</TEXT>
</DOC>
