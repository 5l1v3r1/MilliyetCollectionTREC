<DOC>
<DOCNO> 331263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/07/son/sonyas19.html </URL>
<DATE> 2005/04/07/ </DATE>
<TIME> 20.27 </TIME>
<AUTHOR>  </AUTHOR>
<HEADLINE>
2004 nüfus artışında Türkiye ilk sırada 
</HEADLINE>
<TEXT>

     Avrupa Konseyi'nin 45 üye ülkesinde yapılan demografi araştırmasında, 2004 yılında doğumla doğal nüfus artış oranında ilk sırayı Türkiye'nin aldığı belirtildi. 
     Araştırmaya göre, geçen yılın nüfus artışı yüksek olan ülkelerde Türkiye'yi sırasıyla Arnavutluk, İrlanda ve Azerbaycan izliyor. 
     Avrupa'da doğum oranındaki artışın giderek düştüğü ve bazı ülkelerde ölümlerin doğumlardan fazla olduğu ifade edilen araştırmada, nüfusu azalan ülkeler sıralamasında Ukrayna, Gürcistan, Bulgaristan ve Rusya'nın ilk sırada yer aldığı belirtildi. 
     Araştırmada, Avrupa nüfusunun bir önceki yıla oranla, dışarıdan göçle birlikte yüzde 0.23 oranla 1.9 milyon kişi arttığı bildirildi. 
     Doğum oranlarının azalması sonucu, 1990 yılında kadın başına 1.8 çocuk düşerken, geçen yıl bu sayı 1.5'e geriledi. 
     Avrupa'da kadınların ortalama yaşam süresinin 78.8 yıl olarak belirlendiği araştırmada, erkeklerin ise yaşam ortalamasının 72.1 yıl olduğu belirtildi. 
     
</TEXT>
</DOC>
