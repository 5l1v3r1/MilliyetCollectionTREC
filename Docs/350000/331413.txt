<DOC>
<DOCNO> 331413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/08/son/soneko09.html </URL>
<DATE> 2005/04/08/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Türkiye AB'nin yüzde 4'ü ama önemli bir oyuncu 
</HEADLINE>
<TEXT>

     Viyana Uluslararası Ekonomik Etüdler Enstitüsü, büyüklük olarak AB ekonomisinin yüzde 4'ü düzeyinde bulunmasına karşın Türkiye'nin komşuları arasında önemli bir oyuncu olduğunu bildirdi. 
     Enstitü tarafından ahz ırlanan Türkiye raporunda, ekonomik açıdan Türkiye'nin AB üyeliğine kabul edilmesinin büyük bir risk yaratmayacağını bildirdi, Viyana Uluslararası Ekonomik Etüdler Enstitüsü, "Türkiye Makroekonomik Kırılganlık, Rekabet Gücü ve İşgücü Piyasası" konulu bir rapor yayınladı. Josef Pöschl, Hermine Vidovic, Julia Wörz ve Vasily Astrov imzalarını taşıyan raporda büyüklük olarak Türk ekonomisinin AB ekonomisinin ancak yüzde 4'üne eşit olmasına karşın Türkiye'nin ekonomik açından ve komşuları arasında "önemli bir oyuncu" olduğu belirtildi. 
     Türkiye, ekonomisinin geçen yıl çok yüksek bir büyüme kaydettiği bildirilen raporda bunun "aşırı ısınma" kaygılarını uyandırdığı vurgulanarak şöyle denildi 
     "Gözlemciler, bir defa daha yüksek büyümenin kısa ömürlü olup olmayacağı ve yeni bir krzin etkisiyle birdenbire durup durmayacağını sormaya başladılar. İkinci çeyrekteki büyümedeki yükselme, özel tüketim ile ilgili faktörlerin sonucu oldu. Bu, tekralanamayacak bir şeydir. 
     Üçüncü ve dördüncü ceyreklerde büyüme yüzde 5.3 ve yüzde 6.3'te kaldı." 
     2005 ve 2006'da büyümenin yüzde 5'nin biraz üstünde 
     olması beklendiği kaydedilen raporda, "Türk yetkilileri, danışmanları, uluslararası finansal kuruluşlar 1999 ve özellikle 2001 krizinin dersini öğrendikleri gibi görünüyor" diye yazıldı. Türkiye'de iç faktörlerden kaynaklanan bir ekonomik kötüleşme riskinin tamamen ortadan kalkmadığı belirtilirken "Ülkenin zayıf makroekonomik noktası hala kamu sektörünün mali alanında bulunuyor. Önümüzdeki 10 yılda hükümette kimin olursa olsun büyük bir borç ödemesi gerekecek" denildi. Viyana Uluslarası Ekonomik Etüdler Enstitüsü raporunda mevcut hükümetinin önemli reformlar öngördüğü, bu reformların kısa vadeli etkilerinin kamuoyunda geniş bir destek bulmayacağı, özelleştirmenin kısa vadede işsizliği artıracağı, subvansyonlarda da bir kesinti amaçlandığı belirtilerek, "Sonraki yasama döneminde Türkiye'de rahat bir parlamento çoğunluğu olan bir hükümetin bulunması kesin değil. Önümüzedeki yıllar, zor bir geçiş dönemi olabilir" görüşü savunuldu Türkiye'de istihdam ve işsizliğin de değerlendirildiği raporda şu sonuca varıldı "Türkiye'nin sanayinin, diş ticaretin ve işgücü piyasasının yapısı dikkate alındığında ülkenin gelişmiş AB ülkelerinin gerisinde kaldığı bellidir. Ancak mevcut işgücü piyasasının durumu hariç, Türkiye'nin ekonomisi, makroekonomik performansı dahil, AB'nin mevcut ve geçmişteki diğer daha az gelişmiş adayların çok altında değildir. Ekonomik büyüme ve yapısal adaptasyon açıdan kayda değer bir dinamizi geliştirdi. Ekonomisinin büyük boyutu nedeniyle ekonomik açıdan Türkiye'nin AB üyeliğine kabul edilmesi, büyük bir risk yaratmaz." 
     
</TEXT>
</DOC>
