<DOC>
<DOCNO> 304060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/06/son/sonsiy05.html </URL>
<DATE> 2005/01/06/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Erdoğan Sezer'e YTL seti hediye etti 
</HEADLINE>
<TEXT>

     ANKARA Milliyet 

Erdoğan, Sezer'e A serisi olarak adlandırılan ilk baskı Yeni Türk Lirası YTL banknot ile madeni paralarından oluşan bir set hediye etti. 
     Görüşmenin 15 dakikalık bölümünde Devlet Bakanı Ali Babacan, Hazine Müsteşarı İbrahim Çanakçı ve Merkez Bankası Başkanı Süreyya Serdengeçti de yer aldı. 
     Babacan - Çanakçı ve Serdengeçti üçlüsü Köşk'ün ardından Meclis'e geçerek Cumhurbaşkanı'na sunulan YTL setinin benzerini Meclis Başkanı Bülent Arınç'a takdim etti. Arınç'a A serisi 2 numaralı baskıların hediye edildiğini belirten Babacan, "YTL'deki yeni ibareleri gelecek yıl mı kalkacak" sorusuna," Sanmıyorum. Gelecek yıl mümkün olamayacak. Ancak, bir - iki yıla kadar kaldırılacak" yanıtını verdi. Arınç, YTL banknotlarına TBMM'nin resminin basılmasınının mümkün olup olmadığını sorması üzerine Serdengeçti, "Elbette bu mümkün, bundan sonraki baskılarda kullanılabilir" yanıtını verdi. 
     
</TEXT>
</DOC>
