<DOC>
<DOCNO> 335947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/22/son/sonspo13.html </URL>
<DATE> 2005/04/22/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Zidane film yıldızı oluyor... 
</HEADLINE>
<TEXT>

     Real Madrid'in ünlü Fransız yıldızı Zinedine Zidane'nin belgesel filmi çekiliyor. 
     Fransız yönetmen Philippe Parreno ve İskoçyalı meslektaşı Douglas Gordon'un ortak yapımı olacak belgesel filmde Fransız yıldızın kendisinin oynayacağı bildirildi. 
     Yarın Real Madrid ile Villarreal arasında yapılacak lig maçında oynayacak olan 32 yaşındaki ünlü futbolcunun tüm hareketleri 15 adet 35 milimetrelik kameralar tarafından kaydedilecek. 
     Yarınki maçta Zidane'nin özellikle vücut hareketleri, topuk pasları ve şaşırtıcı çalımları kayıt altına alınacak. 
     Belgesel filmin ses kayıtları için 7 kez Oscar kazanan dünyaca ünlü ABD'li Randy Thom'a başvurulduğu belirtildi. 
     Belgesel film tamamlandıktan sonra sinemaların yanısıra Madrid'te Prado, Paris'te Beaubourg ve Bilbao'da Guggenheim müzelerinde gösterime sunulacak. Dağıtım şirketinin patronu Camille Truner açıklamasında, ''Zidane bir sanattır. Onun için müzelerde gösterilmesini öngördük'' dedi. 
     
</TEXT>
</DOC>
