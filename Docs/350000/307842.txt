<DOC>
<DOCNO> 307842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/19/son/sonspo12.html </URL>
<DATE> 2005/01/19/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Ankaraspor'dan bir bomba daha... Erman Özgür'ü de renklerine bağladılar 
</HEADLINE>
<TEXT>

     Büyükşehir Belediyesi Ankaraspor, Akçaabat Sebatspor'da forma giyen Erman Özgür'ü 3,5 yıllığına renklerine bağladı. 
     Kulüp başkanı Hilmi Gökçınar, Sırp kaleci Jevriç, Samsunspor'dan Şenol, İstanbulspor'dan Musa Büyük ve Brezilyalı stoper Asprilla'dan sonra Akçaabat Sebatsporlu Erman Özgür'ü transfer ederek kadrolarını daha da güçlendirdiklerini söyledi. 
     İkinci yarı hazırlıkları için Mersin ve Antalya'da yaptıkları kampların oldukça yararlı geçtiğini ifade eden Gökçınar, takımdaki moral ve motivasyonun üst düzeyde olduğunu kaydetti. 
     Yeni transferlerin takıma ciddi bir katkı sağlayacağını vurgulayan Gökçınar, futbolseverlerin ikinci yarıda çok farklı bir Ankaraspor izleyeceğini sözlerine ekledi. 
     
</TEXT>
</DOC>
