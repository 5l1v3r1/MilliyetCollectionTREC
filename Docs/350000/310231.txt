<DOC>
<DOCNO> 310231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/28/son/soneko16.html </URL>
<DATE> 2005/01/28/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Ekonomi yetkilileri Niyet Mektubu tatiller nedeniyle gecikti... 
</HEADLINE>
<TEXT>

     Ekonomi yetkilileri, IMF'ye gönderilecek Niyet Mektubu'nun, araya giren ulusal ve uluslararası tatiller nedeniyle geciktiğini belirttiler. 
     A.A muhabirinin bilgi aldığı yetkililer, IMF ile Stand By konusunda 17 Aralık öncesinde anlaşmaya varıldığını, bundan sonra Noel tatili, ardından yılbaşı ve Kurban Bayramı tatili ve Meclis'in tatil olması nedeniyle, tam olarak yapılması gereken yasal düzenlemelerin yapılamadığını vurguladılar. 
     Niyet Mektubu'nun tüm ana unsurlarının yazıldığını, sadece doldurulması gereken birkaç madde kaldığını anlatan yetkililer, gerekli yasal düzenlemelerin de yapılmasının ardından Mektubun gönderileceğini ifade ettiler. 
     Yetkiler bu arada, yabancı yatırımcı ve analistlerin, Türkiye'nin IMF anlaşmasına 'bitti gözüyle baktıkları' için, Niyet Mektubu'nun gönderilmesi konusunda hiç bir kaygıları olmadığını, zaten uygulanan programdaki kararlılığın da bunun bir garantisi olduğuna işaret ettiler. 
     Yapısal reformların sadece IMF için gerekmediğini hatırlatan yetkililer, AB ile müzakerelere başlayacak olan Türkiye'nin, zaten bu yapısal düzenlemeleri gerçekleştireceğini kaydettiler. 

     
</TEXT>
</DOC>
