<DOC>
<DOCNO> 306389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/14/son/sondun16.html </URL>
<DATE> 2005/01/14/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Prens Charles'tan Nazi üniforması giyen oğluna... 
</HEADLINE>
<TEXT>

     İngiltere veliahtı Prens Charles, bir kıfayet partisine nazi üniforması giyerek katılan oğlu Prens Harry'den Auscwitz'i ziyaret etmesini istedi. 
     Prens Harry'nin nazi üniforması gafıyla ilgili haberi yayımlayan The Sun gazetesi, bugünkü nüshasında da Kraliyet ailesi içinde konuyla ilgili gelişen tartışmalara yer verdi. 
     The Sun, Prens Charles'ın oğlunun davranışından dolayı ortaya çıkan tartışmadan büyük rahatsızlık duyduğunu ve oğlundan Auscwitz'e özel bir ziyaret yaparak, soykırımla ilgili öğrenmesi gerekenleri öğrenmesini istediğini yazdı. 
     Sun'ın haberinde, Prens Charles'ın büyük oğlu William'dan da aynı talepte bulunduğu, küçük oğlunun yaptığı hatadan, onu uyarma görevini yapmayan ağabeyini de sorumlu tuttuğu belirtildi. 
     Haberde, iki prensin Auscwitz'e özel bir ziyarette bulunmalarının düşünüldüğü kaydedildi. 
     Buckingham Sarayı'nın sözcüsü ise konuyla ilgili yorum yapmaktan kaçındı. Sözcü, iki genç prensin Auscwitz ziyaretini yalanlamadıkları gibi doğrulamak da istemediklerini bildirdi. 
     İngiltere'deki Yahudi cemaatleri de Harry'den kampı ziyaret etmesini istemişti. 
     
</TEXT>
</DOC>
