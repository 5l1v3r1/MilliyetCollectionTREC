<DOC>
<DOCNO> 322792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/11/son/sondun14.html </URL>
<DATE> 2005/03/11/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Avrupa'nın en 'alkolik' ülkesi hangisi 
</HEADLINE>
<TEXT>

     Eda BERKBAYRAK LİTVANYA, DHA 

      BALTIK ülkelerinden Estonya'nın kişi başına 13.1 litre ile Avrupa'da en çok alkol tüketen ülke olduğu bildirildi. Kişi başına ortalama 9.1 litre alkol tüketilen Avrupa Birliği ülkelerinde, Finlandiya 12.1 litre ile geçen seneye kadar zirveyi kaptırmıyordu. Finlandiya'dan bayrağı devralan Estonya'da ayrıca bayanların alkol tüketimi son 5 yılda 3-4 kat arttı. Bunun yanında 13-19 yaş grubu gençler arasında alkol tüketiminde büyük bir artış gözlendi. 
     Estonya Pazar Araştırmaları Enstitüsü'nün 2004 yılı Estonya Alkol Pazarı raporuna göre, 2004 yılının ilk 9 ayı içinde devlet bütçesine alkol tüketimi sayesinde 2.2 milyar kron yaklaşık 241 milyon YTL girdiği belirtilirken bu gelirin bir önceki yıla oranla yüzde 13 fazla olduğuna dikkat çekildi. Alkol tüketiminin tavan yaptığı 3 aylık kış sürecinin araştırma kapsamında olmadığına kaydeden uzmanlar, yıllık gelirin toplam 5 milyar kronu yaklaşık 435 milyon YTL bulabilecegini belirtti. Bu gelir Estonya devlet bütçesinin büyük bir bölümünü oluşturuyor. 
     
</TEXT>
</DOC>
