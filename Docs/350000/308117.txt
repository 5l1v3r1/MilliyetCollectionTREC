<DOC>
<DOCNO> 308117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/20/son/sonyas07.html </URL>
<DATE> 2005/01/20/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Spermler yolunu koklayarak buluyor 
</HEADLINE>
<TEXT>

     Almanya'nın Bochum kentindeki Ruhr üniversitesi profesörü fizyolog Hanns Hatt 57 , spermlerin ana rahminde yumurtalığa ulaşabilmek için yollarını koklayarak bulduklarını ortaya çıkardı. 
     Philip Morris Vakfı tarafından Münih kentinde yapılan açıklamada, Hatt'ın bu keşfiyle her biri 25 bin euro'dan oluşan 4 araştırma ödülünden birine layık görüldüğü bildirildi. 
     Hatt'ın, yaptığı araştırmalar sırasında, spermlerin ve insanların derilerinin de koku alabildiğini tespit ettiği kaydedildi. 
     Açıklamada, diğer ödüllerin de lazer ışınları alanında çalışmaları olan İsviçreli fizikçi Prof. Ursula Keller'e 45 , nanoteknoloji alanındaki başarılı çalışmalarından ötürü biyofizikçi Prof. Viola Vogel'e 45 ve terörizm üzerine yaptığı bilimsel çalışmalarından dolayı Prof. Herfried Münkler'e verileceği bildirildi. 
     Vakıf tarafından her yıl verilen ödüller, 8 Haziranda Münih kentinde düzenlenecek törenle sahiplerini bulacak. 
     
</TEXT>
</DOC>
