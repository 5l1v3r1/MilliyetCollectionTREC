<DOC>
<DOCNO> 338841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/02/son/soneko01.html </URL>
<DATE> 2005/05/02/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Yıllık dış ticaret hacmi 170 milyar dolara ulaştı... 
</HEADLINE>
<TEXT>

     Türkiye’nin yıllık dış ticaret hacmi 170 milyar dolara ulaştı. Ekonominin dışı açıklığının önemli bir göstergesi olan dış ticaret hacminin GSMH’ye oranı yüzde 60’a yaklaştı. 
     ANKA’nın Devlet İstatistik Enstitüsü DİE verilerinden yaptığı belirlemeye göre, mart sonu itibariyle son bir yıllık dönemde Türkiye 66 milyar 679 milyon dolarlık ihracat gerçekleştirildi. Yıllık ithalat ise 102 milyar 325 milyon dolar seviyesine çıktı. Böylece mart sonu itibariyle son 12 aylık toplam dış ticaret hacmi 169 milyar 3 milyon dolar oldu. Yıllık dış ticaret açığı ise 35 milyar 646 milyon dolar olarak gerçekleşti. Böylece Türkiye milli gelirinin yaklaşık yüzde 22’si düzeyinde ihracat, yüzde 34’ü kadar da ithalat yapan bir ülke konumuna gelirken, dış ticaret açığının GSMH’ye oranı ise yüzde 12’ye yaklaştı. Dış ticaret açığının toplam dış ticaret hacmi içerisindeki payı nispi dış ticaret açığı ise yüzde 21.6 gibi yüksek bir düzeye çıktı. 
     Geçen yıl mart sonu itibariyle yıllık bazda ihracat 50 milyar 388 milyon dolar, ithalat ise 75 milyar 894 milyon dolar seviyesinde bulunuyordu. Ticaret hacminin 126 milyar 281 milyon dolar olduğu söz konusu dönemde dış ticaret açığı 
     ise 25 milyar 506 milyon dolar olarak hesaplanmıştı. 
     İhracat 16 milyar 291 milyon dolar, ithalatın ise 26 milyar 431 milyon dolar arttığı mart sonu itibariyle son bir yıllık dönemde Türkiye, yüzde 32.3’lak bir ihracat, yüzde 34.8’lik de bir ithalat artışı performansı yakaladı. 
     Ancak bu dönemde dış ticaret açığı yüzde 39.8 büyürken, dış ticaret hacmindeki toplam büyüme ise yüzde 33.8 olarak gerçekleşti. 
     
     İTHALATIN İHRACATI KARŞILAMA ORANI 
     İthalattaki artışın daha yüksek seyretmesi nedeniyle ihracatın ithalatı karşılama oranı ise azaldı. Geçen yıl mart sonu yüzde 66.2 olan yıllık ihracatın yıllık ithalatı karşılama oranı bu yıl yüzde 65.2 olarak gerçekleşti. Ancak ihracatın ithalatı karşılama oranında son bu yıl başından itibaren yukarı doğru bir yükseliş gözleniyor. 

ANKA 
     
</TEXT>
</DOC>
