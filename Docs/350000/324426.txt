<DOC>
<DOCNO> 324426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/son/sonsiy04.html </URL>
<DATE> 2005/03/17/ </DATE>
<TIME> 07.10 </TIME>
<AUTHOR>  </AUTHOR>
<HEADLINE>
Hükümet, "Gelibolu" galasında yoktu 
</HEADLINE>
<TEXT>

     Deniz Kuvvetleri Komutanı Oramiral Özden Örnek'in oğlu Tolga Örnek'in yönettiği ve Çanakkale Savaşları'nın anlatıldığı "Gelibolu Belgeseli"nin Ankara'daki galasında Cumhurbaşkanı Ahmet Necdet Sezer ve askeri erkan tam kadro hazır bulunurken, hükümeti temsilen kimse katılmadı. 
     Kültür ve Turizm Bakanı Atilla Koç'un aynı saatlerde bir resim sergisi açılışında bulunduğu öğrenildi. İngilizce seslendirmesini aktör Jeremy Irons, Türkçe seslendirmesini ise Zafer Ergin'in yaptığı belgeselin müziklerini müzisyen Demir Demirkan yaptı. 7 ülkeden 70'ten fazla arşiv taranarak ve değişik ülkelerden 16 tarihçinin danışmanlık yaptığı belgeselde, Çanakkale Savaşlarının tüm detayları canlandırılıyor. Belgeselde, bugüne kadar gün yüzüne çıkmamış mektuplar, belgeler ve fotoğraflar gözler önüne seriliyor. Belgesel film, Çanakkale Savaşları'nın 90. Yıldönümü olan 18 Mart'ta vizyona girecek. Nisan ayında ise Yeni Zellanda ve Avusturalya'da izleyicilerle buluşacak. FOTOĞRAF SERDAR ÖZSOY 
     
</TEXT>
</DOC>
