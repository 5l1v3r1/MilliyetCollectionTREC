<DOC>
<DOCNO> 340612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/08/spor/spo08.html </URL>
<DATE> 2005/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Sakarya kurudu 1-3 
</HEADLINE>
<TEXT>


İstanbulspor'a sahasında yenilen Yeşil - Siyahlılar, kaybettikleri üç puanla yeniden düşme hattına indi. Fatih ile öne geçen ev sahibi, Yordanov, Bülent ve Musasa'nın gollerine engel olamadı 


Sakaryaspor, evinde İstanbulspor'a yenildi, rakibini ümitlendirip, kendini ateşe attı. 
12. dakikada M'Bayo rakibini geçip ortasını yaptı. Topa yükselen Fatih altı pas çizgisi üzerinden vurdu. Üst direğin içine çarpan top ağlarla buluştu 1-0 
30'da Cem ceza alanının sol çaprazından sert vurdu. Kaleci Şenol topu yumruklayarak kornere çeldi. 
55. dakikada yüzüne darbe alan Şenol sakatlandı. Şenol'un tedavisi nedeniyle maç yaklaşık 5 dakika durdu. 
70. dakikada İstanbulspor'un beraberlik golü geldi. Cem sağdan ortaladı. Sakaryaspor defansının unuttuğu Yordanov topu düzeltip sert vurdu 1-1 
85'te Bülent altı pasın sol çaprazından dönerek vurdu. Kaleci Şenol son anda tokatlarak gole izin vermedi. 
88. dakikada Yordanov ceza alanında topa vuramadı, boşta kalan meşin yuvarlağı Bülent kalecinın solundan filelere bıraktı 1-2. 
90 7'de Bülent'in pasında Güven topu uygun durumdaki Musasa'ya çıkardı. Musasa sert vurdu. Bu sırada yardımcı hakem önce bayrağını kaldırdı, ardından indirdi. Mustafa Çulcu da golü verdi 1-3. 

Maçın karnesi 
HAKEMLER Mustafa Çulcu, Erhan Sönmez, Özgür Çetiner 
SAKARYASPOR Şenol 4 - Gökhan Kök 4 , Mesut 4 Mustafa Dk.77 , Cemil 5 , Gökhan Çalışal 4 - M'Bayo 6 , Ragıp 3 , Emre Toraman 4 , Fatih Ceylan 5 Saidi Dk.84 - Burak 4 , Ali Cansun 4 Aydın Dk.67 
YEDEKLER Recep, Aytaç, Kabongo, Serdal 
İSTANBULSPOR Oğuz 5 - Yalçın 4 , Saffet 4 Mehmet Aksu Dk.64 4 Beyhan Dk.90 , Deniz 4 , Cem Can 5 - Musa 5 Musasa Dk.88 , Güven 5 , Aytekin 5 , Yordanov 7 , Faruk 6 - Bülent 6 
YEDEKLER Mehmet, Gökmen, Emre, Nuri 
GOLLER Fatih Ceylan Dk.12 , Yordanov Dk. 70 , Bülent Dk.88 , Musasa Dk.90 7 
SARI KARTLAR Faruk, Bülent, Mehmet Aksu İstanbul , Emre Sakarya 

Yıldırım Sonunu getiremedik 

İstanbulspor yenilgisi Sakaryaspor Teknik Direktörü Şaban Yıldırım'ın canını sıktı. Maça iyi başlamalarına rağmen sonunu getiremediklerini belirten Yıldırım, "Özellikle ikinci yarıda çok hatalar yaptık. Bu yenilgiyle, kimse Sakaryaspor'a düştü, gözüyle bakmasın. Önümüzde daha 3 maç var" dedi. 

Ömerli Galibiyeti çok istedik 

Sakaryaspor galibiyetiyle büyük bir sevinç yaşayan İstanbulspor Antrenörü Fahrettin Ömerli, "Galibiyeti biz daha fazla istedik" dedi. Ömerli şöyle devam etti "İki takımın da şiddetle puana ihtiyacı vardı. Ama biz amacımıza ulaştık. Eğer geçen hafta oynadığımız maçı da kazanmış olsaydık, şimdi çok daha rahat olacaktık." 


</TEXT>
</DOC>
