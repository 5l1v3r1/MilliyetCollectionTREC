<DOC>
<DOCNO> 324848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/18/son/sonspo39.html </URL>
<DATE> 2005/03/18/ </DATE>
<TIME> 22.15 </TIME>
<AUTHOR>  </AUTHOR>
<HEADLINE>
Futbol federasyonu Deniz Barış için yapılan itirazı reddeti 
</HEADLINE>
<TEXT>

     Futbol Federasyonu Tahkim Kurulu, Fenerbahçe'nin Gençlerbirliği'nden transfer ettiği Deniz Barış'ın, Ankara kulübüne 1 milyon avro tazminat ödemesi yönünde federasyonun aldığı karara yaptığı itirazı reddetti. 
     Sezon başında Gençlerbirliği'nden Fenerbahçe'ye transfer olan Deniz'le aralarında özel protokol bulunduğunu belirten Gençlerbirliği Kulübü, ''Başka bir kulübe transfer olması durumunda Gençlerbirliği'ne 1 milyon avro ödeyeceği'' maddesinin yer aldığı sözleşme gereği bu parayı talep etmiş, Futbol Federasyonu da bu bedelin Gençlerbirliği'ne ödenmesi kararını vermişti. 
     Fenerbahçe Kulübü'nün Tahkim Kurulu'na yaptığı itiraz, bugünkü toplantıda sonuçlandı ve kurul, sarı-lacivertlilerin başvurusunu reddedip Futbol Federasyonu'nun kararını onadı. 
     
</TEXT>
</DOC>
