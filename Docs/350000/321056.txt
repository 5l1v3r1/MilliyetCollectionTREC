<DOC>
<DOCNO> 321056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/05/son/sonspo21.html </URL>
<DATE> 2005/03/05/ </DATE>
<TIME> 20.48 </TIME>
<AUTHOR>  </AUTHOR>
<HEADLINE>
SV Werder Bremen şampiyonluk yarışından koptu 
</HEADLINE>
<TEXT>

     Almanya Birinci Futbol Ligi'nde Bundesliga SV Werder Bremen takımı, FC Bayern Münih'e 1-0 yenilerek şampiyonluk yarışından koptu. 
     Münih Olimpiyat Stadı'ndaki karşılaşmada, 7. dakikada Michael Ballack'ın attığı golle Werder Bremen karşısında 1-0 öne geçen Bayern Münih, karşılaşmayı da bu skorla kazanarak ligde 50 puan ve averajla liderliğini sürdürdü. 
     Hamit Altıntop'un 2. yarıda oyuna girdiği maçta FC Schalke 04-VFL Bochum maçını Schalke 2-0 kazanarak puanını 50'ye çıkartarak şampiyonluk yarışını bırakmadı. 
     Puan cetvelinde bir maç eksiğiyle 6. sırada bulunan Hertha Berlin, yarın sahasında Kaiserslautern ile karşılaşacak. 
     Geçen hafta kırmızı kart gören ve iki maç ceza alan Yıldıray Baştürk, karşılaşmada forma giymeyecek. 
     TOPLU SONUÇLAR 
     VFB Stuttgart-Arminia Bielefeld 2-1 VFL Bochum-FC Schalke 04 0-2 Hannover 96-Hansa Rostock 0-1 FC Bayern Münih-SV Werder Bremen 1-0 FSV Mainz 05-SC Freiburg 5-0 Borussia Mönchengladbach-VFL Wolfsburg 1-0 Hamburg SV-Bayer Leverkusen 1-0 1.FC Nürnberg-Borussia Dortmund yarın 
     Hertha BSC Berlin-1 FC Kaiserslautern yarın 
     
     PUAN CETVELİ 
     Şampiyonluk yarışında 50 puanı olan Bayern München averajla lider. Schalke 04 50 puanla 2. sırada yer alıyor. 
     Şampiyonluk yarışından kopan Werder Bremen'in 43 puanı bulunuyor ve 3. sırada yer alıyor. 
     Stuttgart, 42 puanla 4. sırada yer alırken, 40 puanla Hamburg SV 5. sırada bulunuyor. Hertha Berlin ise 1 maç eksiğiyle 39 puanla 6. sırada yer alıyor. 
     
     GOL KRALLIĞI 
     Marek Mintal FC Nürnberg 18 golle gol krallığı sıramasında ilk sırada yer alıyor. 
     Mintal'ı 14 golle Delron Buckley Arminia Bielefeld , 12 golle Dimitar Berbatow Bayer Leverkusen , Roy Makaay Bayern Münih ve Ailton FC Schalke 04 takip ediyor. 
     
</TEXT>
</DOC>
