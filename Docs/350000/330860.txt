<DOC>
<DOCNO> 330860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/06/son/sontur45.html </URL>
<DATE> 2005/04/06/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Trafik sinyalizasyon ihaleleri için suç duyurusu .. 
</HEADLINE>
<TEXT>

     İstanbul Cumhuriyet Başsavcılığı, Siemens A.Ş. ve Karayolları Genel Müdürlüğü yetkilileri hakkında, trafik sinyalizasyon ihalelerine fesat karıştırıldığı iddialarına ilişkin soruşturma başlatılması için Ankara Cumhuriyet Başsavcılığı'na suç duyurusunda bulundu. 
     Siemens A.Ş. ile Karayolları Genel Müdürlüğü arasında Ankara, Mudanya, Yalova, Bursa ve Balıkesir'deki trafik sinyalizasyonlarına ilişkin yapılan ihaleleri inceleyen İstanbul Cumhuriyet Savcısı Nazmi Okumuş, bu ihalelerle devletin zarara uğratıldığı görüşüne vardı. 
     Bunun üzerine Savcı Okumuş, Karayolları Genel Müdürlüğü'nün Ankara'da olmasını dikkate alarak, Siemens A.Ş. ve Karayolları Genel Müdürlüğü yetkilileri hakkında ''ihaleye fesat karıştırmak'' suçu yönünden soruşturma başlatılması istemiyle Ankara Cumhuriyet Başsavcılığı'na suç duyurusunda bulundu. 
     
</TEXT>
</DOC>
