<DOC>
<DOCNO> 343457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/17/son/sonyas06.html </URL>
<DATE> 2005/05/17/ </DATE>
<TIME> 08.30 </TIME>
<AUTHOR>  </AUTHOR>
<HEADLINE>
Brad Pitt "Jennifer ile ayrılma sebeplerimiz karışık" 
</HEADLINE>
<TEXT>

     Amerikalı ünlü aktör Brad Pitt, oyuncu eşi Jennifer Aniston’dan ayrılma nedenlerinin "karışık" olduğunu söyledi. 
     GQ dergisinde yayınlanan röportajında Pitt, 4 aydır ayrı olduğu Aniston ile ilişkisinden hala gurur duyduğunu belirtti. 
     Mart ayında boşanma davası açan Aniston ile 4.5 yıllık evliliğinde yaşadığı mutluluğu ifade eden Pitt, "Biraraya gelmemizde bir güzellik vardı, birlikte geçirdiğimiz vakitte bir güzellik vardı ve bu ilişkide bizim için bir güzellik vardı. Aslında kendimizle gerçekten gurur duyuyorum. Birbirimize olan sevgimizi koruduk" dedi. 
     Brad Pitt, çocuk istediği ama Aniston’ın istemediği yönündeki haberlerin sorulması üzerine, "Bu bir yorum ama tamamen asılsız" dedi. 
     Ünlü aktör, "Mr. and Mrs. Smith" filminin aktristi Angelina Jolie ile ilişkisi olduğu yönündeki haberleri net bir şekilde yalanlamadı ancak bunları önemsemediğini söyledi. 
     Ayrılma nedenlerinin karışık ve çeşitli olduğunu ifade eden 41 yaşındaki aktör, şimdi sinema dışında aile gibi şeylerle daha çok ilgilendiğini belirtti. 
     Pitt, yeniden evlenmeye ve bir aile kurmaya henüz hazır olmadığını kaydetmesine rağmen, "Bunun olmayacağından endişelenmiyorum. Bunu olmasını sağlayacağım" diye konuştu. 
     
</TEXT>
</DOC>
