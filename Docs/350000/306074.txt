<DOC>
<DOCNO> 306074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/13/son/sondun26.html </URL>
<DATE> 2005/01/13/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
ABD askerlerine silah bırakıp direnişe katılın çağrısı 
</HEADLINE>
<TEXT>

     ''Irak'taki İslami Cihad'' adlı şimdiye kadar bilinmeyen bir örgüt, Amerikan askerlerine silahlarını bırakıp direnişe katılmaları çağrısı yaptı. 
     El Cezire televizyonunda gösterilen video görüntülerinde, örgütün sözcüsü, ''silahlarını bırakmayı ve ABD Başkanı George Bush'un politikalarına karşı çıkmayı kabul eden Amerikan askerlerinin, camilere, kiliselere ve evlere sığınabileceklerini, buralarda Irak halkının koruması altında olacaklarını'' belirtti. 
     İngilizce konuşan sözcü, Irak'taki direnişin ''Amerikan güçleri Irak'tan çekilinceye kadar süreceğini'' kaydetti. 
     
     TALİBAN MİLİTANLARI 6 AFGAN ASKERİNİ ÖLDÜRDÜ 

     Bu arada, Afganistan'da Taliban militanları 6 Afgan askerini öldürdü. 
     Helmand eyalet valisinin sözcülerinden Hacı Muhammed Veli, Vaşare bölgesinde araçlarıyla seyir halindeki askerleri esir alan Taliban militanlarının, daha sonra askerleri öldürerek, cesetlerini bir yeraltı su kanalına attığını söyledi. 
     Afganistan'da Ağustos 2003'ten bu yana Taliban militanlarının ülkenin güney ve doğu kesimlerinde düzenledikleri saldırılarda 1100 kişi öldü. 
     
</TEXT>
</DOC>
