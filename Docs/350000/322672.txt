<DOC>
<DOCNO> 322672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/10/son/sonyas15.html </URL>
<DATE> 2005/03/10/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Zemini ve ayağı tanıyan ilk ayakkabı 
</HEADLINE>
<TEXT>

     Adidas en son model koşu ayakkabısına yerleştirdiği 'chip' benzeri bir mekanizmayla zemini ve ayağı tanıyan akıllı ayakkabıyı üretti. 
     Spor ayakkabı piyasasında rekabet giderek kızışıyor. 
     Bir dönem 'moda olma' rüzgarı yerini yeniden 'teknolojik ayakkabı üretme yarışına' bıraktı. 
     Adidas, Nike ile giriştiği büyük rekabette öne geçebilmek için en yeni koşu ayakkabısının tabanına mikrochip benzeri bir mekanizma yerleştirdi. 
     
     Koşulan zemini tanıma 
     Bu mekanizma koşulan zemini tanıyor, ayağın taşıdığı ağırlığı ve ayak yapısını algılayarak tabana gerekli desteği veriyor. 
     'Adidas 1' adı verilen yeni model için tasarımcılar 'kişiye özgü ilk spor ayakkabı' diyor. 
     Firma yetkilileri, yeniden popüler yaptıkları üç çizgili markayı her iki yılda bir teknolojik yenilikle destekleyeceklerini açıkladılar. 
     
</TEXT>
</DOC>
