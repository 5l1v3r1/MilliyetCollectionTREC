<DOC>
<DOCNO> 322386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/10/spor/spo04.html </URL>
<DATE> 2005/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıldızlara rakip aranıyor 
</HEADLINE>
<TEXT>


Trabzonspor, şimdiden transferin gözde isimleri Fatih ve Gökdeniz'e alternatif olacak isimlerin peşine düştü. Bu şekilde milli oyuncuların rekabete girip, performanslarını maksimuma çıkarması hedefleniyor 


Zurawski aşkı 
BORDO - Mavililer, iki yıldız ismi Fatih ve Gökdeniz'e alternatif aramaya başladı. Yönetimde de bu yönde görüş benimsenmesi üzerine Teknik Direktör Şenol Güneş takibe başladı. Başkan Atay Aktuğ, Polonyalı Zurawski'yi Fatih'e alternatif için düşündüklerini vurguladı. Trabzonspor yine Wisla Krakow'dan 28 yaşındaki Tomas Frankowski ve Brezilya'nın Santos takımının 25 yaşındaki oyuncusu De Souza'yı Fatih'e rakip olarak seçti. 

Marino listebaşı 
GÖKDENİZ'İ forma yarışına çekebilecek isimlerin başında ise Arjantinli Andres Marino geliyor. Newell old Boys'da forma giyen yıldız futbolcunun da "gelirim" yanıtı verdiği öğrenildi. Brezilya'nın Santos takımında forma giyen Fabinho Jesus'un da adaylardan biri olduğu, Arjantinos Juniors'un oyuncusu Leonardo Pisculichi ve İtalyan'nın Bologna takımından görev alan Tomas Locatelli'nin de alternatifler arasında bulunduğu ifade edildi. 

Moral ziyareti 

Destek verdiler 
KARADENİZ ekibi günü çift idmanla tamamlarken, sabahki çalışmayı futbol şubesi eski sorumluları Süleyman Atal ve Erda Aygün de izledi. Şenol Güneş ile kısa bir görüşme yapan iki eski yönetici, takıma ve tecrübeli hocaya destek verdiler. Güneş, "Arkadaşlar bize moral verdiler. Onlara teşekkür ediyoruz" dedi. 

Yoğun mesai 
SABAHKİ idman yaklaşık 1 saat 20 dakika sürerken, sakatlıkları devam eden Erdinç ile Emrah salonda çalıştı. Düz koşuyla başlayan antrenman, şut ve ikili mücadelelere dayalı çalışmayla sona erdi. Trabzonspor, öğleden sonra da taktik ağırlıklı bir antrenman yaparak, Sakaryaspor maçının hazırlıklarını sürdürdü. 

'Neden Olimpiyat Stadı ' 

Şenol Güneş, cumartesi yapılacak İstanbulspor - Galatasaray karşılaşmasının Atatürk Stadı'na verilmesine tepki gösterdi 

Önce federasyona 
TEKNİK Direktör Şenol Güneş, dün sabahki idman öncesi gazetecilerle yaptığı sohbette adaletsiz kararlar alındığını ima etti. Güneş, "Maç İstanbulspor - Galatasaray arasında oynanacak. Galatasaray'ın rakip sahada mücadele etmesi lazım. Buna rağmen maç, Olimpiyat Stadı'na niye alındı Galatasaray geçen yıl, tüm maçlarını Olimpiyat Stadı'nda oynamıyor muydu " dedi. 

Sonra hakemlere 
BEŞİKTAŞ maçının tarihinin h l belirlenmediğini hatırlatan tecrübeli hoca, "Hani dörder haftalık program yapılıyordu Maçın günü ve saati, bu haftaki sonuçlara göre mi belli olacak " yorumunu yaptı. Güneş, "Tek sıkıntımız Erdinç ve Emrah'ın sakatlıkları. Onların sakatlanmasında ne faul verildi, ne kart gösterildi. Ama ikisi de bir aydır oynamıyor" diye konuştu. 

Tansiyon düşecek 

BORDO - Mavili kulübün nisan ayı içinde borsaya açılma projesiyle ilgili Başkan Atay Aktuğ ile Deniz Yatırım Genel Müdürü Cafer Bakırhan bugün saat 10.30'da Trabzon Zorlu Grand Otel'de bir basın toplantısı düzenleyecek. Bu toplantının halka arz protokolünün Trabzon yerine İstanbul'da imzalanması nedeniyle gösterilen tepkilerin önüne geçmek amacıyla düzenleneceği öğrenildi. 


</TEXT>
</DOC>
