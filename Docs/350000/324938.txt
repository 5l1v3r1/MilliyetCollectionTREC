<DOC>
<DOCNO> 324938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/19/ekonomi/eko01.html </URL>
<DATE> 2005/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk kadını hamamda buluşurmuş 
</HEADLINE>
<TEXT>


The Economist'in Türkiye raporundaki, "Kadınların bölgesi hamamlar" ifadesi, "Bu araştırma ne zaman yapıldı " dedirtecek cinsten. Kadınların hamamda buluştuğu yıllar çok eskilerde kaldı 

EVRİM ERGİN 

The Economist editörlerinden Tim Hindle'nin kaleme aldığı Türkiye raporunda, geleneksel Türk köylerinde cami ve kahvehane gibi yerlerin erkek bölgesi olduğu, hamam ve çamaşır yıkama yerlerinin kadın bölgesi olduğunu belirtiyor. Oysa ki kadınların hamamda bir araya gelme geleneği eskilerde kalmış durumda. Hamam, artık turistik organizasyonların bir parçası. The Economist'in yaptığı başka yanlışlar da var 
The Economist Doğuda en önemli geçim kaynaklarından biri kaçakçılık. 
Doğrusu Akademisyenler bu ifadeyi iddialı buluyor ve 'sınır ticareti' demeyi uygun görüyor. 
The Economist 2004'te TÜFE'nin yüzde 11.4 olduğu Türkiye, 2001'de yüzde 7 küçüldü. 
Doğrusu TÜFE geçen yıl yüzde 9.3'tü ve Türkiye' 2001'de yüzde 7.5 küçülmüştü. 
The Economist Türkiye Aralık'ta IMF'yle stand - by imzaladı 
Doğrusu Stand - by h l imzalanmadı, sadece protokol imzalandı. 
The Economist "Eğer Türkiye şu anda AB üyesi olsaydı en fakir birlik ülkesi olurdu" ifadesi sadece kişi başı gelire göre. 
Doğrusu Bu tür saptamalar için daha geniş parametreler kullanmak gerekiyor. 
The Economist Tansu Çiller, Florida'daki evin kaynağı sorulduğunda "Annemin çıkınında para buldum" demişti 
Doğrusu Bu ifade Tansu Çiller'e değil, eşi Özer Çiller'e aitti ve Tansu Çiller tarafından da üstlenilmemişti. 

'Türkiye yolsuzlukla mücadelede başarısız' The Economist'in Editörü Tim Hindle, ABD'deki gibi Türkiye'de de vergisini ödemeyenlere hapis cezası verilmesi gerektiğini söyledi. Hindle, Türkiye'nin yolsuzlukla mücadelede başarısız olduğunu ve bunun büyük yük getirdiğini vurguladı. 


</TEXT>
</DOC>
