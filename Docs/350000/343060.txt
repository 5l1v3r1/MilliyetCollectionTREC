<DOC>
<DOCNO> 343060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/16/son/sontur05.html </URL>
<DATE> 2005/05/16/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Evine konuk ettiği alacaklısını satırla öldürdü 
</HEADLINE>
<TEXT>

     İsmail AKDUMAN DHA 

      SAMSUN’da 25 yaşındaki Murat Can, borçlu olduğu arkadaşı 33 yaşındaki Erkan Doğan’ı evinde misafir edip yatırdıktan sonra, sabah satırla başını parçalayarak öldürdü. Olaydan 9 saat sonra polisi arayarak cinayet işlediğini söyleyen Can, 2 milyar lira borcumu ödeyemedim. Erkan parayı almak için İstanbul’dan Samsun’a geldi. Evimde kaldı. Sabah ondan önce uyanıp, satırla başına vurdum. Şayet onu öldürmeseydim. O beni öldürecektiö dedi. 
     Zeytinlik Mahallesi’nde oturan Murat Can’ın yaptığı ihbar üzerine dün saat 19.00 sıralarında eve giden polis, satırla başı parçalanmış halde Erkan Doğan’ın cesedini buldu. Can, cinayet ihbarını telefonla yaptıktan sonra satırla birlikte Unkapanı polis merkezine giderek teslim oldu. Murat Can ifadesinde şunları anlattı 
     6 ay önce ondan 2 milyar lira borç almıştım. Ancak parayı ödeyemedim. Bu yüzden İstanbul’dan kaçarak Samsun’a geldim. Fakat Erkan, beni burada buldu. Evime gelerek parasını istedi. Veremeyeceğimi söyleyince, bana 120 tane extacy hap uzatıp O zaman bunları satacaksın. Parasını bana vereceksin. Yoksa seni öldürürüm’ dedi. Kabul etmedim. Aramızda tartışma çıktı. Sonra odalarımıza giderek uyuduk. Sabah 10 sıralarında ondan önce uyandım ve satırla başına vurdum. Ben onu öldürmeseydim, o beni öldürecekti.ö Polis müzisyen olan Murat Can’ın sorgusunun devam ettiğini, cinayet yerinde yapılan araştırmada ise extacy hap bulunmadığını belirtti. 
     
</TEXT>
</DOC>
