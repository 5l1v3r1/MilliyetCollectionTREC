<DOC>
<DOCNO> 313462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/08/son/soneko23.html </URL>
<DATE> 2005/02/08/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Borsa birinci seansı 69 puanlık artışla tamamladı... 
</HEADLINE>
<TEXT>

     İMKB Ulusal 100 Endeksi dünkü kapanışa göre 69.56 puan artarak, 1. seansı 28,271.28 puandan tamamladı. 
     1. seansta hisse senetleri ortalama yüzde 0.25 değer kazandı. 
     Dün 27,201.72 puandan rekorla kapanan İMKB Ulusal 100 Endeksi, ilk seansa 2.07 puan azalarak 28,199.65 puandan başladı. İlk yarıyı 28,087.97 puandan geçen endeks, seans içinde 27,925.01 puana kadar gerilerken, en yüksek 28,283.36 puanı gördü. Bu seviye, bugüne kadar endeksin gördüğü en yüksek seviye oldu. Bundan önce endeks, seans içinde en yüksek değere dün 28,281.51 puan ile ulaşmıştı. 
     Seans sonunda mali endeks 201.70 puan artarak 41,820.24 puana yükseldi, sanayi endeksi 4.26 puan azalarak 23,079.85 puana ve hizmetler endeksi 14.07 puan azalarak 14,515.68 puana geriledi. 
     Böylece önceki kapanışa göre, mali grup hisseler ortalama yüzde 0.48 değer kazandı, sanayi grubu hisseler ortalama yüzde 0.02, hizmet grubu hisseler ortalama yüzde 0.10 değer kaybetti. 
     1. seansta işlem gören toplam 300 hisse senedinden 140'ı değer kazandı, 91'i değer kaybetti, 69 hissenin fiyatında ise değişiklik olmadı. 
     Seansta, 618 milyon 287 bin 638 YTL'lik işlem hacmi oluştu. 
     1. seansta Sabancı Holding, İş Bankası C , Doğan Holding, Yapı ve Kredi Bankası ve Koç Holding en çok işlem gören hisse senetleri oldu. 
     
</TEXT>
</DOC>
