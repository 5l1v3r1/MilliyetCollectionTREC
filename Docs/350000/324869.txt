<DOC>
<DOCNO> 324869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/18/son/sontur19.html </URL>
<DATE> 2005/03/18/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Çanakkale anısına... Tüm son sınıf öğrencileri şehit olan lise 
</HEADLINE>
<TEXT>

     Demet ÖZTÜRK DHA 

      TARİHİ Kayseri Lisesi 1920- 21 Öğretim yılında, son sınıf öğrencilerinin tamamının Sakarya Savaşı'na katılması ve vatan için şehit düşmesi nedeniyle mezun verememişti. Olay, Kayseri Lisesi'nin kayıt defterine, Son sınıf öğrencileri şehit olduğu için mezun verilememiştir' diye geçti. 112 yıllık Kayseri Lisesi'nin bahçesine daha sonra şehit öğrenciler için Şehitler Anıtı' dikildi. 
     Turgut Özal, Abdullah Gül, Turhan Feyzioğlu gibi çok sayıda ünlü siyasetçi, ekonomist, doktor yetiştiren ve Ünlülerin okulu' olarak da tanınan tarihi Kayseri Lisesi'nin bir diğer gururu ise, 1920- 21 yıllarında, son sınıf öğrencilerinin tamamının Sakarya Savaşı'na katılması ve şehit düşmesi. Bu nedenle o yıl mezun veremeyen Kayseri Lisesi, 112 yıllık tarihiyle bir çınar gibi öğrencilerine kanat germeye devam ediyor. 
     Kayseri Lisesi Müdürü Ömer Güven, 1920- 21 yılında Sakarya Savaşı'na katılan tüm son sınıf öğrencilerin şehit düştüğünün bilindiğini, ancak bu konuda ellerinde net sayı olmadığını söyledi. Güven, "Okul yıllığımıza ve resmi kayıtlara 10 olarak geçen şehit sayımızın, o dönemi yaşayan büyüklerimizin anlattığına göre 61 olduğunu düşünüyoruz'' dedi. Okul Müdürü Güven şunları söyledi 
     "Sakarya Savaşı'na katılarak vatan için şehit düşen tüm öğrencilerimizi rahmetle anıyoruz. Şehit öğrencilerimizin isimlerini yaşatmak ve 1920- 21 yılında son sınıf öğrencilerimizin tamamının şehit düştüğünü belgelemek için, Kayseri Lisesi Mezunları Derneği tarafından okul bahçemize Şehitler Anıtı' dikildi. Kayseri Lisesi'nin 112 yıllık tarihine son sınıf öğrencilerinin tamamının şehit düşmesi olayı altın harflerle yazılmıştır.'' 
     
</TEXT>
</DOC>
