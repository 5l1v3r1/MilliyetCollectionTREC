<DOC>
<DOCNO> 305184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/10/son/sonspo34.html </URL>
<DATE> 2005/01/10/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Aktuğ Önümüzdeki 3 yıl Trabzonspor'un geleceği için önemli... 
</HEADLINE>
<TEXT>

     Trabzonspor Kulübü Başkanı Atay Aktuğ, önümüzdeki 3 yılın Trabzonspor kulübünün geleceği açısından büyük önem taşıdığını belirtti. 
     Aktuğ, yaptığı açıklamada, bordo-mavili takımın yapılan son kongresinde delegelerin göstermiş olduğu destek ile sorumluluklarının arttığını ifade etti. 
     Aktuğ, şöyle konuştu 
     ''Önümüzdeki 3 yıl Trabzonspor kulübünün geleceği açısından büyük önem taşımaktadır. Kulübün sağlam temellere oturması için gereken kurumsallaşmayı bu süre içinde tamamlamak durumundayız. Bu nedenle önümüzdeki dönemde kulübü tanıyan arkadaşlarla yola devam etmeyi uygun gördük. Aramıza katılan 5 yeni arkadaşımız ise her yönden Trabzonspor'a katkı yapacak ve sorumluluk alacak yapıda insanlardır.'' Aktuğ, ikinci yarıda daha güçlü bir teknik kadro ve futbolcu potansiyeli ile hedeflerine ulaşmak için çalışacaklarını kaydetti. 
     
</TEXT>
</DOC>
