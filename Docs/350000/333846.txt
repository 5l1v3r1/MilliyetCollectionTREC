<DOC>
<DOCNO> 333846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/16/ekonomi/eko02.html </URL>
<DATE> 2005/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye, dünyanın 21. büyük ekonomisi oldu 
</HEADLINE>
<TEXT>


Milli gelir 300 milyar doları aşınca, Türkiye Avusturya'yı geçerek dünyanın 21'inci büyük ekonomisi oldu. Satın alma gücü paritesine göre ise Türkiye 2003'teki gibi dünyanın 18'inci büyük ekonomisi 


2004'teki hızlı büyüme ile Avusturya'yı geçti Uluslararası Para Fonu'nun IMF Dünya Ekonomik Görünümü 2005 Raporu'na göre, Türkiye 'ekonomik büyüklük' açısından, 2004'te bir basamak daha ilerleyerek, Avusturya'yı geride bıraktı ve dünya sıralamasında 21'inciliğe yükseldi. Avusturya'nın 2003'te 253.3 milyon dolar olan milli geliri geçen yıl 289.7 milyon dolara yükselirken, daha hızlı büyüyen Türkiye'nin geliri 239.8 milyar dolardan 300.1 milyar dolara çıktı. 
IMF, 2005'te Türkiye'nin cari dolar kuruyla milli gelirinin 340.3 milyar dolara, 2006'da ise 367.3 milyar dolara yükseleceğini tahmin ediyor. Bu milli gelir düzeyiyle Türkiye 21'inci olmayı sürdürecek. 

ABD açık ara birinci Cari fiyatlarla GSYİH milyon dolar 2004 2005 ABD 11.733.5 12.438.9 Japonya 4.668.4 4.799.1 Almanya 2.706.7 2.906.7 İngiltere 2.125.5 2.295.0 Fransa 2.018.1 2.216.3 İtalya 1.680.7 1.836.4 Çin 1.649.4 1.843.1 Kanada 995.8 1.098.4 İspanya 993.0 1.120.3 Rusya 582.7 755.4 Hindistan 661.0 749.4 Kore 681.5 720.8 Brezilya 599.7 732.1 Meksika 676.5 714.5 Avusturalya 617.6 692.4 Hollanda 578.0 629.4 Belçika 352.0 387.8 İsviçre 358.0 384.6 İsveç 346.5 383.8 Tayvan 305.2 345.1 Türkiye 300.1 340.3 

Beş basamak atlamıştı 
2002'den sonra Polonya, Avusturya, Endonezya, Norveç ve Suudi Arabistan'ı geçerek beş basamak birden yükselen Türkiye'nin bu yıl ve gelecek yıl önünde yer alan Tayvan'ı geçme şansının bulunmadığı tahmin ediliyor. 
ABD 2004'te 11.7 trilyon dolarlık milli geliriyle ilk sıradaki yerini sürdürüyor. İkinci sıradaki Japonya'nın milli geliri 4.7 trilyon dolar, üçünçü sıradaki Almanya'nın ki ise 2.7 trilyon dolar olarak hesaplanıyor. 

Satın alma gücüne göre 18'inci büyük ekonomi Türkiye, 'satınalma gücü paritesi'nde de SGP 500 milyar doların üzerinde bir ekonomik büyüklüğe erişti ve dünya sıralamasındaki yerini korudu. 
2003 yılında 483.6 milyar dolar olan SGP'ye göre milli gelir, 2004 yılında yüzde 9.5 büyüyerek 529.6 milyar dolara kadar yükseldi. Dolar kurunu 2004 için ortalama 799.8 bin lira alarak yapılan hesaplamaya göre Türkiye'nin sıralamadaki yerinde 2003'e göre bir değişiklik yaşanmadı. IMF öngörülerine göre, 2005 ve 2006 yıllarında da sırlamadaki yerinde bir değişiklik olmayacak. 

Çin ikinci sırada 
IMF, SPG'ye göre milli gelirin bu yıl 570.7 milyar dolar, 2006'da da 611.6 milyar dolar gerçekleşmesini öngörüyor. SPG'ye göre de dünyanın en büyük ekonomisi 2004'te 11.6 trilyon dolarla ABD olurken Çin 7.3 trilyon dolar olarak hesaplanan geliriyle ikinci sıraya yükseliyor. IMF'nin değerlendirmesinde toplam 180 ülkenin yer alıyor. 

Çin, ABD'nin peşinde Satınalma gücü paritesine göre GSYİH milyon dolar 2004 2005 ABD 11.605.2 12.332.3 Çin 7.334.3 8.091.9 Japonya 3.817.2 4.009.3 Hindistan 3.290.8 3.602.9 Almanya 2.391.6 2.498.5 İngiltere 1.736.4 1.825.8 Fransa 1.724.6 1.811.6 İtalya 1.620.5 1.694.7 Brezilya 1.461.6 1.552.5 Rusya 1.449.2 1.585.5 Kanada 1.050.5 1.111.8 Kore 1.029.8 1.099.1 Meksika 1.005.0 1.064.9 İspanya 971.7 1.026.3 Endonezya 801.4 863.7 Avustralya 602.1 638.7 Tayvan 589.5 629.9 Türkiye 529.6 570.7 

</TEXT>
</DOC>
