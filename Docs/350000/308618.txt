<DOC>
<DOCNO> 308618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/23/son/sondun03.html </URL>
<DATE> 2005/01/23/ </DATE>
<TIME> 07.00 </TIME>
<AUTHOR>  </AUTHOR>
<HEADLINE>
Endonezya... Çatışmalarda 208 militan öldürüldü... 
</HEADLINE>
<TEXT>

     Endonezya'da, 26 Aralık'ta meydana gelen deprem ve tsunamiden bu yana askerlerin, militan olduğu belirtilen 206 kişiyi öldürdükleri bildirildi. 
     Endonezya haber ajansı Antara'nın haberine göre, Genelkurmay Başkanı Riyamizard Ryacudu, 26 Aralık'tan bu yana militanlarla 86 kez karşı karşıya gelindiğini ve toplam 206 şüpheli militanın öldürüldüğünü söyledi. 
     Askerlerin güvenliği bozucu unsurlara ateş etmek zorunda kaldığını belirten Ryacudu, ölenler arasında Lhoknga'da tsunaminin yıktığı bir köprüyü onarmaya çalışan askerlere ateş açan 3 gerillanın bulunduğunu kaydetti. 
     Endonezya ordusu, geçen hafta da tsunamiden sonra 120 militanın öldürüldüğünü açıklamıştı. Militanlarsa son haftalarda bazı kayıpları olduğunu, ancak askerlerin öldürdüğü kişilerin çoğunun savunmasız köylüler olduğunu öne sürmüştü. 
     
</TEXT>
</DOC>
