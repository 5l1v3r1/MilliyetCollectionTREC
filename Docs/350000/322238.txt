<DOC>
<DOCNO> 322238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/09/son/sonspo06.html </URL>
<DATE> 2005/03/09/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Daum'dan Gençlerbirliği'ne sıkı takip 
</HEADLINE>
<TEXT>

     Daum, büyük olasılıkla Gençlerbirliği'nin bugün Beşiktaş ile yapacağı erteleme maçını izleyecek. Aksi halde yardımcısını gönderecek. 
     
     Maçı izleyecekler 
     Alman hocanın, aksilik olması durumunda yardımcısı Murat Kuş’u İnönü Stadı’na göndereceği öğrenildi. Tecrübeli teknik adam, ayrıca Gençlerbirliği’nin İstanbul’da yapacağı idmanları da takibe aldıracak. 
     
     Kaset seyrediyor 
     Herhangi bir kazaya uğramak istemeyen Fenerbahçe Teknik Direktörü, idmanları izleyecek olan yardımcılarının vereceği rapor doğrultusunda planlarını oluşturacak. Kırmızı - Siyahlı ekibin, Ankaragücü ile oynadığı son lig maçının kasetini de izleyip, bilgi edinmeye çalışacak. Daum, futbolcularından da, Gençlerbirliği’nin bugün Beşiktaş ile oynayacağı karşılaşmayı izlemelerini istedi. 
     
</TEXT>
</DOC>
