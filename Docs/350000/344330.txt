<DOC>
<DOCNO> 344330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/20/son/sonspo23.html </URL>
<DATE> 2005/05/20/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Beşiktaş taraftarına veda ediyor... 
</HEADLINE>
<TEXT>

     Beşiktaş, Birinci Süper Futbol Ligi’nde 2004-2005 sezonunda İstanbul’daki son maçını yarın Kayserispor ile yapacak. 
     Sezonu gelecek hafta Trabzon deplasmanında Akçaabat Sebatspor maçıyla tamamlayacak olan siyah-beyazlılar, BJK İnönü Stadı’nda bu sezon İstanbul’daki taraftarlarıyla yarın son kez buluşacak. 
     23. haftadaki Galatasaray yenilgisinin ardından yaptığı son 9 
     maçını yitirmeyen, bu süre içinde 2 beraberlik ve 7 galibiyet alan Beşiktaş, ligden düşmeme mücadelesi veren rakibi karşısında İstanbul’daki taraftarlarına bu sezon galibiyetle veda etmek istiyor. Beşiktaş’ta, sakatlıkları bulunan Ramazan, Juanfran, İbrahim Üzülmez, Ahmet Dursun, Sergen, Mustafa, Tayfun ve Okan, Kayserispor maçında forma giyemeyecek. Siyah-beyazlıların Kayserispor karşısına Cordoba, Ali, Ronaldo, İbrahim Toraman, Çağdaş, Ahmed Hassan, Tayfur, Koray, Tümer, Pancu, Carew muhtemel 11’iyle çıkması bekleniyor. BJK İnönü Stadı’nda saat 16.30’da başlayacak karşılaşmayı, hakem Yunus Yıldırım yönetecek. Bugün öğle saatlerinde kampa girecek olan siyah-beyazlılar, akşam basına kapalı yapacakları idmanla hazırlıklarını tamamlayacaklar. 
     
</TEXT>
</DOC>
