<DOC>
<DOCNO> 318381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/25/ekonomi/eko09.html </URL>
<DATE> 2005/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarım arazisi 2 YTL'ye işgalcinin olacak 
</HEADLINE>
<TEXT>


ANKARA ANKA 

Toprak Koruma ve Arazi Kullanımı Kanun Tasarısı, işgal edilmiş tarım arazileriyle ilgili af niteliği taşıyor. TBMM'ye sevkedilen tasarının geçici 1. maddesinde 1 Ocak 2004 tarihinden önce izin alınmadan tarım dışı amaçlı kullanıma açılmış alanların, istenilen amaç için kullanımı konusunda Tarım Bakanlığı'na, 6 ay içinde başvurulması durumunda, metrekare başına 2 YTL karşılığında izin verme yetkisi tanındı. 
Ziraat Mühendisleri Odası Başkanı Gökhan Günaydın, çıkarılmaya çalışılan yasanın ana amacının toprakları ve doğal kaynakları korumayla ilgisi olmadığını belirterek, "Öngörülen uygulamanın af niteliğinden çıkarılarak, çıkarıldığı tartışılır ve tartışmalı simgesel bir mali yaptırımla konunun geçiştirilmeye çalışılması, yasanın anayasal organlardan dönmesini engellemek üzere yerleştirilen belirgin bir düzenlemedir" dedi. 


</TEXT>
</DOC>
