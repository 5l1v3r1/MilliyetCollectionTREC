<DOC>
<DOCNO> 345446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/24/son/sontur12.html </URL>
<DATE> 2005/05/24/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Hafta sonuna kadar yağmur 
</HEADLINE>
<TEXT>

     Milliyet İNTERNET 

Yağışlı hava Türkiye'yi terk etmiyor, ilkbahar yağmurları sürüyor. Hafta sonuna kadar yurdun tamamı yağış alıyor. Önümüzdeki üç günde İstanbul, Ankara, İzmir, Antalya ve Erzurum yağış altında. Adana yarın parçalı bulutlu, diğer günler sağanak yağışlı. 
     Hava sıcaklığında önemli bir değişiklik yok. En düşük sıcaklıklar İstanbul ve Ankara'da 21, İzmir ve Antalya'da 23, Adana'da 29 ve Erzurum'da 18 derece. 
     BUGÜN yurdun kuzey, iç ve doğu bölgelerinde beklenen sağanak ve gök gürültülü sağanak yağışların, yarın Marmara, Ege, batı Akdeniz, İç Anadolu’nun kuzey ve batısı, Karadeniz ile Doğu Anadolu’nun kuzey ve doğusunda süreceği bildirildi. 
     YARIN Doğu Akdeniz, Güneydoğu Anadolu ve Kayseri-Aksaray çevresi parçalı bulutlu, diğer bölgelerimizin tamamında sağanak yağış görülecek. Yağışlar özellikle Marmara, Orta ve Doğu Karadeniz ile Erzurum-Kars çevresinde etkili olacak... 
     PERŞEMBE günü Doğu Anadolu'nun güneyi ile Güneydoğu Anadolu parçalı bulutlu, diğer yerlerin tamamında sağanak yağış sürüyor. Ege, Batı Akdeniz, güney Marmara ve Batı Karadeniz iç kesimleri ile Kars-Artvin çevresinde yağışlar şiddetli olacak. 
     
CUMA gününü de tüm yurt sağanak yağışlı geçirecek. Erzurum-Kars bölümü dışında Doğu Anadolu'nun tamamı ve Güneydoğu Anadolu parçalı bulutlu... 

     
</TEXT>
</DOC>
