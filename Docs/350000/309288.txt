<DOC>
<DOCNO> 309288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/25/son/sontur19.html </URL>
<DATE> 2005/01/25/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
İşyerinde infaz 
</HEADLINE>
<TEXT>

     Adana'nın Kozan İlçesi'nde, işyerinde silahlı saldırıya uğrayan kişi ve yanındaki akrabası öldü. 
     Emniyet Müdürlüğü yetkililerinden alınan bilgiye göre, kimlikleri henüz belirlenemeyen kişiler, hayvancılık ve tarımsal faaliyetlerle geçimini sağlayan Osman Yılmaz'ın 48 Andıl Caddesi'ndeki işyerine gelerek tartıştılar. Bu kişiler tartışmanın ardından tabancayla ateş ederek Osman Yılmaz 48 ve amcasının oğlu Mehmet Yılmaz'ı 38 vurdular. 
     Turgutlu Köyü'nün eski muhtarlarından olduğu öğrenilen Osman Yılmaz, kaldırıldığı Kozan Devlet Hastanesi'nde kurtarılamadı. Ağır yaralanan Mehmet Yılmaz ise ilk müdahalenin ardından sevk edildiği Adana Numune Hastanesi'ne götürülürken yolda öldü. 
     Yetkililer, soruşturmanın ve olay yerinden kaçan saldırganların yakalanması için operasyonların sürdürüldüğünü bildirdiler. 
     
</TEXT>
</DOC>
