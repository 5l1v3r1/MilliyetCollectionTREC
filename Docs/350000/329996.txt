<DOC>
<DOCNO> 329996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/04/siyaset/siy02.html </URL>
<DATE> 2005/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
'Akayev, Türkiye'ye gelmek istiyor' 
</HEADLINE>
<TEXT>


ABDULLAH KARAKUŞ 


Dışişleri Bakanı Abdullah Gül, Kırgızistan'ın devrik lideri Askar Akayev'in Türkiye'ye gelmek istediğini söyledi. 
Gül, önceki gün AKP'nin Kızılcahamam kampında milletvekillerine dış politika brifingi verdi. Kırgızistan'da yaşanan gelişmelere de değinen Gül, "Türkiye artık dışarıda çok saygı görüyor. Eskiden büyük ülkeleri tercih eden bazı devlet başkanları şimdi Türkiye'ye gelmek istiyorlar. Bunlardan biri de Askar Akayev. Akayev bundan sonra yaşamak için Türkiye'yi tercih edebilir" dedi. 
Ancak Gül resmi bir başvurunun olup olmadığı ya da bunun bir izlenim olup olmadığıyla ilgili ayrıntı vermedi. 

Resmen istifa etti 
Bu arada Akayev, dün Moskova'da resmen görevinden istifa etti. Kırgız Büyükelçiliği'nde yapılan, aralarında noterin de bulunduğu görüşmede bir protokol imzalandı. 


</TEXT>
</DOC>
