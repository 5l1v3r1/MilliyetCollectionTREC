<DOC>
<DOCNO> 342603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/14/son/sontur24.html </URL>
<DATE> 2005/05/14/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Öğrenci minibüsü kaza yaptı 5 ölü, 13 yaralı... 
</HEADLINE>
<TEXT>

     Bitlis’in Tatvan İlçesi yakınlarında öğrencileri taşıyan minibüsle kamyonun çarpışması sonucu meydana gelen ve 5 kişinin öldüğü kazada, yaralananların sayısı 13’e yükseldi. Kazada ölen ve yaralananların kimlikleri belirlendi. 
     Alınan bilgiye göre, Van-Tatvan Karayolu’nun 55. kilometresinde, Siirt’teki bir dershanenin öğrencilerini taşıyan İrfan Yolbaşı yönetimindeki 56 M 0381 plakalı minibüs, Mehmet Serdar Arpacı’nın kullandığı 34 VD 4475 plakalı kamyonla çarpıştı. 
     Kazada ölen 5 kişinin, minibüs şoförü İrfan Yolbaşı, öğretmenlerden Ahmet Semerci 31 , Taner Odabaş 27 ve eşi Ayşe 30 
     ile 1.5 yaşındaki oğlu Ahmet Cihangir Odabaş olduğu öğrenildi. 
     Kazada, daha önce 11 olarak açıklanan yaralı sayısının ise 13’ü yükseldiği bildirildi. Kazada yaralanan ve Yüzüncü Yıl Üniversitesi Tıp Fakültesi Araştırma Hastanesi ile Devlet Hastanesi’ne kaldırılan Ümit Arınç 13 , Zeynullah Acar, Ahmet Kılıçaslan 13 , Emin Aydın 14 , Erkan Çokçalış 14 , Ali Tutam, Lütfullah Erdönmez, Burak Aşan, Übeyz Bayan, Ali Bedir, Veysel Ese, Cemile Semerci ve Nurullah Girgin’in tedavisinin devam ettiği kaydedildi. 
     Bu arada, kazanın, Siirt’te bulunan bir dershanenin öğrencilerinin, Van Gölü’ndeki Akdamar Adası’nı gezdikten sonra Siirt’e döndükleri sırada meydana geldiği belirtildi. Kaza haberini öğrenen Siirt Belediye Başkanı Mervan Gül’ün Tatvan’a geldiği öğrenildi. 
     
</TEXT>
</DOC>
