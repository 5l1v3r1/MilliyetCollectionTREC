<DOC>
<DOCNO> 303289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/04/son/sondun01.html </URL>
<DATE> 2005/01/04/ </DATE>
<TIME> 02.06 </TIME>
<AUTHOR>  </AUTHOR>
<HEADLINE>
Rıchard Gere, Filistinlileri oy vermeye çağıracak 
</HEADLINE>
<TEXT>

     Ünlü film yıldızı Richard Gere, Filistinlileri 9 Ocak'ta, ölen Yaser Arafat'ın yerine geçecek lideri belirlemek amacıyla yapılacak devlet başkanlığı seçimlerinde oy kullanmaya çağıracak. 
     Barış yanlısı ''Tek Ses'' adlı örgüt tarafından hazırlanan video kasette, bir Müslüman ve Ortodoks kilisesinden bir din adamıyla birlikte görünecek olan Gere, ''Merhaba, ben Richard Gere ve tüm dünya için konuşuyorum. Bu seçim süresince sizinle beraberiz. Bu gerçekten çok önemli Dışarı çıkın ve oy kullanın'' diye seslenecek. 
     Associated Press ajansının kopyasını elde ettiği, ''Tek Ses'' adlı örgütçe hazırlanan 80 saniyelik filmin, Filistin televizyonu ve Arapça yayın yapan uydu kanallarından yayınlanacağı, Arapça olarak halka ''Seçimlerde yer alın'' çağrısında bulunulacağı öğrenildi. 
     İsrail ile barış içinde yaşayacak bir Filistin devletinin yaratılması yönünde faaliyet gösteren örgüt, Danny DeVito, Rhea Perlman Brad Pitt, Jennifer Aniston ve Edward Norton gibi ünlü Holywood yıldızlarınca destekleniyor. 
     Örgütün direktörü Fethi Derviş, niçin Gere'i seçtiklerini ise şöyle anlattı 
     ''Richard Gere'i seçtik çünkü o özgürlük ve barışın herkes için olduğuna inanıyor. Gere, Filistin halkının savunucusu olarak biliniyor.'' 
     
</TEXT>
</DOC>
