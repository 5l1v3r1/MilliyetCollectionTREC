<DOC>
<DOCNO> 311518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/ekonomi/eko07.html </URL>
<DATE> 2005/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
'Erdemir'de fiyat ve 'blok' tartışması 
</HEADLINE>
<TEXT>



Ereğli Demir Çelik Erdemir Genel Müdür Birinci Yardımcısı Fadıl Demirel, Erdemir'in tahmini değerinin 7 milyar dolar civarında olduğunu söylerek 1.3 milyar dolarlık rakamı hayali buldu. Demirel, "Erdemir'de, 1 milyon ton kapasite 2 milyar dolara kuruluyor. 3.6 milyon tonluk kapasitenin değeri 7 milyar dolar" dedi. 
Özelleştirme konusunda bir çekinceleri bulunmayan Erdemir yöneticilerinin, kamu hisselerinin satışı ile ilgili özelleştirme idaresiyle farklı bakış açılarına sahip olduğu gözlendi. Bir başka yetkili "Kamunun yüzde 46'lık hissesi halka arzla özelleştirilebilir. Devlet kontrolünde özel sektör mantığıyla çalışan yönetim olur. Koreli COSCO, bunu başardı" dedi. 
Erdemir'de 'blok satışa' itirazları değerlendiren Maliye Bakanı Unakıtan ise "Şimdiye kadar yabancı sermaye gelmiyor deniyordu. Şimdi burası yabancıya satılmasın deniyor. Yabancı sırtına alıp gidecek mi Varsa parası yerli gelsin alsın. Parayı veren düdüğü çalar" dedi. 


</TEXT>
</DOC>
