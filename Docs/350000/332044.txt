<DOC>
<DOCNO> 332044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/11/ekonomi/eko05.html </URL>
<DATE> 2005/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Opet'ten Mardin'e 'örnek köy' 
</HEADLINE>
<TEXT>


NUR DAŞAR Mardin 

Opet, 5 yıldır sürdürdüğü "Temiz Tuvalet" kampanyasının başka bir ayağı olan "Örnek Köy" projesini Mardin'de başlattı. Proje kapsamında, Dara Harabeleri'nin bulunduğu Oğuz Köyü'nde örnek tuvalet yaptırıldı, bilgisayar odası, kültür merkezi ve halı atölyesi açıldı. 
Opet Yönetim Kurulu Başkan Yardımcısı Nurten Öztürk, projenin toplam maliyetinin 1 milyon doları geçtiğini söyledi. Öztürk, projeyi şöyle anlattı "Burası 150 haneli bir köy ve yaklaşık bin çocuk var. Köyün okuluna bilgisayar atölyesi, kütüphane ve çocuk oyun odası kuruldu. Kadınları el işi yapmaya özendirmek için çalıştık. Köydeki 150 haneye zeytin fidanları ve böygeye uyumlu çicek fideleri verdik." 
Öztürk, Haziran 2004'te başlattıkları Yeşil Yol projesiyle tüm Türkiye'de 197 istasyonda peyzaj çalışmasını tamamladıklarını hatırlatarak, "Bu çerçeve de yaklaşık 135 bin bitki dikildi ve çalışmanın maliyeti 1 milyon doları aştı" dedi. 


</TEXT>
</DOC>
