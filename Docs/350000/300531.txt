<DOC>
<DOCNO> 300531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/24/son/soneko03.html </URL>
<DATE> 2004/12/24/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Irak Merkez Bankası Başkanı, Etkili Ekonomistler Listesi'nin başında... 
</HEADLINE>
<TEXT>

     Bülent Keneş AA 

Amerikan haber kanalı CNN, 2004 yılında küresel ekonomi üzerindeki 'en etkili isimlerin' listesini yayınladı. Bu listenin ilk sırasına ise Irak Merkez Bankası Başkanı Sinan el-Şabibi'yi yerleştirdi. 
     Merkez bankacılarının riskleri çeviren bir grup olduğunu ifade eden CNN, el-Şabibi'nin ise Bağdat'taki ofisine giderken her gün kendi hayatını riske attığını kaydetti. 
     Irak'ta direnişçilerin hergün Amerikalı işgalcilerin işbirlikçisi olarak gördükleri hükümet yetkililerini ya öldürdükleri ya da kaçırdıklarına işaret eden haber kanalı, el-Şabibi'nin nasıl zor şartlar altında çalıştığına dikkati çekti. 
     63 yaşındaki el-Şabibi'nin, daha önce BM'nin Cenevre'de bulunan Ticaret ve Kalkınma Konferansı'nda ekonomist olarak çalıştığını kaydeden CNN, Irak Merkez Bankası'nın teknik altyapısı ve işleyişinde gerçekleştirdiği önemli reform ve modernizayona işaret etti. Irak'ta tedavülde bulunan banknotları değiştiren el-Şabibi'nin savaş ortamına rağmen Irak dinarının değerini dolar karşısında 1.450'de tutabilmesinin büyük bir başarı olduğunun altını çizdi. 
     CNN'in listesine aldığı küresel ekonomi üzerindeki diğer etkili isimler ise şunlardan oluşuyor 
     ''Wolfgang Bernhard Volkswagen , Ana Patricia Botin Banco Espanol de Credito , Ed Breen Tyco , Sean Combs Bad Boy Worldwide Entertainment Group , Jamie Dimon JPMorgan Chase , Li Dongsheng TCL , Ann Fudge Young Rubicam , Mellody Hobson Ariel Capital Management , Jeffrey Immelt General Electric , Sam Jonah Anglo Gold Ashanti , Balaji Krishnamurthy Planar Systems , Michael Lynthon Sony Pictures , Pony Ma Tencent Holdings , Dietrich Mateschitz Red Bull , Judy Mcgrath MTV Networks , Şeyh Muhammed Dubai Veliaht Prensi , Vivek Paul Wipro Technologies , Chuck Prince Citigroup , Suh Doo Chill Eastel Systems , John Thain New York Menkul Değerler Borsası , Gunter Thielen Bertelsmann , Jeroen van der Veer Royal Dutch Shell , Serge Weinberg Pinault-Printemps-Redoute , Masamoto Yashiro Shinsei Bank .'' 
     
</TEXT>
</DOC>
