<DOC>
<DOCNO> 316457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/18/son/sonsiy16.html </URL>
<DATE> 2005/02/18/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Erdoğan Baş müzakerecinin belirlenmesi fazla uzun sürmez 
</HEADLINE>
<TEXT>

     Başbakan Recep Tayyip Erdoğan, AB ile müzakereleri yürütecek başmüzakerecinin belirlenmesinin fazla uzamayacağını kaydetti. 
     Erdoğan, Adana'ya hareketinden önce, gazetecilerin gündemdeki konulara ilişkin sorularını yanıtladı. Erdoğan, Türkiye'nin, İran ve Suriye konusundaki tutumuna ilişkin olarak, "İran olsun, Suriye olsun şu anda kendileriyle ilgili noktadaki tavırlarını belirliyorlar. Biz de bu gelişmeler içerisinde nasıl bir tavır alacağımızı gelişmelere göre değerlendirir, ondan sonra da açıklamamızı yaparız" diye konuştu. 
     Erdoğan, Türkiye ve AB arasında müzakereleri yürütecek olan başmüzakerecinin ne zaman belirleneceği yönündeki bir soruya ise "Fazla uzamaz" yanıtını verdi. 
     
</TEXT>
</DOC>
