<DOC>
<DOCNO> 331996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/10/son/sonspo22.html </URL>
<DATE> 2005/04/10/ </DATE>
<TIME> 21.07 </TIME>
<AUTHOR>  </AUTHOR>
<HEADLINE>
Fenerbahçe zirvedeki yerini korudu... Son durum 
</HEADLINE>
<TEXT>

     Birinci Süper Futbol Ligi'nde 27. hafta maçlarının ardından Fenerbahçe, liderliğini puan farkını açarak sürdürdü. 
     18 golle bu sezonun en kısır mücadelelerine sahne olan ligin 27. haftasında lider Fenerbahçe, düşmeme mücadelesi veren Sakaryaspor önünde, deplasmanda uzatma dakikalarında Luciano'dan bulduğu tek golle 3 puanı aldı ve puanını 68'e çıkardı. 
     Haftanın en önemli karşılaşmasında, zirve yarışını sürdürmek isteyen 2. sıradaki Galatasaray ile 3. durumdaki Trabzonspor arasındaki zorlu mücadelede gülen taraf, deplasmanda 2-0'lık skorla kazanan Trabzonspor oldu. Bordo-mavililer böylece puanlarını 59'a çıkarıp ikincilik için umutlanırlarken, 61 puanda kalan Galatasaray'ın, lider Fenerbahçe ile olan puan farkı da 7'ye çıkmış oldu. 
     Ligde kalma mücadelesi açısından kritik olan maçta Akçaabat Sebatspor, sahasında Kayserispor ile golsüz berabere kalırken, ligde kalma umutları biraz daha azaldı. Kayserispor da 17. sıradan kurtulamadı. 
     5 maçı evsahibi, 2 maçı da deplasman takımlarının kazandığı 27. haftada 2 maç beraberlikle sonuçlandı ve bu 2 maçta gol atılamadı. 
     Gol krallığı yarışmasında, Trabzonsporlu Fatih, 23 golle ilk sıradaki yerini korurken, bu futbolcuyu 20 golle Fenerbahçeli Alex, 17 golle Galatasaraylı Hakan Şükür, 14'er golle de Fenerbahçeli Nobre, Konyasporlu Zafer Biryol ve Büyükşehir Belediyesi Ankarasporlu Jaba izliyor. 
     Ligin 27. hafta maçlarında alınan sonuçlar, 28. haftanın programı ve puan durumu şöyle 
     Beşiktaş-Ankaragücü................................... 4 - 1 
     Sakaryaspor-Fenerbahçe................................ 0 - 1 
     Büyükşehir Belediyesi Ankaraspor-Diyarbakırspor....... 3 - 0 
     Akçaabat Sebatspor-Kayserispor........................ 0 - 0 
     Malatyaspor-İstanbulspor.............................. 2 - 0 
     Gençlerbirliği-Samsunspor............................. 0 - 0 
     Gaziantepspor-Konyaspor............................... 2 - 0 
     Galatasaray-Trabzonspor............................... 0 - 2 
     Denizlispor-Çaykur Rizespor........................... 3 - 0 
     
     28. Hafta 

     15 Nisan Cuma Diyarbakırspor-Trabzonspor, 16 Nisan Cumartesi Akçaabat Sebatspor-Galatasaray, Samsunspor-Denizlispor, Kayserispor-Malatyaspor, Konyaspor-Sakaryaspor, 17 Nisan Pazar Ankaragücü-Büyükşehir Belediyesi Ankaraspor, Fenerbahçe-Beşiktaş, İstanbulspor-Gençlerbirliği, Çaykur Rizespor-Gaziantepspor. 
     
     LİGDE SON DURUM 

     

PUAN DURUMU TAKIMLAR O G B M A Y P Av 1- FENERBAHÇE 27 22 2 3 66 14 68 52 2- GALATASARAY 27 19 4 4 52 20 61 32 3- TRABZONSPOR 27 18 5 4 54 23 59 31 4- BEŞİKTAŞ 27 15 7 5 55 30 52 25 5- DENİZLİSPOR 27 12 7 8 37 29 43 8 6- ÇAYKUR RİZESPOR 27 11 8 8 31 26 41 5 7- GAZİANTEPSPOR 27 11 4 12 38 41 37 -3 8- MALATYASPOR 27 11 4 12 32 36 37 -4 9- KONYASPOR 27 8 11 8 48 49 35 -1 10- GENÇLERBİRLİĞİ 27 9 7 11 34 34 34 0 11- B.B.ANKARASPOR 27 9 7 11 40 41 34 -1 12- SAMSUNSPOR 27 8 6 13 32 47 30 -15 13- DİYARBAKIRSPOR 27 8 6 13 27 42 30 -15 14- ANKARAGÜCÜ 27 7 7 13 25 48 28 -23 15- SAKARYASPOR 27 7 4 16 40 58 25 -18 16- İSTANBULSPOR 27 4 10 13 22 41 22 -19 17- KAYSERİSPOR 27 5 7 15 35 60 22 -25 18- AKÇAABAT SEBATSPOR 27 2 8 17 29 58 14 -29      
</TEXT>
</DOC>
