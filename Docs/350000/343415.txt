<DOC>
<DOCNO> 343415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/17/son/sontur20.html </URL>
<DATE> 2005/05/17/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Trabzon'da 15 kişi hakkında Basit müessir fiil’ suçundan dava açıldı 
</HEADLINE>
<TEXT>

     Ali Koray UZUN DHA 

TRABZON’da, Tutuklu ve Hükümlü Aileleri ile Dayanışma Derneği TAYAD adına Tecritte Ölüm Var’ başlıklı bildirileri dağıtan 5 kişinin linç edilmek istenmesi ve bu olayı kınamak için basın açıklaması yapan dernek üyesi bir başka grubun tekme- tokat dövülmesi olayına karıştıkları belirlenen toplam 15 kişi hakkında, 2 aydan 6 aya kadar hapis istemiyle dava açıldı. 
     TAYAD adına 6 Nisan’da bildiri dağıtan Zeynep Erduğrul, Nurgül Acar, Çetin Güven, Emre Bakır ve İhsan Özdil’in, yaklaşık 2 bin kişi tarafından linç edilmek istendiği olaylarla ilgili soruşturmayı tamamyayan Cumhuriyet Savcısı Kasım Aras, 11 kişi hakkında müessir fiil’ ve toplu olarak polis memurlarına mukavemet’ suçlarından Trabzon 2'nci Asliye Ceza Mahkemesi'nde dava açtı. Savcılık, görüntü ve fotoğraflardan tespit edilen Fatih Koç 35 , Fatih Usta 29 , Hakkı Usta 29 , İlyas Aktaş 32 , İsmail Danışmaz 33 , Muhsin Tokmak 22 , Seykan Gülen 25 , Erkan Kayan 28 , Metin Kazancı 37 , Evren Uğur 37 ve Gökhan Karagöz 20 hakkında kişilere karşı müessir fiil’ suçlamasıyla 2 aydan 6 aya kadar hapis, ayrıca güvenlik güçlerine cebir ve şiddet kullanarak toplu halde mukavemette bulundukları’ suçlamasıyla 3 yıldan 5 yıla kadar hapis istedi. Linç girişimine uğrayan 5 kişinin ayrı ayrı şikayetleri nedeniyle 2 aydan 6 aya kadar hapisin 5 kez istendiği iddianamede, linç girişimi alt sınırdan cezayı öngören basit müessir fiil’ olarak değerlendirildi. 
     
     
     4 KİŞİYE AYRI DAVA 

     Trabzon'da, linç girişimini protesto etmek için 10 Nisan’da Trabzon Atatürk Alanı’nda basın açıklaması yapan TAYAD’lı gruba saldırıp, tekme-tokat dövdükleri iddiasıyla 4 kişi hakkına da Trabzon 1'inci Sulh Ceza Mahkemesi’nde dava açıldı. 
     Basın açıklaması sırasında dövülenlerden Kübra Müjde Ünsal ve Emrullah Avcı’nın şikayeti üzerine başlatılan soruşturma kapsamında, Bunlara vurun, servetimi size bağışlayayımö diyerek çevredekileri TAYAD’lı gruba saldırmaya azmettirdiği öne sürülen emekli öğretmen 73 yaşındaki Ali Ulusal, 68 yaşındaki Suat Çebi, Trabzon Belediyesi’nde zabıta memuru 30 yaşındaki Alper Bekar ve 27 yaşındaki Yusuf Oskay’ın, kasten müessir fiil’ suçlamasıyla 2 aydan 6 aya kadar hapis cezası istendi. 
     Savcılığın olaylara karışan diğer kişilerle ilgili araştırması devam ederken, açılan her iki davanın görülmesine önümüzdeki günlerde başlanacak. 
     
     SARI-KIRMIZI YELEKLERİ PKK BAYRAĞI SANILMIŞTI 

     Trabzon’da 6 nisan’da TAYAD adına bildiri dağıtan Ekmek ve Adalet Dergisi’nin Trabzon Temsilcisi Zeynep Erduğrul 25 , İhsan Özdil 22 , Emre Bakır 27 , Nurgül Acar 20 ve Çetin Güven 27 , üzerinde Tecriti kaldırın, ölümleri durdurun’ yazılı sarı-kırmızı renkteki yeleklerini PKK bayrağı sanan grup çevredekilerin ın saldırısına uğramış ve kısa sürede sayısı yaklaşık 2 bine ulaşan öfkeli kalabalık, bu kişileri linç etmek istemişti. Polis, 5 kişiyi zırhlı araca bindirerek öfkeli grubun elinden güçlükle kurtardı. Polis memuruna mukavemet’, Slogan atarak halkı güvenlik güçlerine karşı kışkırtmaya çalışmak’ ve Toplumda infial yaratacak davranışta bulunmak’ suçlarından tutuklanan bildiri dağıtan grup bir hafta sonra tahliye edildi. Bildiri dağıtanlara yapılan saldırıyı kınamak için 10 Nisan’da Atatürk Alanı’nda basın açıklaması yapan TAYAD'lı 30 kişilik grup, yine çevredekilerin saldırısına uğrarken tekme-tokat dövüldü. TAYAD’lılar, KESK ve İHD şubelerinin bulunduğu yakındaki bir işhanına sığınarak linçten kurtulabilmişti. 
     
</TEXT>
</DOC>
