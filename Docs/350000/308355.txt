<DOC>
<DOCNO> 308355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/22/magazin/yazdud.html </URL>
<DATE> 2005/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuruçeşme'de bir kraliçe Reina 
</HEADLINE>
<TEXT>


Dağ fare doğurdu, 150 sanatçıya yazık oldu, Meridian Ice'da sürpriz parti, Nişantaşı'nda lezzet zirvesinde Centro, Sibel her an boşanabilir... 



Ben az ama öz yemeyi seviyorum. Kimi sadece damak tadım olduğunu düşünür, kimi de iyi bir gurme olduğumu. Bilmiyorum. Bildiğim şu ki İstanbul'da ağız tadıyla yemek yemenin adresleri belli. Tabii ki mutfak türlerine göre bu çeşitlemeleri zenginleştirmek mümkün. Balık, İtalyan, Fransız, Türk-Osmanlı, Arap, Japon, Çin mutfağında herkesin aklına farklı mekan isimleri gelebilir. Ama genelde lezzetli yemek yiyeceğiniz adreslerden biri, mutlaka Çapa Group içindedir People, Centro, Balkon On5 gibi. Geçenlerde Nişantaşı'nda yer alan Centro'ya gittim. Nilgün-Ülkan Delikan, Sevil Sabancı ve yeni erkek arkadaşı Mete Başakıncı, modanın duayenlerinden Canan Yaka ve Tanca Ayakkabıları'nın sahibi olan eşi Ergin Ejder, meslektaşım Ümit Zileli ve eşi, Asel Tekstil'in sahiplerinden Ahmet Akel ve eşi vardı. Sağolsunlar, Bilal Ateş ve 'kraliçe' Rose Kar hemen masaya geldiler. Daha sonra da can dostum İzzet Çapa ve müşterek arkadaşımız sevgili Murat Özalp geldi. Her şey çok lezzetli olduğu için mönüyü Bilal ve İzzet'e danıştım. Murat "Şaşlık kebabı" dedi. İzzet limon soslu levreği, Rose ise porçini mantarlı bonfileyi önerdi. 
Ben aptala döndüm tabii. Sonunda karamelize soğanlı ızgara bonfile yedim. İzzet'in yeni prenslerinden Barış Demirtaş, mönünün yeni tatlılarından portakallı pannacotta'yı tavsiye etti. 
Bir kaşık aldım, hakikaten lezzetliydi. Bence Centro iyi yemeği seven ve kaliteyi kovalayan kişiler için seçkin adreslerden biri. Telefon numarası 0212 291 44 42. 

Yazın da kışın da Reina zirvede 
Nihayet Reina'ya gidebildim. Aslında Reina'dakilerle aile gibi olduk İşletme ortağı Ali Ünal, salon şefi olan yakışıklı kardeşi Erkan, şefler Sabri Öztürk ve Sırrı Şahin, mutfak şefi Tevfik Usta, müzikleri yapan sevgili Suat Ateşdağlı, başarılı DJ Yalçın Aşan ve bütün personel... Her sezon dekorasyonu değiştirmeyi gelenek haline getiren sevgili Memo Mehmet Koçarslan bu kış da salonu, Reina ile özdeşleşen güzel mimar Barbara Pensoy'a emanet etmiş. Reina geçen yılki o karamsar halinden kurtulup kadifelere bürünmüş. Bordo renk kadifelerle kaplanmış lounge'lar ve localar, Reina'ya bambaşka bir şıklık kazandırmış. Ali mutfağın da baştan aşağıya yenilendiğini söyledi ve kolumdan tuttuğu gibi beni mutfağa soktu. Gerçekten beş yıldızlı bir otelin mutfağını aratmayacak bir kalite ve altyapıyla donatılmış. Geçen kış tıklım tıklım olan hafta sonlarında Ali'yi üzen havalandırma sistemi ise öyle bir hale getirilmiş ki 1500 kişi gelse sorun olmaz. Hem patron Memo'ya, hem de Ali'ye çok sık şikayet ettiğim kadınlar tuvaletindeki sorun da ortadan kalkmış. Reina'da özellikle kalabalık günlerde tuvalet sırası bekliyordunuz. Bu kış, rahat. Tuvaletler yenilenmiş, sayısı arttırılmış. Çok da şık olmuş. Mönü de zenginleştirilmiş. Yine Akdeniz mutfağı ağırlıklı ama Uzakdoğu'dan da Türk damak tadına uygun yemekler ilave edilmiş. Zaten bu yenilikler için Tevfik Usta bir süredir Londra'daydı. Ayrıca Memo'nun da damak zevki ünlüdür. Şu sırada eşi Müge ve kızlarının yanında, Amerika'da. Dünyayı dolaşıp yediklerini, içtiklerini Tevfik Usta'ya bildiren Memo'nun mönüye oldukça katkısı oluyor. Mönüde ağırlıklı olarak soslu yemekler var. Başlangıçlarda bıldırcın, ördek, salyangoz, yaban mantarı ve Japon havyarı ile yapılan mezeler dikkat çekici. Uzakdoğu usulü erişte ve tavuk çorbası ise bu tarz yemekleri sevenlere hitap edecek. Sezar salatası zenginleştirilmiş. 
Ana yemeklerde piliçten kırmızı ete, domuz pirzolasından deniz tarağına kadar geniş bir yelpaze sunuluyor. En az dört kişilik yapılan 'Şef'in ziyafeti'nde ise porçini mantarlı ve sebzeli risotto, av, kuzu, dana eti, sucuk bulunuyor. Sekiz çeşit tatlının servis edildiği tatlı mönüsünde de mangolu parfe ve yaban orman meyveli pudingi seveceksiniz. Reina'nın telefon numarası 0212 259 59 19. 

Bravo İbo, Nünü ve diğer sanatçı dostlarım 
Efendim, geçtiğimiz pazar günü Magazin Gazetecileri Derneği ve Mydonose Showland, İstanbul Valiliği himayesinde Güney Asya depreminde zarar görenler yararına bir konser düzenlendi. Ama onca sanatçıya rağmen dağ fare doğurdu. Belki yardımı sevmeyen bir milletiz, belki de organizasyon çok kötüydü, bilmiyorum. 'Bir şarkı bin hayata umut olsun' sloganıyla düzenlenen konser ne yazık ki beklenen ilgiyi görmedi. Ekranda izledim ve o bomboş salonu görünce tüylerim diken diken oldu, gözlerim doldu. Düşünün Nükhet Duru, Antalya'daki ekstrasından koştura koştura konsere geldi. Küs olmamıza rağmen kalbini bildiğim İbrahim Tatlıses ağlayarak o boş salonda şarkı söyledi. Bu yetmezmiş gibi, şu sıralar maddi sıkıntıda olmasına rağmen 10 bin YTL de bağış yaptı. Adnan Şenses, Okan Bayülgen, Yavuz Bingöl, Sibel Tüzün, Banu Zorlu, Funda Arar, İbrahim Erkal, Ulaş Ay... Küçüğünden büyüğüne tüm sanatçılar bu anlamlı gecede hazır bulundu. Hepsini kutluyor ve alınlarından öpüyorum. Peki siz sevgili halkımız Siz neredeydiniz Ama hata sizde değil bence, organizasyon komitesinde. Bu kadar ünlüyü bir araya getirmek kolay mı MGD Başkanı sevgili Nurettin Soydan'ın ve tüm yönetimin özveriyle çalıştığını biliyorum. Gerçekten de büyük bir işi başardılar. Ama eksikti. İstanbul Belediyesi bütün ulaşım araçlarına ilanlar asıp halka duyurabilirdi. Ve keşke günler öncesinden bu konser biletleri 60-70 değil, 10 milyon olarak bildirilseydi. 
Yazık oldu onca sanatçıya. Dağ fare doğurdu. Oysa Hollywood yıldızları NBC'de iki saat süreyle yaptıkları bağış çağrısında ne kadar başarılıydı. Keşke özel kanallar yapsaydı böyle bir organizasyon. Neyse, geçti artık. Evet, bu çarşamba da bu kadar. Gününüz aydın, sevinçleriniz okyanuslar, üzüntüleriniz ise kum tanesi kadar olsun. İyi bayramlar. Yarın 'Size Anne Diyebilir miyim ' evindeki bayram şenliğinde yine POSTA'da buluşmak üzere hoş kalın. 

Sosyete güzeline sürpriz parti 

Bir akşam da kankalarım İpek Tuzcuoğlu, erkek arkadaşı olan WMC Group Grup Ajans, Medya, Reklamcılık ve İletişim Başkanı Hakan Yangın, modanın duayenlerinden sevgili Yıldırım Mayruk, ortağı ve çocukluk arkadaşım Barbaros Şansal, Beyoğlu'ndaki Pera Palas'ın karşısında olan Meridian Ice'a gittik. Buranın işletmesini benim prenslerimden Ergun Yıldız ve gerçek sosyetenin güzel kadınlarından Sedef Bozok yapıyor. Halkla ilişkilerini ise Müge Ay yürütüyor. O gece Ergun ve Müge, Sedef'e sürpriz bir doğum günü partisi düzenlemiş. Modanın bir başka duayeni sevgili Canan Yaka, yakışıklı eşi Ergin Ejder, can dostum İzzet Çapa, Pera Palas'ın patroniçesi Suna Süzer, sırdaşım İsmail Akkaya ve güzel kız kardeşi Tansel, Etiler'deki Papila'nın güzel patroniçesi Elif Görmüş ve eşi Nusret, iki güzel insan Grunberg Müzik'in patronu Dany Grunberg ve yılların sanatçısı Ferdi Özbeğen vardı. Çok güzel bir akşamdı. Bir kere yemekler enfesti. Sonra şıklık konuştu gecede. E işin başında Sedef ve Ergun gibi bu işleri çok iyi bilen, damak zevki olan iki isim bulununca öyle olur tabii. Bir ara genç ve yakışıklı mutfak şefi İlker Çiftçi geldi. İlker, gümüş levrekle hazırladığı özel yemeğiyle dünya ikinciliği ödülünü almış bir şef. Dünya mutfağını da çok iyi biliyor. Mönüde bezelye çorbası, özel soslu tavuk, şampanya ve ıspanaklı risotto, kuzu tandır, peynirli-cevizli tagliatelle başı çekiyor. Ama Meridian Ice'ın sadece yemekleri değil, hafta sonları canlı müzik performansı da çok beğeniliyor. Üstelik zaman zaman Ergun'un DJ kabinine geçip yaptığı 70'lerden, 80'lerden Türkçe müziğin tutkunu çok. Zaten mekan, 02.00'ye kadar süren eğlencesiyle özellikle 25 yaş üstü için ideal. O gece biz mönüyü tamamen İlker'e bıraktık. O da tüm özel yemeklerini bize tattırdı. Hepsi birbirinden muhteşemdi. Öyle görünüyor ki İstanbul gecelerinde kalite arayanların en önemli adreslerinden biri olacak Meridian Ice. Telefon numarası 0212 243 33 75 ve 76. Efendim, yazımın spotunda Sibel Can'dan söz ettim. Ama onu burada yazacağımı sanıyorsanız yanılıyorsunuz. Bunun için PAZAR POSTASI'nı bekleyeceksiniz. Şu kadarını söyleyeyim, Sibel Can bayram sonrası boşanmış olarak karşımıza çıkabilir. 

Nokta 
Seda'nın programı herkese açık 

Efendim neredeyse her perşembe sanatçılığının dışında benim aslan dostum Seda Sayan'ın programına konuk oluyorum biliyorsunuz. 'Size Anne Diyebilir miyim ' nedeniyle tabii. Mutlaka izliyorsunuzdur. Ben de bu sayede 1978 yılından sonra yeniden televizyon yaşamına döndüm. Program arkasında ne dolaplar çevriliyor öğrenmeye başladım. En çok da bu tarz programa katılan konukların sayesinde yeni bir rant oluştuğuna tanık oldum. Konuklar sayesinde iyi para kazanan komisyoncular var, öğrenin istedim. Ekranda gözükmek için konuklardan para alındığı gibi konuklara para veren şirketler de var bu arada. En yüksek parayı kim verirse konuklar onun şovundalar. Ben yalnızca Seda için bir teklifi herkese iletiyorum. Sevgili Seda'nın programı tüm konuklara açık, isteyenler 0212 300 05 05 numaralı telefona başvurup gruplar halinde katılabilir. Bilginize efendim. 



</TEXT>
</DOC>
