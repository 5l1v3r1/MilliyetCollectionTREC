<DOC>
<DOCNO> 344033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/19/son/sontur06.html </URL>
<DATE> 2005/05/19/ </DATE>
<TIME> 08.20 </TIME>
<AUTHOR>  </AUTHOR>
<HEADLINE>
Polislere narkotik sorgusu 
</HEADLINE>
<TEXT>

     Yavuz KARAKOÇ İSTANBUL, DHA 

İSTANBUL Bahçelievler'de, alıcı kılığına giren narkotik timleri, kendilerine uyuşturucu satmak üzere gelen şebekenin yanında Araştırma Büro Amirliği'nde görevli 3 polisi görünce şaşkına döndü. 
     İki grup polis arasında tartışma başladı. Tartışmaya, çevrede güvenlik önlemi alan Narkotik polisleri de katılınca, satıcıların yanında bulunan 3 bölge polisi gözaltına alındı. 
     Gözaltına alınan polisler, satıcılarla işbirliği yapıp, alıcıları yakalayacaktık’ dese de olaya el koyan savcı, son sözü söyledi Polis, satıcı olarak operasyon yapamaz, suçu işlemiştirö Bunun üzerine gözaltına alınan ve uyuşturucu satıcısı olduğu ileri sürülen kişilerle birlikte 3 bölge polisi de Narkotik Şube'de sorguya alındı. 
     15 gün önce İstanbul Narkotik polisi, alıcı kılığında uyuşturucu satmak isteyen bir grupla irtibata geçti. Narkotik Şube'de görevli ekipler, şüphelilere, ellerinde 150 kilogram eroin olduğunu ve 20 kilogram eroine daha ihtiyaçları olduğunu söyledi. 
     NARKOTİK POLİS SATICILARLA BULUŞTU Bunun üzerine satıcılar narkotik timlerine numune getirdiler.Verilen nümuneler incelendiğinde, eroin olduğu belirlendi. Sıra eroin teslimatına ve satıcıların yakalanmasına geldi. 
     
     NARKOTİK POLİS, KARŞISINDA POLİSİ BULDU 
     Bahçelievler'de, belirlenen adrese giden narkotik polisi, satıcılarla buluştu. Ancak karşılarında uyuşturucu satıcılarıyla birlikte Bahçelievler Araştırma Büro Amirliği'nde görevli polisleri de buldu. Bunun üzerine 2 grup polis arasında tartışma başladı. Bölgede görevli polisler, uyuşturucu satıcılarıyla işbirliğini, ellerinde 150 kilo eroin bulunduğunu söyleyen grubu yakalamak amacıyla yaptıklarını söyleseler de, tartışma bitmedi. Olaya, çevre güvenliğini alan Narkotik Şube'ye bağlı diğer polisler de müdahale edince asayişin korunmasından sorumlu polisler etkisiz hale getirilerek gözaltına alındı... 
     
     20 KİLO EROİN DE SAHTE ÇIKTI 
     Bu arada bölge polisiyle işbirliği yapan satıcıların getirdiği numune dışındakı 20 kilo eroin de sahte çıktı.Paketlerin incelemesinde, içlerine un doldurulduğu anlaşıldı. Ancak polislerin arasındaki anlaşmazlık sona ermedi. Olay savcıya bildirildi. 
     
     SAVCI MEVZUAATA AYKIRI OPERASYON’ 
     İki polis grubu arasındaki anlaşmazlıkla ilgili olan tutanakları inceleyen savcı, Narkotik Polisi'ni haklı buldu. Polisin, uyuşturucu taçirlerine yönelik operasyonlarda alıcı kılığına girebileceği yolunda görüş bildiren savcı polisin satıcı’ kılığına bürünmesini ise mevzuata aykırı’ buldu. Bunun üzerine meslektaşları tarafından gözaltına alınan 3 polis, uyuşturucu satıcısı olduğu ileri sürülen kişilerle birlikte narkotik sorgusuna’ alındı.. 
     
</TEXT>
</DOC>
