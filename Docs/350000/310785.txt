<DOC>
<DOCNO> 310785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/30/son/sonspo05.html </URL>
<DATE> 2005/01/30/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Hidayet 9 sayı attı, Mehmet Okur 6 sayıyla yetindi... 
</HEADLINE>
<TEXT>

     ABD Profesyonel Basketbol Ligi'ne, TSİ bu sabaha karşı yapılan 9 maçla devam edildi. 
     Hidayet Türkoğlu'nun takımı Orlando Magic, deplasmanda Washington Wizards'ı 103-97 yendi. Hidayet Türkoğlu, sonradan girerek 21 dakika forma giydiği maçta 9 sayı, 2 ribaunt 1 hücum, 1 ribaunt , 3 asist ve 1 blokluk performans sergiledi. Türkoğlu, 2 sayılık atışlarda 6'da 3, 3 sayılık atışlarda ise 3'de 1 isabet buldu. 
     Steve Francis, 32 sayı, 9 ribaunt ve 7 asistle maçın yıldızı olurken Grant Hill, 27 sayı ve 6 ribauntla galibiyeti getiren ikinci isim oldu. 
     Wizards'da ise 37 sayı, 8 ribaunt ve 6 asistle maçın en skorer ismi olan Gilbert Arenas'ın çabaları yeterli olmadı. 
     Magic'in tersine günü mağlubiyetle kapatan Mehmet Okurlu Utah Jazz, sahasında New Jersey Nets'e 99-82 yenildi. 
     Maçta 17 dakika forma şansı bulan Okur, bu süre içinde 6 sayı, 4 savunma ribauntu ve 1 asistlik oyun çıkardı. Okur, 2 sayılık atışlarda 5'de 2, serbest atışlarda da 2'de 2 isabet buldu. 
     Jazz'da Raja Bell, 20 sayı ve 3 asistlik oyun çıkardı, ancak takım arkadaşlarından yeterli desteği göremeyince yenilgi kaçınılmaz oldu. 
     Nets'de ise double-double yapan Vince Carter, 30 sayı, 8 ribaunt ve 10 asistle galibiyeti getirdi. Carter, üst üste 2. kez rakip potaya 30 sayı göndermiş oldu. Double-double yapan diğer isim Jason Kidd, 19 sayı, 6 ribaunt ve 10 asistle Carter'ı takip etti. 
     
     Günün diğer maçlarında alınan sonuçlar şöyle 
     Detroit Pistons-New York Knicks 91-61. 
     Indiana Pacers-Denver Nuggets 88-95. 
     Memphis Grizzlies-Atlanta Hawks 84-83. 
     Chicago Bulls-Boston Celtics 97-101. 
     Dallas Mavericks-Philadelphia Sixers 89-93. 
     San Antonio Spurs-New Orleans Hornets 93-83. 
     Los Angeles Clippers-Golden State Warriors 96-85. 
     Lige, TSİ yarın sabaha karşı yapılacak 4 maçla devam edilecek. 
     
</TEXT>
</DOC>
