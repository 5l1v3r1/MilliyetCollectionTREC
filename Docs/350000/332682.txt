<DOC>
<DOCNO> 332682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/son/sontur27.html </URL>
<DATE> 2005/04/12/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Ambulans at arabasına çarptı 1 ölü, 3 yaralı 
</HEADLINE>
<TEXT>

     Bursa'nın İnegöl İlçesi'nde, hasta taşıyan ambulansın at arabasına çarpması sonucu 1 kişi öldü, 1 kişi yaralandı. 
     Edinilen bilgiye göre, Bursa'nın İnegöl İlçesi'nde, Cengiz Sağlam idaresindeki bir mobilya firmasına ait 34 V 14 ambulans, firmada eli kesilen Yakup Boz'u hastaneye götürürken, Ertuğrulgazi Caddesi'nde Kadim Aydın'ın 68 kullandığı at arabasına çarptı. Kazada, Kadim Aydın hayatını kaybetti. Yaralanan Cengiz Sağlam hastaneye kaldırıldı. 
     Balıkesir'in Havran İlçesi'nde ise Bülent Hayırlı yönetimindeki 10 KD 654 plakalı otomobil, Cennet Bahçeleri mevkiinde, Ali Çetin Çağlar'ın kullandığı at arabasına arkadan çarptı. 
     Kazada, yaralanan at arabasının sahibi Ali Çetin Çağlar ile otomobilde bulunan Remzi Kaynak, Edremit Devlet Hastanesi'ne kaldırıldı. 
     
</TEXT>
</DOC>
