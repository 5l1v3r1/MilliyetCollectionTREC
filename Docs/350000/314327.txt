<DOC>
<DOCNO> 314327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/11/spor/ygokberk.html </URL>
<DATE> 2005/02/11/ </DATE>
<TIME>  </TIME>
<AUTHOR> Bilgin GÖKBERK  </AUTHOR>
<HEADLINE>
Emret komutanım 
</HEADLINE>
<TEXT>


Komutanlarına sıkı sıkıya bağlı emir erleri yetiştiriliyordu sanki seminerlerde... 
Bol bol tek tip ler, sinek kaydı traşlı yüzler, emekli komutanlarına bakarken pırıl pırıl parlayan gözler... 
Aynada insanı kendinden soğutan sakil tek tip otel içi eşofmanlarıyla on- lar, yüzler... 
MHK'nin başındayken hakem yorumcularına gıccık kapan, şimdi hakem yorumculuğu yapan peruklu eski başkanları da, eskiyi özlüyordu. 
Elinde bir sopa, her tahtanın başında anlatıyordu da, anlatıyordu... 
Federasyon'un presidenti seminere geldiğinde cebinde fotoğrafını taşıdığını söyleyen ex peruklu başkan, sıkılmadan bir de tek sıra halinde kapıya diziyordu hakemlerini... 
Adamların ruhunu, bedenlerinden çekip alıyorlardı. 
O bedenlere korku salıyorlardı... 
Psikolojilerini bozuyorlardı... 
Sonra da onlardan hakemlik bekliyorlardı... 

Taksiyle sıvışıyorlar 
Mesela I love you'cu Çulcu... 
Adama en son kim, nerede I love you demişti kimbilir. 
Ve sonrasında ne olmuştu ki... 
"Ben 'I love you' demekle ne demek istediklerini biliyorum" demişti Çulcu. 
Bir I love you için anons yaptırmıştı... 
Mesela Ali Aydın... 
"Kadere bak kadere" sanki onun için söylenmişti. 
Peruklu ex başkandan kaçarken, Rea'ya h'siz , Abdürrahim'e, Ömer'e, Kazım'a tutulmuştu... 
Veya Kuddusi... 
Trabzon'daki maçın etkisinde kalmıştı yorumculara göre. Kalmıştı belki de... Ama Trabzon'daki maçın öncesinin ve sonrasının da etkisinde kalmıştı... 
Rize maçı sonrasına bakın. 
Başkanı, yöneticisi, futbolcusu, trendy dört çekerleriyle yanından vın, vın vınlarken, 50 - 60 milyon dolarlık takımların kaderini çizen adam, yanındaki yanlarıyla 5 bin dolarlık - bir doğan mıdır, şahin midir ya da doğan kılığındaki bir şahin midir nedir - bir sarı taksiyle sanki sıvışıyordu İnönü Stadı'ndan... 
Bu nasıl bir sinir bozucu yalnızlıktı Allah'ım 
Sinirleri de bozuluyordu tabii adamların. 
Taksiler de, taksi olsa... 
O taksiler ki... 
İnerken Kuddusi kapısını büyük bir ihtimalle camı açıp, kolunu sarkıtıp, dışardan açacaktı. 
Büyük bir ihtimalle koltuğunda dik oturamayacaktı. 
Büyük bir ihtimalle bagajına kendisinin ve yardımcılarının iki üç parça eşyasını bile koyamayacaktı. 
Bagajlar da kova, sünger, tokyo, tüp, müp her şey vardı da, bagaja yer yoktu.. 
Yani sinirleri daha da bozulacaktı. 
Sağından, solundan stoperi, liberosu, santrforu da, Porsche'si, Mercedes'i, trendy minibüsü, Range'i, Land'i vesairesi ile vızır vızır geçiyordu... 
Hadi Demirören gibi çıkamazdı da İnönü'den, eniştesi gibi de, hadi Sergen'i, Okan'ı gibi de. Ama bir İbrahim Toraman gibi de mi çıkamazdı bir maçın ardından, o maçı yöneten hakem. 
Pierluigi Collina'nın bir Milan maçından sonra bir 131'le tangır, tungur, Paolo Maldini'nin yanından geçip San Siro'yu terkettiğini düşünsenize 
"Yok daha neler, ne alakası var" değil mi... 
Her şey bu "yok daha neler, ne alakası var"ların içinde gizli ama... 
Kuddusi yine de iyi niyetliymiş. İki düdükle yetindi son maçta... 
Ben Kuddusi olsam, o bilmem ne yaptığımın düdüğünü var ya... 

Sunuş kötü 
Bizim hakemler de, bizim makarna gibi... 
Lezzetli... 
Ama... 
Doymadınızsa, makarna da var gibi sunulduğu için... 
Değersiz... 
Yani sunuş kötü. 
Mesela Collina'nın ülkesinde pastayı da aynı Collina gibi pazarlıyorlar, yine mi makarna diyen bizim adama bile penne menne tortellini mortellini diye adlandırıp hemen hemen her gece 10 - 15 Euro'ya sokuşturuyorlar... 
Gaffar Okan ile bağlayalım. 
Diyarbakır'da teröre karşı dimdik durduğu dünlerde adamları dikkatimi çekmişti. Hepsi sanki bir moda mecmuasından fırlamış gibiydiler. Özel seçilmişlerdi belli, özel giydirilmişlerdi, o da belli. 
"Görüntü çok önemli" demişti rahmetli... 
"Teröristi bile etkiliyor"... 

Naapacaktı ki Lutfi yani... 

40'lı yaşlarda, en dolu dolu olduğu yıllarda, dört sene Demirel'e muhalefet mi yapacaktı 
Genel Kurul, bu kadar karışıklığa rağmen onu seçmemişti. 
Demirel'in tamam demesini, bir şekilde oradan indirilmesini veya FIBA'ya gitmesini mi bekleyecekti. 
Yakışır mıydı 241 kere milli olmuş bir milli takım kaptanına... 
Yakışır mıydı Lutfi'ye... 
Üstelik 2008'den 2010'a yalnızca iki sene kalacaktı... 
Yani yine aynı genel kurul yine Turgay Demirel'i seçecekti... 
Yani sekiz sene... 
Lutfi de gelecekti 50'li yaşlara... 
Yok ya... 
Genel Kurul'daki basketbol adamlarının oynaklığı soğutmuştu da onu... 
Futbol Federasyonu, bir futbol adamı bulamadı mı 
O da Lutfi'nin değil, onların sorunu... 
Çağırdılar... 
Gitti. 
Zaten... 
Demirel'in oğlu, 2012'de ... yaşında olur. 
İkinci Demirel devri başlar. 
Yani Lutfi'nin ki doğru karar 

Sadiye Solakoğlu'na 

Osman abi sizin herşeyinizdi... 
Siz de onun yalnız eşi değil, annesi, evladı, eli, ayağı, gözü, ağzı, kulağıydınız. 
Müthiş bir çift tiniz... 
Allah size sabır versin. 

BİLGİN'DEN 

Heeey sen 
O güne kadar bir saniye bile geçirmemiştim senle... 
Bugün tüm saniyelerimi senle geçirmek istiyorum... 
Sonuna kadar. 
Ya da... 
Sona kadar. 
Haberin olsun... 
Ve... 
İnşallah okursun... 

Beşiktaş Pivot'ta 

Coach İhsan Bayülken, Khalid El Amin ve Tolga Tekinalp. 
Pazar 15.10, CNN Türk 

SERİ İLANLAR 
Pazartesi - Çarşamba 09.30 - 10.00 Radyo D'de 
Cuma'ları ise Milliyet'teyiz Başka şubemiz yoktur. 
İmza Köyün Delisi 




</TEXT>
</DOC>
