<DOC>
<DOCNO> 318282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/24/son/sonspo21.html </URL>
<DATE> 2005/02/24/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Aykut Kocaman Başkentte galibiyet için oynacağız 
</HEADLINE>
<TEXT>

     Malatyaspor Teknik Direktörü Aykut Kocaman, Başkent deplasmanına galibiyet için gideceklerini söyledi. 
     Kocaman, yaptığı açıklamada, Ankaragücü maçı hazırlıklarını sürdürdüklerini ve futbolcuların kazanma isteğiyle dolu olduğunu belirtti. 
     Sahalarında oynadıkları iki maçın birinde yenildiklerini, diğerinde berabere kaldıklarını anlatan Kocaman, şöyle dedi 
     ''Bunları yaparken rakibe hemen hemen hiç kontratak imkanı, pozisyon imkanı vermedik. Ankaragücü maçı öncesi bu durum umutlarımızı artırıyor. Kazanırsak, Fenerbahçe maçı öncesi moralimiz artacak ve yukarı grup ile bağlantıyı güçlendireceğiz. Galibiyet için oynayacağız. Amacımız Ankaragücü maçını kazanmaktır.'' Bu arada, sakatlığı nedeniyle İstanbul'da tedavi olan kaleci Fevzi dışında takımda eksik futbolcu bulunmadığı belirtildi. 
     
</TEXT>
</DOC>
