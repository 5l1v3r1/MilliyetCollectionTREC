<DOC>
<DOCNO> 317114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/21/yasam/axyas02.html </URL>
<DATE> 2005/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Nakledilen 'kuduzlu akciğer'le yaşayamadı 
</HEADLINE>
<TEXT>


Almanya'da, kuduz olduğu öldükten sonra anlaşılan bir kişinin akciğerinin nakledildiği kadın, aynı hastalıktan yaşamını kaybetti. 5 kişi daha tehlikede 

DIŞ HABERLER SERVİSİ 

Öldükten sonra kuduz olduğu anlaşılan bir kişinin akciğerinin nakledildiği kadın, Almanya'da tedavi gördüğü Hannover Tıp Fakültesi'nin yoğun bakım ünitesinde yine kuduzdan öldü. Fakülte tarafından yapılan açıklamada, akciğer nakli yapılan kadının, önceki akşam hayatını kaybettiği belirtildi. 

2 kişinin durumu ağır 
Fakülte yetkilileri, kadının ABD'de denenen bir yöntemle tedavi edilmeye çalışıldığını, ancak kurtarılamadığını belirtti. Yetkililer, aynı yöntemle daha önce ABD'de kuduz virüsü bulaşan 15 yaşındaki bir kızın başarıyla tedavi edildiğini, ancak kuduz virüsünün organ nakliyle bulaşmadığını kaydetti. 
Kuduz olduğu öldükten ve organları 6 kişiye nakledildikten sonra anlaşılan 26 yaşındaki kadına, virüsün Hindistan'da bulaştığı tahmin ediliyor. Kalp krizinden ölen kadının organlarının nakledildiği kişilerden ikisinin durumunun da kötü olduğu ifade ediliyor. 




</TEXT>
</DOC>
