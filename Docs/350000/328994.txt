<DOC>
<DOCNO> 328994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/31/son/sonspo05.html </URL>
<DATE> 2005/03/31/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Hagi'den futbolculara ders Gol nasıl atılır 
</HEADLINE>
<TEXT>

     Hagi sabah idmanında futbolcularına gol atma dersi verdi. Rumen hoca zaman zaman sinirlenirken, hücum oyuncularını sert bir dille uyardı. 
     
     Takımı ikiye böldü 
     Teknik direktör Gheorghe Hagi, sabah yapılan antrenmanda öğrencilerine gol dersi verdi. Milli takımlardaki oyuncular ile sakatlıkları süren Hakan Ünsal ve Ergün’ün yer almadığı çalışmada Rumen hoca takımı savunmacılar’ ve hücumcular’ olmak üzere ikiye ayırdı. Öğrencilerini sık sık ikaz eden Hagi, Hücum beş saniyede yapılır. Gol bu beş saniyede atılırö diyerek, ağır kalan oyuncularının dikkatini çekti. 
     
     Bakırköy’ü 5-0 devirdiler 
     İdmanı sık sık keserek hata yapan oyuncularını çok sert ikaz eden teknik adam, özellikle Hakan Şükür, Hasan Kabze, Hasan Şaş ve Özgürcan gibi forvet oyuncularına gol çalışması yaptırdı. Cim Bom akşam saatlerinde ise basına kapalı olarak Bakırköyspor’la hazırlık maçı yaptı. Sarı-Kırmızılılar mücadeleyi Hakan Şükür 2 , Hasan Kabze 2 ve Zafer’in golleriyle 5-0 kazandı. 
     
     Siz misiniz ıskalayan 
     Aslan’ın en renkli simalarından Hasan Şaş, bu kez gençleri kendine hedef seçti Her zaman yaptığı esprilerle takımın neşe kaynağı olan yıldız futbolcu, sabah idmanının bitiminde Arda ve Uğur’a saldırdı. Şut çalışması öncesi, Bakın ıskalayan olursa, sürükleye sürükleye içeri götürürümö diyen Şaş, iki futbolcu da isabetisiz vuruşlar yapınca, dediğini yaptı. Hasan, Arda ve Uğur’u formalarından sürükleyerek tesislere soktu. 
     
</TEXT>
</DOC>
