<DOC>
<DOCNO> 343626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/18/son/sondun46.html </URL>
<DATE> 2005/05/18/ </DATE>
<TIME> 22.35 </TIME>
<AUTHOR>  </AUTHOR>
<HEADLINE>
İsrail Başbakanı Şaron, Gazze'deki saldırıların durdurulmasını istedi... 
</HEADLINE>
<TEXT>

     İsrail Başbakanı Ariel Şaron, Filistin yönetiminden Gazze’deki Yahudi yerleşimlerine yönelik saldırıları durdurmasını istedi. 
     Şaron ve Savunma Bakanı Şaul Mofaz, bugün Filistinli militanların Gazze’deki yerleşimlere yönelik havan topu ve füze saldırılarının ardından kısa bir değerlendirme toplantısı yaptılar. 
     Şaron’un toplantıdan sonra Filistin tarafının bu saldırılara karşı harekete geçmemesi halinde, İsrail ordusuna saldırılara cevap vermek için hazır olması talimatını verdiği bildirildi. 
     Gazze’nin güneyindeki Guş Katif yerleşimlerinden bazılarına Filistinli militanların 26 havan topu saldırısında bulunduğu, bu saldırılarda bir İsraillinin yaralandığı, Necef’teki bir Kibbutz’un çiftlik da saldırıya hedef olduğu belirtildi. 
     İsrail radyosu, saldırılarda bazı evlerin hasar gördüğünü duyurdu. 
     
</TEXT>
</DOC>
