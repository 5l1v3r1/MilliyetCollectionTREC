<DOC>
<DOCNO> 318870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/26/son/sonspo20.html </URL>
<DATE> 2005/02/26/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Çaykur Rizespor. 1 - İstanbulspor 1 
</HEADLINE>
<TEXT>

     Birinci Süper Futbol Ligi'nde Çaykur Rizespor ile İstanbulspor arasındaki karşılaşma, 1-1 berabere sona erdi. 
     16. dakikada İstanbulspor'un sağ taraftan geliştirdiği atakta Yordanov, topla ceza alanına girdi. Yordanov'un attığı sert şutu kaleci Zdravkov, yatarak dışarı gönderdi. 
     28. dakikada Abdullah'dan kaptığı topla ceza alanına giren Zafer, kaleci Oğuz ile karşı karşıya kaldı. Abdullah'ın attığı şut kaleciden dönerek kornere çıktı. 
     30. dakikada Serkan Özdemir, Yordanov ile girdiği bir pozisyonda ayak bileğinden sakatlandı. Özdemir, sahadan sedyeyle çıkartıldıktan sonra ambulansla hastaneye kaldırıldı. 
     35. dakikada Victoria'nın kullandığı köşe atışında, Murat Sözkesen'in ceza alanında yükselerek kafayla vurduğu top, üstten auta çıktı. 
     45. dakikada ceza alanındaki karambolde topla buluşan Yordanov, düzgün bir vuruşla topu kaleci Zdrakov'un sağından filelere gönderdi 1-0. 
     Karşılaşmanın ilk yarısı, İstanbulspor'un 1-0 üstünlüğüyle tamamlandı. 
     
     İKİNCİ YARI 

     53. dakikada Şener'in ceza alanına gönderdiği topu Okan, kafa vuruşuyla Cem Baki'nin önüne indirdi. Bu futbolcunun kaleciye gönderdiği şutu, savunma oyuncusu Yasin çizgi üzerinden çıkararak mutlak bir golü önlemiş oldu. 
     80. dakikada Zafer'in kullandığı köşe atışında Ünal, ceza alanında kafayla vurduğu topu üstten auta gönderdi. 
     82. dakikada soldan gelişen Çaykur Rizespor atağında Ferenczi, topu Ünal'ın önüne bıraktı. Ünal'ın uygun pozisyonda attığı sert şutta top, üstten auta gitti. 
     90. dakikada ceza alanının dışından Victoria'nın kullandığı serbest atışta top, İstanbulspor filelerine gitti 1-1. 
     Karşılaşma, evsahibi Çaykur Rizespor'un son dakikada bulduğu golle 1-1 berabere sona erdi. 
     
     KÜNYE 

     

Stat Atatürk. Hakemler Yılnur Önen xx, İsmail Şencan xx, Fatih Kalaycı xx. Çaykur Rizespor Zdravkov xx, Yasin xx, Ahmet x Dk. 46 Şener x , Mehmet Polat xx, Serkan Özdemir x Dk. 30 Gürol x , Cem Baki xx, Ünal x, Zafer xx, Victoria xx, Murat Sözkesen x Dk. 68 Ferenczi x , Okan x. İstanbulspor Oğuz xxx, Pinto xx, Yalçın xxx, Saffet Akbaş xxx, Abdullah xxx, Cem xx, Beyhan xx, Aytekin xxx Dk. 90 Serhat , Yordanov xxx, Faruk x, Musa Kuş xx Dk. 86 Gökmen . Goller Dk. 45 Yordanov, Dk. 90 Victoria. Sarı Kartlar Dk. 33 Aytekin, Dk. 67 Cem, Dk. 76 Faruk, Dk. 85 Yalçın, Dk. 86 Musa Kuş İstanbulspor .      
</TEXT>
</DOC>
