<DOC>
<DOCNO> 330454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/05/son/sonspo18.html </URL>
<DATE> 2005/04/05/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Şenol Güneş, kalecileri özel çalıştırdı... 
</HEADLINE>
<TEXT>

     Trabzonspor, hafta sonu deplasmanda Galatasaray ile yapacağı maçın hazırlıklarını sürdürüyor. 
     Teknik Direktör Şenol Güneş yönetiminde, Mehmet Ali Yılmaz Tesisleri'nde yapılan çalışmaya, geçen hafta içinde apandisit ameliyatı geçiren İbrahim Ege'nin dışında tüm futbolcular katıldı. 
     Güneş, kaleciler Petkoviç, Hasan Sönmez ve Tolga Zengin'i özel olarak çalıştırdı. 
     Futbolcular, dar alanda pas çalışmasının ardından, kanatlardan ortalara gol vuruşu yaptılar. 
     
     MİNİK ZİYARETÇİLER 
     Antrenmanın ardından Azel Alparslan İlköğretim Okulu öğrencileri, Teknik Direktör Güneş ve futbolculara sevgi gösterilerinde bulunarak baklava ikram etti. 
     Bu arada Giresun'un Görele İlçesi'nden gelen Yasemin ve Mustafa Durkaya çifti, Fatih Gökdeniz ismini verdikleri bebekleriyle idmanı izledi. İdman sonrası Fatih ve Gökdeniz, kendi isimlerini taşıyan bebeği sevdiler. 
     
</TEXT>
</DOC>
