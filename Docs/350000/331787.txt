<DOC>
<DOCNO> 331787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/09/son/sonspo24.html </URL>
<DATE> 2005/04/09/ </DATE>
<TIME> 18.15 </TIME>
<AUTHOR>  </AUTHOR>
<HEADLINE>
B.B. Ankaraspor 3 - Diyarbakırspor 0 
</HEADLINE>
<TEXT>

     Birinci Süper Futbol Ligi'nde Büyükşehir Belediyesi Ankaraspor, Diyarbakırspor'u 3-0 yendi. 
     Büyükşehir Belediyesi Ankaraspor, ilk yarı boyunca ayağa paslarla topa daha fazla sahip olan ve oyunun kontrolünü elinde bulunduran taraf oldu. Zaman zaman rakip kalede etkili olan evsahibi takım, bir topunun direkten döndüğü bu yarıda gole bir türlü ulaşamadı. 
     Diyarbakırspor ise ilk yarı boyunca kontraataklarla gol bulma düşüncesinde göründü. Uzun toplarla Sinan Kaloğlu ve Lopez'i pozisyona sokmaya çalışan konuk takım, bu düşüncesinde devrenin son dakikalarında başarılı oldu. Ancak özellikle 40. dakikada 3 Diyarbakırsporlu oyuncunun birden kaleci Jevriç ile karşı karşıya kaldığı pozisyonda, Sinan Kaloğlu topu kaleci Jevriç'in üzerine vurunca takımını bir golden etti. 
     6. dakikada Erman'ın pasıyla kaleciyle karşı karşıya kalan Jaba, vuruşunu yapmakta tereddüt edince, pozisyon autla sonuçlandı. 
     11. dakikada Ümit Aydın, çalımlarla Diyarbakırspor ceza alanına dek geldi. Bu futbolcunun pasında, topla buluşan Jaba çok sert vurdu. Ancak kaleci Fadhel, meşin yuvarlağı son anda kornere çeldi. 
     30. dakikada Wederson'un kullandığı serbest vuruşta, yan direğe çarpan top oyun alanına geri döndü. 
     32. dakikada Serdar'ın pasıyla buluşan Sinan Kaloğlu, kaleci Jevriç ile karşı karşıya kaldı. Kalesini zamanında terkeden Jevriç, tehlikeyi uzaklaştırdı. 
     40. dakikada çalımlarla evsahibi ekip savunmasını geçen Sinan Kaloğlu, bir anda kaleciyle karşı karşıya kaldı. Ancak bu futbolcu, çok daha uygun durumdaki arkadaşlarına pas vermek yerine kendisi vuruş yapmayı tercih edince, kaleci Jevriç topu kornere gönderdi. 
     Maçta ilk yarı golsüz eşitlikle tamamlandı. 

     
</TEXT>
</DOC>
