<DOC>
<DOCNO> 311126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/31/son/sontur31.html </URL>
<DATE> 2005/01/31/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Gazete ilanı ile erotik ürün siparişi verdi, bir koli gazete kağıdı geldi 
</HEADLINE>
<TEXT>

     Sakarya'da, gazete ilanında gördüğü erotik ürünler satan mağazaya sipariş veren bir kişi, CD ve erotik ürün beklediği paketten gazete kağıtları çıkınca savcılığa şikayette bulundu. 
     AA muhabirinin aldığı bilgiye göre, Kocaali İlçesi'nde yaşayan Y.Y, gazete ilanında gördüğü erotik ürünler satan mağazaya telefon ederek, Özkan Ç'ye, 103 milyon lira 103 YTL tutarında CD ve erotik ürün siparişi verdi. 
     Ödemeli gönderilen siparişini fatura giderini ödeyerek teslim alan Y.Y, eve gittiğinde, kolide gazete kağıtlarından başka birşey olmadığını gördü. Sipariş verdiği telefon numarasını arayan, ancak olumlu yanıt alamayan Y.Y, Kocaali Cumhuriyet Savcılığı'na suç duyurusunda bulundu. 
     Y.Y'nin şikayeti üzerine telefonları bir süre dinlenen ve başka kişileri de aynı yöntemle dolandırdığı tespit edilerek İstanbul'da gözaltına alınan Özkan Ç, çıkarıldığı mahkemece tutuklandı. 
     Kocaali Cumhuriyet Savcılığı'nca, ''dolandırıcılık'' ve ''porno cd satma'' suçlarından 3 yıl hapis ve 8 bin YTL para cezasına çarptırılması istemiyle hakkında dava açılan Özkan Ç'nin, yargılanmak üzere, Ümraniye Cezaevi'nden Kocaali'ye getirileceği öğrenildi. 
     Yetkililer, Özkan Ç'ye yaklaşık 4 bin kişinin sipariş verdiğinin belirlendiğini, ancak dolandırılanların utandıkları için şikayetçi olmadıklarının sanıldığını kaydetti. 
     

     
</TEXT>
</DOC>
