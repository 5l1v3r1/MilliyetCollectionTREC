<DOC>
<DOCNO> 346159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/26/son/sonyas01.html </URL>
<DATE> 2005/05/26/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
Dev deniz kaplumbağası ile Mercedes'i değiştirdi... 
</HEADLINE>
<TEXT>

     Arnavutluk’ta, soyu tükenmekte olan 806 kiloluk "deri kabuklu" deniz kaplumbağasını kullanılmış bir Mercedes karşılığında değiş-tokuş eden balıkçı, çevrecileri kızdırdı. 
     Metropol gazetesinin haberine göre balıkçı, Yunan denizinde balık tutarken "denize attığı ağda büyük siyah bir şey" gördüğünü, balıkçı arkadaşlarının bu dev kaplumbağayı çıkarmak için yardımına koştuklarını, ancak kaplumbağayı kıyı çekmek için vinç gerektiğini anlattı. 
     Balıkça, bu esnada yanına yaklaşan bir İtalyan balık tüccarının, kaplumbağa karşılığında kullanılmış ancak yeni bir Mercedes otomobil önerdiğini, kendisinin de bunu kabul ettiğini söyledi. 
     Bu anlaşma, Arnavutluk Doğal Bilim Müzesi yetkililerinin tepkisini çekti. 
     Kabuğu biraz esnek olduğu için "deri kabuklu" olarak adlandırılan bu kaplumbağa türünün, nadir bir okyanus kaplumbağası olduğu belirtiliyor. 
     Kaplumbağaların en büyükleri olan bu türün eni ve boyu ortalama 2 metre geliyor. 
     Etinden ziyade yumurtalarından yararlanılan "deri kabuklu" kaplumbağa, soyu tükenme tehlikesi içindeki hayvanlar arasında bulunuyor. 
     
</TEXT>
</DOC>
