<DOC>
<DOCNO> 337742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/son/soneko13.html </URL>
<DATE> 2005/04/28/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
IMF Direktörü Dawson Niyet mektubunu almaktan memnun olduk 
</HEADLINE>
<TEXT>

     IMF Dış İlişkiler Direktörü Thomas Dawson, Türkiye’nin niyet mektubunun ne zaman tamamlanacağına ilişkin soru işaretleri oluştuğunu hatırlatarak, "Niyet mektubunu almaktan çok memnun olduk" dedi. 
     Thomas Dawson, Washington’da düzenlediği basın toplantısında IMF Başkanı Rodrigo Rato’nun, Yatırım Danışma Konseyi toplantısı için Türkiye’ye geleceğini belirtti. 
     Devlet Bakanı Ali Babacan’ın, niyet mektubunun IMF’ye görderdiğine ilişkin açıklamalarıyla ilgili bir soru üzerine, niyet mektubunu almaktan çok memnun olduklarını ifade eden Dawson, "Ne zaman tamamlanacağı konusunda burada soru işaretleri olmuştu. Ancak Türk programının tarihi, bazen gecikmelerin olduğunu ancak anlaşmanın gerçekleştiğini gösteriyor. Her zaman bir anlaşma oldu ve o zaman çok güçlü bir program tamamladık ve böyle bir programımız olmaya devam ediyor" dedi. 
     Dawson, IMF İcra Direktörleri Kurulu’nun ne zaman toplanacağı sorulması üzerine, Devlet Bakanı Ali Babacan’ın 9 Mayıs’la başlyan hafta içerisinde toplantının yapılacağına ilişkin açıklamasını okuduğunu belirterek "Bu esas olarak benim anladığım şeydir. Benim elindeki bilgiler, mayıs ortası idi" diye konuştu. 
     
</TEXT>
</DOC>
