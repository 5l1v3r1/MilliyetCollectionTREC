<DOC>
<DOCNO> 349022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/05/siyaset/axsiy01.html </URL>
<DATE> 2005/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Tuhaf ziyaret 
</HEADLINE>
<TEXT>


Enerji operasyonu sanıklarından FERNAS şirketinin sahibi Muzaffer Nasıroğlu'nun, Emniyet Kaçakçılık Dairesi'ni ziyaret ettiği ileri sürülüyor 

Tolga Şardan - Ankara 


Enerji Bakanlığı ihalelerindeki yolsuzluk olaylarını konu alan iddianamenin sanıklarından FERNAS şirketinin sahibi Muzaffer Nasıroğlu'nun, kendisi hakkındaki takibi yapan Emniyet Kaçakçılık ve Organize Suçlarla Mücadele Dairesi Başkanlığı'nı KOM ziyaret ettiği öne sürüldü. 
Emniyet kulislerine yansıyan bilgilere göre, olay şöyle gerçekleşti 

İddianamedeki isimler 
AKP hükümetince KOM Daire Başkanı yapılan ve Uzanlar, Alaattin Çakıcı, Sedat Peker ve Sedat Şahin operasyonlarını gerçekleştiren Avcı, son olarak AKP'de büyük rahatsızlığa neden olan enerji yolsuzluğu dosyasına imza attı. AKP Milletvekili Nezir Nasıroğlu, Cemal Kaya ve Başbakan Recep Tayyip Erdoğan'ın yakın çalışma arkadaşı AKP Genel Sekreteri İdris Naim Şahin'in isimleri iddianamede ön plana çıktı. 

Kulislerden taşanlar 
Avcı, bu gelişmelerin ertesinde idari yargı kararları gerekçe gösterilerek görevinden alındı. Emniyet kulislerinde konuşulan iddialara göre, Avcı'nın makamını boşaltmasından kısa bir süre sonra Enerji Bakanlığı'na ilişkin yolsuzluk iddianamesinin sanıklarından FERNAS'ın sahibi Nasıroğlu, Emniyet Kaçakçılık ve Organize Suçlarla Mücadele Dairesi Başkanlığı'na bir ziyarette bulundu. Nasıroğlu, KOM'da, o sırada Avcı'dan boşalan başkanlığa vek let eden Talip Tuncer'le görüştü. 
İddianamede suç isnat edilen bir sanığın kendisi hakkındaki delilleri ortaya çıkaran Emniyet birimini ziyaret etme imk nını elde etmesi, Emniyet çevrelerinde rahatsızlığa yol açtı. Bu görüşmeden bir gün sonra Emniyet Genel Müdürü Gökhan Aydıner'in de olaydan haberdar olduğu öne sürüldü. 

6 adımda operasyon 

Hanefi Avcı'nın KOM Başkanlığı'na AKP iktidarıyla gelişi ve görevden alınışına ilişkin ilginç süreç şöyle gelişti 

1 Avcı'nın gelişiyle koltuğundan olan eski KOM Daire Başkanı Coşkun Hayal, Nisan 2004'te idari yargıdan yürütmeyi durdurma kararı aldı. Hayal, ağustosta dilekçe vererek göreve dönmek istemediğini bildirdi, ancak emniyetin yargı kararına yaptığı itirazda kullandığı ifadeler Hayal'i kızdırdı. Hayal, geri dönmek için yeniden dilekçe verdi. 

2 Avcı'nın görevden alınması baskılarıyla kamuoyu tepkisi arasında sıkışan bakanlığın imdadına Hayal'in dilekçesi yetişti. Hayal eski görevine dönerken, Avcı başmüfettiş yapıldı. 

3 Bakanlık, daha sonra "geçici görev" formülünü devreye soktu. Hayal, Bartın İl Emniyet Müdürü yapıldı. KOM Daire Başkanlığı'na da Bakan Abdülkadir Aksu'ya yakınlığıyla bilinen Talip Tuncer vek leten getirildi. 

4 Bu aşamada, Avcı'nın KOM'a geri dönmesi gündeme geldi. Ancak AKP'den gelen baskı dolaylı atama formülüne dönülmesine neden oldu. Eğitim Dairesi'ndeki görevinden 2 yıl önce alınan Ömer Rıza Göküş, hakkında 5 günlük maaş kesintisi cezası olduğu bilinmesine rağmen eski görevine başlatıldı. 

5 Böylece boşa çıkan Eğitim Dairesi Başkanı Ahmet Pek, KOM Daire Başkanı yapıldı. 

6 Göküş, bir gece görevde kaldıktan sonra cezası gerekçe gösterilerek görevinden alındı. Ancak operasyon Avcı'nın dönüş yolunu kapadı. 


</TEXT>
</DOC>
