<DOC>
<DOCNO> 315717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/16/son/sondun50.html </URL>
<DATE> 2005/02/16/ </DATE>
<TIME> 19.42 </TIME>
<AUTHOR>  </AUTHOR>
<HEADLINE>
İran'daki patlama inşaat çalışması sırasında olmuş... 
</HEADLINE>
<TEXT>

     İran'da güneydeki Buşehr eyaletinin Deylem kenti yakınındaki patlamanın inşaat çalışması sırasında meydana geldiği doğrulandı. 
     İran televizyonunun haberine göre, Silahlı Kuvvetler Komutanı Tuğgeneral Ali Rıza Afşar, yaptığı açıklamada, ''Yapılan incelemeler sonucu, patlamanın Koser Barajı yapımındaki inşaat çalışmalarında meydana gelen doğal bir patlama olduğu anlaşılmıştır'' dedi. 
     Afşar, patlamanın olduğu yerin Buşehr nükleer santraline çok uzak olduğunu da söyledi. 
     Buşehr eyalet valisi İsmail Tabadar da patlamanın eyaletin kayalık bir bölgesinde, Buşehr nükleer santraline 220 kilometre mesafede olduğunu belirtti. 
     İranlı yetkililer daha önce, patlamanın ''bir yabancı saldırısı olmadığını'', Koser Barajı yakınlarında yol yapımı sırasında kontrollü yapılan bir patlama olduğunu açıklamıştı. 
     
</TEXT>
</DOC>
