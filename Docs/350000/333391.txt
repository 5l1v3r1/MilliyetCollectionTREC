<DOC>
<DOCNO> 333391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/14/son/sonspo15.html </URL>
<DATE> 2005/04/14/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Derbinin hakemi Bülent Demirlek 
</HEADLINE>
<TEXT>

     Birinci Süper Futbol Ligi'nde 28. hafta maçlarını yönetecek hakemler açıklandı. 
     Futbol Federasyonu Merkez Hakem Kurulu'ndan yapılan açıklamaya göre, Fenerbahçe ile Beşiktaş arasındaki haftanın derbi maçında Bülent Demirlek görev yapacak. 
     Birinci Süper Lig'de haftanın maçlarında görev yapacak hakemler şöyle 
     
     Yarın 

     20.00 Diyarbakırspor-Trabzonspor Mustafa Çulcu, M. Emre Eyisoy, Ali Saygın Ögel 
     
     16 Nisan Cumartesi 

     14.30 Akçaabat Sebatspor-Galatasaray Selçuk Dereli, Özgür Çetiner, Serkan Gençerler . 
     14.30 Samsunspor-Denizlispor Zafer Önder İpek, Mustafa Sönmez, Ali Palabıyık . 
     16.30 Kayserispor-Malatyaspor Fırat Aydunus, Bülent Gökçü, Okun Aktaş . 
     16.00 Konyaspor-Sakaryaspor Serdar Tatlı, Muhittin Gürses, Selçuk Kaya . 
     
     17 Nisan Pazar 

     14.30 Ankaragücü-B.B.Ankaraspor Cem Papila, Adil Sinem, Cem Satman . 
     19.00 Fenerbahçe-Beşiktaş Bülent Demirlek, Erhan Sönmez, Serkan Ok . 
     14.30 İstanbulspor-Gençlerbirliği İsmet Arzuman, Baki Tuncay Akkın, İbrahim Albayrak . 
     14.30 Çaykur Rizespor-Gaziantepspor Cüneyt Çakır, Ahmet Çalışkan, Harun Taş. 
     
     DEMİRLEK'İN İLK DERBİSİ 

     Birinci Süper Lig'de hafta sonunda yapılacak Fenerbahçe-Beşiktaş derbisini yönetecek Bülent Demirlek, kariyerinde ilk kez bir derbi maçta görev yapacak. 
     2001-2002 sezonundan itibaren Birinci Süper Lig'de görev almaya başlayan Bursa Bölgesi hakemlerinden 29 yaşındaki Bülent Demirlek, öğretmenlik yapıyor. 
     Bu sezon ligde 12, Türkiye Kupası'nda da 2 kez düdük çalan Demirlek, Fenerbahçe'nin bugüne dek toplam 10 maçında görev yaptı. Sarı-lacivertli takım, bu karşılaşmalarda 7 galibiyet, 2 yenilgi alırken, 1 kere de sahadan beraberlikle ayrıldı. Fenerbahçe, bu 10 maçta 25 gol atarken, kalesinde de 9 gol gördü. 
     Demirlek, Beşiktaş'ın ise toplam 6 maçında düdük çaldı. Siyah-beyazlılar, bu karşılaşmaların 3 tanesini kazanırken, 1 tanesinde de sahadan puansız ayrıldı. Beşiktaş, Demirlek'in yönettiği karşılaşmalarda 2 de beraberlik aldı. Siyah-beyazlılar, bu maçlarda rakip fileleleri 11 kez havalandırırken, ağlarına giden 7 gole de engel olamadı. 
     
</TEXT>
</DOC>
