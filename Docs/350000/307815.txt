<DOC>
<DOCNO> 307815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/19/son/sonsiy06.html </URL>
<DATE> 2005/01/19/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Bush'a en büyük tepki Türkiye'den 
</HEADLINE>
<TEXT>

     İngiliz yayın kuruluş BBC'nin yayınladığı bir kamuoyu yoklamasına göre, George Bush'un yeniden ABD başkanı seçilmesi, 21 ülkeden 16'sında küresel barış ve güvenlik açısından olumsuz görülüyor. Ankete Türkiye'den katılanların büyük kısmı da olumsuz düşünce belirtiyor. 
     BBC World Service tarafından yayımlanan ankete göre, ankete katılan 21 ülke toplamında Bush'un yeniden seçilmesine yüzde 58 oranında olumsuz, yüzde 26 oranında olumlu bakılıyor. 
     Anket, uluslararası kamuoyu araştırma firması GlobeScan'ın Maryland Üniversitesi'ndeki Uluslararası Politika Davranışları Programı PIPA tarafından 21 ülkede, her ülkeden 1000 ya da daha fazla kişinin katılımıyla toplam 21 bin 953 kişi arasında 15 Kasım 2004-3 Ocak 2005 tarihlerinde yapıldı. Anketin hata payının yüzde 2.5 ila yüzde 4 arasında olduğu belirtildi. 
     Bush'un zaferini olumsuz görenlerin çoğunlukta olduğu ülkelerin Türkiye, Arjantin, Brezilya, Almanya, Fransa, Endonezya, Kanada, Lübnan, İngiltere, Şili, Avustralya, Meksika, Güney Afrika, Çin, İtalya ve Güney Kore olduğu kaydedildi. Bush'un zaferini Polonya, Hindistan ve Filipinler'deki çoğunluksa olumlu olarak değerlendirdi. 
     

     
</TEXT>
</DOC>
