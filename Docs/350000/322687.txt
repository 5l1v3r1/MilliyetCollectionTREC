<DOC>
<DOCNO> 322687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/11/astro/index.html </URL>
<DATE> 2005/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Hızlı düşünceler 
</HEADLINE>
<TEXT>


Hafta sonu daha aktif enerjiler ve canlılık getirmekte. Ani verilen kararlarla yeni adımlar atabiliriz. Cesaretimizin test edildiği bir gündeyiz. Gözü kapalı davranma riski de var.Koç'lar rahat edecekleri ve duygusal olarak mutlu olacakları bir günde. Kişisel girişimlerinde acele kararlardan kaçınmalılar. Boğa'lar adımlarını biraz dikkatli atmalılar. Duygusal huzursuzluklar onları yorabilecek. Ancak önlemci hareket edilerek planlarını uygulamaktan da çekinmemeliler. İkizler hevesli ve canlı enerjileriyle fayda kazanacakları koşulları değerlendirmeli. Grup çalışmaları açısından verimli ve arkadaşlıkların öne çıktığı bir gündeler. Yengeç'ler duygusal güven arayışında olabilirler. İş hayatına yönelik konularla öne çıkmak ve kendilerini göstermek için cesur ve kararlı olmalılar. Aslan'lar bugün çok yönlü düşünmeyi başarırlarsa rahat edecekler. Değişik görüşlere açık olmak onların gelişmesine katkıda bulunabilir. Başak'lar ortaklaşa alanda oldukça hareketliler. Yeni girişimlerin eşiğinde olmak onları heveslendiriyor. Eşin parasal durumuna ait gelişmelerde acele etmemeliler.Terazi'ler bugün rahat sayılırlar. Evlilik ve ortaklıkla ilgili ilişkilerde özenli ve duyarlı davranmak en doğrusu. Akrep'ler pek huzurlu olmasalar da, planlı hareket ettikleri takdirde birçok işin üstesinden gelebilirler. Günlük işlerde çabuk hareket etmeleri gereken konular bulunuyor. Yay'lar iyimser enerjilerini olumlu kullanabilecek. Sosyal çevrede canlılık ve yaratıcı konularda heyecan söz konusu. Aşk hayatında mutlu edici gelişmeler de bulunuyor. Oğlak'lar sabırlı olduklarında işe ve eve ait konulardan keyif almayı başarabilirler. Kova'lar düşünceleriyle ilgi toplayabilecekler. Duygularını rahat ifade etmeleri yakınlarla ilişkilerini olumlu etkiliyor. Hareket ve iletişim onlara iyimserlik katıyor. Balık'lar maddi konularda yeni kazanç yolları yaratmakta başarılı olacak. Aşırı harcamalardan uzak kalarak ileriye dönük planlar yapabilmeliler. 
</TEXT>
</DOC>
