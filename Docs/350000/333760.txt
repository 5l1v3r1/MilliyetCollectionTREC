<DOC>
<DOCNO> 333760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/15/son/sontur09.html </URL>
<DATE> 2005/04/15/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Otomobil kaldırıma çıktı, 3 yayayı ezdi .. 
</HEADLINE>
<TEXT>

     Şevket ERZEN ÇORUM, DHA 

      ÇORUM'un Osmancık Caddesi'nde, bir otomobil yoldan çıkarak kaldırımda yürüyen 3 kişiye çarptı. Kazada, Arap Osman Aktaş hayatını kaybederken çocukları Mustafa ve Yusuf Aktaş ağır yaralı olarak hastaneye kaldırıldı. 
     Bugün akşam saatlerinde Osmancık Caddesi'nde meydana gelen olayda, 35 yaşındaki Memduh Karlı yönetimindeki 19 SF 514' plakalı otomobil, kaldırımda yan yana yürüyen 77 yaşındaki Arap Osman Aktaş ve oğulları 52 yaşındaki Yusuf Aktaş ile 33 yaşındaki Mustafa Aktaş'a çarptı. Olay sonrası Arap Osman Aktaş hayatını kaybederken çocukları Yusuf ve Mustafa Aktaş ağır yaralı olarak Devlet Hastanesi'ne kaldırılarak tedavi altına alındı. Kaza sonrası otomobil, ancak bir tuhafiye mağazasının duvarına çarparak durabildi. Polis, olaydan sonra kaçmak isteyen sürücü Memduh Karlı'yı yakalayarak gözaltına aldı. Emniyet yetkilileri, Karlı ile Aktaş ailesi arasında daha önceden de arazi anlaşmazlığı yüzünden bazı tartışmalar yaşandığı söyledi. 
     Bu nedenle kazanın oluş biçimi ve kasdi olup olmadığı konusundaki inceleme ve soruşturma sürüyor. 
     
</TEXT>
</DOC>
