<DOC>
<DOCNO> 322348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/10/guncel/agun.html </URL>
<DATE> 2005/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İçki servisi için fıkra gibi 'izin şartı' 
</HEADLINE>
<TEXT>


Varan Turizm'in İstanbul - Ankara hattında hizmet veren bistro otobüslerindeki alkollü içecek servisi, geçen ay kaldırıldı. İçki servisi için, güzerg htaki tüm ilçe belediyelerinden izin alınması şartı kondu 

Yıldız Yazıcıoğlu - Ankara 

Varan Turizm'in İstanbul - Ankara hattında hizmet veren bistro otobüslerinde 1994 yılından beri devam eden alkollü içecek servisi, geçen ay bir şik yet üzerine kaldırıldı. Tütün, Tütün Mamulleri ve Alkollü İçkiler Piyasası Düzenleme Kurulu, şik yet üzerine Varan Turizm'e, güzerg htaki tüm ilçe belediyelerinden izin alındığı takdirde içki servisi yapabileceğini bildirdi. 
Kültür ve Turizm Bakanlığı'ndan turizm işletmelerine verilen içki satış serbestliği tanıyan belgeyi, mek n kapasitesi ve koşulları uygun olmadığı için alamayan Varan, turizm amaçlı taşımacılık yaptığı ve hukuki engel olmadığı için otobüslerde içki servisi yapıyordu. 
Ancak ayrıca ücretlendirilen bu servise geçen ay içki servisi yasağı getirildi. Tütün, Tütün Mamulleri ve Alkollü İçkiler Piyasası Düzenleme Kurulu'na, şirket hakkında 'izinsiz alkollü içecek satışı yapıldığı' şik yeti geldi. Kurul, Varan'a 31 Aralık 2002 tarihli 'Tütün Mamulleri, Alkol ve Alkollü İçkilerin Toptan ve Perakende Satışı ile Satış Belgelerine İlişkin Yönetmelik' uyarınca içki servisine son vermesi gerektiğini bildirdi. 

Belediye de şaşırdı 
Kurul firmaya, içki servisi yapabilmesi için otobüsün geçtiği bütün ilçe belediyelerinden 'alkollü içecek satış ruhsatı' alması koşulunu getirdi. Varan da, merkez otogarının bulunduğu İstanbul Bahçelievler Belediyesi'ne ruhsat başvurusunda bulundu. Belediye yetkilileri, bir otobüse nasıl izin verileceği konusunda kararsızlığa düştü. Firma, belediyenin kararına göre diğer belediyelere de başvuracak. 
TCDD, 1967'de aldığı 'Özel Turizm Müessesesi İşletme Belgesi' ile yataklı hizmet verdiği tüm kuşetli tren seferlerinde, Türk Hava Yolları da iç hatlarda sadece 'Business Class' yolcularına dış hatlarda tüm müşterilerine, havacılık mevzuatınca içki servisi yapıyor. 


</TEXT>
</DOC>
