<DOC>
<DOCNO> 309984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/27/son/sontur08.html </URL>
<DATE> 2005/01/27/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Eskişehir'de patlama 12 yaralı 
</HEADLINE>
<TEXT>

     Eyüp KELEBEK- Kemal ATLAN- Hakan TÜRKTAN ESKİŞEHİR, DHA ESKİŞEHİR'de bir simit fırınında meydana gelen patlamada 12 kişi yaralandı. Çevredeki binaların camlarının kırıldığı patlamada Fırının kapalı olduğu ve yaralananların olay sırasında fırının önünden geçen yayalarla hasar görün 3 araç içinde bulunan kişiler olduğu belirlendi. 
     Atatürk Caddesi'ndeki Çağdaş Gazeteciler Derneği'nin bulunduğu binanın altındaki Rumeli Simit Fırını'nda dün saat 21.30 sıralarında patlama meydana geldi. Patlama sırasında yoldan geçen 26 AY 266, 26 KV 291 ve 26 KE 222 plakalı otomobiller hasar gördü, çevre binaların camları kırıldı, Çağdaş Gazeteciler Derneği'nin tabelası hemen yolun karşısındaki Hava Kuvetleri Hastanesi'nin duvarına fırladı. Patlama sesi kenttin bir çok semtinde duyuldu, fırının çevresindeki vatandaşlar büyük korku yaşadı. 
     2'Sİ AĞIR 12 KİŞİ YARALANDI 
     Patlamada, fırının önünden yaya geçen ve hasar gören otomobillerde bulunan Ali Eftal Bingöl, İbrahim Kara, Ceren Çaldağ, Cener Yosunçığır, Bahacan Güner, Derya Yosunçığır, Esin Uslu, Yasin Serbest, Tahit Üzümcü ve Hakan Kurtuldu yaralandı. Yaralılar olay yerinin hemen karşısındaki Hava Kuvetleri, Anadolu, Eskişehir Devlet ve Osmangazi Üniversitesi Tıp Fakültesi hastanelerine kaldırıldı. Tedavilerine Tıp akültesi Hastanesi2nde sürdürülen yaralılardan Ali Eftal Bingöl ile İbrahim Kara'nın hayati tehlikesinin bulunduğu bildirildi. 
     Yaklaşık 3-4 kilometre uzaklıktan da duyulan patalmadan sonra polis ve itfaiye ekipleri hmen olay yerine geldi. Polis, fırın çevresinde güvenlik şeridi oluştururken, çıkan yangını Eskişehir Büyükşehir Belediyesi İtfaiye ekipleri kısa sürede söndürdü. İtfaiye ekiplerinin yaptığı ilk incelemeden patlamanın doğal gaz sıkışmasından kaynaklanmış olabileceği belirlendi. Ancak geçmiş yıllarda gazeteci-yazar Uğur Mumcu'nun ölüm yıldönümüne yakın tarihlerde Çağdaş Gazeteciler Derneği'ne iki kez ses bombası atıldığını dikkate alan polis, geniş çaplı araştırma başlattı. 
     Eskişehir Valisi Kadir Çalışıcı olay yerine gelerek incelemelerde bulundu. Patlama sesini yaklaşık 400 metre uzaklıktaki Vali Konağı'ndan duyduğunu ifade eden Vali Çalışıcı, olayda can kaybının olmadığını belirtti. Patlamanın nedenininin çok yönlü araştırıldığını kaydeden Vali Çalışıcı büyük olasılıkla gaz sıkışmasının patlamaya neden olduğunu söyledi. Patlama sırasında fırının kapalı olmasının can kaybını önlediği belirtildi. 
     
     İKİ KEZ BOMBA KONULMUŞTU 
     Bu arada Eskişehir Emniyet Müdürlüğü yetkilileri, 2 ve 3 yıl önce Uğur Mumcu'nun ölüm yıldönümüne rastlayan tarihlerde fırının üzerindeki Çağdaş Gazeteciler Derneği'ne ses bombası konulduğunu belirterek, araştırmanın çok yönlü sürdürüldüğünü bildirdiler. 
     
</TEXT>
</DOC>
