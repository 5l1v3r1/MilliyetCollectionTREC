<DOC>
<DOCNO> 322958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/11/son/sontur02.html </URL>
<DATE> 2005/03/11/ </DATE>
<TIME> 02.09 </TIME>
<AUTHOR>  </AUTHOR>
<HEADLINE>
Öğrenciye 'Hüsam' dayağı 
</HEADLINE>
<TEXT>

     Kerem PULGAT- Rıza GERENİZ DHA 

KONYA'nın Selçuklu İlçesi Abidin Seniye Erçal İlköğretim Okulu'nda görevli Türkçe Öğretmeni Hüseyin Kaptan'ın, kendisine Hüsam' lakabı taktığı gerekçesiyle 7 C sınıfı öğrencisi 13 yaşındaki Ümit Sıtkı Erdem'i sınıfın ortasında dövdüğü öne sürüldü. Hastaneye getirilen çocuğa, vücudunun çeşitli yerlerinde ezik ve morluklar tespit edilerek 2 günlük rapor verildi. Anne Sultan Erdem, karakola giderek öğretmenden şikayetçi oldu. Dayak iddiasını doğrulayan Okul Müdürü Mehmet Erçelik, öğretmen hakkında gerekli işlemin yapılacağını söyledi. 
     İddiaya göre, Abidin Saniye Erçal İlköğretim Okulu 7 nci sınıf öğrencisi Ümit Sıtkı Erdem, Türkçe öğretmeni Hüseyin Kaptan a Hüsam' lakabı taktı. Boş derste koridorda gezinen öğretmen, yan sınıftaki öğrencilerin kendisine Hüsam' diye tempo tuttuğunu duyunca çılgına döndü. Sınıfa dalan Öğretmen, hiç bir şey sormadan Ümit Sıtkı Erdem i tekme tokat dövmeye başladı. Yüzü, kaburgası ve sırtında ezikler ve yaralar oluşan çocuk, teneffüs saatinde okul dışına çıkarak, kontörlü telefondan durumu annesine bildirdi. 
     
     KARAKOLA ŞİKAYET 

     Telefonda ağlayan oğlunu sakinleştirdikten sonra hemen okula giden anne Sultan Erdem, Müdür Mehmet Erçelik e öğretmenden şikayetçi olduğunu söyledi. Anne daha sonra, Selçuklu Polis Merkezi ne giderek şikayet başvuru yaptı. 
     Ümit Sıtkı Erdem daha sonra annesi tarafından Konya Numune Hastanesi'ne götürüldü. Sağlık kontrolünden geçen çocuğun yüzünde, göğsünde ve sırtında ezik ve morluklar oluştuğu belirlenirken, 2 günlük iş göremez raporu verildi. Öğretmenine lakap takmadığını söyleyen Ümit Sıtkı Erdem şunları anlattı 
     Arkadaşlar ile sınıfta oturuyorduk. Türkçe öğretmenimize Hüsam' diye tempo tutuyorlardı. Ben de sırada oturuyordum. Bu sesleri duyan öğretmenimiz kapıdan bizi dinlemiş ve sınıfa bir anda girdi. Ortada ben olduğum için, ben bağırmadığım halde gelip beni dövmeye başladı. Beni yumruklarken, ona ben bağırmadım' diye söylemeye çalıştım ama dinlemedi.'' Anne Sultan Erdem de, Öğretmen özür dileyerek şikayetçi olmamamı istedi. Ancak kimse çocuğunu okula dayak yesin diye göndermiyor. Çocuğumun psikolojisi bozulduğu için okula gitmek istemediğini söylüyor. Öğretmen yaptığının hesabını verecek. Şikayetçiyim.' dedi. 
     Okul Müdürü Mehmet Erçelik dayak iddiasına doğrulayarak, Öğretmen, bir anlık sinirle öğrenciyi biraz hırpalamış. Ancak veliden özür diledi. Böyle bir olayın olmasını istemezdik. Öğretmen hakkında gerekli işlemi yapacağız'' diye konuştu. 
     
</TEXT>
</DOC>
