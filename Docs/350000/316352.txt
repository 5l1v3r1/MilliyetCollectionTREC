<DOC>
<DOCNO> 316352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/18/son/sondun10.html </URL>
<DATE> 2005/02/18/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
"Amerikan rüyasının sonu geldi" 
</HEADLINE>
<TEXT>

     "Amerikan rüyası"nın yolunu kaybettiği, 21'inci yüzyılın "yeni global vizyonu"nu "Avrupa rüyası"nın oluşturacağı öne sürüldü. 
     Çok satan "Avrupa Rüyası" kitabının yazarı ABD'li Jeremy Rifkin, Avrupa Parlamentosu'nda verdiği konferansta 150 yıl boyunca gücünü hissettiren "Amerikan rüyası"nın yolun sonuna geldiğini savundu. 
     Amerikalılar'ın ancak yüzde 51'inin "Amerikan rüyası"na inanmaya devam ettiğine dikkat çeken Rifkin, "Amerikan rüyası"nı, "iyi bir eğitim alan bir kişinin çalışarak zirveye ulaşabilmesi" olarak tanımladı. 
     Ancak zenginlerle yoksullar arasındaki uçurumun ABD'de artık çok büyük olduğunu, bu konuda ABD'ye sadece Rusya ve Meksika'nın fark attığını savunan Rıfkin, "Avrupa rüyası"nın zamanının geldiğini belirtti. 
     Rifkin, "Avrupa rüyası"nı "kucaklama, çok kültürlülük, yaşam kalitesi, çalışmayla eğlence arasındaki denge, insan hakları, sürdürülebilir bir dünyanın yaratma çabası" olarak tanımladı. 
     "Amerikan rüyası"nın ise, "bireysellik, bağımsızlık, özerklik" gibi niteliklerden oluştuğunu savunan Rifkin, "Avrupa, konsensüs üzerinde inşa edildiğini"ni söyledi. Rifkin "Avrupa'nın, rüyasına sahip çıkması zamanı geldi. Dünya artık Avrupa'ya bakıyor" ifadesini kullandı. 

ANKA 
     
</TEXT>
</DOC>
