<DOC>
<DOCNO> 328274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/29/son/sontur45.html </URL>
<DATE> 2005/03/29/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Birlikte seyahat ettikleri kişi tarafından soyuldular .. 
</HEADLINE>
<TEXT>

     İstanbul'dan Samsun'a gelen bir yolcu otobüsünde, yanındaki kişinin ikram ettiği ilaçlı meyve suyunu içen 2 kişi, ilacın etkisiyle uyuyunca soyuldu. 
     Edinilen bilgiye göre, Samsun'a gelmek üzere İstanbul'dan bir yolcu otobüsüne binen Musa Sekmen 26 ve Abdullah Gülüm 30 , yanlarına oturan ve kendileriyle sohbet eden kimliği henüz belirlenemeyen kişinin, İzmit yakınlarında ikram ettiği meyve suyunu içtikten sonra uyudu. 
     Otobüs, Samsun Terminali'ne gelince görevlilerin ikazıyla uyanan Sekmen ve Gülüm, toplam 200 YTL ile cep telefonlarının çalınmış olduğunu fark ettiler. 
     Samsun Devlet Hastanesi'nde tedavi altına alınan Sekmen ve Gülüm, otobüste yanlarında bulunan kişinin verdiği meyve suyunu içtikten sonra hiçbir şey hatırlamadıklarını söylediler. 
     Mağdur kişilerden birinin Samsun'un Terme İlçesi'ne, diğerinin Ordu'nun Ünye İlçesi'ne gitmek istediği anlaşıldı. 
     
</TEXT>
</DOC>
