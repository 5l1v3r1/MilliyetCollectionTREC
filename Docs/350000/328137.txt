<DOC>
<DOCNO> 328137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/29/son/soneko23.html </URL>
<DATE> 2005/03/29/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Deprem bölgesinde 194 Türk var... 
</HEADLINE>
<TEXT>

     Turkcell Kurumsal İletişim Bölüm Yöneticisi Zuhal Şeker, yaptığı açıklamada, depremin ardından bölgeyi taradıklarını ve müşterilerin tespit edilmesine yönelik çalışma sonucu Endonezya'da 194 Turkcell abonesi belirlediklerini bildirdi. 
     Çağrı merkezi çalışanlarının sinyal alınan aboneleri aramaya başladığını kaydeden Şeker, ''Aralık ayındaki depremden dolayı tecrübeliyiz. Depremin esas vurduğu bölgedeki aboneleri arıyoruz. Aramalar, abonelere ulaşıncaya kadar devam edecek. İsteyen müşterilerimizin ailelerine sağlık durumlarıyla ilgili bilgiyi buradan bizler aktaracağız'' diye konuştu. 
     Zuhal Şeker, sinyal alınan hazır kart müşterilerine sistemin bin kontör yüklemeye başladığını, ayrıca faturalı hat sahiplerine yönelik de bin kontör karşılığının fatura bedelinden düşürülmesi kolaylığı sağlanacağını kaydetti. 

     
</TEXT>
</DOC>
