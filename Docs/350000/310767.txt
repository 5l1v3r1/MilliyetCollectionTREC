<DOC>
<DOCNO> 310767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/30/son/sonsiy06.html </URL>
<DATE> 2005/01/30/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Erdoğan Irak'ta seçimler yapılsın, değerlendirmemizi sonra yaparız 
</HEADLINE>
<TEXT>

     Başbakan Recep Tayyip Erdoğan, Irak'taki seçimler konusunda, ''seçimler yapılsın, değerlendirmemizi yaparız'' dedi. 
     Başbakan Erdoğan'a AK Parti Genel Merkezi'ne gelişinde Irak'taki seçimlerle ilgili değerlendirmesi soruldu. Başbakan Erdoğan, bu soruya, ''seçimler yapılsın değerlendirmemizi yaparız'' yanıtını verdi. 
     Dışişleri Bakanı ve Başbakan Yardımcısı Abdullah Gül de basın mensuplarının Irak'taki seçimlerle ilgili sorusunu şöyle yanıtladı 
     ''Sorunlu bir sürecin içerisinden geçiyor Irak. Seçimler yapılsın bakacağız tabii katılım nasıl olacak. Biz biliyorsunuz seçimlerin yapılmasını destekledik, çünkü ortada bir takvim var. Bu takvimin çalışmasını istiyoruz. Yeni anayasa yapılmasını istiyoruz ve takvime göre de 2005 yılının sonunda yabancı askerlerin Irak'tan çekilmesi ve Irak'ı Iraklılar'ın yönetmesi gerekiyor. 
     Muhakkakki bazı seçimler takip edecek bu seçimleri, dolayısıyla bu seçim anayasayı yapacak, meclisi oluşturacak bir seçimdir. Bildiğiniz gibi bunun yanında mahalli seçimler de yapılacak. Seçimler bir adımdır, ama nasıl olacak göreceğiz tabii. Yapılsın bir bakalım. Bir manüplasyon olacak mı, olmayacak mı Katılım nasıl olacak Bütün bunlara göre daha sonra bir açıklama yapacağız.'' Gül, Irak Kürdistan Yurtseverler Birliği Genel Başkanı Celal Talabani'nin açıklamalarıyla ilgili olarak da ''Onlar içe dönük şeyler'' değerlendirmesini yaptı. Gül, Irak'taki seçimleri Türkiye'nin tanıyıp tanımayacağı sorusuna da, ''Seçimler yapılsın bakarız'' yanıtını verdi. 
     
</TEXT>
</DOC>
