<DOC>
<DOCNO> 308074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/20/son/sontur01.html </URL>
<DATE> 2005/01/20/ </DATE>
<TIME> 02.01 </TIME>
<AUTHOR>  </AUTHOR>
<HEADLINE>
Gecekonduda çıkan yangında 1 çocuk öldü, 2 kişi yaralandı 
</HEADLINE>
<TEXT>

     Zeytinburnu'da bir gecekonduda çıkan yangında, 7 yaşındaki çocuk öldü, 2 kardeşi ile annesi yaralandı. 
     Seyitnizam Mahallesi 38. Sokak'taki gecekonduda, geceyarısına doğru yangın çıktı. Alevler kısa sürede büyüyerek gecekonduyu sardı. 
     Yangın sırasında içeride bulunan anne Hasina Memiler 26 ile çocukları 3 yaşındaki Meryem ve 2 yaşındaki Osman yaralı olarak kurtuldu, ancak 7 yaşındaki Yıldız Memiler hayatını kaybetti. 
     Yangın, Zeytinburnu ve Bakırköy itfaiye ekiplerinin yaklaşık 1 saatlik çalışması sonucu söndürüldü. 
     Yaralı anne ile 2 çocuk, Haseki Eğitim ve Araştırma Hastanesi ile Cerrahpaşa Tıp Fakültesi Hastanesi'nde tedaviye alındı. 
     Görgü tanıkları, hayatını kaybeden Yıldız Memiler'in yangın sırasında önce dışarı çıktığını, ancak kardeşlerinin içeride kaldığı düşüncesiyle tekrar eve girdiğini ve bir daha çıkamadığını anlattılar. 
     Kömür sobasından çıktığı sanılan yangınla ilgili soruşturma sürüyor. 
     
</TEXT>
</DOC>
