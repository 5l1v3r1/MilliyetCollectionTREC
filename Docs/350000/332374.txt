<DOC>
<DOCNO> 332374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/magazin/mag01.html </URL>
<DATE> 2005/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte ekranların uyarı sembolleri 
</HEADLINE>
<TEXT>


Haziran ayından itibaren programlar, bu uyarıcı sembollerle yayımlanacak 


BİRSEN ALTUNTAŞ 

Radyo Televizyon Üst Kurulu RTÜK , Çocuk ve gençlerin yayınların zararlı içeriğinden korunması için Hollanda'da uygulanan 'Koruyucu Sembol Sistemi'nin Türkiye'ye uyarlanmasına karar verdi. Siyah-beyaz renklerde, ekran kenarlarında logo şeklinde görülecek işaretler aileleri cinsellik, şiddet korku ve olumsuz davranışlara cinsiyet ve ırk ayrımcılığı, sigara, alkol ve bağımlılık yapan maddelerin kullanımı ve kötü dil kullanımı karşı uyaracak. 
Semboller, yayınları 7, 13 ve 18 yaşa göre gruplandıracak. 'Akıllı İşaretler'in yayını, haziranda başlayacak. 

'Zorunlu değil' 
RTÜK Başkanı Fatih Karaca, konuyla ilgili şu bilgileri verdi 
"Akıllı işaretlerle ilgili internet ve mail adresleri alıyoruz. Yayıncılar bu siteye bağlanıp program içeriklerine göre hazırlanan formda bazı işaretlemeleri yaptıklarında, karşılarına otomatik olarak hangi akıllı işareti kullanacakları çıkacak. Kullanım zorunlu değil ancak, biz yayıncıların gönüllü olarak katılacaklarını düşünüyoruz." 




</TEXT>
</DOC>
