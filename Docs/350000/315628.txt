<DOC>
<DOCNO> 315628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/16/spor/spo06.html </URL>
<DATE> 2005/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Do you speak English 
</HEADLINE>
<TEXT>


İngiltere'nin süper ekibi Arsenal, ligdeki Crystal Palace maçına, yedekler dahil, 16 yabancı ile çıkınca ortalık karıştı. Bu kadro ile tarihe geçen Wenger, "Takım kurarken, pasaporta bakmıyorum" dedi 


İngilizler sakattı 
İNGİLTERE Premier Ligi'nin iddialı takımı Arsenal, Crystal Palace'ı 5 - 1 yendiği maçta yedekleri dahil kadrosunda hiçbir İngiliz olmadan mücadele etti. Geçen yılın şampiyon ekibinde Ashley Cole ve Sol Campbell'in sakatlıkları nedeniyle kadrodan çıkarılması üzerine 16 kişilik takım, 6 Fransız, 3 İspanyol, 2 Hollandalı, 1 Kamerunlu, 1 Alman, 1 Fildişi Sahili'nden, 1 Brezilyalı ve 1 İsveçli'den oluştu. 

Eriksson esprisi 
İNGİLİZ tarihinde ilk kez yaşanan bu olay sonrası Arsenal Teknik Direktörü Arsene Wenger, "Bana iletilinceye kadar haberim yoktu. Ben takım kurarken insanların pasaportuna bakmam. Beni kalite ve davranışları ilgilendirir" dedi. Wenger, İngiltere Milli Takımı Teknik Direktörü Sven Goran Eriksson'un maçı izlemeye gelmesi üzerine de, "Neden geldiğini anlamadım. Yoksa başka bir ülke takımıyla mı anlaştı" espirisini yaptı. 

İŞTE TARİHİ KADRO Lehmann Almanya Lauren Kamerun Toure Fildişi Sahili Cygan Fransa Clichy Fransa Pires Fransa Fabregas 80 İspanya Vieira Fransa Edu Brezilya Flamini 61 Fransa Reyes İspanya Bergkamp Hollanda Van Persie 79 Hollanda Henry Fransa 

YEDEKLER Senderos İsviçre , Almunia İspanya . 


</TEXT>
</DOC>
