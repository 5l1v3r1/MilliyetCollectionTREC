<DOC>
<DOCNO> 344325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/20/son/sonspo18.html </URL>
<DATE> 2005/05/20/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Trabzonspor ile Shaktar Donetsk arasında sıkı pazarlık... 
</HEADLINE>
<TEXT>

     Shaktar Donetsk’in Tolga için 3 milyon dolar ve bir oyuncu teklifine olumsuz yanıt veren yönetim, 4 milyon dolardan aşağı inmiyor. 
     
     Benitez’i izleyemedi 
     Lucescu’nun takımı Shaktar Donetsk’in Tolga ısrarı sürerken, iki kulübün yönetimi arasındaki pazarlıklar iyice kızıştı. Ukrayna temsilcisi genç oyuncu için 3 milyon dolar ve Paraguaylı savunma oyuncusu Petre Benitez’i gözden çıkarırken, Bordo - Mavililer, 4 milyon dolardan aşağı inmeyeceklerini açıkladı. Teknik direktör Şenol Güneş’in Benitez’i henüz izleme imkanı bulamadığı için para artı futbolcu teklifine olumlu bakmadığı ortaya çıktı. 
     
     Emrah işi ertelendi 
     Güneş, kritik haftalar öncesinde Tolga’nın aklının karışmaması için bu konunun rafa kaldırılmasını istediği öğrenildi. Öte yandan Danimarka ve İsveç’de futbolcu izleyen Güneş’in, önceki akşam Atatürk Havalimanı’nda Emrah Eren’in menaceriyle 20 dakikalık bir görüşme yaptığı belirlendi. Genç oyuncunun 1 trilyon 100 milyarlık teklifini yüksek bulan yönetimin konuyu önümüzdeki hafta yeniden masaya yatıracağı dile getirildi. 
     
</TEXT>
</DOC>
