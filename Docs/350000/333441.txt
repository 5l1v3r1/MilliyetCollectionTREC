<DOC>
<DOCNO> 333441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/14/son/sontur34.html </URL>
<DATE> 2005/04/14/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Tabancayla oyun ölüm getirdi... 
</HEADLINE>
<TEXT>

     Adana'da 3 yaşındaki çocuk, oynadığı babasına ait tabancanın ateş alması sonucu başından vurularak öldü. 
     Alınan bilgiye göre, Gülbahçesi Mahallesi Oba Caddesi'ndeki 410 numaralı evlerinde 9 ve 5 yaşlarındaki kardeşleri ile oynayan 3 yaşındaki İ.K, annesi mutfakta bulaşık yıkarken yatak odasına girdi. 
     Babası M.K'ya ait ruhsatlı tabancayı odadan alan küçük çocuk, daha sonra kardeşlerinin yanına giderek tabancayla oynamaya başladı. Oyun sırasında İ.K'nın tetiğe basması sonucu tabanca ateş aldı. 
     Silah sesini duyan anne B.K, odaya girdiğinde kanlar içinde yerde yatan oğlunu gördü. Başından vurulan çocuk, akrabaları tarafından Adana Devlet Hastanesi'ne kaldırıldı. 
     Olayı öğrendikten sonra hastaneye gelen baba M.K, mermiyi tabancanın ağzında atışa hazır bir halde unuttuğunu, hatanın kendisinde olduğunu söyledi. Oğlunun ölümüyle yıkılan M.K, akrabalarının yardımıyla eve getirildi. 
     Bu arada, İ.K. ile oyun oynayan kardeşleri de Çocukları Koruma Şube Müdürlüğü'ne götürüldü. 
     Yetkililer, olayla ilgili soruşturmanın sürdürüldüğünü bildirdiler. 
     
</TEXT>
</DOC>
