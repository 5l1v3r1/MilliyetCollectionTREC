<DOC>
<DOCNO> 324344 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/son/sondun37.html </URL>
<DATE> 2005/03/17/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Almanya'da müslüman öğretmenelere başörtü yasağına red 
</HEADLINE>
<TEXT>

     Almanya'da Kuzey Ren Vestfalya eyalet meclisi, eyaletteki okullarda Müslüman öğretmenler için başörtü yasağı getirilmesini öngören yasa tasarısını reddetti. 
     Hıristiyan Demokrat Birlik Partisi CDU tarafından sunulan ve öğretmenlere insan onuru ya da kadın-erkek eşitliğine aykırı konuşmalar yapmalarını da yasaklayan yasa tasarısı, Sosyal Demokrat Parti SPD , Yeşiller ve Hür Demokrat Parti'nin FDP oylarıyla reddedildi. 
     Yasa tasarısı, Müslüman öğretmenlere başörtüsü yasağı getiriyor, ancak cüppeye ya da Hıristiyanlık sembolleri taşınmasına izin veriyordu. 
     SPD, FDP ve Yeşiller Partisi'nden konuşmacılar, böyle bir ayrımın yapılamayacağını belirttiler. 
     Buna rağmen SPD ve FDP partileri içinde başörtüsü yasağını onaylayanların olduğu, buna karşın Yeşiller Partisi'nin tümüyle başörtü yasağına karşı çıktığı bildirildi. 
     Eyaletin Eğitim Bakanı Ute Schaefer SPD , okullarda çok sayıda başörtülü öğretmen bulunmadığı için şimdilik bunun bir yasayla yasaklanmasını gerekli görmediklerini söyledi. 
     
</TEXT>
</DOC>
