<DOC>
<DOCNO> 328132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/29/son/soneko18.html </URL>
<DATE> 2005/03/29/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Boğaziçi köprüleri ve paralı otoyollardan 44 milyon YTL gelir elde edildi 
</HEADLINE>
<TEXT>

     İstanbul Boğaziçi köprüleri ile işletmedeki paralı otoyoldan bu yılın ilk iki ayında 44 milyon 948 bin YTL gelir elde edildi. 
     Karayolları Genel Müdürlüğü'nün son verilerine göre, İstanbul Bogaziçi köprülerinden Ocak ayında 7 milyon 411 bin 523 YTL, Şubat ayında ise 13 milyon 862 bin 173 YTL olmak üzere toplam 21 milyon 273 bin 696 YTL gelir elde edildi. Ocak'ta 9 milyon 878 bin 284, Şubat'ta da 9 milyon 150 bin 486 olmak üzere her iki köprüden iki ayda toplam 19 milyon 28 bin 770 adet araç geçiş yaptı. 
     2005 yılı Ocak ayında işletmedeki paralı otoyollardan 9 milyon 257 bin 245 YTL, Şubat ayında ise 14 milyon 417 bin 85 YTL gelir elde edildi. Bu sürede otoyollardan Ocak ayında 7 milyon 231 bin 718, Şubat ayında ise 7 milyon 897 bin 983 aracın geçiş yaptığı bildirildi. 
     Karayolları Genel Müdürlüğü'nün verilerine göre, Şubat ayı sonu itibariyle boğaziçi köprüleri ile paralı otoyollardan toplam geçiş yapan araç sayısı ise 34 milyon 584 bin 471 adet olarak gerçekleşti. 
     İstanbul Boğaziçi ve Paralı Otoyollardan 2004 yılı sonu itibariyle 302 trilyon lira gelir elde edilmişti. Bu iki yılın ilk iki aylık gerçekleşmeleri dikkate alındığında yıl içinde yapılması planlanan yeni zamla birlikte köprü ve paralı otoyolların toplam gelirinin 500 milyon YTL'ye ulaşması bekleniyor. 

     
</TEXT>
</DOC>
