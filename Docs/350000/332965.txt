<DOC>
<DOCNO> 332965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/13/son/sonsiy10.html </URL>
<DATE> 2005/04/13/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Yaşar Nuri Öztürk CHP barajın altında kalır 
</HEADLINE>
<TEXT>

     Ersin ERCAN- Taner BAYAR DHA 

      HALKIN Yükselişi Partisi Genel Başkanı Yaşar Nuri Öztürk, önümüzdeki seçimlerde CHP'nin barajın altında kalacağını ileri sürdü. 
     Abant İzzet Baysal Üniversitesi Kültür Merkezi'nde düzenlenen Avrupa Birliği, Din ve Kadın' konulu konferansa katılan Prof.Dr. Yaşar Nuri Öztürk, konferans öncesi gazetecilerin sorularını yanıtladı. Bir soru üzerine, CHP Genel Başkanı Deniz Baykal ile hiçbir zaman kavgalı olmadıklarını belirten Öztürk, "Siyasette ve ülkeye hizmette düşüncelerimiz, yöntemlerimiz farklılaştı. Bundan dolayı yollarımızı ayırdık. CHP bundan sonra kaç parçaya ayrılır onu bilemem ama, barajın altında kalır'' dedi. 
     Öztürk, bir gazetecinin "Partiler arası milletvekili transferlerini nasıl değerlendiriyorsunuz '' şeklindeki soru üzerine ise, "Bizim transferlerle işimiz yok. Ben istifa ettim. Başka bir partiye gitmedim. Bu benim ilkelerime aykırı. Ben sine-i millete döndüm. Ordan bir siyasi demoktaratik hareketle tekrar milletin önüne çıktım. Partimizi kuralı 1 ay olmasına rağmen iller bazında teşkilatlanmamız sürüyor. Şu anda iki ilde teşkilatlandık. Bunun arkasından da her hafta 2-3 ilde oluşumlarımız sürecek'' yanıtını verdi. 
     Halkın Yükselişi Partisi olarak hedeflerinin iktidar olduğunu belirten Öztürk, "Her siyasi iktidarın hedefi iktidardır. Herkes aynı hedefle yola çıkar. Millet takdir eder. Birlikte bekleyip göreceğiz'' dedi. 
     
</TEXT>
</DOC>
