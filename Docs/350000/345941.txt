<DOC>
<DOCNO> 345941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/26/yasam/yas06.html </URL>
<DATE> 2005/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
'Cep'ten yuva yıkan fotoğraf 
</HEADLINE>
<TEXT>


Brad Pitt'in evliliğini, bu fotoğrafı 'cep'le çeken bir set işçisi bitirmiş 


Dünyanın en seksi erkekleri arasında gösterilen Brad Pitt ile aktris Angelina Jolie'nin film setinde başlayan aşkı, Jennifer Aniston-Brad Pitt çiftinin evliliğini bitirmişti. Ayrılığa neden olarak gösterilen fotoğraflar ise ilk kez basına sızdı. Mr. and Mrs. Smith filminin setinde yakınlaşan çiftin set dışında çekilen bu fotoğrafları, ayrılığın nedeni olarak gösteriliyor. 

Cep telefonuyla çekti 
İtalya'daki çekimlerde bir set işçisi, Pitt ve Jolie'nin resimlerini hemen Jennifer Aniston'a gönderdi. Ve 'Friends' dizisi ile yıldızlaşan oyuncu, bu fotoğrafların ardından Pitt'le evliliğini bitirme kararı aldı. Daha önce sette çekilmiş samimi görüntüleri yayınlanan çiftin ilk kez set dışında el ele çekilmiş fotoğrafları ortaya çıkmış oldu. 


</TEXT>
</DOC>
