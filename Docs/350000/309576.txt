<DOC>
<DOCNO> 309576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/26/son/sonsiy16.html </URL>
<DATE> 2005/01/26/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
ÖDP Olağan Kongresi, 30 Ocak Pazar günü yapılacak 
</HEADLINE>
<TEXT>

     Özgürlük ve Dayanışma Partisi ÖDP , 4. Olağan Kongresi, 30 Ocak Pazar günü yapılacak. 
     ÖDP Genel Başkanı Hayri Kozanoğlu, yaptığı yazılı açıklamada, ''Özgürlükçü Sosyalizm Yolunda'' ana başlığı altında sürdürülen kongre çalışmalarının, 30 Ocak'ta, Kocatepe Kültür Merkezi'ndeki kongre ile tamamlanacağını bildirdi. 
     Kozanoğlu, siyasetin toplumsallaştırılmasına, aşağıdan bir siyasetin toplumsal olarak örülmesine yönelik kongre önerilerinin tartışılacağını ve karara bağlanacağını kaydetti. 
     Avrupa Sol Partisi üyeleri ve Avrupa Anti Kapitalist Sol Partiler Platformu'ndan partilerin, kongreye konuk olarak katılacağını ifade eden Kozanoğlu, Güney Kıbrıs'tan AKEL, KKTC'den Cumhuriyetçi Türk Partisi, Barış ve Demokrasi Hareketi, Birleşik Kıbrıs Partisi, Toplumcu Kurtuluş Partisi ve Yeni Kıbrıs Partisi'nin de davetliler arasında yer alacağını belirtti. 
     
</TEXT>
</DOC>
