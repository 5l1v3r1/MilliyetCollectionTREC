<DOC>
<DOCNO> 307977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/20/spor/spo15.html </URL>
<DATE> 2005/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Rakip P.Trefl 

POTADA Euroleague A Grubu'ndaki temsilcimiz Efes Pilsen, bugün Abdi İpekçi Spor Salonu'nda saat 19.40'ta Polonya'nın Prokom Trefl takımı ile karşılaşacak. Maç Skytürk'ten naklen yayınlanacak. FIBA Avrupa Kupası Güney Konferansı'nda Final-Four'u kovalayan temsilcimiz Banvit ise, Dentalcon Apoel takımı ile 20.30'da rakip sahada mücadele verecek. 

Weiner'e görev 

A Milli Futbol Takımımız'ın 9 Şubat'ta Tunus ile oynayacağı UEFA - CAF Meridyen Kupası Gala maçını yönetecek hakem belli oldu. Karşılaşmada Alman Futbol Federasyonu'ndan Micheal Weiner'in düdük çalacağı açıklandı. 

Yaprak dökümü 

HALTER Milli Takımı'nda 16 yıldır görev yapan başantrenör Enver Türkileri, kendisine karşı alınan tavır nedeniyle emekli olmayı seçtiğini söyledi. Türkileri, Başkan Hasan Akkuş'a sitem ederek, "Dünyanın en iyi milli takımını bırakıyorum" dedi. 

Deams gitti 

GENÇLERBİRLİĞİ, Belçikalı oyuncusu Filip Deams'i Borussia Mönchengladbach'a verdi. Sezon sonunda sözleşmesi bitecek olan yıldız futbolcunun Alman kulübü ile tüm şartlarda anlaştığı açıklandı. 

Erman tamam 

TRANSFER çalışmalarını yoğun bir şekilde sürdüren Ankaraspor, A. Sebatsporlu Erman Özgür'ü renklerine kattı. Trabzonspor'da da forma giyen yıldız futbolcunun pazartesi günü sözleşme imzalayacağı bildirildi. 

FB TV, Digitürk'te 

FENERBAHÇE Kulübü'nün resmi televizyonu FB TV artık Digitürk'ten de izleniyor. Digitürk'ün 76. kanalında yer alan FB TV, uydu ve kablolu platformlarıyla birlikte üçüncü bir kulvar daha kazandı. 

Filede dün 

Yeşilyurt - SSK 1 - 3 
Beşiktaş - H.Polisgücü 3 - 0 


</TEXT>
</DOC>
