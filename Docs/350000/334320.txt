<DOC>
<DOCNO> 334320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/18/siyaset/siy02.html </URL>
<DATE> 2005/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Daha kalabalıktı 
</HEADLINE>
<TEXT>


İSTANBUL Milliyet 


8. Cumhurbaşkanı Turgut Özal, ölümünün 12. yılında geçen yıllara oranda çok daha kalabalık bir katılımla Anıtmezar'da anıldı. Bunda Erkan Mumcu'lu ANAP'ın etkin katılımı etkili oldu. Düzenlenen devlet töreni, Cumhurbaşkanlığı adına Genel Sekreter Yardımcısı Bülent Serim'in anıta çelenk koymasıyla başladı. 
ANAP'lılar ve vatandaşlar ise, sabah erken saatlerde Anıtmezar'a gelmeye başladı. Mezarlığa peş peşe gelen Özal'ın eşi Semra Özal, oğulları Efe Özal ve Ahmet Özal'a partililer büyük ilgi gösterdi. Tören yerine gelen Mumcu'nun çevresinde izdiham oluştu. Resmi törenin ardından Semra Özal, Ahmet Özal, Efe Özal ve Erkan Mumcu birlikte taziyeleri kabul etti. Hükümet adına Bayındırlık ve İsk n Bakanı Zeki Ergezen katıldı. 
Mumcu, "Yaşadığımız sıkıntılar bize onun değerini bir kez daha anlattı" dedi. 



</TEXT>
</DOC>
