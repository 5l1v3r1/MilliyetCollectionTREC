<DOC>
<DOCNO> 310651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/30/siyaset/siy01.html </URL>
<DATE> 2005/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
'Altı Ok ağır gelir' 
</HEADLINE>
<TEXT>



KURULTAYA, Baykal ile Sarıgül arasındaki "yolsuzluk ve rüşvet" tartışması damgasını vurdu. Baykal, "Rüşvetçilere bu partide yer yok" sözleriyle Sarıgül'e ihraç mesajı verdi. Kızı adına yurtdışında açılan hesaba 4 milyon dolar yatırıldığı iddiasını içeren belgeyi gösteren Baykal, "Tanzanya'sından Çin'ine kadar bana ait bir hesapta 10 dolar bulunursa gereğini yapmaya hazırım. Bunu söylemezseniz, bu 'altı ok'u taşıyamazsınız, ağır gelir" dedi. "300 bin dolar rüşvet aldın mı, almadın mı Önce hesabını vereceksin" diyen Baykal, ikinci konuşmasında şunları söyledi "Bir gün CHP'den ayrılacağım. Yerimi iftihar edeceğim, pırıl pırıl genç bir CHP'liye bırakacağım. Bu kişinin CHP'yi satmamış ve satın almaya kalkışmamış dürüst, ahlaklı biri olması gerekir." 1998'de Korkmaz Yiğit'e ait bankadan Sarıgül'ün yakınlarına milyonlarca dolar kredi kullandırıldığını öne süren Baykal, "Bunların hesabını verin. Şişli'den giren rüşvet virüsü Yüksek Disiplin Kurulu'na kadar girmiş" dedi. 



</TEXT>
</DOC>
