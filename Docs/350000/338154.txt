<DOC>
<DOCNO> 338154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/son/sonsiy15.html </URL>
<DATE> 2005/04/29/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
AKP'li milletvekili Acar kalp krizi geçirdi 
</HEADLINE>
<TEXT>

     AK Parti Aydın Milletvekili Ahmet Rıza Acar, bu sabah kalp krizi geçirdi. 
     AK Parti Aydın İl Başkanı Mehmet Erdem, AK Parti Aydın Milletvekili Ahmet Rıza Acar'ın Ankara'daki evinde bu sabah kalp krizi geçirdiğini ve Ankara Güven Hastanesi'nde yoğun bakıma alındığını söyledi. 
     Ankara Güven Hastanesi doktorları, AK Parti Aydın Milletvekili Ahmet Rıza Acar'ın bu sabah 08.00 sularında göğüs ağrısı şikayetiyle hastanenin acil servisine geldiğini ve hemen yoğun bakıma alındığını belirttiler. 
     "Kalp krizi" teşhisi konulduğunu ifade eden doktorlar, yoğun bakımda tedavisi süren Acar'ın sağlık durumunun, hastaneye geldiği saatlere göre daha iyi olduğunu kaydettiler. 
     Hastane doktorları, Acar'ın, medikal tedavilerin ardından birkaç gün sonra anjiyo olacağını ifade ettiler. 
     
</TEXT>
</DOC>
