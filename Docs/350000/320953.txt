<DOC>
<DOCNO> 320953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/05/yasam/yas05.html </URL>
<DATE> 2005/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Sahte rakıyı oğlu vermiş 
</HEADLINE>
<TEXT>



Bursa'da alkol zehirlenmesi sonucu ölen İsmail Hakkı Şendöl'ün 76 oğlu Sadettin Şendöl, sahte rakı sattığı iddiasıyla gözaltına alındı. Şendöl'ün, İstanbul'dan sahte rakı getirdikleri belirtilen 2 oğlu ise aranıyor. 
Osmangazi'de oturan Şendöl'e önce soğuk algınlığı teşhisi konulmuştu. Durumu ağırlaşıncaysa 2. kez hastaneye kaldırılmış ve alkol zehirlenmesi sonucu hayatını kaybetmişti. Dün toprağa verilen Şendöl'e, rakıyı Mudanya'da elektrik malzemeleri satan oğlu Sadettin Şendöl'ün verdiği belirlendi. Gözaltına alınan Sadettin Şendöl, kardeşleri Sezai 49 ve Recep Şendöl'ün 45 İstanbul'dan getirdiği 96 şişe rakıyı ilçede sattığını söyledi. Rakıların sahte olduğunu bilmediğini savunan Sadettin Şendöl, "Bilsem babama vermezdim. Kardeşlerimin kurbanı oldum" dedi. 


</TEXT>
</DOC>
