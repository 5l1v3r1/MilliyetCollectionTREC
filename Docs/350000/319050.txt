<DOC>
<DOCNO> 319050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/27/son/sonsiy03.html </URL>
<DATE> 2005/02/27/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Kretschmer 17 Aralık'tan sonra bir dağınıklık söz konusu 
</HEADLINE>
<TEXT>

     Mukadder YARDIMCIEL KARS, DHA 

      AVRUPA Birliği Türkiye Temsilcisi Hans Joerg Kretschmer, 17 Aralık'tan sonra bir dağınıklığın söz konusu olduğunu belirterek, Kars'ta Türkiye'nin attığı adımları değerlendirdi. Kiliselerin camiye dönüştürülmesinin Lozan Antlaşması'na ve AB kriterlerine uygun olmadığını hatırlatan Kretschmer, "17 Aralık'tan sonra ne olduğu pek belli değil. Biz bu konuda endişeliyiz'' diye konuştu. 
     Türkiye'de bulunan çeşitli üklerin 36 büyükelçisiyle birlikte Kars'a gelen AB Türkiye Temsilcisi Hans Joerg Kretschmer, akşam saatlerinde Kars Belediyesi Sanat Merkezi'nin açılış törenine katldı. Sanat Merkezi'ndeki Kars Fotoğrafları Sergisi'ni inceleyen Kretschmer, gazetecilerin sorularını yanıtladı. 
     Türkiye'nin 17 Aralık'tan sonra bir gelişme kaydedip, kaydetmediğine yönelik soru üzerine Kretschmer şu değerlendirmeyi yaptı 
     "Ekim ayına kadar ne olacağı Türk Hükümeti'nin elinde. Üzerinden üç aya yakın bir zaman geçti. Ancak, şimdiye kadar hiçbir ilerleme göremiyoruz. Görüşmeler Ekim ayında başlayacak. Türk Hükümeti'nin mümkün olduğunca hızlı yol almasını istiyoruz. Bir şeyler yapılması gerekir. Yeni reformlar söz konusu. Ancak hiçbir şey olmadı. Eski kanunların değişimiyle ilgili olarak çok fazla bir şeyler yapılmıyor. Yani biz bu konuda çok endişeliyiz malesef. 17 Aralık'tan sonra bir dağınıklık sözkonusu. Ne olduğu pek belli değil, ortalık dağınık.'' Kretschmer, kiliselerin camiye dönüştürülmesini de eleştirerek, "Bu camiye dönüştürülen tek kilise değil, Lozan Antlaşması'na göre yapılmaması gerekirdi. Ama yapılmış. Ne yapabiliriz ki, bu yıllar önce yapılmış bir şey. Avrupa Birliği kriterlerine uyan bir şey değil'' diye konuştu. 
     
</TEXT>
</DOC>
