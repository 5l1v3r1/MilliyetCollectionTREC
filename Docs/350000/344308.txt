<DOC>
<DOCNO> 344308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/20/son/sonspo01.html </URL>
<DATE> 2005/05/20/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
Eski teknik direktör Yılmaz Yücetürk vefat etti... 
</HEADLINE>
<TEXT>

     Bir dönem Fenerbahçe’yi deçalıştıran eski teknik direktör Yılmaz Yücetürk vefat etti. 
     Yücetürk, hastalığı nedeniyle tedavi gördüğü Acıbadem Kozyatağı Hastanesi’nde bu akşam yaşamını yitirdi. 
     Gönen doğumlu olan Yücetürk, Fenerbahçe genç takımında futbola başladı. Ankaragücü ve PTT takımlarında futbol oynayan Yücetürk, futbolu bıraktıktan sonra Almanya’ya giderek, Köln Spor Akademisi’ni bitirdi. 
     Daha sonra Türkiye’ye dönen Yücetürk, Futbol Federasyonu Araştırma Planlama Eğitim Dairesi’nin başkanlığını yaptı. 
     Yılmaz Yücetürk, Fenerbahçe Kulübü’nde altyapı sorumluluğunun ardından 1987 yılında A takımının teknik direktörlüğünü üstlendi. 
     Yücetürk, daha sonra çeşitli takımları çalıştırdı. 
     
</TEXT>
</DOC>
