<DOC>
<DOCNO> 309954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/27/son/sonspo17.html </URL>
<DATE> 2005/01/27/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Fenerbahçe'de Luciano ve Alex antremana katılmadı 
</HEADLINE>
<TEXT>

     Fenerbahçe, hafta sonunda ligde Çaykur Rizespor'la yapacağı maçın hazırlıklarını, sabah antrenmanıyla sürdürdü. 
     Samandıra Tesisleri'nde teknik direktör Christoph Daum yönetiminde gerçekleştirilen ve yaklaşık 1.5 saat süren antrenmanın ilk 1 saatini salonda kondisyon çalışması yaparak geçiren sarı-lacivertli futbolcular, daha sonra ise yardımcı antrenör Roland Koch yönetiminde dayanıklılık ve çabukluk idmanı yaptılar. 
     Fenerbahçe'de, Hollanda'da tedavisi süren Pierre Van Hooijdonk'un yanısıra, eşinin doğum yapması nedeniyle ülkesi Brezilya'ya giden Fabio Luciano ve hafif sakatlığı bululunan Alex de Souza antranmana katılamadı. 
     Sarı-lacivertliler, Çaykur Rizespor maçı hazırlıklarını öğleden sonra yapacağı antrenmanla sürdürecek. 
     
</TEXT>
</DOC>
