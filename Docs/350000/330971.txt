<DOC>
<DOCNO> 330971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/07/spor/spo11.html </URL>
<DATE> 2005/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve motor sesleri 
</HEADLINE>
<TEXT>


Moto GP'de sezon, hafta sonu İspanya'nın Jerez pistinde başlayacak. 23 Ekim'de 16. yarışa İstanbul ev sahipliği yapacak, şölen ayağımıza gelecek 


Motosikletin devleri yeni sezona bu hafta sonu İspanya'nın Jerez pistinde "merhaba" diyecek. Bu yıl İstanbul'un da ev sahipliği yapacağı Moto GP Dünya Şampiyonası'nda 17 yarış yapılacak. İstanbul'daki Formula 1 pistinde 23 Ekim'de düzenlenecek yarış, takvimin 16. etabı olacak ve Valentino Rossi, Sete Gibernau, Max Biaggi, Alex Barros gibi ünlü isimlerin de aralarında bulunduğu 21 sporcu, bu farklı heyecanı ayağımıza kadar taşıyacak. G.Afrika ve İspanya takvimden çıkarken, yarışlar 11 yıl aradan sonra ABD'ye geri dönecek. İstanbul GP'sinde Avrupa Superstock 3.'sü Kenan Sofuoğlu da ülkemizi temsil edecek. 
102 ülkede 2.3 milyar kişiye TV ekranlarına çeken Moto GP, Formula 1 ile yarışır duruma geldi. 1949'da 500cc Dünya Şampiyonası olarak start alan yarışlar, 2002'de Moto GP adını aldı ve 990cc'ye kadar olan motorlara yarışma imkanı tanındı. Son 11 yılda Honda sporcuları, dokuz kez zirveye çıktı. Tarihteki en başarılı sporcu ise 8 şampiyonlukla İtalyan Giacomo Agostini. Günümüzde Moto GP'nin yıldızı kariyerinde 68 birinciliği bulunan İtalyan Valentino Rossi. 

21 Cesur Yürek 

Motosiklet üzerinde 300 kilometrelik hızlara ulaşan sporcular, bu yıl da izleyenlere heyecanlı anlar yaşatacak. Motosikletin devleri arasına İstanbul GP'si sırasında Yamaha ile yarışacak olan Kenan Sofuoğlu da katılacak. İşte MotoGP'nin 21 cesur yüreği 3 Max Biaggi Honda , 4 Alex Barros Honda , 5 Colin Edwards Yamaha , 6 Makoto Tamada Honda , 7 Carlos Checa Ducati , 10 Kenny Roberts Suzuki , 11 Ruben Xaus Yamaha , 12 Troy Bayliss Honda , 15 Sete Gibernau Honda , 21 John Hopkins Suzuki , 24 Toni Elias Yamaha , 27 Franco Battaini WCM , 33 Marco Melandri Honda , 44 Roberto Rolfo Ducati , 46 Valentino Rossi Yamaha , 56 Shinya Nakano Kawasaki , 65 Loris Capirossi Ducati , 66 Alex Hofmann Kawasaki , 67 Shane Byrne Poton KR , 69 Nicky Hayden Honda , 77 James Ellison WCM . 

MOTO GP TAKVİMİ 

10 Nisan İspanya - Jerez 
17 Nisan Portekiz - Estoril 
1 Mayıs Çin - Shanghai 
15 Mayıs Fransa - Le Mans 
5 Haziran İtalya - Mugello 
12 Haziran Katalunya - İspanya 
25 Haziran Hollanda - Assen 
10 Temmuz ABD - Laguna Seca 
24 Temmuz İngiltere - Donington Park 
31 Temmuz Almanya - Sachsenring 
28 Ağustos Çek Cum. - Brno 
18 Eylül Japonya - Motegi 
25 Eylül Malezya - Sepang 
1 Ekim Katar - Doha 
16 Ekim Avustralya - Phillip Island 
23 Ekim Türkiye - İstanbul 
31 Ekim Valencia - İspanya 


</TEXT>
</DOC>
