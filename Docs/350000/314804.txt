<DOC>
<DOCNO> 314804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/13/spor/axspo04.html </URL>
<DATE> 2005/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon'da hesap günü 
</HEADLINE>
<TEXT>



15 yıldır yenemiyor 
TRABZONSPOR, ligde son 15 yıldır Avni Aker Stadı'nda yenemediği Malatyaspor önünde bugün şeytanın bacağını kırmak istiyor. Teknik Direktör Şenol Güneş, "Rakibimizin gücü ortada. Kupadaki gibi bir mücadele olmayacak. Hem onların, hem de bizim oyun anlayışımızda değişiklikler yaşanacak. Rakibimizin özellikle deplasmanlarda çok başarılı olması, iyi futbol oynayan, takım oyununu iyi beceren bir ekip olması bizim işimizi zorlaştıracak" dedi. 

'Puan vermemeliyiz' 
BAŞKAN Atay Aktuğ da, Malatyaspor maçının kendileri açısından çok önemli olduğunu belirtirken, "Zirvedeki iddiamızın devam etmesi için sahamızda puan kaybetmememiz gerekiyor. Malatyaspor'u 15 yıldır yenemiyoruz. İyi bir hocaları, mükemmel bir yönetimleri var. Eğer kazanırsak geleceğe daha güvenli bakabiliriz. Bunun için futbolcularımızın ellerinden geleni sahaya yansıtacaklarına inanıyorum" ifadelerini kullandı. 


</TEXT>
</DOC>
