<DOC>
<DOCNO> 320965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/05/yazar/altan.html </URL>
<DATE> 2005/03/05/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Yine geldi cumartesi... 
</HEADLINE>
<TEXT>


NE kadar da hızlı geçiyor haftalar oysa okuldayken ne kadar da yavaş geçerdi... 
İnsan ömrü dediğin de zaten ne kadar ki 4 bin, 4 bin 500 hafta... 
Çocuklarının iyi yaşamasını isteyenler acaba hiç merak ediyorlar mı, insanoğlunun 4 bin, 4 bin 500 haftayı nasıl geçirdiğini 
Bendenizin bazen merak ettiğim oluyor. Örneğin 3 bin 500 hafta bile yaşayamamış olan Osmanlı devletinin kurucusu Osman Gazi Kayı aşiretinin beyi olan babası Ertuğrul Gazi öldüğünde, iyi yaşamak umuduyla babasının yerine geçmek istemişti... 
Ancak aynı yere geçmek isteyen bir de ihtiyar amcası Dündar Bey vardı. 
İyi yaşamak için, ihtiyar amcası Dündar Bey'i öldürdü Osman Gazi... Kendi bizzat mı öldürdü, adamları mı öldürdü orası tartışmalı... 

İnsanlar, iyi yaşamak için neler yapıyorlar 4 bin, 4 bin 500 hafta içinde acaba 
Sanırım özellikle bol bol yalan söylüyorlar hele hele politikacılığa ve bir makam sahibi olmaya soyunmuşlarsa... Tabii onlara yaranarak iyi yaşamaya çalışanlar da... 

Acaba vaktiyle bir müezzin ezan okumak için, şerefelere çıkıp inerken kaç bin basamak inip çıktı ya eski zaman kadırgalarının forsaları ne kadar kürek çekti 
Ne olacak sanki bunları bileceğiz de 
Ne olacağı var mı, insanoğlunun ne kadar salakça yaşadığı çıkacak ortaya... 
Gerçi çok şey değişti artık... Şimdi artık sadece Irak'ta Müslümanlar öldürüyor birbirini daha iyi yaşamak için... Ölenlerin ruhuna el Fatiha... 

77 yaşında ölen Jevques Prevert tadına varanların, tadını unutamayacağı şiirler yazarak geçirdi haftalarını. 
Nefer, kasketini kafese koymuş 
Kafesteki kuşu da başına. 
Ve öyle çıkmış sokağa. 
Rastladığı komutan 
- Ne o, demiş, selam vermek yok mu artık 
Kuş 
- Hayır, demiş, selam vermek yok artık. 
Komutan 
- Affedersin, demiş, ben var sanıyordum da... 
Kuş 
- Zararı yok, demiş insan dediğin yanılabilir... 
Ne yazık ki Prevert gibi, beyinsel ve gönülsel ışıklarını k ğıtlara dökerek yaşamışların, model alınacak bir yankılanması olmuyor "Üçüncü Dünya" ülkelerinde... 

Selam vermek el sıkışmak, el sıkışmak selam vermek 4 bin hafta süresince kim bilir kaç kez 
Ortaçağ dönemlerinde zırhlar içinde, yüzleri tolgalarının ön siperleriyle kapalı şövalyeler dostlarına rastladıklarında, kendilerini tanıtmak için hemen tolgalarının ön siperliğini yukarı kaldırırlarmış. Militerlerin, ellerini kasketlerinin ön kıyısına götürerek birbirlerine selam vermeleri o dönemlerden kalmaymış. 
El sıkışmak da ortaçağ şövalyelerinden kalma... Düşman olmadığımı görmen için, elimi uzatıyorum sana, kılıç çekmeyeceğimi anlaman için... 

4 bin, 4 bin 500 haftayı daha iyi geçirmek hırsıyla, kimler de kimlerin hayatını mahvetti acaba 
Ve acaba ne kadar iyi yaşadılar 
19 erkek kardeşini ve bir de oğlu Şehzade Mahmut'u boğduran boğdurduğu yetişkin 2 kardeşinden hamile kalmış 7 cariyeyi de, ya erkek doğururlarsa diye denize attıran Sultan III. Mehmet yaşadığı 2 bine yakın haftayı ne kadar mutlu geçirdi 
Hazine'de metelik yoktu o yıllarda. III. Mehmet, Sadrazamı Yemişçi Hasan Paşa'ya, idam edilmiş kişilerin giysilerinin satılarak parasının kendisine verilmesini emrediyordu... 
Ah ah sözde iyi yaşamak için neler yapılmadı ki bu dünyada 

Onlar geçmişte kaldı efendim, bizler geleceğe bakalım... 
Bakalım efendim, bakalım da iyi yaşamasını istediğimiz çocuklarımıza hangi hayatları model olarak gösterelim 
Nihat Sargın'ın, "Davalar, Savunmalar, Cezaevi Anıları" kitabında da uzunca söz ettiği bir Şadi Alkılıç vardı... 
Cumhuriyet gazetesinin açtığı bir yazı yarışmasına katılmış ve yazdığı tek bir yazıdan ötürü 7.5 yıl hapse mahk m edilip uzun yıllar yatmıştı. 
Demek ki, yazıya özenmek pek uğurlu gelmiyor buralarda... 
Peki de, neye özenmek acaba daha eğlenceli geçirtiyor 4 bin 500 haftayı 
Herhalde hayattan kestirme yoldan yararlanma tepinmeleri yerine, kendi uğraş alanında hayatı hak etmek isteyenlerinkine özenmek... 
Bill Gates fena bir model görünmüyor örneğin... 

Hepsine boş verin, ne kadar da hızlı geçiyor haftalar, işte yine geldi cumartesi... 



</TEXT>
</DOC>
