<DOC>
<DOCNO> 329470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/01/son/sonyas03.html </URL>
<DATE> 2005/04/01/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Jane Fonda yıllar sonra Vietnam ziyaretini anlattı 
</HEADLINE>
<TEXT>

     Amerikalı oyuncu Jane Fonda, 1972'de Kuzey Vietnam'a yaptığı ziyaretle ilgili düşüncelerini, yıllar sonra katıldığı bir televizyon programında anlattı. 
     Jane Fonda, CBS televizyonunda yayımlanan röportajında, ziyaretinin amacının Vietnam Savaşı'nın sona ermesine yardımcı olmak olduğunu ve Kuzey Vietnam'a bu amaçla gittiğini ancak ''bir düşman uçaksavar bölgesine gitmesini şimdi 'ihanet' olarak değerlendirdiğini'' belirtti. 
     Ziyareti sırasında Amerikalı savaş esirleriyle biraraya geldiğini de hatırlatan Fonda, ihanet olarak değerlendirdiği davranışına rağmen oraya gitmiş olmaktan pişman olmadığını söyledi. 
     Fonda, kendisine ''Hanoi Jane'' lakabının takılmasına neden olan ziyaretini, savaş döneminde hükümetin söylediği yalanlara ve bu yalanlar yüzünden insanların öldüğüne dikkat çekmek için yaptığını kaydetti. 
     
</TEXT>
</DOC>
