<DOC>
<DOCNO> 310333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/28/son/sontur12.html </URL>
<DATE> 2005/01/28/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Dikkat Kar ve soğuk hava geliyor 
</HEADLINE>
<TEXT>

     Milliyet İNTERNET 

      Hafta boyunca tüm Türkiye'yi etkileyen yağmur, önümüzdeki hafta başında yerini kara bırakacak. Pazar ve pazartesi günleri tüm bölgeler yağış alırken, yağışlar bazı yerlerde şiddetli olacak. İstanbul ve Ankara hafta sonu yağmurlu, pazartesi ise kar yağışlı. Antalya 3 gün sağanak yağış alırken, Erzurum'da kar yağışı pazar günü yeniden başlıyor. İzmir'de yağmur pazar günü ara veriyor, pazartesi yeniden başlıyor. 
     Hava sıcaklığı yarın tüm yurtta 4 derece kadar artacak, ancak pazar gününden itibaren 10 derece kadar azalacak. Sıcaklıklar pazartesi gündüz saatlerinde İstanbul ve Ankara'da 2, Antalya'da 12, Erzurum'da gündüz -13, İzmir'de 11 dereceye kadar düşecek. Gece ise İstanbul'da 0, Ankara'da -2, İzmir'de 5, Antalya'da 8, Samsun'da 3, Erzurum'da ise -22 derece ölçülecek. 
     
     GÜN GÜN HAVA DURUMU 

     YARIN, Marmara'da sabah saatlerinde etkili yağmur bekleniyor. Batı ve Orta Karadeniz, Ege, Batı Akdeniz ve İç Anadolu'da yağmur var. Batı bölgelerimizde kuvvetli lodos ile birlikte beklenen sağanak yağışların oluşturacağı fırtına, su baskını ve soba zehirlenmelerine dikkat .. 
     PAZAR günü Doğu Anadolu'da kar, Bolu-Kastamonu çevresinde ise karla karışık yağmur görülecek. Trakya ve Kıyı Ege dışında bütün bölgelerimiz yağışlı. 
     PAZARTESİ günü Trakya dışında yağışlar her yerde... İstanbul, Batı Karadeniz ve Kahramanmaraş çevresi karla karışık yağmurlu, Karadeniz, Ege ve Akdeniz'in kıyısı ile Güneydoğu Anadolu yağmurlu, diğer tüm bölgelerimiz kar yağışlı bir gün geçirecek. 
     

     
</TEXT>
</DOC>
