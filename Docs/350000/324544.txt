<DOC>
<DOCNO> 324544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/son/sontur40.html </URL>
<DATE> 2005/03/17/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Orman yakmaya 4 yıl hapis cezası 
</HEADLINE>
<TEXT>

     Samsun'da orman yaktığı iddiası ile yargılanan bir kişi 4 yıl 2 ay hapis ve 22 bin YTL para cezasına çarptırıldı. 
     Samsun 2. Ağır Ceza Mahkemesi'ndeki davada, yaklaşık 5 ay önce meydana gelen olayda Merkeze bağlı Kamalı Köyü yakınlarındaki ormanlık alanda yangın çıkararak 1 hektarlık orman alanına zarar verdiği iddiası ile tutuklanan Cafer Kurt'un 38 yargılanmasına devam edildi. 
     Daha önceki ifadesinde meyve bahçesi açmak için yangın çıkardığını söyleyen, ancak bugünkü duruşmada suçlamaları kabul etmeyen Kurt, savunmasında ''Psikolojik rahatsızlığım var, ne yaptığımı ne konuştuğumu bilmiyorum'' dedi. 
     Sanık hakkında İstanbul Adli Tıp Kurumu'nca düzenlenen ''psikolojik rahatsızlığı olduğu'' yolundaki raporu da dikkate alan mahkeme heyeti, cezada indirim uygulayarak sanığın 4 yıl 2 ay hapis ve 22 bin YTL para cezasına çarptırılmasına karar verdi. 
     
</TEXT>
</DOC>
