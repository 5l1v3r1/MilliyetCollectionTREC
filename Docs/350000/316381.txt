<DOC>
<DOCNO> 316381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/18/son/sondun39.html </URL>
<DATE> 2005/02/18/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Askeri istihbaratın başına eniştesini atadı 
</HEADLINE>
<TEXT>

     Suriye Devlet Başkanı Beşşar Esad'ın, askeri istihbaratın başına eniştesini getirdiği bildirildi. 
     Adlarının açıklanmasını istemeyen Suriyeli kaynaklar, askeri istihbarat başkanı General Hasan Halil'in, emekliliği geldiği için görevinden ayrıldığını kaydettiler. 
     Halil'den boşalan bu göreve, Esad'ın eniştesi Tuğgeneral Asıf Şevket'in atandığını belirten kaynaklar, kararın, Esad'ın, güvenlik alanındaki desteğini güçlendirmenin bir işareti olarak görüldüğünü ifade ettiler. 
     Lübnanlı muhalifler, Lübnan'ın eski Başbakanı Refik Hariri'nin, geçen pazartesi bir suikastta öldürülmesinden Suriye'yi sorumlu tutmuştu. 
     Esad'ın kız kardeşiyle evli olan Şevket, bu göreve gelmeden önce askeri istihbarat başkan yardımcısıydı. 
     
</TEXT>
</DOC>
