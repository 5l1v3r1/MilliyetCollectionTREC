<DOC>
<DOCNO> 311680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/son/soneko38.html </URL>
<DATE> 2005/02/02/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
İMKB... Çukurova Grubu şirketleri ve Koç Holding'in sıraları açıldı... 
</HEADLINE>
<TEXT>

     Yapı Kredi Bankası A.Ş. hisse senetlerinin Koç Finansal Hizmetler A.Ş.'ye devri konusunda taraflar arasında imzalanan anlaşmanın sonucuna bağlı olarak şirketlerden ve BDDK'dan açıklama istenmesi nedeniyle sıraları kapatılan şirketler, 14.30'dan itibaren işlem görmeye başladı. 
     İMKB'den yapılan açıklamada, Çukurova Grubu'nun Yapı ve Kredi Bankası mülkiyetindeki Turkcell İletişim Hizmetleri hisse senetleriyle ilgili olarak sahip bulunduğu satın alma opsiyonuna ilişkin BDDK, TMSF, Koç Holding, Çukurova Grubu ve Yapı ve Kredi Bankası'ndan istenen açıklamaların Borsa'ya ulaştırılması ve duyurulması nedeniyle, Yapı ve Kredi Bankası, Turkcell, Yapı Kredi Koray Gayrimenkul Yatırım Ortaklığı, Yapı Kredi Yatırım Ortaklığı, Yapı Kredi Sigorta, Yapı Kredi Finansal Kiralama ve Koç Holding hisselerinin işlem sıralarının saat 14.30'dan itibaren açılacağı bildirildi. 
     
</TEXT>
</DOC>
