<DOC>
<DOCNO> 346131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/26/son/sontur20.html </URL>
<DATE> 2005/05/26/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
İstanbul'da gasp ve hırsızlığa karşı ''balyoz operasyonu''... 
</HEADLINE>
<TEXT>

     İstanbul Emniyet Müdürü Celalettin Cerrah, gasp ve hırsızlık olaylarına yönelik "Balyoz" adı verilen operasyon kapsamında 9 kişinin gözaltına alındığını bildirdi. 
     Cerrah, Gayrettepe’deki Asayiş Şube Müdürlüğü Brifing Salonu’nda yaptığı basın açıklamasında, İstanbul Emniyet Müdürlüğü görevlilerince kent genelinde son zamanlarda meydana gelen bir kuyumcu gaspı ile 6 işyerinden hırsızlık ve oto hırsızlığı olaylarıyla ilgili 23 Mayıs 2005 tarihinde Fatih, Ümraniye ve Sultanbeyli’de "Balyoz" adı verilen operasyon gerçekleştirildiğini belirtti. 
     Operasyonda 9 şüphelinin gözaltına alındığını kaydeden Cerrah, "Böylece, 16 Mayıs’ta Bağcılar’da gerçekleşen kuyumcu gaspının failleri de çok kısa sürede yakalanmış oldu" dedi. 
     İstanbul Emniyet Müdürü Celalettin Cerrah, gasp ve hırsızlık olaylarına yönelik "Balyoz" adı verilen operasyon kapsamında gözaltına alınan 9 kişiyle birlikte, 9 adet ruhsatsız tabanca, sahte kimlikler, gasp edilmiş bilezik ve kol saatlerinin ele geçirildiğini bildirdi. 
     Cerrah, Gayrettepe’deki Asayiş Şube Müdürlüğü’nde yaptığı basın açıklamasında, kuyumcu gaspı ve hırsızlık olaylarına ilişkin operasyonda gözaltına alınan 9 şüphelinin üst, ev, işyeri ve gösterdikleri yerlerde yapılan aramalarda, 9 adet ruhsatsız tabanca, 31 adet fişek, gasp edildikleri belirlenen 48 adet altın bilezik ile 7 
     adet kol saati ve 3 sahte kimlik ele geçirildiğini kaydetti. 
     Mala karşı işlenen suçlarla ilgili operasyonların süreceğini bildiren Cerrah, "Her şey İstanbul halkının huzur ve güvenliği için" dedi. 
     Bu arada, konuya ilişkin dağıtılan basın bülteninde, operasyon kapsamında ayrıca 1 adet sahte oto ruhsatı, 1 çift sahte plaka ile çalıntı oldukları tespit edilen 1 çift plaka, 2 pasaport, 1 sürücü belgesi, 2 çek koçanı, 1 otomobil, 72 adet muhtelif giyim eşyası, 2 televizyon, 1 adet optik cihaz, 5 gözlük, 2 adet otomobil kontak anahtarı ve suçta kullanıldığı belirlenen pense, tornavida, murç, ameliyat eldiveni ile kadın çorabı ele geçirildiği belirtildi. 
     Açıklamada, zanlıların 26 Mart’ta Pendik, 18 Nisan’da Beyoğlu, 19 Mayıs’ta Güngören ve 24 Mayıs’ta Avcılar’da birer işyerinden hırsızlık yaptıkları, 1 Nisan’da Bayrampaşa’daki 2 işyerinin kasasından para çaldıkları, 11 Mayıs’ta Fatih’te bir otomobili çaldıkları ve 16 Mayıs 2005 tarihinde de Bağcılar’da bir kuyumcuyu silah zoruyla soydukları 
     öne sürüldü. 
     Gözaltına alınan 9 kişinin, polisteki işlemlerin ardından savcılığa sevk edildikleri belirtildi. 
     Öte yandan, 16 Mayıs’ta Bağcılar Demirkapı Mahallesi’ndeki bir kuyumcuya başlarına geçirdikleri kadın çoraplarıyla girip silah tehdidiyle 48 adet altın bilezik ve 7 kol saatini gasp ettikleri ileri sürülen B.Z 29 , K.İ 20 ve T.Ç’nin 31 , 23 Mayıs’ta Ümraniye’de bir işyerinden soygun girişimi sırasında yakalandıkları öğrenildi. 
     
</TEXT>
</DOC>
