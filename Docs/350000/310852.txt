<DOC>
<DOCNO> 310852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/31/guncel/agun.html </URL>
<DATE> 2005/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Çeteden eski bakan çıktı... 
</HEADLINE>
<TEXT>


Konut edinmek isteyen depremzede ve müteahhitleri dolandırdıkları iddiasıyla, aralarında eski bakan Sert'in de bulunduğu 11 kişi gözaltına alındı. Sert ve 8 zanlı tutuksuz yargılanmak üzere serbest kaldı 

ERCAN VARDAR Bursa DHA 

Bursa Emniyet Müdürlüğü'nün düzenlediği bir operasyonla, konut edinmek isteyen depremzedeleri ve bazı müteahhitleri dolandırdıkları iddiasıyla 11 kişi gözaltına alındı. Yakalananlar arasında, eski Devlet Bakanı Saffet Sert de yer aldı. "Dolandırıcılık"tan poliste kaydı bulunan ve müteahhitleri şebekeye para vermeleri konusunda yönlendirdiği ileri sürülen Sert'in daha önce de "sahte çek vermek" suçlamasıyla 45 gün cezaevinde yattığı ortaya çıktı. Zanlılardan aralarında Sert'in de bulunduğu 9 kişi tutuksuz yargılanmak üzere serbest bırakıldı. 

Şik yet üzerine araştırma 
Bursa polisi, müteahhit L.Y.'nin, Sakarya, Düzce, Çankırı, İzmit ve Afyon'da depremden zarar görenlere, Dünya Bankası destekli olduğu iddia edilen Depremzede Köylülere Konut Edindirme Projesi'ne 62 milyar lira yatırdığı ve daha sonra böyle bir projenin olmadığı şik yeti üzerine araştırma başlattı. 12 müteahhidin daha şik yetlerini dikkate alan polisin şebeke lideri olduğunu belirlediği müteahhit Şenel Esen'in, sahte projeyle depremzedeleri dolandırdığı, sahte Başbakanlık antetli k ğıtlarla yazıştığı, müteahhitlerden inşaat vaadiyle 500 milyar liraya yakın para aldığı ileri sürüldü. 
Bunun üzerine başlatılan operasyonda Esen, eşi Mine Esen, kayınpederi Süleyman Öztürk, Akın Çiftçi, Gönen Arıkan, Mustafa Şengül, Hülya Arıkan, Başbakanlık'ta yemekhanede görevli Selçuk Ayvaz, Yaşar Soydaş, Mustafa Yün ve Sert'i gözaltına aldı. Tanju Ünlüdağ ise aranıyor. 
Sanıkların ev ve bürolarında yapılan aramada "Köyişleri Bakanlığı Merkez Taşra Birimleri Köy Evleri Koordinasyon Dairesi Başkanlığı" başlıklı yazı, "Başbakanlık Müsteşarlığı" başlıklı ve Müsteşar Yardımcısı Salim Saraçalıoğlu ve Müsteşar Yardımcısı M. Şefik Ormancıoğlu imzalı yazı, sözde konut tahsis devir bedeli karşılığı hazırlanan ve "Maliye Bakanlığı" başlıklı makbuzlarla bankalara ait hesap cüzdanları ele geçirildi. 
Bursa Savcısı'nca nöbetçi mahkemeye sevk edilen zanlılardan Sert'le birlikte 9 kişi tutuksuz yargılanmak üzere serbest kaldı. Şebekenin lideri Şenel Esen tutuklanırken, eşi Mine Esen 5 bin YTL kefalet karşılığı, tutuksuz yargılanmak üzere serbest bırakıldı. Yanında para bulunmadığını belirten Mine Esen, eşiyle birlikte cezaevine gönderildi. 

Şebekenin lideri tutuklandı 

Aralarında Turgut Özal'ın başbakanlık yaptığı dönemde bakanlık yapan ANAP'lı Sert'in de aralarında bulunduğu 11 kişi, "cürüm işlemek için teşekkül oluşturmak", "sahte resmi evrak düzenlemek" ve "nitelikli dolandırıcılık" suçlarından adliyeye sevk edildi. Şebeke lideri Şenes Esen tutuklandı. Kefaleti ödeyemeyen Mine Esen de cezaevine konuldu. 


</TEXT>
</DOC>
