<DOC>
<DOCNO> 303903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/06/spor/bnba.html </URL>
<DATE> 2005/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Attığınız sayı olsun 
</HEADLINE>
<TEXT>


NBA'in 7 ünlü yıldızı, iki gün içindeki maçlarda attıkları her sayı için tsunami felaketzedelerine biner dolar yardım yapacak 


Örnek davranış 
GÜNEYDOĞU Asya'daki tsunami felaketinde zarar görenlere, NBA'in yıldız basketbolcuları da yardım elini uzattı. Indiana'dan Jermanie O'Neal bugün, Houston'dan Tracy McGrady ve Bob Sura, LA Lakers'tan Kobe Bryant, Toronto'dan Jalen Rose, Memphis'ten Pau Gasol ve Mike Miller da yarın yapacakları karşılaşmalarda atacakları her sayı için bin dolar bağışlayacak. 

Destek çağrısı 
GÜNÜN yıldızı olduğu Milwaukee maçı sonrası açıklama yapan O'Neal'ın girişimine diğer altı yıldız oyuncu da eşlik etti. Toplanacak yardım miktarının yaklaşık 250 bin dolara ulaşması bekleniyor. Yedi ünlü oyuncunun ajansı SFX, diğer basketbolcuları da kampanyaya davet etti. Felaketin yaralarını sarmak için toplanacak para UNICEF aracılığıyla bölgeye ulaştırılacak. 

O'Neal patladı 

55 sayı attı 
NBA'DE Merkez Grubu'nun iddialı takımlarından Indiana Pacers'ın, sahasında Milwaukee Bucks'ı 116 - 99 yendiği maçta ev sahibi ekibin yıldızı Jermaine O'Neal, 55 sayı kaydederek, sezonun en yüksek rakamına ulaştı. O'Neal böylece, ligde bu sezon 50 sayının üzerinde atan dördüncü oyuncu oldu. Milwaukee'de ise Gürcü asıllı Türk vatandaşı Zaza Pachulia 10 sayı, 4 ribaundluk bir performans gösterdi. 

Diğer sonuçlar 
San Antonio - LA Lakers 100 - 83 
Washington - New Jersey 112 - 88 
New York - Sacramento 98 - 105 
Minnesota - Phoenix 115 - 122 


</TEXT>
</DOC>
