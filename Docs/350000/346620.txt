<DOC>
<DOCNO> 346620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/28/yasam/yas01.html </URL>
<DATE> 2005/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Mucize profesör İstanbul'a geldi 
</HEADLINE>
<TEXT>


Kısırlık ve menopoz tedavisinde pek çok önemli yeniliğe imza atan Prof. Dr. Kutlukhan Oktay, ABD'ye gitme imk nı olmayan yaklaşık 50 Türk hastayı muayene edecek... 

AYŞEGÜL AYDOĞAN 

Kongreye de katılacak 
DONDURDUĞU yumurtalık dokusunu naklederek hastasını erken menopozdan çıkaran, yumurta dokusunu karın altı ve kola naklederek 10 hastada yeniden doğurganlığı sağlayıp birçok yeniliğin öncülüğünü yapan dünyaca ünlü Türk doktoru Prof. Dr. Kutlukhan Oktay, İstanbul'da kısırlık ve menopoz sorunu olan hastaları görmeye başladı. 13. Dünya Yardımla Üreme Teknikleri ve Üreme Genetiği Kongresi için İstanbul'a gelen Prof. Dr. Oktay, anlaştığı Jinemed Hastanesi'nde dün ilk hastalarını gördü. 

İki ay sonra yine geliyor 
İSTANBUL'DA kaldığı süre içinde yaklaşık 50 hastayı muayene edecek Oktay, 2 ayda bir 10 gün için Türkiye'ye gelecek ve Amerika'ya gitme şansı olmayan hastalara yardımcı olacak. New York Presbyterian Hastanesi Kısırlık Tedavisi ve Üreme Merkezi Öğretim Üyesi Prof. Dr. Oktay, bilimsel araştırma yapabileceği ortam, araştırma fonu gibi olanakları bulduğu takdirde Türkiye'ye kesin dönüş de yapabileceği mesajını verdi, "Doğmadığım bir ülkede emekli olmak istemiyorum" dedi. 


</TEXT>
</DOC>
