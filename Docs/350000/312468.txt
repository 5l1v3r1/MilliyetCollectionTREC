<DOC>
<DOCNO> 312468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/04/son/sontur11.html </URL>
<DATE> 2005/02/04/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Bin 800 YTL'ye aldığı kazı kazan bileti sahte çıkınca şoke oldu 
</HEADLINE>
<TEXT>

     Serkan GÜLER- Sercan KARATAY DHA 

      BURSA'da bir dolandırıcı 2 bin YTL 2 milyar lira ikramiye kazanmış gibi gösterilen sahte kazı kazan biletini 22 yaşındaki Ahmet Muthan'a bin 800 YTL'ye 1 milyar 800 milyon lira sattı. 200 YTL 200 milyon lira kar etmek isteyen Ahmet Muthan parayı almak için geldiği Milli Piyango İdaresi'nde biletin sahte olduğunu öğrenince şoke oldu. 
     Gemlik İlçesi'nde bir ganyan bayiinde çalışan Ahmet Muthan dün ganyan bayiine gelen seyyar piyangocudan kazı kazan bileti alan ve kimliği belirlenemeyen bir kişi kendisine 2 bin YTL çıktığını söyledi. Parasını nasıl tahsil edeceğini soran kişiyle ilgilenen Ahmet Muthan, "Parayı ancak Bursa'dan alabilirsiz, siz hiç uğraşmayın ben size bilete karşılık 1 milyar 800 milyon liraya vereyim'' dedi. Muthan'ın bu teklifini kabul eden dolandırıcı parasını aldıktan sonra ayrıldı. 200 YTL kara geçmenin sevincini yaşayan Muthan, hemen Bursa'daki Milli Piyango İdaresi'ne geldi. 
     2 bin YTL çıktığı belirtilen kazı kazan biletini inceleyen Müdür Vekili Mustafa Bülbül, biletin üzerindeki orjinal jelatinin çıkarılıp, yerine başka jelatin yapıştırıldığını tespit etti. Biletin seri numarasını inceleyen Bülbül, seri numalarından da oynama olduğunu belirledi. Haber verilmesi üzerine Milli Piyango İdaresi'ne gelen polis, olayla ilgili inceleme başlattı. 
     Milli Piyango İdaresi Müdür Vekili Mustafa Bülbül, seyyar bilet satan herkesin incelemeye alınacağını belirtirken, polis dolandırıcıyı arıyor. 
     
</TEXT>
</DOC>
