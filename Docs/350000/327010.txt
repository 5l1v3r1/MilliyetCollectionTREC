<DOC>
<DOCNO> 327010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/25/son/soneko17.html </URL>
<DATE> 2005/03/25/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Çukurova Grubu hisseleri artışta... 
</HEADLINE>
<TEXT>

     İMKB'de işlem gören Turkcell ve diğer Çukurova Grubu hisseleri, Sonera Holding'ten gelen teklif haberleriyle birlikte artışa geçti. 
     Turkcell Holding A.Ş.'nin sermayesinin yaklaşık yüzde 52'sini temsil eden B grubu hisselerin tamamının Sonera Holding B.V.'ye satılmasına ilişkin olarak Sonera Holding B.V.'den gelen teklifin uygun bulunduğu yolundaki haberler, Çukurova Grubu hisselerinde fiyat artışlarına neden oldu. 
     Seansın ilk 45 dakikalık bölümü tamamlanırken, Çukurova Grubu şirketlerinden Turkcell'in hisseleri düne göre yüzde 4.30'luk artışla 9.70 YTL'ye, Yapı ve Kredi Bankası hisseleri yüzde 2.40'lık artışla 5.12 YTL'ye, Yapı Kredi Sigorta hisseleri yüzde 3.15 artışla 2.29 YTL'ye, Yapı Kredi Finansal Kiralama hisseleri yüzde 2.34 artışla 2.19 YTL'ye, Yapı Kredi Yatırım Ortaklığı hisseleri yüzde 2.11 artışla 0.97 YTL'ye, Yapı Kredi Koray GMYO hisseleri 3.24 artışla 2.23 YTL'ye çıktı. 
     
</TEXT>
</DOC>
