<DOC>
<DOCNO> 301127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/26/son/sontur19.html </URL>
<DATE> 2004/12/26/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
İstanbul'da evden kaçan kız, Kaynaşlı'da bulundu... 
</HEADLINE>
<TEXT>

     İstanbul'daki evinden kaçan genç kız, Bolu Dağı Kaynaşlı mevkiinde mola veren otobüste bulundu. 
     Edinilen bilgiye göre, İstanbul'dan Karabük'e giden 78 SA 037 plakalı yolcu otobüsüne binen, adının Emine Dilen 18 olduğunu iddia eden genç kız, bir kadın yolcuya kendisini yanına alıp alamayacağını sordu. Yolcunun şüphelenerek durumu otobüs muavini Hüseyin Çarşiralioğlu'na bildirmesi üzerine, muavin, 155 polis imdat telefonuna ihbarda bulundu. 
     Emine Dilen, Bolu Dağı Kaynaşlı mevkiindeki dinlenme tesislerinde, jandarma ekiplerine teslim edildi. Ekiplerce yapılan araştırmada, genç kızın nüfus kaydına rastlanmadı. 
     Genç kız, ailesinin kavgalarına dayanamadığı için İstanbul'daki evlerinden kaçtığını ifade etti. Yapılan araştırmalar sonucu, genç kızın babası olduğunu söyleyen İzzet Dilen'e ulaşıldı. Emine Dilen, Kaynaşlı'ya gelen İzzet Dilen'e teslim edildi. 
     
</TEXT>
</DOC>
