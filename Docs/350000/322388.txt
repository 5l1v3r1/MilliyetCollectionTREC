<DOC>
<DOCNO> 322388 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/10/spor/spo06.html </URL>
<DATE> 2005/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Valencia'nın gözdesi Terim 
</HEADLINE>
<TEXT>


İspanya'nın ünlü kulübü, tecrübeli hocayı yakın takibe aldı. Fatih Terim'e bu sezonki maç kasetlerinin yollandığı öğrenildi 


İki isimden biri 
İSPANYA Ligi'nde bu sezon hayal kırıklığı yaratan Valencia'da teknik direktör adayları arasında Fatih Terim'in de yer aldığı öğrenildi. Sezon içinde Raineri ile yollarını ayıran ünlü kulüp, gelecek yılın planlarını şimdiden yaparken, Fatih Terim ismi üzerine odaklandı. Şu an görevde olan Lopez'in geçici olarak takımın başına getirildiği bildirildi. 

Nabız yokladılar 
VALENCIA Kulübü'nün, Fatih Terim ile ilk görüşmeyi yapıp nabız yokladığı ve lig maçlarından hazırlanan özel bir kaseti tecrübeli teknik adama yolladığı iddia edildi. İspanyollar'ın Terim'i yeni sezon içinde düşündüğü, ancak anlaşma sağlamaları durumunda ligin bitmesini beklemeden görev başına getirmeyi hedeflediği de vurgulandı. 



</TEXT>
</DOC>
