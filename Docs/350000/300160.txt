<DOC>
<DOCNO> 300160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/23/son/sondun17.html </URL>
<DATE> 2004/12/23/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Petrol boru hattında patlama, en az 20 ölü 
</HEADLINE>
<TEXT>

     Nijerya'nın ekonomik başkenti Lagos yakınlarındaki zarar gören bir boru hattından petrol çalmaya çalışan en az 20 kişinin, meydana gelen patlama sonucu öldüğü bildirildi. 
     Polis kaynakları, balıkçı köyü İlado yakınlarındaki boru hattında meydana gelen patlamanın salı gününü çarşamba gününe bağlayan gece olduğunu açıkladı. 
     Nijerya'da sabotaj ve hırsızlık olaylarının çok yaygın olduğu biliniyor. 
     
     SHELL VE CHEVRON 
     Bu arada, İngiliz-Hollanda ortaklığı dev petrol şirketi Shell ile Amerikan ChevronTexaco şirketinin Nijerya'daki şiddet olayları yüzünden bu ülkeden petrol ihracatını askıya aldığı bildirildi. 
     Bu şirketlerin sözcülerinden yapılan açıklamalarda, anlaşmalardan doğan taahhütlerin, şiddet olayları yüzünden yerine getirilemeyeceği belirtildi. 
     Nijerya, Afrika'daki en önemli petrol üreticisi ülke ve ayrıca uluslararası pazara 2.5 milyon varil petrol temin eden dünyanın beşinci ülkesi konumunda bulunuyor. Petrol bakımından bütün bu zenginliğe rağmen 130 milyon Nijeryalının 4'te 3'ü günde sadece 1 dolar kazanıyor. 
     
</TEXT>
</DOC>
