<DOC>
<DOCNO> 325722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/22/guncel/gun01.html </URL>
<DATE> 2005/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Apo yeniden yargılanmayacak 
</HEADLINE>
<TEXT>


ANKARA Milliyet 

Başbakan Erdoğan, terörist Abdullah Öcalan'ın yeniden yargılanmasının önünü açacak bir yasal değişikliğin kesinlikle söz konusu olmadığını söyledi. 
AKP Grup Başkan Vekili Faruk Çelik, önceki akşam görüştüğü Erdoğan'a Öcalan'ın yeniden yargılanmasının önünü açacak bir yasal değişiklik yapılacağına ilişkin haberlerin doğru olup olmadığını sordu. Çelik, Erdoğan'ın, "Yok öyle bir şey. Söz konusu bile değil. Böyle bir şey olur mu Nereden çıkıyor bunlar" dediğini aktardı. 

Çiçek de yalanladı 
Hükümet Sözcüsü ve Adalet Bakanı Cemil Çiçek de yeni Ceza Muhakemeleri Kanunu'nda CMK terörist başı Abdullah Öcalan'ın yeniden yargılanmasının önünü açacak bir önerge hazırlığı içinde bulunulduğu iddialarını yalanladı. Bakanlar Kurulu'nun dünkü toplantısının ardından bir açıklama yapan Çiçek, "Tasarıda böyle bir hüküm yok. Böyle bir önerge hazırlığı da söz konusu değil. AİHM'nin kararı çıksın, bu kararı görmemiz lazım" dedi. 


</TEXT>
</DOC>
