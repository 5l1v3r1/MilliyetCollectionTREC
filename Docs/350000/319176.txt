<DOC>
<DOCNO> 319176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/28/yasam/yas15.html </URL>
<DATE> 2005/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>



SİNOP 

Yanan evde dedeleriyle öldüler 
DHA 
Ayancık ilçesinin Kozcuğaz köyündeki 2 katlı ahşap evde dün meydana gelen yangında, Yaşar Gümüş 68 ile torunları Sema 12 ve Burak 7 yanarak can verdi. Gümüş'ün eşi Sadiye 73 , gelini Sema 30 , torunları Duygu 10 ve Onur 8 köylüler tarafından yaralı kurtarıldı. Yangında ölen Sema ve Burak'ın babası Hüseyin Gümüş'ün 34 3 ay önce inşaatlarda çalışmak için Rusya'ya gittiği, boşanma davası açan anneleri Nezahat Gümüş'ün 32 de 2 yıldır İstanbul'da yaşadığı öğrenildi. 

İSTANBUL 

İki bacağından vurup çöpe attılar 
MUSTAFA KURTARAN 
Ümraniye'de, 3 kişi tarafından kaçırıldığını anlatan Mustafa Sungur 28 , bacaklarından silahla vurulduktan sonra çöplüğe atıldığını öne sürdü. Sungur'un iddiasına göre olay şöyle gelişti Dün 03.00 sıralarında kimliği belirsiz kişilerce kaçırılan Sungur, ormanlık alanda bir ağaca bağlandı. 3 kişi, tabancayla ateş ederek Sungur'u önce bacaklarından 4'er kurşunla yaraladı, sonra da Ümraniye Hekimbaşı Çöplüğü yakınına bıraktı. 112'yi arayan Sungur, Haydarpaşa Numune Eğitim ve Araştırma Hastanesi'ne kaldırıldı. 

İSTANBUL 

Tekstilci, ailesini katletti 
OSMAN KARA 
Sefaköy İnönü Mahallesi Halkalı Caddesi 192 numaralı binanın bodrum katındaki "Can Çorap" adlı tekstil atölyesine gelen Kemal Kilerci 43 , bir süre sonra 18 yıllık eşi Aysun'u 40 işyerine çağırdı. Bilinmeyen bir nedenle çiftin arasında kavga çıkınca, Kemal Kilerci silahını çekerek eşine kurşun yağdırdı. 
Eşini öldüren Kilerci, kızı Gizem 17 ve oğlu Ali Can'ı 14 da atölyeye çağırdı. Kızı ile oğlunu öldüren Kilerci, kendi kafasına da bir el ateş etti. Yakınları, ağır yaralanan baba Kilerci'nin cinayetleri cinnet sonucu işlemiş olabileceğini söyledi. 

DİYARBAKIR 

8. kattan düştü ve h l hayatta 
Apartmanın 8. katından aşağıya düşen zihinsel engelli çocuk, 2 kırıkla kurtuldu. Annesi Songül Kapalıca elektrikli süpürgeyle temizlik yaparken pencereden sarkıp aşağıya düşen 10 yaşındaki Berfin'in sadece sol bacağında 2 kırık tespit edildi. Anne olayı şöyle anlattı "Zili çalan bir kişi aşağıya çocuk düştüğünü söyledi. Kızımın parçalanmış cesedini göreceğimi düşünürken, 'anne' dediğini duydum. Olayı görenler, kızımın önce baş aşağı halde olduğunu, sonra havada dönüp ayaküstü düştüğünü anlattı." 

ANTALYA 

50 kişi havada mahsur kaldı 
ANTALYA DHA 
Saklıkent Kayak Merkezi'nde, saatteki hızı zaman zaman 100 km.'yi bulan fırtına nedeniyle, aralarında çocukların da bulunduğu 50 kişi 2300 metre yükseklikte telesiyejde mahsur kaldı. Bu sırada rüzg rın etkisiyle tellere takılan oturaklardan biri, Emine Akyüz'ün koltuğuna arkadan çarptı. Çarpmanın etkisiyle 4 oturak birbirine girerken, koltukta yeğeniyle birlikte oturan Emine Akyüz'ün vücudunda ezikler oluştu. Karüstü araçlarla bölgeye gelen AKUT ekibi, telesiyeji hareket ettirerek ara istasyona kadar ilerlemesini sağladı. Mahsur kalan vatandaşlar 1 saatlik k busun ardından tahliye edildi. 

MALATYA 

Annesini soba demiriyle öldürdü 
MİKAİL PELİT DHA 
Bir süre psikiyatri tedavisi gören Fatma Gümüş 45 , birlikte yaşadığı annesi Güllü Koç'u 71 , kafasına soba demiriyle vurarak öldürdü. Geçinemediği eşini 5 yıl önce terk eden Gümüş, Yeşiltepe'de oturan annesiyle birlikte yaşamaya başladı. Aralarında sık sık kavga eden anne kız, önceki gün yine tartışmaya başladı. Kavganın büyümesi üzerine Gümüş, eline geçirdiği soba demiriyle annesini öldürdü, sonra da polisi arayıp suçunu itiraf etti. 

İSTANBUL 

Ortaköy'de çapraz infaz 
İSTANBUL Milliyet 
Ortaköy'de, çapraz ateşe tutulan bir otomobildeki 2 kişi hayatını kaybetti. Mecidiye Mahallesi'nde dün gece 34 JD 3853 plakalı otomobil ile plakaları belirlenemeyen 2 otomobil arasında kovalamaca yaşandı. Otomobili, Karakaş Sokak'ta sıkıştıran diğer iki otomobilden inen kişiler, araca çapraz ateş açtı. Kurşunlara hedef olan otomobildeki Yavuz ve Harun Muratoğlu, olay yerinde öldü. 40 boş kovan bulunurken, kaçan saldırganların yakalanması için çalışma başlatıldı. 


</TEXT>
</DOC>
