<DOC>
<DOCNO> 347141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/30/son/soneko10.html </URL>
<DATE> 2005/05/30/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Piyasalar referandum sonucundan fazla etkilenmedi... 
</HEADLINE>
<TEXT>

     Fransa'daki AB anayasası referandumundan çıkan 'hayır' sonucunun piyasalar üzerindeki etkisi kısa sürdü. Borsa açılışın hemen ardından biraz düşüş kaydetti ancak 24 bin 138 puan seviyesinden gelen alımlarla günü 524 puanlık artışla tamamladı. Uluslararası piyasalarda avro, dolar karşısında yılın en düşük seviyesine indi. 
     Uzmanlar, piyasalardaki bu soğukkanlı hareketlerin referandumun beklentiler dahilinde 'hayır' ile sonuçlanmasına ve birkaç hafta öncesinden piyasada bu olasılığın fiyatlandırılmasına bağlıyorlar. 
     Borsanın 'beklentiler alınır gerçekler satılır' mantığı ile hareket ettiğini vurgulayan uzmanlar, bu nedenle Fransa'dan gelen 'hayır'ın piyasada etkili olmadığını kaydediyorlar. 
     Öte yandan AB kanadından gelen Türkiye'yi rahatlatan mesajlar da piyasalara olumlu yansıdı. 

     
</TEXT>
</DOC>
