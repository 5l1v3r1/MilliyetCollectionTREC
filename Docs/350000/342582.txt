<DOC>
<DOCNO> 342582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/14/son/sontur03.html </URL>
<DATE> 2005/05/14/ </DATE>
<TIME> 08.10 </TIME>
<AUTHOR>  </AUTHOR>
<HEADLINE>
İşten çıkarılma korkusu kaset yaptırdı 
</HEADLINE>
<TEXT>

     Hasan LEVENTOĞLU SEYDİŞEHİR Konya , DHA 

      BAŞBAKANLIK Özelleştirme İdaresi tarafından özelleştirme kapsamına alınan Seydişehir Eti Alüminyum Fabrikası'nda çalışan işçiler, işten çıkarılma kaygısı yaşarken yeteneklerine güvenenler ise yeni iş kolları aramaya başladı. 20 yıldır fabrikada işçi olarak çalışan Ahmet Yıldırım da kendisine gelir sağlayabilmek için yöresel türkü kaseti çıkardı. Sesine güvenen Ahmet Yıldırım'ın Er Meydanına Girende’ adlı kaseti özellikle işçiler arasında büyük ilgi gördü. 
     Kasetinde Öksüz Ozan Ahmet’ adını kullanan Ahmet Yıldırım, Fabrikamız özelleştirme kapsamına alındı ve birçok arkadaşım gibi ben de işten çıkarılma kaygısını yaşıyorum. Onun için işten çıkarıldıktan sonra da ailemi geçindirebilmek, gelir elde etmek amacıyla bu işe başladım. Sesime güveniyordum, arkadaşlarımın da yardımı ile kasetimi çıkardımö dedi. Müziğe ilgisinin çocuk yaşlarda başladığını da ifade eden Ahmet Yıldırım, şöyle dedi 
     Çocukluğumdan beri içimde şiire karşı aşırı bir sevgi vardı. Elime bir kitap geçtiği zaman, bütün sayfalarını tarardım, içinde şiir varsa onu okur, daha sonra kitabı okurdum. İlk olarak İlkokul 2'inci sınıfta, büyük halk ozanı Aşık Veysel'in Çiftçiler’ isimli şiirini ezberledim. İlkokul 3'üncü sınıfta ise 23 Nisan’ adlı ilk şiirimi yazdım. İlkokulu bitirdikten sonra, Konya sanayiinde Edebiyat ve şiirden uzak bir ortamda çalışmaya başladım. Ama bu uzaklaşmam şiir sevdamı köreltmedi. Konya da her yıl düzenlenen Aşıklar Bayramı'nı sürekli takip ettim. Yazdığım şiirleri bayrama katılan aşıklara gösterdim. Şiirlerimi beğenen ozanlar, Saz çalmamı önerdiler. Bunun üzerine 1990 yılında sazı elime aldım. O gün, bu gündür Konya Aşıklar Bayramı'na katılıyorum. Bunun yanı sıra Türkiye genelinde birçok yarışmaya katıldım ve sayısız ödüller aldım.ö 2003 yılı eylül ayında Selçuk Üniversitesi Edebiyat Fakültesi öğretim görevlisi Prof. Dr. Ali Berat Alptekin'in Benden Toprak İsteme’ adlı ilk şiir kitabını düzenlendiğini ve kitabının piyasaya sürüldüğünü de belirten Ahmet Yıldırım, 2004 yılı Aralık ayında, katıldığım ulusal bir TV programında okuduğum şiir ve türkülerden etkilenen kaset yapım firmalarından kaset çıkarma teklifi aldım. Bunun üzerine 2005 yılı Mayıs ayı başında 2 şiir ve 10 türküden oluşan Er Meydana Girende’ adlı kasetim piyasaya çıktı. Bu kasetin en büyük özelliği, ozanlık adına Seydişehir'den ilk kez birinin çıkmasıdırö diye konuştu. 
     İlkokul 3'üncü sınıftan bu yana 2 bine yakın şiir yazdığını anlatan Ozan Ahmet Yıldırım, yarışmalarda ise Dudak Değmez’, Atışma’, Koçaklama’, Güzelleme’ türkü dallarında başarı elde ettiğini sözlerine ekledi. 
     
</TEXT>
</DOC>
