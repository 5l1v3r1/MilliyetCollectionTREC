<DOC>
<DOCNO> 348895 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/04/son/soneko09.html </URL>
<DATE> 2005/06/04/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
10 kilo kuru soğan 1 YTL... 
</HEADLINE>
<TEXT>

     Tekirdağ’ın Şarköy İlçesi’nde, kış mevsiminde 10 kilosu 1.5 YTL’den satılan kuru soğanın fiyatı 1 YTL’ye düştü. 
     Soğan satıcısı Serdar İde, AA muhabirine yaptığı açıklamada, geçen yıl çok fazla kuru soğan satmalarına rağmen bu yıl satamadıklarını söyledi. 
     Önceki yıllar soğanı ihracat ederek tükettiklerini, fakat bu yıl ihracat olmayınca soğanın ellerinde kaldığını belirten İde, iç piyasada soğanı tüketme imkanı bulamadıklarını bildirdi. 
     Kış mevsiminde 1.5 YTL’ye satılan kuru soğanın 10 kilosunu şimdi 1 YTL’ye sattıklarını ifade eden İde, şöyle konuştu 
     "10 kiloluk soğanı 1 YTL’den vatandaşa satmamıza rağmen stoklarımızı tüketemedik. Zarar ediyoruz ama yeni ürün piyasaya çıktığı için mecburen satıyoruz. Ucuza vermediğimizde de mal elimizde çürüyecek. Önümüzdeki yıl da bu sorunu yaşarsak soğancılığı bırakmak zorunda kalacağız. Hükümetimizin bu konuda tedbir almasını ve sorunumuza çözüm bulmasını istiyoruz." Bu arada soğanın 1 kilosunu 10 YKR’den alma şansına kavuşan maddi durumu bozuk vatandaşlar, ucuz soğana akın etti. 
     
</TEXT>
</DOC>
