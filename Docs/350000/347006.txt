<DOC>
<DOCNO> 347006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/30/ekonomi/eko04.html </URL>
<DATE> 2005/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
UniCredito - HVB görüşmeleri bitiyor 
</HEADLINE>
<TEXT>


VİYANA Anka 

Yapı Kredi Bankası için Koç Holding'le ortaklık kuran İtalyan bankacılık grubu UniCredito'nun, Almanya'nın ikinci büyük bankacılık grubu HVB ile birleşme görüşmeleri tamamlanmak üzere. 
UniCredito'nun üst düzey bir yetkilisi, Avusturya'da yayınlanan Die Presse gazetesinde yayınlanan demecinde, HVB ile birleşmeye karar verdiklerini ve birleşme yolunda sadece birkaç çözülmesi gereken konunun kaldığını, bunların da yarınki görüşmede çözüleceğini söyledi. Pazar büyüklüğü açısından İtalya'nın en büyük bankası UniCredito ile aktif büyüklüğü açısından Almanya'nın ikinci büyük bankacılık grubu HVB'nin birleşmesinin, Doğu Avrupa'nın en büyük bankacılık grubunu yaratacağı belirtiliyor. 
UniCredito'nun, HVB'ye birleşme için yapacağı ödeme netlik kazanmazken, ekonomi gazetelerine göre rakamın 16 milyar euroya ulaşabileceği tahmin ediliyor. 


</TEXT>
</DOC>
