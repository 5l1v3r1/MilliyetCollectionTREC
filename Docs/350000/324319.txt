<DOC>
<DOCNO> 324319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/son/sondun12.html </URL>
<DATE> 2005/03/17/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Hizbullah silah bırakmıyor 
</HEADLINE>
<TEXT>

     Lübnanlı Şii Hizbullah grubu, ABD baskısı ve Suriye'nin asker çekmesine rağmen, silah bırakmayacağını duyurdu. 
     Hizbullah lideri Hasan Nasrallah, örgütün Al Manar televizyonuna yaptığı açıklamada, "silah bırakmayacağız, çünkü silahlı direniş israil saldırısına karşı durabilmenin en iyi yolu" diye konuştu. 
     ABD Başkanı George Bush, silah bırakması durumunda Hizbullah'ı politik bir oluşum olarak tanıyabileceklerini belirtmişti. ABD hükümeti, İsrail'e yönelik pek çok saldırıdan sorumlu tutulan Hizbullah'ı terörist bir örgüt olarak görüyor. 
     ABD yönetimi, Suriye'nin Lübnan'dan asker çekme kararı sonrası, Hizbullah'a yönelik silah bırakma baskısını da artırdı. Lübnan'da siyasi bir parti olan Hizbullah'ın parlamentoda vekilleri bulunuyor. 
     
</TEXT>
</DOC>
