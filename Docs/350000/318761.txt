<DOC>
<DOCNO> 318761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/26/yasam/axyas01.html </URL>
<DATE> 2005/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Entegre Türkler 
</HEADLINE>
<TEXT>


Financial Times, Almanya'daki Türk yıldızları örnek verip ikinci kuşak Türklerin başarısına dikkat çekti Bu asimilasyon değil, entegrasyon 

İSTANBUL DHA 

ALMANYA'DA kültürel hayata damgasını vuran Türklere geniş yer ayıran Financial Times gazetesi, Türklerin Almanya'daki entegrasyonunu, diğer ülkelere örnek gösterdi. Gazete haberinde, başrollerini Türk oyuncular Tim Seyfi ve Emrah Emre'nin paylaştığı 'İstekler Zamanı' adlı televizyon filminin başarısından yola çıktı. 

İlgiyle izleniyorlar 
ALMANLARIN, 1969'da maden ocağında çalışmak üzere Köln'e gelen bir Türk'ün, Berlin'de lüks bir İtalyan lokantasına uzanan öyküsünü dikkatle izlediğini yazan gazete, filmi, ikinci kuşak Türklerin Alman kültürüne katkılarının işaretlerinden biri olarak saydı. 

İşte o Türkler 
FİNANCİAL Times, en başarılı ikinci kuşak Türk temsilcileri arasında, Türk yönetmen Neco Çelik, Yazar Feridun Zaimoğlu, alternatif rap grubu Aggro Record'un kurucusu Halil Efe, stand-up sanatçısı Kaya Yanar, RTL2 televizyonu sunucusu Nazan Eckes, Viva müzik kanalı VJ'yi Gülcan Karahancı gibi isimleri örnek gösterdi. 


</TEXT>
</DOC>
