<DOC>
<DOCNO> 308977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/24/son/sontur44.html </URL>
<DATE> 2005/01/24/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Hırsız para yerine gitar ve CD'leri çaldı .. 
</HEADLINE>
<TEXT>

     Beşiktaş'taki bir çocuk yuvasından, bir gitar ile VCD ve CD'ler çalındı. 
     Ortaköy Portakal Yokuşu'ndaki 4 katlı Balböceği Çocuk Yuvası'nı işleten Deniz Yaman, tatil nedeniyle kapalı olan yuvaya gelerek kontrol etmek istedi. 
     Işıkların yanık durumda olduğunu fark eden Yaman, içeri girdiğinde yuvanın dağıtıldığını, kasadaki 130 milyon liranın yere atıldığını, eşi Mustafa Yaman'a ait bir gitar ile VCD ve CD'lerinin alındığını gördü. 
     Yaman'ın durumu bildirdiği polis, olay yerine gelerek incelemelerde bulundu. 
     Deniz Yaman, 3-6 yaş arası çocuklara yönelik işlettiği yuvadaki hırsızlığa çok üzüldüğünü belirterek, kasada duran paranın değil, eşine ait yaklaşık 700 milyon lira değerindeki gitar ile VCD ve CD'lerin alınmasına şaşırdığını bildirdi. 
     Yaman, bundan sonra yaşanabilecek hırsızlık olaylarını önlemek amacıyla kapı ve camlara alarm taktıracağını, girişe güvenlik kamerası yerleştireceğini sözlerine ekledi. 
     
</TEXT>
</DOC>
