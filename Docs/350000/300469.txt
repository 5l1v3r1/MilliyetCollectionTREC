<DOC>
<DOCNO> 300469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/24/son/sondun03.html </URL>
<DATE> 2004/12/24/ </DATE>
<TIME> 02.25 </TIME>
<AUTHOR>  </AUTHOR>
<HEADLINE>
Barzani Musul'daki olayla ilgimiz yok 
</HEADLINE>
<TEXT>

     Ramazan YAVUZ DHA 

KÜRDİSTAN Demokrat Partisi KDP , Bağdat Büyükelçiliği'ne giden 5 Türk güvenlik görevlisinin, Irak'ın Musul kentinde pusuya düşürülmesi olayı ile bir ilgilerinin bulunmadığını açıkladı. 
     Kuzey Irak'ın Erbil kentinde bulunan KDP bürosu tarafından geçen hafta pusuya düşürülerek 5 Türk güvenlik görevlisinin şehit edilmesiyle ilgili açıklama yapıldı. Terörizmden şimdiye kadar çok çektiklerini belirten KDP, olayla ilgilerinin bulunmadığını açıkladı. Açıklamada şöyle denildi 
     "Maalesef Musul'da saldırıya uğrayan 5 Türk polisi olay sonucunda şehit oldu. Ardından Türk ordusundan bir askeri yetkili ve bazı Türk medyası terörist olayın sorumluluğunu Kürt güçlerine yüklemek istiyorlar ve bazıları da direk olarak KDP'yi suçluyorlar. Biz şaşkınlıkla bu demeçleri izliyoruz. Aynı zamanda bu suçlamaların asılsız olduğunu üzerine basa basa vurguluyoruz. KDP her zaman terörizmi lanetlemiş ve bu yolda çok kurban vermiştir. Bu askeri yetkili ve medyalara sorumuz şu Musul'da her gün KDP Kürt peşmergelerinin karşılaştığı terörist olayları sonucunda katledilen ve satırlarla doğranması olayı kimin işi Bunlardan kim sorumlu Medya ve yetkililer suçlamaya girmeden önce olayın aslını öğrenip konuşmalıdırlar.'' 
     
</TEXT>
</DOC>
