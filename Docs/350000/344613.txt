<DOC>
<DOCNO> 344613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/21/son/sonspo26.html </URL>
<DATE> 2005/05/21/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Efes Pilsen 87 - Fenerbahçe 78 
</HEADLINE>
<TEXT>

     Türkiye Basketbol Ligi play-off yarı final serisi 2. maçında Efes Pilsen, Fenerbahçe’yi 87-78 yenerek, seride 2-0 öne geçti. 
     Karşılaşmanın ilk dakikalarında Efes Pilsen’de Domercant ve Solomon’un basketlerine Fenerbahçe Ömer ile karşılık verince, 2. dakika 5-5 berabere geçildi. Bu dakikadan sonra pota altında Nikoliç ile etkili olan lacivert-beyazlılar, farkı açmaya başladı. Fenerbahçe’nin alan savunması da rakibini durduramayınca Efes Pilsen, ilk periyodu 11 sayı farkla 32-21 önde tamamladı. 
     İlk periyotta Nikoliç 15 sayı kaydetti. Efes Pilsen, ikinci periyodun başında 11. dakikada Ender’in 3 sayılık basketiyle farkı 15 sayıya kadar 36-21 çıkardı. Bu dakikadan sonra Ömer ve Edwards ile sayı üreten Fenerbahçe, 5 dakika içinde 16-4’lük bir seri yakalayarak 16. dakikada farkı 3 sayıya 40-37 indirdi. Efes Pilsen, Domercant’ın basketleriyle farkın kapanmasına izin vermedi ve devreyi 51-45 önde tamamladı. Karşılaşmanın ilk yarısında lacivert-beyazlılar, ribauntlarda rakibine 19-10 üstünlük kurarken, 9’da 7 üç sayılık isabetle yüzde 78 oynadı. Fenerbahçe ise 11’de 3 üç sayılık isabet ile düşük bir yüzdeyle yüzde 27 oynadı. 
     Maçın 3. periyodunda Ömer, Erdal ve Edwards’ın basketlerine, Nikoliç, Ermal ve Domercant ile karşılık veren Efes Pilsen, bu periyodu da 72-68 önde kapadı. Karşılaşmanın son periyodunda 33. dakika için Fenerbahçe, Salyers’in 3 sayılık basketiyle 73-72 öne geçti. Ancak bu dakikadan sonra iyi savunma yapan Efes Pilsen, rakibine 5 dakika sayı imkanı vermezken, Kaya, Prkacin, Solomon ve Nikoliç’in sayılarıyla 38. dakika içinde 10 sayılık üstünlük 83-73 yakaladı ve karşılaşmadan 87-78 galip ayrılarak, seride durumu 2-0 yaptı. 
     Efes Pilsen, rakibine ribauntlarda da 37-25’lik üstünlük kurdu. İki takım arasında serinin 3. maçı 23 Mayıs Pazartesi günü yine Abdi İpekçi Spor Salonu’nda yapılacak. 
     Öte yandan, karşılaşmanın son dakikalarında bu taraftarlarla, basın tribünün arkasındaki Efes Pilsenli taraftarlar arasında sözlü tartışmalar oldu. Maçın bitimiyle birlikte bazı Fenerbahçeli taraftarlar Efes Pilsen taraftarlarının bulunduğu tribüne gitmeye çalışırken, güvenlik güçleri taraftarlara engel olmaya çalıştı. Efes Pilsen taraftarlarını tribünlerden çıkarmaya çalışan güvenlik güçleriyle bazı taraftarlar arasında arbede yaşandı. 
     

Salon Abdi İpekçi. Hakemler Memduh Öget xx, Serkan Emlek xx, Ozan Çakar xx. Efes Pilsen Solomon xxx 15, Domercant xxx 20, Mustafa xx, Ermal xx 4, Nikoliç xxx 24, Cenk xx 5, Prkacin xx 4, Ender xx 3, Kaya xxx 12. Fenerbahçe Mrsiç xx 5, Ömer xxx 21, Erdal xx 13, Edwards xxx 17, Salyers xx 11, Harvey xx 5, Rasim x, Emre x 2, Barış x 4. 1. Periyot 33-21. Devre 51-45. 3. Periyot 72-68. 5 Faulle Çıkanlar 37.40 Prkacin, 38.13 Ermal Efes Pilsen .      

     
</TEXT>
</DOC>
