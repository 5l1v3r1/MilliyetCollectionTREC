<DOC>
<DOCNO> 330668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/06/son/sondun12.html </URL>
<DATE> 2005/04/06/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Babasının ölüm haberi Prens Albert'e sabah verildi 
</HEADLINE>
<TEXT>

     Monaco Prensi Rainier, bu sabah yerel saatle 06.35'te 81 yaşında öldü. Rainier, 56 yılla, ''Avrupa'nın en uzun süre tahtta kalmış hükümdarı'' unvanını da beraberinde götürdü. 
     Monaco Sarayı'ndan yapılan resmi açıklamaya göre, kalp hastalıkları hastanesinde ölen Rainier, uzun süre akciğer, kalp ve böbrek rahatsızlıklarına direndi. 
     Doktorlar, Prenslik yönetimini üstlenen Rainier'nin oğlu Prens Albert'i, saat 6.00'da telefonla arayarak, babasının ölümün an meselesi olduğunu bildirdiler. 
     Ünlü Amerikalı film yıldızı Grace Kelly 1929-1982 ile 1956'da yaptığı evliliğiyle dünya basınında yıllarca hakkında yazılan Rainier'nin görevini, oğlu Prens Albert 47 geçen hafta üstlenmişti. 
     Rainier-Kelly evliliğinden Albert'in iki ablası Prenses Caroline Louise Marguerite ile Prenses Stephanie Marie Elisabeth bulunuyor. 
     Rainier, 59 yıldır tahtta olan Tayland Kralı ''9. Rama'' Bhumibol Adulyadej'in ardından ''en uzun süre krallık yapan kişi'' unvanına sahip. 
     Rainier'nin eşi eski Hollywood yıldızı Kelly, 1982'de Güney Fransa'nın virajlı sahil yollarındaki trafik kazasında hayatını kaybetti. 
     Rainier, sporcu ve mahcup kişiliğiyle sevilen bir liderdi. 
     
</TEXT>
</DOC>
