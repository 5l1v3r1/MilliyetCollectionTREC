<DOC>
<DOCNO> 315609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/16/siyaset/axsiy01.html </URL>
<DATE> 2005/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Astronot bakandan uzayda yaşamın tarifi 
</HEADLINE>
<TEXT>


Astronot olan Fransız Bakan Haignere, uzayı şöyle anlattı Dünyanın etrafını her gün 16 kez dönüyorduk. Boğaziçi'nde bir gün içinde 16 kez gündoğumunu izlemek gibi güzel bir his. 

Utku Çakırözer 


Fransa'nın ilk kadın astronotu olan AB İşlerinden Sorumlu Bakanı Claudie Haignere, uzayda yaşamı "Boğaz'da gündoğumunu 16 kez seyretmeye" benzetti. 
Uzaya 1996'da gönderilen, 2001'deki yolculuğunda ise Uluslararası Uzay İstasyonu'nda kalan ilk Avrupalı kadın unvanını kazanan Haignere, izlenimlerini Dışişleri Bakanı Abdullah Gül'e anlattı. 
İnsanoğlunun uzay macerasını ve uzay istasyonuna yapılan seyahatleri "genç nesiler için rüyanın parçası" olarak tanımlayan Haignere, "Uzay istasyonunda yaşamak bilim kurgu filmlerindeki gibi bir şey. İstasyon her gün dünyanın etrafını 16 kez dönüyor. Nasıl bir his olduğunu size Türkiye'den bir örnekle şöyle tarif edebilirim Boğaziçi'nde bir gün içinde 16 kez gündoğumunu izlemek gibi güzel bir his" dedi. 
Claudie Haignere, Türkiye'nin Avrupa Birliği sürecine, Fransa'da temmuz ayında yapılacak AB Anayasası referandumundan sonra daha somut destek vereceklerini söyledi. 
Haignere'nin, "Adada Rumlarla görüştüm. Sizden jest bekliyorlar" sözlerine ise olumsuz yanıt veren Dışışleri Bakanı Abdullah Gül, "Çözüme 'hayır' diyen Rumlar. Top bizde değil, onlarda" yanıtını verdi. 



</TEXT>
</DOC>
