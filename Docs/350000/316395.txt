<DOC>
<DOCNO> 316395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/18/son/sondun53.html </URL>
<DATE> 2005/02/18/ </DATE>
<TIME> 21.14 </TIME>
<AUTHOR>  </AUTHOR>
<HEADLINE>
Irak'ta Endonezyalı gazetecilerin kaçırılmasını "Mücahit Ordusu" üstlendi 
</HEADLINE>
<TEXT>

     El Cezire televizyonu, Irak'ta 2 Endonezyalı gazetecinin kaçırılması olayını daha önce adı duyulmamış ''Mücahit Ordusu'' adlı bir örgütün üstlendiğini duyurdu. 
     Rehinelerin görüntülerinin yer aldığı video banttan kesitler de gösterilen habere göre, örgüt üyeleri Endoneyza hükümetinden ''bu iki gazetecinin hangi görevle Irak'a geldiğini açıklamasını'' istedi. 
     Haberde, örgütün, Endonezya hükümetinin yanıt vermemesi halinde rehinelerin güvenliğinden sorumlu olmayacaklarını ifade ettiği de kaydedildi. 
     Video bantta, biri erkek biri kadın olan gazeteciler, kameraya pasaportlarını gösterirken görülüyor. 
     Endonezyalı gazeteciler, kiralık bir araçla Amman ile Bağdat yolunda ortadan kaybolmuştu. 
     
</TEXT>
</DOC>
