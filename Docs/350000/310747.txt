<DOC>
<DOCNO> 310747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/30/son/sondun37.html </URL>
<DATE> 2005/01/30/ </DATE>
<TIME> 23.22 </TIME>
<AUTHOR>  </AUTHOR>
<HEADLINE>
Irak'ta seçimler ve darbeler 
</HEADLINE>
<TEXT>

     Irak, Amerikan ve koalisyon güçlerinin denetimi altında 50 yıl aradan sonra ilk kez çok partili yeni bir dönem için sandık başına gitti. 
     Irak'ın yakın tarihindeki çok partili parlamenter deneyim, kısa başlıklarla şöyle gelişti 
     1932 İngiliz manda rejiminin sona ermesiyle Irak bağımsız oldu. 
     14 Şubat 1958 Kral Faysal ve Ürdün Kralı Hüseyin, yeni bir Arap Federasyonu için, ülkelerinin birliğini ilan etti. 
     5 Mayıs 1958 Genel seçimleri, hükümet yanlısı ve federasyon yanlısı adaylar kazandı. 
     14 Temmuz 1958 Askeri darbeyle Haşimi hanedanı devrildi. Kral Faysal ve Başbakan Nuri El Said öldürüldü. General Abdülkerim Kasım liderliğinde cumhuriyet ilan edildi. 
     1 Ağustos 1958 Arap Federasyonu askıya alındı. 
     Şubat 1963 Baasçılar ve Arap milliyetçiliği yandaşları iktidarı ele geçirdi. Abdüsselam Arif devlet başkanı oldu. 
     29 Nisan 1964 Yeni anayasa, devlet başkanının Devrim Komuta Konseyi tarafından seçilmesi yetkisini verdi. 
     20 Temmuz 1968 Baas ve Arap milliyetçiliği yanlısı bir darbeyle Arif devrildi, yerine Ahmed Hasan El Bekr getirildi. 
     Kasım 1969 Saddam Hüseyin, Devrim Komuta Konseyi'ne katılarak, başkan yardımcısı oldu. 
     16 Temmuz 1979 Bekr'in istifasının ardından Saddam Hüseyin devlet başkanı oldu. 
     20 Temmuz 1980 1958'den sonra yapılan ilk parlamento seçimlerinde Baasçılar 250 sandalyeli Ulusal Meclis'te 187 sandalye kazandılar. 
     Ocak 1984 Parlamento seçimlerinde Baasçılar yüzde 73 oy aldı. 
     25 Temmuz 1988 Saddam Hüseyin, parlamento seçimlerini erteledi. 
     Mart 1991 Saddam, çok partili sisteme geçilmesi sözü verdi, ancak daha sonra Baas Partisi'nin öncü rolünün son bulmayacağını açıkladı. 
     15 Ekim 1995 Saddam, tek adaylı devlet başkanlığı referandumundan yüzde 99 oy aldı. 
     24 Mart 1996 Baas Partisi, parlamento seçimlerinde egemen oldu, tüm adaylar Baas ilkelerine bağlılık sözü ettiler. 
     15 Ekim 2002 Saddam, tek adaylı devlet başkanlığı referandumunu yeniden 7 yıllığına kazandı. 
     9 Nisan 2003 Amerikan güçleri Saddam'ı devirerek Bağdat'a girdiler. 
     30 Ocak 2005 Anayasayı hazırlayacak olan kurucu nitelikteki geçici Ulusal Meclis için halk sandık başına gitti. 
     
</TEXT>
</DOC>
