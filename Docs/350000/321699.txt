<DOC>
<DOCNO> 321699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/08/siyaset/siy05.html </URL>
<DATE> 2005/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiçek Polisi anlayışla karşılamalı 
</HEADLINE>
<TEXT>


ANKARA Milliyet 


Adalet Bakanı Cemil Çiçek, önceki gün İstanbul'da düzenlenen gösterilerde, kadınlara biber gazıyla müdahale eden polisleri anlayışla karşılamak gerektiğini söyledi. Çiçek, "Avrupa'da polis, küreselleşme karşıtlarını çiçekle karşılamıyor" dedi. 
Çiçek, Türkiye'de herkesin yasalar çerçevesinde toplantı ve gösteri yürüyüşleri yapma hakkı bulunduğunu ifade etti. Mevcut bazı kısıtlamaları ortadan kaldırdıklarını belirten Çiçek, şöyle devam etti "Zaman zaman bu toplantıların çerçevesi dışına çıkılmakta, kanunsuz eylemlere imk n verilmektedir. Dünyanın her yerinde kanunsuz eylemler söz konusu olduğunda belli bir yere kadar onu anlayışla karşılarsınız. SEKA'da olduğu gibi... Orada da kanunsuzluk ve fiili bir durum var. Anlayışla karşılıyoruz, sabır da gösteriyoruz ama bazen bu sabrın sınırının zorlandığı durumlar oluyor. Bu görüntüleri arzu etmiyoruz. Güvenlik güçleri bu konulara toleransla yaklaşıyor. Kimse bu anlamda güvenlik güçlerine haksızlık yapmamalı. Ancak hırsızın da kabahatinin olduğunu sizin de görmeniz lazım." 



</TEXT>
</DOC>
