<DOC>
<DOCNO> 317560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/22/son/sonsiy06.html </URL>
<DATE> 2005/02/22/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Bahtiyar Talabani 'Teröristler Kerküklülerle beraber oy kullandı' 
</HEADLINE>
<TEXT>

     Can HASASU KERKÜK, DHA 
     

      IRAK Kürdistan Demokratik Partisi KDP Kerkük Enformasyon Sorumlusu Bahtiyar Talabani, Irak'taki genel seçimler sırasında Kerkük'te alınan yoğun güvenlik önlemlerinin teröristlere eylem fırsatı vermediğini söyledi. Şiddet eylemi yapamayan teröristlerin taktik değiştirerek Kerküklülerle birlikte oy kullandığını ve demokratik süreci demokrasi' ile baltama yolunu seçtiklerini savunan Talabani bu yeni oluşuma dikkat çekti. 
     Seçimler sonrası durumu ve muhtemel hükümet senaryolarını DHA'ya değerlendiren Bahtiyar Talabani, gerek Şii kanattan gerekse de geçici Başbakan Eyat Allavi'nin Irak listesinden kendilerine koalisyon teklifleri geldiklerini belirterek, bu teklifleri değerlendirirken devlet başkanlığı ve Kerkük meselelerini ölçüt aldıklarını vurguladı. 
     
     TALABANİ'NİN DEVLET BAŞKANLIĞINDA HEM FİKİRİZ 
     Kürt tarafının Kürdistan Yurtsever Birliği KYB lideri Celal Talabani'nin devlet başkanlığına aday gösterilmesi konusunda mutabık olduğunu hatırlatan Bahtiyar Talabani, Kerkük konusunda geçici anayasanın 58'inci maddesinde öngörüldüğü gibi yerleşimci Araplar sorununun çözülmesini istediklerini belirtti. Adil Abdülmehdi, Ahmet Çelebi ve Dava Partisi lideri İbrahim Caferi'nin Şiilerin muhtemel başbakan adayları olduğunu ifade eden KDP yetkilisi, Ahmet Çelebi'ye şans tanımıyor. Talabani'ye göre ABD Şii karekterli bir hükümete ihtiyatlı yaklaşsa da, seçim sonuçları Şiilerin hükümet oluşturma şansını daha yüksek kılıyor. 
     
     "BARZANİ DAHA TUTARLI" 
     Daha önceleri ofisinde çalıştığı Celal Talabani'nin akrabası olan Bahtiyar Talabani, KDP saflarına geçişini Türkiye'nin bölge politikasını değerlendirirken anlatıyor "Gerek Türkiye konusunda, gerekse diğer söylemlerinde Mesut Barzani'yi KDP lideri daha net buluyorum. Net ve tutarlı. Burada ne söylüyorsa Türkiye'de de onu söylüyor. KDP'de Kürtlerin çıkarı parti çıkarının üzerinde tutulur." 
     
     HILLARY CLINTON'DAN CAFERİ UYARISI 
     Öte yandan yarın Irak'ı ziyaret etmesi beklenen Amerikalı senatör Hillary Cilinton, 'Şii İran yönetimiyle yakın ilişki içinde olan' İbrahim Caferi'nin başbakanlık koltuğuna oturmasının 'endişe verici' bir durum olacağını iddia etti. 
     
</TEXT>
</DOC>
