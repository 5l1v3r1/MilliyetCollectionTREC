<DOC>
<DOCNO> 310800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/30/son/sonspo20.html </URL>
<DATE> 2005/01/30/ </DATE>
<TIME> 21.10 </TIME>
<AUTHOR>  </AUTHOR>
<HEADLINE>
Fener farkı kaçırdı... 2 - 0 
</HEADLINE>
<TEXT>

     Birinci Süper Futbol Ligi'nde Fenerbahçe, Çaykur Rizespor karşısında ilk yarıyı 1-0 önde kapadı. 
     Fenerbahçe, ikinci yarıda bulduğu golle Çaykur Rizespor'u 2-0 yendi. 
     
     İLK YARI 

     4. dakikada Zafer'in ceza alanı dışından şutunda, kaleci Rüştü topu kornere çeldi. 
     8. dakikada Çaykur Rizespor ceza alanı içinde oluşan karambolde Alex'in röveşata vuruşunda, top yandan auta gitti. 
     13. dakikada Aurelio'nun ceza alanı dışından vuruşunda, meşin yuvarlak yandan auta çıktı. 
     18. dakikada Luciano'nun pasıyla ceza alanına giren Serhat, Kürşat'ın müdahalesiyle yerde kaldı. Bu pozisyonda orta hakem Erol Ersoy, yardımcı hakem Birol Budan'ın uyarısıyla penaltı noktasını gösterdi. 19. dakikada penaltı atışını kullanan Alex, Zdravkov'un müdahalesine karşın meşin yuvarlağı filelere göndererek, takımını 1-0 öne geçirdi. 
     21. dakikada orta alandan atılan uzun topla sağ çaprazda buluşan Zafer, kalesini terkederek ceza alanı dışına dek çıkan Rüştü'yü geçtikten sonra meşin yuvarlağı ceza alanı sağ çarprazından boş kaleye doğru gönderdi. Kaleye paralel giden topa arka direkte Önder ile birlikte hamle yapan Okan, meşin yuvarlağı auta attı. 
     29. dakikada Ünal'ın ceza yayı dışından sert şutunda, top yandan auta gitti. 
     Kalan dakikalar başka gol getirmedi ve ilk yarı 1-0 Fenerbahçe'nin üstünlüğüyle sona erdi. 
     
</TEXT>
</DOC>
