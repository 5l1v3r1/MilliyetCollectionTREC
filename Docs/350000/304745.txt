<DOC>
<DOCNO> 304745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/08/son/sonyas02.html </URL>
<DATE> 2005/01/08/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Cameron Diaz evleniyor... 
</HEADLINE>
<TEXT>

     Ünlü aktris Cameron Diaz ile tanınmış şarkıcı Justin Timberlake nişanlandı. 
     Sun'ın haberine göre, 2005 yılı sinema ve müzik dünyasının ünlülerine uğurlu geldi. Yeni yılın ilk günlerinde nişanlanan Jude Law-Sienna Miller ve Heidi Klum-Seal çiftlerine yenileri katıldı. 
     ''Charlie'nin Melekleri'' filminin ünlü güzeli Cameron Diaz ile bir küskün bir barışık olduğu Justin Timberlake yılbaşında nişanlanma kararı aldı. 
     23 yaşındaki Timberlake'in yılbaşında yaptığı romantik evlenme teklifini kabul eden 32 yaşındaki Diaz yıl içinde de dünyaevine girmeyi planlıyor. Büyük elmas taşlı nişan yüzüğünü parmağına takan Diaz'ın çok mutlu olduğu gözlendi. 
     İngiliz aktör Hugh Grant ile uzun yıllar nişanlı kaldıktan sonra yollarını ayıran, daha sonra film yapımcısı Steve Bing'den bir çocuk sahibi olan, ancak çocuğunu ancak DNA testleriyle güç bela babasına kabul ettiren ünlü top model ve oyuncu Liz Hurley'nin de nihayet yüzü güldü. 
     Hurley'nin 39 multimilyoner işadamı Arun Nayar 40 ile evlenmeye karar verdiği belirtildi. 
     
</TEXT>
</DOC>
