<DOC>
<DOCNO> 300247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/23/son/sonsiy06.html </URL>
<DATE> 2004/12/23/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Bakan Şener, Baykal'ı ziyaret etti, ''Evet Erol Evcil ile görüştüm'' dedi 
</HEADLINE>
<TEXT>

     HP'nin istifaya davet ettiği Başbakan Yardımcısı ve Devlet Bakanı Abdüllatif Şener, CHP Genel Başkanı Deniz Baykal'a Erol Evcil'le görüşmesinin "gizli" olmadığını söyledi. Baykal, Şener'e "Biraz daha dikkatli olun" önerisinde bulundu. 
     Şener, dün akşam saatlerinde CHP Genel Merkezi'nde Baykal'a ani bir ziyaret gerçekleştirdi. CHP'nin Merkez Yürütme Kurulu MYK toplantısının ardından yapılan görüşme yaklaşık 1.5 saat sürdü. 
     Edinilen bilgiye göre, görüşmede CHP Grup Başkanvekili Haluk Koç'un geçtiğimiz günlerde gündeme getirdiği Şener ile Evcil görüşmesi konuşuldu. Görüşmede, Nesim Malki cinayetinin azmettiricisi olduğu belirtilen Evcil hakkındaki hukuki ve yargı sürecinin devam ettiğini kaydeden Şener, Evcil ile yaptığı görüşmede yanında bürokratlarının da yer aldığını söyledi. Şener, "Görüşmemiz gizli bir görüşme değildi. Yanımda bürokratlarım da vardı. Görüşme kayıtları poliste de vardır" dedi. 
     Şener ayrıca, Sivas Demir Çelik Fabrikaları'nın Kentbank'a borcunun bulunduğunu, Kentbank'ın kapatılması nedeniyle TMSF'nin alacağını tahsil için fabrikaya talip olanlarla görüştüklerini aktardı. 
     Görüşmede Baykal'ın da Şener ve Evcil görüşmesinin kamuoyunda yanlış anlaşılmalara yol açabileceğine dikkat çektiği ve "Biraz daha dikkatli olun" önerisinde bulunduğu öğrenildi. 
     
</TEXT>
</DOC>
