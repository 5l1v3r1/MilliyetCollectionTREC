<DOC>
<DOCNO> 312746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/05/son/sonyas06.html </URL>
<DATE> 2005/02/05/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Dünyanın en ünlü karnavalı başladı Rio bu sene yağmurlu... 
</HEADLINE>
<TEXT>

     Rio Karnavalı, Kral Momo tarafından açıldı ve beş gün sürecek çılgınlıklar için başlama işareti verildi. 
     Karnaval boyunca kenti sembolik olarak yönetecek olan Kral Momo, belediye binasında kentin anahtarını alıp karnavalı başlatırken, karnavalın 'barış ve huzur içinde' geçmesini ve 'dünyanın en iyi karnavalı' olması dileğinde bulundu. 
     
     Kral zayıfladı 

     Güvenliği 31 bin polis tarafından sağlanacak karnavalın bu yılki açılış töreninde, yedi at tarafından çekilen arabayı, 1930'lu yıllardan kalma üç Ford marka araç izlerken, Kral Momo'nun geçen yıllara nazaran daha az kilolu olduğu görüldü. 
     Kurallara göre, Kral Momo rolünü oynayanların en az 130 kilo ağırlığında olması gerekiyor. Ancak Rio Belediye Başkanı Cesar Maia, geçen yıl, bu rolü oynayacak kişinin kilosunun en az 90 olması kararını almıştı. 
     
     Yağmur engel değil 

     Rio Karnavalı boyunca sambacı kızlar bir yıldır hazırladıkları gösterilerini sergileyecek. Ancak organizatörler bu yıl biraz endişeli. Zira tahminlere göre karnaval süresince Rio'da hava yağmurlu olacak. 
     Buna rağmen karnaval için çoğu turist onbinlerce kişinin Rio'ya akın etmesi bekleniyor. 
     
</TEXT>
</DOC>
