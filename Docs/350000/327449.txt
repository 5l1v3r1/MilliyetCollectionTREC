<DOC>
<DOCNO> 327449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/27/guncel/gun90.html </URL>
<DATE> 2005/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Tiplemeler... 
Uçak Tiplemeleri... 

1 İlgi paratonerleri... Bunlar, 150 yolcu arasında derhal fark edilirler. Gelmeden önce hazırlanmışlardır. Selami Şahin'den iyi olmasın, ön, yan, arka dinlemez, espriyi patlatırlar. Daima yüksek sesle konuşurlar. Hiçbir şey bulamasalar, kafalarının üzerinden inen ve uçuş bilgileri veren ekrandan şikayet ederler. Olmadı, o ekrana şekil yaparlar, elleriyle kapatırlar. Bir enteresanlardır. Etkili menzilleri içindeki 10'ar sıraya ciddi rahatsızlık verirler. 
2 Espri küpleri... Uçak kalkmadan önce, hostesler bilgileri verirken harekete geçerler. "Acil çıkışlarımız önde, yanda..." diye klasik bir anons yapılırken, hostesler de kollarıyla çıkışları gösterirken sadece onların duyabileceği sesle, "sessiz sinema" oynarlar. 2 dakika boyunca bunu devam ettirirler. "Şey olmasın, paralel kesişme, hay Allah, bilemedik mi, nıhahaha..." şeklinde efektler çıkararak çok eğlenirler. Herkesin de eğlendiğini sanmak gibi saçma bir düşünce yapıları vardır. Uçağın en çekilmezleridirler... 
3 Memnuniyetsizler... Aslında kendilerini "Business Class" hissederken, ekonomik koltuklarda oturmanın acısını etraflarından çıkarırlar. Bilet alınca uçağı da aldıklarını sanmak gibi kötü bir huyları vardır. Önce, havaalanından şikayetle başlarlar. İkram edilen hiçbir şeyi beğenmezler. Kahve soğuk, sandviç bayat ve küçük, servis berbattır. Şikayet dilekçesini bir de sözlü olarak hem hosteslere, hem de bağırdıkları için tüm ortama duyururlar. Bazen işi iyice abartırlar, iner inmez tutuklananlarına rastlanmıştır... 
4 Aslan Yürekli Richardlar... Çok korkarlar. Ama binmek zorundadırlar. O yüzden hiç korkmadıklarını cümle aleme ispatlamak gibi bir çabaları vardır. "Korkuyor musunuz, hiç korkmayın " diye girerler olaya. Uçakların en güvenli araçlar olduğundan bahisle, kaza oranlarından en baba istatistiklere, her bilgiyi alabilirsiniz onlardan. Ufak bir türbülansta bet beniz atmak suretiyle ele verirler kendilerini. Ama hemen akabinde "Korktunuz di mi Korkmayın Türbülanslar, yani ani ve değişken hava akımlarının oluşturduğu bu sarsıntılar..." diye devam ederler... 
5 Koltuğu tekmelenesiciler... Biner binmez tuvalete gitmek isterler. Heyecandan mıdır, yoksa fırsat mı bulamamışlardır bilinmez. Uçağın kalkmasını beklemeleri gerektiğini öğrendikten sonra yerlerine gidip koltuklarını arkaya yatırırlar. Bir uyarı da buradan gelir, çünkü o da yasaktır. Kalktıktan sonra önce tuvalet, sonra da koltuğu yatırırlar. Arka koltuktaki eleman bardağını koyabileceği uygun bir açı bulamadığı için mecburen kokteyl havasında içer sıvısını. Uçağın lastikleri yere değdiği anda kapıya doğru hücum ederler. Bir telaş, bir kabına sığamamazlık. Nedir dertleri, çözemen .. 

Asıl üzüldüğüm, o kadınla Monica'yı kastediyor ilgili haberler arasında, ABD ekonomisinin en iyi dönemini yaşadığının kaynayıp gitmesidir. Yazık... 
Bill Clinton 

Mini Test 
Kendinizle barışık mısınız 

Evde yalnız, miskin miskin oturuyorsunuz. Kapı çalıyor, açıyorsunuz. Gelen kişi "Ben senim" diyor. Meğer kendiniz gelmişsiniz... Tuhaf bir durum ama öyle. Ne yaparsınız 
1 Kovarım. 
2 İçeriye davet edip 5-10 yıl önce yaptığı hayatınızı değiştiren hatayı hatırlatır ve çok pis döverim. 
3 Yanıma alıp zor ve zahmetli işleri ona yaptırırım ki eğlenceli ve zevkli işlere daha çok zamanım olsun. 
4 "Gel sen biraz takıl bu hayata" deyip komple bütün işleri ona yaptırıp uzaklara giderim. 
5 İyi para veren bir şirkete denek olarak satarım, aldığım parayla mutlu ve huzurlu bir hayat yaşarım. 
"Evet"leri toplayıp aşağıdan değerlendirin. 
0-1 Kendinizle barışıksınız. 
2-3 Kendinizle barışık değilsiniz. 
4-5 Ne olduğunuz belli değil, siz kendiniz bile değilsiniz 


</TEXT>
</DOC>
