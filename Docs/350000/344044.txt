<DOC>
<DOCNO> 344044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/19/son/sontur17.html </URL>
<DATE> 2005/05/19/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
"Ölü numarasıyla hem tecavüzden hem ölümden kurtuldum" 
</HEADLINE>
<TEXT>

     Şenol AYDIN GEBZE Kocaeli , DHA 

      KOCAELİ’nin Gebze İlçesi’nde minibüsüne bindiği 27 yaşındaki Feridun Güneş'in kendisine tecavüze kalkıştığını iddia eden 24 yaşındaki N.C., Ona karşı direndim, yumruk yumruğa kavga ettim. daha sonra ölü numarası yaparak hem tecavüzden hem de ölümden kurtuldumö dedi. 
     Gebze Devlet Hastanesi’nde tedavisi devam eden N.C., başından geçenleri DHA'ya anlattı. Aynı mahallede oturan döküm atölyesi sahibi Feridun Güneş'in, durakta beklediği sırada önünde durarak Mahalleye gidiyorum, hadi bin, boşuna beklemeö dediğini söyleyen N.C. uğradığı saldırıyı şöyle anlattı 
     Beni arabaya aldıktan sonra cinsel ilişki teklifinde bulundu. Ben de kendisini tersledim. Bunun üzerine beni dövmeye başladı. Bir taraftan o beni döverken ben de ona yumruklarımla karşılık verdim. Saçlarımdan tutup yüzümü arabanın torpidosuna defalarca çarptı. Ama ben karşılık vermekten vazgeçmedim. Bu esnada kafama levye ile vurduğunu hatırlıyorum.ö Kendine geldiğinde Feridun Güneş’in telefonla konuştuğunu söyleyen N.C, Telefondaki kişiye Onu öldürdüm. Arabam arıza yaptı. Gelin beni alın’ diyordu. Bana küfür de ediyordu. Ben ise telefon konuşmasından sonra başka kurtuluşum olmadığını düşünerek ölü numarası yapmaya başladımö dedi. 
     Birkaç dakika sonra gelen çekicinin minibüsü alarak başka bir yere götürdüğünü söyleyen N.C. şöyle devam etti 
     Burada beni minibüsten aşağı atarak tekmelemeye başladı. Öldüğümden tam emin olmak için boğazımı var gücü ile bir süre sıktı. Ben de başka çarem olmadığı için ses çıkarmadım, ölü numarasını sürdürdüm. Ondan sonra da elbiselerimi çıkardı ve üzerimdeki ziynet eşyalarımı ve cep telefonumu aldı. Daha sonra beni bir çuvala koyarak bir çukura yuvarladı, üzerime bir miktar toprak ve taş atıp gitti. 
     Bir süre bekledikten sonra Feridun Güneş'in gittiğine emin olduğunu söyleyen N.C., çuvaldan çıkmak için uzun uğraş verdiğini belirtti. Ağzının sürekli kanadığını, nefes almakta güçlük çektiğini anlatan N.C., Bu sırada aklıma iç çamaşımdaki metal tel geldi. Bu telle çuvalı kesmeye başladım. 3 saat sonra çuvaldan çıkarak köye gittim. Sabah ezanı okunuyordu. Birkaç evin kapısını çaldım. Çıplak olduğum için beni içeri almadılar. En sonunda yaşlı bir çift beni içeri alıp jandarmaya haber verdi. Ardından beni hastaneye kaldırdılarö dedi. 
     Feridun Güneş’e en ağır cezanın verilmesini isteyen N.C. psikolojik tedavi görmeye başladı. Uğradığı şiddetten dolayı başında, boğazında, kol ve bacaklarında, sırtında ve göğsünde yara ve morluklar bulunan N.C.'ye bir yandan da serum tedavisi uygulanıyor. 
     
</TEXT>
</DOC>
