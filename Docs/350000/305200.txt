<DOC>
<DOCNO> 305200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/10/son/sontur04.html </URL>
<DATE> 2005/01/10/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Profesörün öldürülmesi infaz hatasıymış 
</HEADLINE>
<TEXT>

     Ali Koray UZUN - Enis YILDIRIM DHA 

Profesör Güner ve oğlunu, bir gün sonra aynı mahallede bir başkasını öldüren zanlıların yanlışlıkla’ kurşunladığı kesinleşti. 
     TRABZON’da öldürülen Karadeniz Teknik Üniversitesi KTÜ öğretim üyesi 41 yaşındaki Prof. Dr. Saadettin Güner ve 3 yaşındaki oğlu Selçukhan’ı, bir gün sonra aynı mahallede 31 yaşındaki Engin Bayramoğlu’nu öldüren zanlıların yanlışlıkla’ katlettiği kesinleşti. 
     Trabzon Valisi Hüseyin Yavuzdemir, iki cinayetin de büyük ölçüde çözüldüğünü söyledi. Engin Bayramoğlu’nun intikam için öldürüldüğünü ve zanlıların saptandığını söyleyen Vali Yavuzdemir, İki zanlı en kısa sürede yakalanacak. Bu konuda çalışmalar sürüyor. Bu iki şüphelinin Prof. Dr. Saadettin Güner’in arabasında da parmak izleri bulundu’ dedi. 
     
     BALİSTİK BEKLENİYOR 

     Trabzon Emniyet Müdürü Ramazan Akyürek, iki olayı da gerçekleştirdiği sanılan katil zanlılarının kimliklerinin saptandığını ve yakalanmalarına çalışıldığını söyledi. Akyürek, Onları yakaladığımızda ifadeleri doğrultusunda daha net bilgilere ulaşacağız. İki olayda kullanılan silahların aynı olup olmadıklarına dair balistik raporunu Samsun’dan bekliyoruz’ dedi. 
     
     Otomobilleri karıştırmışlar 

     Prof. Dr. Sadettin Güner ve oğlu Selçukhan’ın ölümüne, katil zanlılarının bir gün sonra öldürdükleri Engin Bayramoğlu’nun otomobiliyle profesöün otomobilini karıştırmaları neden oldu. Prof. Dr. Güner’in 2001 model siyah renkli Audi marka otomobiliyle, Engin Bayramoğlu’nun 2004 model Passat marka siyah renkli otomobili birbirine çok benziyordu. Katil zanlıları, cuma gecesi Bayramoğlu’nu öldürmek için pusu kurdu. Ancak Prof. Dr. Güner ve ailesinin bindiği siyah renkteki otomobili Bayramoğlu’nun otomobili sanarak çapraz ateşe tuttu. Katil zanlıları yanlış kişiyi öldürdüklerini farkedince bir gün sonra yine aynı güzergahta yine pusu kurup, bu kez Bayramoğlu’nu otomobilinde çapraz ateşe tuturak öldürdü. 
     
     Bizi yanlışlıkla kurşunladılar 

     CUMA gecesi misafirlikten dönerken uğradıkları saldırıda eşi Prof. Dr. Sadettin Güner ile 3 yaşındaki oğlu Selçukhan’ı yitiren öğretmen Melek Güner, Kimseyle husumetimiz yok. Katiller, bizim otomobili yanlışlıkla kurşunladı. Yanlışlıkla hedef seçildiğimize inanıyorum’ dedi. Melek Güner, eşinin bugüne kadar hiç tehdit almadığını vurgulayarak, Eşimin düşmanı da yoktu. Olay günü otomobille gelirken, iki kişi aniden önümüze çıktı. Ateş etmeye başladılar. Oğlum Selçukhan, arka koltukta oturmak istemediği için, kucağıma almıştım. Kalbinden vurulduğunu gördüm. Benim hayatımı oğlum kurtardı. Saldırganlar hemen kaçtı, yüzlerini göremedim. Eşimin yanlış hedef seçildiğini düşünüyorum. Birgün sonra meydana gelen olayla bağlantılı olabilir’ diye konuştu. 

     
</TEXT>
</DOC>
