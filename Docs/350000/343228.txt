<DOC>
<DOCNO> 343228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/17/yazar/sazak.html </URL>
<DATE> 2005/05/17/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
AKP'nin seçeneği 
</HEADLINE>
<TEXT>


Tony Blair'in İşçi Partisi'ne İngiltere'de üçüncü kez seçim kazandıran 'üçüncü yol'dan Türkiye solunun çıkaracağı derslere ilişkin Prof. Fuat Keyman'ın Radikal Pazar'da yayımlanan makalesi, bugün yaşanan 'alternatifsizlik' sorunu aşılmadıkça AKP'nin 'ikinci dönem' iktidarının kaçınılmaz olacağına işaret etmektedir. 
İngiltere'de seçimleri, oy ve sandalye kaybına karşın İşçi Partisi kazandı ama Blair ciddi güç kaybetti. Irak'taki işgal politikası Tony Blair'in en büyük handikapıydı. Buna rağmen iktidarını koruyabildi. Çünkü 'başarının asıl mimarı' gösterilen ve gelecek seçimden önce başbakanlığı Blair'den devralması beklenen Maliye Bakanı Gordon Brown ekonomi, politika, işsizlik ve büyüme sorunlarının çözüleceği umudunu halka aşılamıştı. Daha doğrusu, muhalefetteki Muhafazak r Parti, topluma 'yeni bir vizyon' ve 'alternatif' sunamadığı için Blair, yıpranmasına karşın İşçi Partisi iktidarını sürdürebildi. 
Keyman bu tespitten sonra şu yorumu yapıyor "Türkiye'de benzer durumu 2006 sonu ya da 2007'de yapılacak genel seçimde yaşayabiliriz. AKP hükümetinin Türkiye'nin AB ile tam üyelik müzakerelerine başlama kararını çıkarttığı 17 Aralık sonrası gösterdiği, hem iç politikada hem de dış politikada ki bu süreçler artık tamamıyla birbirleriyle bağlantılı hareket ediyorlar performans düşüklüğünün devam edeceğini varsaysak bile, başta ana muhalefet partisi CHP olmak üzere, diğer siyasi partiler etkin muhalefet yapmadıkları ve bu muhalefeti alternatif toplum yönetim vizyonlarına eklemlemedikleri sürece, Türkiye'de yapılacak genel seçimin sonucu büyük bir olasılıkla, belli oy kaybetmesine rağmen AKP'nin başarısı olacak." 
İngiltere'de muhalefetin güçsüzlüğünün yanı sıra, Blair'in uyguladığı 'yeni sol-üçüncü yol' siyasetinin başarılı olduğu alanlar var İstihdam yaratan ekonomi, sağlık ve eğitimde ilerlemeler, kamu yönetiminde etkinlik, toplumsal refah artışı. CHP, 2002 seçimlerinde AKP karşısında iktidar olabilse, Baykal-Derviş ikilisi, Blair-Brown benzeri bir görev paylaşımıyla, İngiltere'de İşçi Partisi'nin 'başarı' modelini yakalayabilirdi. 
Derviş'in 2001 Şubat krizi ertesinde uyguladığı IMF destekli 'ekonomi politikası'nı AKP sahiplendi ve bu politikayı 3 yıllık yeni 'stand-by' ile 2006-2007 seçimlerini de karşılayacak biçimde sürdürüyor. 
Gelecek seçimde CHP'de 'Derviş faktörü' olmayacak Baykal'ın ise CHP'de 'değişim' planladığına ilişkin bir gösterge yok. Halk, Baykal'a oy vermiyor. CHP'nin toplumla bağları giderek kopuyor. 
Solda 'yenilenme' nasıl olacak Böyle giderse 'solsuz bir parlamento' olasıdır. 
Ne yapmalı İşçi Partisi'nin başarısını nasıl okumalı Prof. Fuat Keyman, İngiltere seçimlerinden çıkarak 'üçüncü yol'u ithal ya da taklit etmeksizin, ancak 'üçüncü yol' deneyiminden yararlanarak 'solda seçenek' oluşturulabileceğini düşünüyor. Bu okumanın 'anahtarı' olarak AKP karşısında, toplumsal adalet ve demokratik yönetim vizyonu temelinde 'etkin muhalefet' yapma gereğine işaret ediyor. 
CHP bunu başaramazsa, yeni partileşme kaçınılmaz olacak. 



</TEXT>
</DOC>
