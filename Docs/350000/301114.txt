<DOC>
<DOCNO> 301114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/26/son/sontur06.html </URL>
<DATE> 2004/12/26/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Alev alan piknik tüpü patladı... 
</HEADLINE>
<TEXT>

     Çanakkale'de, yalnız yaşayan yaşlı bir kadın, alev alan piknik tüpünü sokağa atarak faciayı önledi. Sokakta patlayan tüp çevreye zarar verdi. 
     AA muhabirinin edindiği bilgiye göre, Şerife Dumanlı 75 Barbaros Mahallesi Mehmet Çavuş Sokak'taki evinde süt pişirmek istedi. 
     Mutfakta bulanan piknik tüpünün LPG gazının bittiğini fark eden Dumanlı, tüpü değiştirerek yaktı. Aniden alev alan tüpü kendi imkanlarıyla söndürmeye çalışan Dumanlı, başarılı olamayınca sokağa attı. 
     Bir süre sonra büyük bir gürültüyle patlayan tüpün bir parçası, yaklaşık 100 metre ilerideki bir evin duvarına çarptı. Patlamanın etkisiyle Dumanlı'nın evinin camları kırıldı. 
     Olay yerine gelen polis ekipleri ve bomba uzmanı evde ve sokakta inceleme yaptı. 
     
</TEXT>
</DOC>
