<DOC>
<DOCNO> 305871 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/12/son/sontur07.html </URL>
<DATE> 2005/01/12/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Doğu'da hava sıcaklığı artacak 
</HEADLINE>
<TEXT>

     Doğu Anadolu Bölgesi'nde etkili olan kutup soğukları etkisini kaybediyor. Hava sıcaklıklarının arttığı bölgede gece en düşük hava sıcaklığı sıfırın altında 25 dereceyle Ağrı'da ölçüldü. 
     Meteoroloji Bölge Müdürlüğü'nden alınan bilgiye göre, hava sıcaklıklarında artışların olduğu bölgede, sıcaklıklardaki artışlar 2 gün daha devam edecek. 
     Önümüzdeki hafta kar yağışı beklenen bölgede, gece ölçülen en düşük hava sıcaklıkları Erzincan'da sıfır derece olurken, Ağrı'da -25, Erzurum'da -22, Kars'ta -10, Iğdır ve Ardahan'da da -6 derece oldu. 
     Günün beklenen en yüksek hava sıcaklıklarının ise Erzincan'da 8, Iğdır'da 6, Kars'ta sıfır derece beklenirken, Erzurum'da -4, Ağrı'da -6, Ardahan'da -1 derece olacağı kaydedildi. 
     Bu arada, Köy Hizmetleri yetkililerinden alınan bilgiye göre, Erzurum'da 197, Ağrı'da 34, Ardahan'da 136, Erzincan'da 56, Kars'ta 47, Muş'ta 8, Bingöl 74, Tunceli 33 olmak üzere toplam 585 köye kar nedeniyle ulaşım yapılamıyor. 
     
</TEXT>
</DOC>
