<DOC>
<DOCNO> 300703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/24/son/sontur56.html </URL>
<DATE> 2004/12/24/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Baba-oğula toplam 38 yıl hapis cezası 
</HEADLINE>
<TEXT>

     Adana'da aralarında husumet bulunan kişiyi evinin önünde pusu kurarak öldüren ve 2 kişiyi de yaralayan sanık 26 yıl, yardım ettiği iddia edilen oğlu da 12 yıl hapis cezasına çarptırıldı. 
     Adana 5. Ağır Ceza Mahkemesi'nde görülen davanın duruşmasına, ''kasten adam öldürmek ve yaralamak'' suçlamalarıyla tutuklu olarak yargılanan Ali E. 32 ile oğlu S.E 16 hazır bulundu. 
     Ali E, ifadesinde, yaklaşık 1 yıl önce Uçak Mahallesi'nde meydana gelen olaydan önce, ölen İbrahim Gök ile kavgalı olduklarını ve kendisini bıçakla yaraladığını belirtti. 
     Olay günü İbrahim Gök'ün evinin önünde pusu kurduğunu belirten Ali E, ''Evin kapısına çıkınca yanımda getirdiğim tüfeği üzerine doğrultup ateş etmeye başladım. İbrahim yere yığıldığında silah sesine kapıya çıkan kardeşi Hasan 31 ve eşi Gülhan'a 33 da ateş ettim'' dedi. 
     S.E ise babasına yardımcı olduğu iddialarını reddederek, olayla ilgisi bulunmadığını ifade etti. 
     Mahkeme heyeti, kasten adam öldürmek ve yaralamak suçundan Ali E'yi 26 yıl hapis cezasına, yaşı küçük olan S.E'yi ise 12 yıl ağır hapis cezasına çarptırdı. 
     
</TEXT>
</DOC>
