<DOC>
<DOCNO> 344812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/22/son/soneko05.html </URL>
<DATE> 2005/05/22/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Azerbaycan, Türkiye desteğiyle Eurochambres üyesi... 
</HEADLINE>
<TEXT>

     Avrupa Ticaret ve Sanayi Odaları Birliği’nin EUROCHAMBRES Brüksel’de gerçekleştirilen 97. Genel Kurulu’nda, TOBB’un önerisiyle, Azerbaycan Odalar Birliği’nin üyeliğinin kabul edildiği bildirildi. 
     Türkiye Odalar ve Borsalar Birliği’nden TOBB yapılan açıklamada, TOBB’un 2004’te Viyana’daki toplantıda EUROCHAMBRES gündemine getirdiği Azerbaycan Odalar Birliği’nin üyeliği oybirliğiyle onaylandı. Eylül 2005’te Norveç’te gerçekleştirilecek Genel Kurul’a katılacak olan Azerbaycan, bundan sonraki tüm EUROCHAMBRES faaliyetlerine de katılma hakkına sahip oldu. 
     Azerbaycan Odalar Birliği bu çerçevede, EUROCHAMBRES yönetim organları için yapılacak seçimlerde oy verebilecek ve bu organlara seçilmek için aday olabilecek. 
     Bu arada, 2005 yılının ilk genel kurul ve yönetim kurulu toplantısına katılmak üzere Brüksel’de bulunan TOBB Başkanı ve EUROCHAMBRES Yönetim Kurulu Üyesi Rifat Hisarcıklıoğlu da Türkiye’ye döndü. 
     
</TEXT>
</DOC>
