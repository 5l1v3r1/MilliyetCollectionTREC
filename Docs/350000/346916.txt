<DOC>
<DOCNO> 346916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/29/son/sondun17.html </URL>
<DATE> 2005/05/29/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
ABD'ye üs verileceğini açıklayan Rumen general görevden alındı 
</HEADLINE>
<TEXT>

     Romanya’da bir general, Romanya’nın ABD’ye üs vereceğini açıklaması üzerine görevinden alındı. 
     Genelkurmay Başkanlığı’nın stratejik planlama bölümü başkanlığı yapan General Valeriu Nicut’un ABD’nin bir yıl içinde Romanya’da 2 askeri üs açacağına ilişkin açıklamasıyla ilgili olarak Savunma Bakanlığı sözcüsü Cristinel Ghiga, General Nicut’un artık startejik planlama dairesi başkanı olmadığını, durumunun değerlendirildiğini söyledi. 
     Ghiga, üs konusunda Amerika ile herhangi bir anlaşma olmadığını da belirtti. 
     General Nicut, Çarşamba günü, uluslararası bir askeri toplantıdan sonra yaptığı açıklamada, ABD’nin bir yıl içinde Romanya’da 2 askeri üs açacağını söylemişti. 
     
</TEXT>
</DOC>
