<DOC>
<DOCNO> 304814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/09/yasam/ayas.html </URL>
<DATE> 2005/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
En güzel Alman Türk kızı Aslı .. 
</HEADLINE>
<TEXT>


Almanya Güzellik Yarışması 2005'in en iddialı güzellerinden biri, 7 dil bilen, 23 yaşındaki hukuk öğrencisi Aslı Bayram... 

ÇİĞDEM BAĞRIAÇIK Berlin 

Almanya'nın en güzel kızı, 13 Ocak akşamı Aachen'da düzenlenecek Güzellik Yarışması'nda Miss Deutschland 2005 belirlenecek. 24 adayın katılacağı yarışmada, Batı Almanya'yı 23 yaşındaki Türk kızı Aslı Bayram temsil edecek. 

Favorilerden... 
Aralıkta Bielefeld'deki seçmelerde birinci olan 1.72 boyundaki Aslı, Aachen Kongre Merkezi salonlarındaki final gecesinde, podyuma sırtı açık pembe bir gece kıyafetiyle çıkacak. Türkçe ve Almancanın dışında 5 dil bilen Bayram, yarışmanın favorileri arasında gösteriliyor. Miss Deutschland 2005 finalinde birinci seçilecek güzel, Kıtalararası Miss Intercontinental, Avrupa ve K inat Güzellik yarışmalarında Almanya'yı temsil etme hakkını da kazanacak. 

Hayali avukatlık 
Güzelliği ve samimi davranışlarıyla büyük sempati toplayan Bayram, Frankfurt Goethe Üniversitesi Hukuk Bölümü 2. sınıf öğrencisi. Bayram'ın hobileri arasında da oryantal dans ve karate var. 
Ankaralı Bayram ailesinin 5 çocuğundan biri olan Aslı, "Eğitimimi tamamladıktan sonra başarılı bir avukat olmak istiyorum. Almanya güzeli seçilirsem dünyalar benim olacak" dedi. 
Almanya'da yaşayan Viva Müzik Kanalı Moderatörlerinden Gülcan Karahancı, estetik cerrah doktor Yaşar Sarıgül ve Lacomet Klinik yöneticisi Sema Özcan Sarıgül de yarışmanın 16 kişilik jürisi arasında yer alacak. 




</TEXT>
</DOC>
