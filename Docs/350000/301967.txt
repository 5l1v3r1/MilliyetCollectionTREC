<DOC>
<DOCNO> 301967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/29/son/sontur06.html </URL>
<DATE> 2004/12/29/ </DATE>
<TIME> 08.55 </TIME>
<AUTHOR>  </AUTHOR>
<HEADLINE>
Karakolda genç kıza tecavüz eden polis 2 yıl 7 ay yattı çıktı 
</HEADLINE>
<TEXT>

     Gözaltındaki zanlı genç kıza tecavüzden 8.8 yıl hapse mahkum olan polis memuru Asım Çetin, cezaevinden dilekçe yazarak 1 Nisan 2005'te yürürlüğe girecek yeni TCK'dan yararlanmak istediğini bildirdi. Çetin'in bu isteği kabul edildi ve yattığı süre göz önünde bulundurulup serbest bırakıldı İstanbul Ataköy'de "karakoldaki tecavüz" olayı şöyle gelişti 21 yaşındaki N.K. 2001 yılının aralık ayında, Ataköy Atrium önünde 15 yaşındaki G.A.'yı para karşılığı erkeklere pazarladığı sırada, müşteri gibi davranan polis tarafından gözaltına alındı. Her iki genç kız, ifadeleri alınmak üzere Bakırköy Asayiş Büro Arnirliği'ne getirildi. Bir gün sonra Bakırköy Adliyesi'ne sevk edilen 21 yaşındaki N.K.'nın tutuksuz yargılanmak üzere serbest bırakılmasına karar verildi. 
     
     Rapor ortaya çıkardı 
     N.K, salondan ayrılırken ağlamaya başladı ve savcıya nöbetçi polis Asım Çetin'in kendisine tecavüz ettiğini söyledi. Bunun üzerine N.K. savcının talimatı ile hasteneye gönderildi, vücudundaki sperm örnekleri alındı. 
     Ardından kendisine tecavüz ettiği iddia edilen polisten alınan sperm örnekleri Adli Tıp Kurumu'na gönderildi. Gelen raporda Çetin'in N.K,'ya tecavüz ettiğini ortaya çıktı. Sanık polis hakkında, tecavüzden 7 yıl hapis istemiyle dava açıldı. Çetin, önce 7 yıl hapis cezasına çarptırıldı. 
     Ardından, "Koruması altındaki kişinin ırzına gecmek"ten cezası yarı oranında arttırarak 10 yıla çıkartıldı. Çetin'in cezası mahkemedeki iyi hali nedeniyle 8 yıl 8 aya indirildi. Cezasını çekmek üzere Samsun Kapalı Cezaevine gönderilen Çetin, 1 Nisan 2005'te yürürlüğe girecek olan yeni TCK'dan yararlandırılması için dilekçe göndererek tahliye talebinde bulundu. 
     Dilekçeyi değerlendiren mahkeme heyeti, Çetin'i tahliye etti. Mahkeme, tahliye gerekçesinde, "5237 Sayılı Yasa'nın sanığın lehine getirmiş olduğu hüküm, yatmış olduğu süre, infaz süresini karşılar" dedi. 
     
</TEXT>
</DOC>
