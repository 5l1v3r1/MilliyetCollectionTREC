<DOC>
<DOCNO> 321091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/05/son/sontur30.html </URL>
<DATE> 2005/03/05/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
İstanbul'da "gümrük" operasyonu .. 
</HEADLINE>
<TEXT>

     İstanbul'da, Gümrük ve TSE personeli ile gümrük komisyoncularının da aralarında bulunduğu 34 kişi gözaltına alındı. 
     A.A muhabirinin edindiği bilgiye göre, ''laboratuvar ölçümlerinde 'uygun değildir' raporu verilerek ithaline müsaade edilmeyen Uzakdoğu menşeli çok sayıda mala daha sonra ithalat belgesi hazırlandığı ve ithalatına izin verilerek getirilen malların da TSE damgası ile iç piyasaya sürülmesi'' iddialarına ilişkin Küçükçekmece Cumhuriyet Savcılığı'nca başlatılan soruşturma sürüyor. 
     Savcılığın talimatı doğrultusunda İstanbul Mali Şube Müdürlüğü ekipleri, aralarında Halkalı Gümrüğü ve TSE'den bazı çalışanlar ile gümrük komisyoncularının da olduğu 34 kişiyi gözaltına aldı. 
     Şubeye getirilen bu kişilerin sorgu ve işlemlerinin sürdüğü bildirildi. 
     
</TEXT>
</DOC>
