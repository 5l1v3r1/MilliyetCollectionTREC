<DOC>
<DOCNO> 325870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/22/son/soneko20.html </URL>
<DATE> 2005/03/22/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Avrupa Yatırım Bankası'ndan kredi... 
</HEADLINE>
<TEXT>

     Avrupa Yatırım Bankası, Samsun'un içme suyu ile atık su alt yapısına yönelik 30 milyon avro kredi sağlayacak. 
     Avrupa Yatırım Bankası'ndan AYB yapılan yazılı açıklamaya göre, Banka'nın sağlayacağı kredi, Kutlukent'te inşa edilecek olan atık su arıtma tesisini kısmen finanse edecek, bununla birlikte Samsun ili atık su toplama ve drenaj sisteminin iyileştirilmesinde ve uzunluğunun arttırılmasında kullanılacak. 
     Samsun atık su projesinin finansmanı, AYB'nin Akdeniz yöresinde genel çerçevenin korunması ve iyileştirilmesini destekleme projesi kapsamına giriyor. Proje, şehrin yavaş yavaş AB Kentsel Atık Su Arıtımı Direktifi'ne uyum sağlamasını da temin edecek. Daha yüksek çevre standartlarının kabulü uzun vadede bölgenin ekonomik kalkınmasının sürdürülebilirliğinin sağlanmasına da katkıda bulunacak. 
     AYB'nin Türkiye'ye sağladığı toplam finansman 3.6 milyar avro olup bu miktar, pek çok ekonomik sektörde yapılan yatırımı kapsıyor. Çevre ve kentsel taşımacılık alanında yapılan yatırımlara belediyeler tarafından sağlanan finansman yaklaşık yüzde 28, KOBİ desteği yüzde 20, sanayi desteği ise yüzde 16 civarında. Yüzde 18 gibi bir miktar da depremin verdiği zararın giderilmesine ayrıldı. 
     
</TEXT>
</DOC>
