<DOC>
<DOCNO> 312296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/04/son/sondun19.html </URL>
<DATE> 2005/02/04/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Kolombiya lideri gıda zehirlenmesinden hastaneye kaldırıldı 
</HEADLINE>
<TEXT>

     Kolombiya Devlet Başkanı Alvaro Uribe'nin, ''gıda zehirlenmesine bağlı bir rahatsızlık'' nedeniyle hastaneye kaldırıldığı, durumunun iyi olduğu bildirildi. 
     Devlet başkanlığından yayımlanan bildiride, Uribe'yi muayene eden doktorların, labirintitis virüsüne bağlı bir rahatsızlık teşhis ettiği, bu rahatsızlığın bazen mide-bağırsak sorunlarına yol açtığını'' açıkladıkları belirtildi. 
     Doktorların önümüzdeki saatlerde Uribe'yi yeniden muayene edecekleri kaydedildi. 
     Kolombiya Dışişleri Bakanı Carolina Barco, Uribe'nin rahatsızlığı nedeniyle iki ülke arasındaki diplomatik gerginliğin giderilmesi amacıyla Venezüella Devlet Başkanı Hugo Chavez ile görüşmek üzere bu ülkeye yapacağı ziyaretin iptal edildiğini açıkladı. 
     Kolombiya Silahlı Devrimci Güçler FARC adlı gerilla grubunun aranan bir liderinin Venezüella'dan Kolombiya'ya kaçırıldığı suçlaması, iki ülke arasında gerginliğe yol açmıştı. 
     
</TEXT>
</DOC>
