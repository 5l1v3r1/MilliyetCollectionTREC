<DOC>
<DOCNO> 314468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/11/son/sonsiy16.html </URL>
<DATE> 2005/02/11/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Türkiye kirli gömleği atıyor 
</HEADLINE>
<TEXT>

     Başbakan Recep Tayyip Erdoğan, Enerji Bakanlığı’nda enerji ihalelerinde yolsuzluk yapıldığı gerekçesiyle aralarında altı büroktarın da bulunduğu soruşturmanın, yargı sürecinin başladığını belirterek, yargı sürecinin izlenmesini devam ediyoruz" dedi. 
     Samsun’a gitmeden önce Esenboğa Havalimanı’nda açıklamada bulunan Erdoğan, ''olay şu an yargıda. Nereye kadar varacaksa, oraya kadar gidecek. Tüm mesele bu işin kökünü kazımak" dedi. 
     
     Çiçek Türkiye kirli gömleği atıyor" 

     Adalet Bakanı Cemil Çiçek de Türkiye’nin üzerindeki kirli gömleği atmaya çalıştığını söyledi. Yolsuzlukların üzerine kararlılıkla gitmeye devam edeceklerini vurgulayan Çiçek, Türkiye’deki kanun hakimiyetini sonuna kadar sağlayacaklarını ifade etti. 
     Operasyonun genişleyip genişlemeyeceğine savcıların karar vereceğini dile getiren Çiçek, ''konu yargıya intikal etmiş, daha fazla bir şey söylemek istemiyorum. Yargı sonucunu bekleyelim'' dedi. 
     
     Er Soruşturma çok yönlü devam ediyor" 

     Emniyet Genel Müdürlüğü sözcüsü Ramazan Er de, enerji soruşturmasının çok yönlü devam ettiğini açıkladı. Soruşturmada yeni yasaların titizlikle uygulandığına dikkat çeken Er, zanlıların sorgularının ardından eğer yetişirse akşam saatlerinde adliyeye sevkedileceklerini söyledi. 
     Enerji Bakanlığı’ndaki yolsuzluk soruşturmasına ilişkin ilk resmi açıklama Emniyet Genel Müdürlüğü sözcüsü Ramazan Er'den geldi. Emniyet’in, Enerji Bakanlığı’ndan ve dışarıdan gelen ihbarları değerlendirilerek operasyon başlattığını belirten Er, Ankara Cumhuriyet Başsavcılığı’nın gözetiminde ve denetiminde yürütülen İstanbul ve Ankara'daki operasyon kapsamında 6’sı bürokrat 13 kişinin gözaltına alındığını açıkladı. 
     
     Bürokratlar da gözaltında 

     Enerji ve Tabii Kaynaklar Bakanlığı'ndaki yolsuzluk iddialarıyla ilgili başlatılan soruşturma kapsamında aralarında 6 üst düzey bürokratın da bulunduğu gözaltına alınanlardan 13'ünün emniyetteki sorgusu sürüyor. 
     Aralarında, Elektrik Üretim A.Ş. Genel Müdürü Önder Piyade, yardımcısı Servet Üst, iki daire başkanı ile Botaş Genel Müdür yardımcısı Fuat Celepci’nin de bulunduğu 18 kişiyi dün gözaltına alan Ankara Emniyet Müdürlüğü Kaçakçılık ve Organize Suçlarla Mücadele Şubesi ekipleri, beş kişiyi ifadelerinin alınmasından sonra serbest bıraktı. 
     
     Anayasa Mahkemesi bürokratları tanık olarak çağırmıştı 

     Gözaltına alınan bürokratların Anayasa Mahkemesi'nde devam eden Cumhur Ersümer - Zeki Çakan ve Özkan - Önal davalarına tanık olarak çağrıldıkları da öğrenildi. 
     Zanlılar, geceyarısından sonra Adli Tıp Kurumu'nda çıkarılarak sağlık kontrolünden geçirildi. Grup daha sonra sorgularının devamı için yeniden emniyet müdürlüğüne götürüldü. 
     
     AKP milletvekilinin akrabası da gözaltında 

     Operasyonda gözaltına alınan işadamları arasında, AKP Batman milletvekili Nezir Nasıroğlu'nun amcasının oğlu muzaffer nasıroğlu da bulunuyor. Nezir Nasıroğlu, 31 temmuz 2003 tarihinde CHP'den istifa ederek, 14 ağustos 2003'te AKP'ye katılmıştı Zanlılar, hidroelektrik ve doğalgaz ihalelerine rüşvet karıştırmakla suçlanıyor. Emniyet, suçlanan bürokrat ve işadamlarının telefonlarını uzun süredir dinledikten sonra harekete geçti. 
     
     Enerjide de Çakıcı ismi 

     Enerji Bakanlığı'nda Beyaz Enerji’ operasyonundan sonra yapılan en büyük yolsuzluk operasyonunda gözaltına alınan işadamı İbrahim Selçuk'un alacakları için Organize suç örgütü lideri Alaattin Çakıcı'yı devreye soktuğu da belirlendi. 
     Selçuk'un Çakıcı'nın yanında MİT Dış Operasyonlar Daire Başkan Yardımcısı Kaşif Kozinoğlu'nu da aracı olarak kullandığı ortaya çıktı. 
     
     'Kara bulut gibi çökerim' 

     Kayıtlarda "Süha" olarak geçen Şen ile "Komutan" olarak geçen Kozinoğlu arasındaki telefon konuşmasının bir bölümü şöyle 
     Süha Emret komutanım, beni emretmişsiniz. 
     Komutan K ğıt kalem çıkar. 
     S Çıkarayım abicim, bir dakka abicim yazıyorum abi K Cemal Çağala. 
     S Tamam, Cemal. 
     K 0 3... 
     S Kim abi bu 
     K Sen şimdi bunu A.Ç.'ye söyleyeceksin, bu aranacak. 
     S He he. 
     K Bunun İbrahim Bey'e borcu var, o biliyor ne kadar olduğunu. 
     S Bizim İbrahim'e. 
     K Ya, sen ne diyorsam yaz onu S Anladım, evet K O borcu hemen ödesin, üzerine kara bulut gibi çökeceğim ha. Yalnız A.Ç. arasın bunu, anladın mı 
     S Ne desin abi o adama onu anlamadım K Desin ki, 'İbrahim Bey'e borcunu öde, yoksa ben gereğini yapacam' desin... 

     
</TEXT>
</DOC>
