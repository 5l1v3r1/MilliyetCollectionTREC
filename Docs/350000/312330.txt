<DOC>
<DOCNO> 312330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/04/son/sondun53.html </URL>
<DATE> 2005/02/04/ </DATE>
<TIME> 19.06 </TIME>
<AUTHOR>  </AUTHOR>
<HEADLINE>
3 Fransız Müslüman Irak'ta tutuklandı 
</HEADLINE>
<TEXT>

     Iraklı isyancılarla birlikte savaşan 3 Fransız Müslümanın koalisyon güçlerince geçen yıl tutuklandığı bildirildi. 
     Fransa Dışişleri Bakanlığı, bugün yaptığı açıklamada, 3 Fransızın Irak'ta tutuklandığını belirtirken, tutuklama hakkında ayrıntı vermedi. 
     Irak İnsan Hakları Bakan Yardımcısı Danni Hüseyin Ali ise Fransız vatandaşları Faras İbrahim Howeidi, Chekou Diakhabi ve Peter Şerif'in halen kaolisyon güçlerinin elinde tutuklu olduklarını, durumdan Fransa'nın Irak Büyükelçiliği'nin haberi olduğunu söyledi. 
     Iraklı yetkililer, Howeidi'nin geçen Nisan ayında Musul'da hükümete ait para taşıma aracını silahla soymaktan tutuklandığını, Diakhabi'nin 26 Kasım'da, Şerif'in ise 2 Aralık'ta Felluce'de yakalandığını söylediler. 
     Şerif 22 ve Diakhabi'nin 19 Fransa'daki bir şebeke tarafından Irak'a gönderildiği kaydedildi. 
     Fransız polisinin geçen ay Paris'in doğu mahallelerine yaptığı bir dizi baskınla çökertilen bu şebekenin gönderdiği diğer 3 Fransız militanın da Irak'ta öldüğü belirtildi. 
     
</TEXT>
</DOC>
