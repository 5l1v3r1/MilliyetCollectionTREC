<DOC>
<DOCNO> 323243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/12/son/sontur08.html </URL>
<DATE> 2005/03/12/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Kadıköy'de trafik kazası 2 yaralı... 
</HEADLINE>
<TEXT>

     Kadıköy'de, bir evin bahçesine giren tankerin sürücüsü ile gürültü üzerine uyanarak paniğe kapılan bir kadın hafif yaralandı. 
     AA muhabirinin aldığı bilgiye göre, İçerenköy Başıbüyük Yolu üzerinde Şükrü Er idaresindeki 34 UT 1222 plakalı tanker, kontrolden çıkarak bir evin bahçesine girdi. 
     Duvarı yıkarak bahçeye giren tanker, buradaki ağaçlara çarparak durabildi. 
     Bu sırada uyumakta olan ve tankerin eve çarpmamasına rağmen çıkardığı gürültü üzerine birden uyanan Yeter Demir, paniğe kapılarak düştü. 
     Hamile olduğu öğrenilen Demir'in, düşme sonucu kolunda kırık meydana geldiği bildirildi. 
     Kazada hafif yaralanan ve ayakta tedavi gören tanker sürücüsü Er'in alkollü olduğu kaydedildi. 
     
</TEXT>
</DOC>
