<DOC>
<DOCNO> 337856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/son/sontur17.html </URL>
<DATE> 2005/04/28/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Demre'de ikinci Noel Baba’ krizi... 
</HEADLINE>
<TEXT>

     Ahmet ACAR DEMRE Antalya , DHA 

      ANTALYA'nın Demre İlçesi'nde ikinci kez Noel Baba krizi’ yaşandı. Rus öğrencilerin bağışı ile yapılan Aziz Nikolas heykelini kaldırtıp, yerine kırmızı kıyafetli Noel Baba heykeli koydurtan DYP'li Belediye Başkanı Süleyman Topçu, bir işyerinin duvarına asılan afişteki Aziz Nikolas resminin üstünün kapatılmasını istedi. Resmi kırmızı bir bezle kapatan işyeri sahibi, birkaç saat sonra afişi de indirdi. 
     Demre'deki Noel Baba Meydanı'nda hediyelik eşya mağazası olan işadamı Ömer Fahri Kaya, Moskova Turizm Fuarı'na katıldığında Aziz Nikolas'ın kilise duvarlarındaki resimlerini gördü. Mağazasında ağırlıklı olarak Noel Baba'yla ilgili hediyelikler bulunduran Ömer Fahri Kaya, turistlerin ilgisini çekmek için Antalya'daki bir ajansa, 9 metre boyunda 6 metre genişliğinde bez afiş yaptırdı. Afişin bir tarafında Noel Baba’ olarak bilinen Aziz Nikolas'ın resmi, diğer yanında ise yaşam öyküsüne yer verildi. Kaya, afişi işyerinin bulunduğu binanın ön cephesine astı. Ancak Başkan Süleyman Topçu'nun emri üzerine işyerine giden belediye görevlileri, afiş için izin alınmadığını belirterek, Aziz Nikolas resminin üstünün kapatılmasını istedi. Resmi, kırmızı bir bezle kapatan Ömer Fahri Kaya, birkaç saat sonra afişi tamamen indirdi. 
     
     BAŞKANDAN AÇIKLAMA 
     Demre Belediye Başkanı Süleyman Topçu, olayı doğrulayarak, Arkadaşımız belediyeden izin almadan bu panoyu asmış. Ortada yazılı bir izin yok. Biz de belediye yasasına uyarak resmi kapattırdık. Noel Baba’nın yaşamını anlatan yazının kalmasını uygun gördük. Arkadaşımız itiraz etmediö dedi. 
     DHA muhabirinin telefonla ulaştığı Topçu, afişin bir kısmının kapatılma nedeni sorulduğunda, Yazısı kalsa ne olur, resim kapatılsa ne olur Habersiz mi kaldınız da bununla uğraşıyorsunuzö dedi. Topçu, Demre dışında olduğunu, dönüşte duruma bakacağını ve bir karara varacağını söyledi. Afişin yerine asılmasına belki izin verilebileceğini de belirten Başkan Topçu, Bekleyin, yakında size çok güzel haberler çıkacakö diye konuştu. 
     
     YAZILI İZİN ALMAMIŞTIM 
     İşyeri sahibi Ömer Fahri Kaya ise, belediyeden yazılı izin almadığını doğruladı. Kaya, İki belediye meclisi üyesine sözlü bilgi vermiştim. Belediye uygun görmedi. Ben de resmi kapattırdım. Sonra da afişi kaldırdım. Bu konuyu tartışmak, üzerinde konuşmak istemiyorumö dedi. 
     
</TEXT>
</DOC>
