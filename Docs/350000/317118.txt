<DOC>
<DOCNO> 317118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/21/yasam/yas03.html </URL>
<DATE> 2005/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
'Töre cinayetleri' dizi film olacak 
</HEADLINE>
<TEXT>


Avukat Vildan Yirmibeşoğlu, Doğu ve Güneydoğu'daki 9 yıllık töre cinayetleri araştırmasını senaryoya uyarlıyor 

Gülay Fırat 

İSTANBUL Valiliği İnsan Hakları Masası Sorumlusu Avukat Vildan Yirmibeşoğlu, iki arkadaşıyla, 13 bölümlük töre cinayetleri dizisi senaryosu üzerine çalışıyor. Yirmibeşoğlu, Batman, Diyarbakır, Şanlıurfa, Gaziantep, Mardin, Kilis, Van ve Adana olmak üzere 8 ilde 560 kişiyle görüşüp anketler yapmış. 

Kitap yazacaktım ama.. 
1995 - 2004 yılları arasında mahkemelere yansıyan namus cinayetleri üzerine araştırmalar da yapan Yirmibeşoğlu, "Aslında iki yıldır bu konuda bir kitap yazıyordum. Fakat yönetmen bir arkadaşımın, toplumu ve ilgili bakanlıkları daha duyarlı davranmaya yöneltmek adına bu konuda dizi film senaryosu yazmayı teklif etti. Çalışmaya başladık" diyor. 

Mağdur kurbanlar 

Vildan Yirmibeşoğlu, şöyle konuşuyor "12 yaşındaki kız çocukları ile 25 yaşındaki genç kadınlar sadece kendi hayatını yaşamak istediği, şık olduğu, tecavüze uğradığı ya da ensest bir ilişkiye maruz kalıp mağdur olmasına karşın aile meclisinin kararıyla hayatlarından olabiliyor. İşte senaryoda onların dramatik öykülerine sadık kalıyoruz. Böylece toplumdaki iki yüzlü ahlak ve cinsellik de sorgulanacak." 


</TEXT>
</DOC>
