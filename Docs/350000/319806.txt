<DOC>
<DOCNO> 319806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/02/ekonomi/eko07.html </URL>
<DATE> 2005/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Dedeman, 'Tayyare'ye talip oldu 
</HEADLINE>
<TEXT>


EKONOMİ SERVİSİ 

Dedeman Otel, daha önce Ramada Oteli olarak işletilen Laleli'deki Merit Antique Oteli'ne talip. Dedeman Holding Yönetim Kurulu Başkanı Murat Dedeman, İstanbul'daki otellerinin sayısını artırmak istediklerini ve Laleli'de Türk Hava Kurumu'na THK ait bina ile ilgilendiklerini kaydetti. 

Net de işletti 
1985'e kadar THK'nin 'Tayyare Apartmanları' olarak kullanılan bina daha sonra harap olmak üzereyken Net Holding'in de ortağı olduğu Loytaş tarafından 20 yıllığına kiralanmıştı. Ancak geçen yıl THK ile Loytaş arasında anlaşmazlık çıkmış ve bina THK'de kalmıştı. 

İhale ay sonu 
Dedeman da bu ay sonundaki ihaleye teklif vermek için hazırlandıklarını kaydetti. İstanbul'da biri Anadolu diğeri de Avrupa yakasında iki otel daha açmayı hedeflediklerini bildiren Dedeman, şu an 15 olan otel sayılarını da uzun vadede 50'ye çıkaracaklarını söyledi. 
Dedeman, bu yıl içinde Palandöken Ski Lodge otelini açacaklarını açıkladı. 


</TEXT>
</DOC>
