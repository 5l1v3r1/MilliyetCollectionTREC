<DOC>
<DOCNO> 309044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/25/guncel/gun03.html </URL>
<DATE> 2005/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Maldan geçici olarak yararlanma da 'gasp' 
</HEADLINE>
<TEXT>


GÖKÇER TAHİNCİOĞLU Ankara 

Yargıtay Ceza Genel Kurulu, bindikleri taksinin şoförünü bıçakla tehdit ederek Ankara'nın çeşitli yerlerine giden 2 sanık için "gasp" suçundan ceza verilmesi gerektiğine karar verdi. 
Ankara Kayaş'ta 2001'de taksiye binen M.Ö. ve H.K., taksiciye Kızılay'a gitmesini sonra da, Boğaziçi Mahallesi'ne devam etmesini istedi. H.K., taksicinin taksimetresini sıfırladı. M.Ö. de bıçağını taksicinin karnına dayayarak Sincan'a gitmesini istedi. 
Taksici, tepe lambasını yaktı ve bir başka taksicinin olayı polise haber vermesi sonucu kurtuldu. Önce şik yetçi olan taksici, daha sonra şik yetinden vazgeçti. 

20 yıl hapis istendi 
Sanıklar "şartlı tehdit" suçundan 3'er yıl hapisle cezalandırıldı. Yargıtay 6. Ceza Dairesi de kararı, işlenen suçun "gasp" olduğunu, sanıkların 20 yıla kadar hapisle cezalandırılmaları gerektiğini kaydederek bozdu. Yerel mahkemenin kararında direnmesi üzerine dosyaya bakan genel kurul da işlenen suçun "gasp" olduğunu, yerel mahkemenin, "Herhangi bir mal çalınmamıştır" görüşünün yanlış bulunduğunu kaydetti. 


</TEXT>
</DOC>
