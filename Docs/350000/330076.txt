<DOC>
<DOCNO> 330076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/04/son/sondun38.html </URL>
<DATE> 2005/04/04/ </DATE>
<TIME> 19.00 </TIME>
<AUTHOR>  </AUTHOR>
<HEADLINE>
Barnier, AB Anayasası'nın kabul edileceğine inanıyor 
</HEADLINE>
<TEXT>

     Fransa Dışişleri Bakanı Michel Barnier, AB Anayasası'nın ülkesinde yapılacak referandumda kabul edileceğine inanıyor. 
     AB'nin yeni üyelerinden Slovakya'nın başkenti Bratislava'da bulunan Barnier, Dışişleri Bakanı Eduard Kukan ile görüşmesinin ardından yaptığı açıklamada, Fransa'da 29 Mayıs'ta yapılacak referandumun ''başarısına'' inandığını söyledi. 
     Barnier, Fransız yetkililerinin, yeni anayasanın ''daha güçlü, daha demokratik, daha güvenli ve daha siyasi bir AB'' anlamında sağlayacağı ilerleme hakkında halkı ikna etmeye çalıştığını belirtti. Barnier, ''bu tartışmaların sonucunda Fransızların akıldan yana tercih kullanacağına inandığını'' belirtti. 
     Son kamuoyu yoklamalarına göre Fransızların yüzde 55'i referandumda ''Hayır'', yüzde 45'i ''Evet'' oyu kullanacak. 
     
</TEXT>
</DOC>
