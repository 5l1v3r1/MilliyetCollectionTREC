<DOC>
<DOCNO> 303310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/04/son/sondun22.html </URL>
<DATE> 2005/01/04/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Abbas İsrail 'siyonist düşman' 
</HEADLINE>
<TEXT>

     Filistin'de 9 Ocak'ta yapılacak devlet başkanlığı seçiminin önde gelen adaylarından Filistin Kurtuluş Örgütü FKÖ lideri Mahmud Abbas, İsrail'i ''siyonist düşman'' olarak nitelendirdi. 
     Abbas, Gazze'nin güneyindeki Han Yunus'ta binlerce yandaşına hitap ettiği seçim konuşmasında, ''Bugün, Beyt Lahiya'da Siyonist düşmanın ateşinde ölen şehitlerimize dua ederken sizlerle birlikteyiz'' dedi. 
     Gazze Şeridi'nin kuzeyindeki Beyt Lahiya'da bugün 7 Filistinli İsrail'in tank ateşinde ölmüştü. 
     
     İSRAİL HOŞGÖRÜLEMEZ 

     İsrail Başbakan Yardımcısı Ehud Olmert, Filistin Kurtuluş Örgütü FKÖ lideri Mahmud Abbas'ın İsrail'i ''Siyonist düşman'' olarak nitelendirmesinin hoşgörülemez olduğunu söyledi. 
     Obert, ''Hiç şüphesiz, Ebu Mazen'in Mahmud Abbas sözleri hoşgörülemez, kabul edilemez ve gelecekteki herhangi bir işbirliğinin temellerinin atılmasına hizmet etmez'' dedi. 
     Filistin devlet başkanlığı seçiminin önde gelen adaylarından Abbas, Gazze'nin güneyindeki Han Yunus'ta binlerce yandaşına hitap ettiği seçim konuşmasında, ''Bugün, Beyt Lahiya'da Siyonist düşmanın ateşinde ölen şehitlerimize dua ederken sizlerle birlikteyiz'' diye konuşmuştu. 
     Gazze Şeridi'nin kuzeyindeki Beyt Lahiya'da bugün 7 Filistinli, İsrail'in tank ateşinde ölmüştü. 
     
</TEXT>
</DOC>
