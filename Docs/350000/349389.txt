<DOC>
<DOCNO> 349389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/06/son/sonspo01.html </URL>
<DATE> 2005/06/06/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
Azeri spikerin ağzından Türkiye-Yunanistan maçı... 
</HEADLINE>
<TEXT>

     İhsan DÖRTKARDEŞ DHA 

TÜRKİYE-Yunanistan maçını pek çok ülke gibi canlı yayınla veren Azeri ANS kanalının spikeri büyük üzüntü yaşarken Hakan Şükür'ün bu maçta eksikliğinin hissedildiğini söyledi. 
     Maçta Türkiye’nin ataklarını heyecanla anlatan spiker, fırsatların kaçırılmasına da tepkisini sık sık dile getirdi. Yunanistan takımının savunmasını, "beton müdafaa" olarak nitelendiren Azeri spiker, "kapı" olarak nitelendirdiği Yunanistan kalesinin bir türlü aşılamamasını ve ele geçirdiğimiz pozisyonların cömertçe harcaması üzerine, "Çok yazık, bunların heç biri gaçmamaliydi. Türkiye'deki gazeteler yarın yine Hakan Şükür’ün neden oynatılmadığını soracak. Hakikaten de 'kral' bu maçta olmalıydı" dedi. 
     Spiker, Yıldıray Baştürk'ün ikinci sarı kart görmesi üzerine de "Eyvah, Türkiye takımı, 10 nefer kalacak. Yıldıray'ın bundan önce de rakibine bir zerbesi darbesi vardı" diye konuştu. 
     Karşılaşmanın son dakikalarında Fatih Tekke’nin kaçırdığı posizyonu da heyecanla anlatan spiker, "Bu, böyük bir acemilik. Top, kaleye gitmeliydi" dedi. 
     
</TEXT>
</DOC>
