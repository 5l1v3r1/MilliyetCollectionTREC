<DOC>
<DOCNO> 328881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/31/son/sondun53.html </URL>
<DATE> 2005/03/31/ </DATE>
<TIME> 21.37 </TIME>
<AUTHOR>  </AUTHOR>
<HEADLINE>
Berlusconi "Irak'tan 300 asker çekeceğiz" 
</HEADLINE>
<TEXT>

     İtalya Başbakanı Silvio Berlusconi, müttefiklerin onayının alınması halinde Eylül'de Irak'tan 300 asker çekeceklerini bildirdi. 
     RAİ TV kanalında bu gece bir programa katılan Berlusconi, ''Irak'ta Ağustos sonuna kadar binlerce güvenlik görevlisi yetişmiş olacak. Hal böyle olunca bazı birliklere gerek kalmayacak'' dedi. 
     Berlusconi, ''Irak hükümeti ve müttefiklerle anlaşma sağlanırsa Eylül'de 300 İtalyan askerini Irak'tan çekmek istediklerini'' belirtti. 
     Irak'ın güneyinde 2003 Haziran'ından bu yana yaklaşık 3300 İtalyan askeri bulunuyor. 
     Berlusconi, bu geceki sözleriyle 16 Mart'ta aynı TV kanalında yaptığı açıklamayı doğrulamış oldu. Başbakan, o zaman ''Irak'taki askerlerimizi Eylül'de çekmeye başlayacağız'' demiş, ancak ertesi gün Başkan George Bush'la görüştükten sonra ise Irak'ta tekyanlı hareket etmeyeceklerini söylemiş ve şöyle konuşmuştu ''Bu bir temenni. Mümkün olmazsa olmaz. Böyle bir işe müttefiklere danışmadan girişilmez...'' Muhalefet, bunun üzerine Berlusconi'ye yüklenmiş ve başbakanı, Amerikan baskısı karşısında ''çark etmekle'' suçlamıştı. 
     
</TEXT>
</DOC>
