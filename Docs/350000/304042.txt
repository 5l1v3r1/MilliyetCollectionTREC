<DOC>
<DOCNO> 304042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/06/son/soneko44.html </URL>
<DATE> 2005/01/06/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Babacan Önümüzdeki dönem dış konjonktür açısından rahat olmayacak 
</HEADLINE>
<TEXT>

     Devlet Bakanı Ali Babacan, Uluslararası Para Fonu IMF yönetimi, biz niyet mektubunu gönderdikten bir süre sonra toplanacaktır. Kesin bir tarih vermek zor ancak, fazla uzayacağını da zannetmiyorum'' dedi. 
     Babacan, Ulus Hali'nde CNN Türk'ün çeşitli konulardaki sorularını yanıtladı. 
     IMF ile ilişkilere ilişkin bir soru üzerine Babacan, şunları kaydetti 
     ''Şu anda bazı yapısal reformlar üzerinde çalışıyoruz. Bunların bazıları son noktalara geldi, bazıları da hızla devam ediyor. Yeni ekonomik programımızda yer alan yapısal reform ayağında içinde ne var ne yok kendi kendimize kararlarımızı kesinleştirmeden yeni bir programın startını vermek açıkçası zor. Bankacılık, sosyal güvenlik ve vergi idaresi konusunda ne yapmayı düşünüyoruz Kendi kendimize karar vermeden, çalışmalarımızı son noktaya getirmeden yeni bir programın startını vermek açıkçası zor. Dolayısıyla, ne zaman ın cevabı bizde. Biz ne zaman bankacılık, sosyal güvenlik ve vergi idaresi konusundaki kararlarımızı neticelendirirsek o zaman niyet mektubumuzu tamamlamış olacağız. İçinde boş paragraflar var, onları tamamlamış olacağız ve IMF yönetimi hemen biz niyet mektubunu gönderdikten bir süre sonra toplanacaktır. Kesin bir tarih vermek zor ancak fazla uzayacağını da zannetmiyorum.'' 
     
     GELİR İDARESİ TASLAĞI HAZIR 
     Yapısal reformlarda temel bir aksaklık bulunmadığını anlatan Babacan, ''Gelir idaresi konusundaki taslak aslında tamamen hazır durumda, birkaç küçük konuda bakan arkadaşlarımız arasında görüşmeler gerekiyor. O konular bittikten sonra taslak TBMM'ye sevk edilecek hale gelir. Gelir idaresi, hazırlık açısından ileri olduğumuz konu'' diye konuştu. 
     
     ''2007'DEN SONRA IMF İLE BİR KOPUŞ SÖZ KONUSU DEĞİL'' 
     Basına '' 2007'den itibaren IMF'ye ihtiyacımız yok diyorsunuz'' şeklindeki hatırlatma üzerine Babacan şu yanıtı verdi 
     ''O, gazetelere biraz farklı yansıdı. Şimdi bizim dediğimiz, 2007'den sonra bizim yeni bir kredi kullanımına ihtiyacımızın olmaması, gönlümüzden geçen... Bu bir karar, bir bakış açısı değil sadece gönlümüzden geçen, şu an itibariyle projeksiyonlarını yaptığımız budur. Kaldı ki IMF ile pek çok ilişki şekli var. Program Sonrası Gözlem, İhtiyati Stand-By, Stan-By ya da sadece 4. madde çerçevesinde yapılabilecek yılda bir görüşmeler gibi... Pek çok alternatif şekil var. Bu alternatif formatlardan bir tanesi ile mutlaka IMF'yle devam edeceğiz. IMF ile ilişkimiz şu ya da bu şekilde mutlaka devam edecek. IMF'den bir kopuş, bir üyelikten ayrılma böyle bir şey söz konusu değil. Sadece kredi ilişkisi açısından bugün itibariyle projeksiyonlarımız 2007'den sonra yeni bir kullanım gerekmeyecek gibi gösteriyor. Ama 2007 yılı geldiğinde bu kararları vermiş olacağız.'' 
     
     ÇİFTÇİ VE ESNAFA DÜŞÜK FAİZLİ KREDİ 
     Babacan, çiftçi ve esnafa verilen düşük faizli kredinin karşılığının bütçede olup olmadığı yönündeki bir soru üzerine şunları söyledi 
     ''Ziraat Bankası'ndan çiftçiye, Halk Bankası'ndan da esnafa kullandırılan krediler, normal kredi faizlerinin altında. Bunu nasıl yapıyoruz derseniz, normal kredi faizleri ile çiftçi ve esnafa verilen kredi faizleri arasındaki fark Hazine'den sübvanse edilecek. Bütün bunların karşılığı 2005 bütçesinde de var. Yani bütçe dışı ya da bankalarımıza görev zararı yükleyen bir yaklaşım yok. Bizim dönemimizde olmaz.'' 
     
     4 NO'LU ÖTV LİSTESİ 
     Babacan, 4 nolu ÖTV listesinde Bakanlar Kurulu'na yetki verildiğinin hatırlatılarak ''otomotiv, beyaz eşya, sigara ve akaryakıta dolaylı vergi hazırlığı mı var '' diye sorulması üzerine şunları kaydetti 
     ''Bundan sonra benzin fiyatları diğer akaryakıt fiyatları, hafta, ay içerisinde aşağı yukarı dalgalanacak. ÖTV uygulaması bize has bir şey değil, birkaç ülkenin dışında tüm ülkelerde var. 4 No'lu listede Maliye Bakanlığımızın yaptığı sadece bir yetki almaktır. O da niye İlerideki dönemde gerekirse bu yetkiyi kullanmaktır. Listenin ne olacağı yasayla belli. Biz bu konuda bir esneklik getirmek istedik. Parfümeri, kürk gibi beyaz eşya gibi gruplarda, bu esneklikle birlikte ilerde gerekirse ÖTV ayrışımına gidilebilir. Kaldı ki bu sadece ÖTV artışıyla ilgili de değil, sıfıra kadar indirme yetkisi verildi. Şu an itibariyle gündemde böyle bir şey yoktur. Gerektiğinde gerekli adımlar Maliye Bakanlığı tarafından atılır.'' Babacan yurtdışı borçlanmalarına ilişkin olarak da ''Arkadaşlarımıza talimatım, bir avcı gibi sürekli gezeceksiniz, ne zaman uygun bir av yakalarsanız tetiği çekip vuracaksınız. Strateji bu...'' dedi. 
     ''Makamdaki koltuğunuz rahat mı sorusuna Babacan, ''Makamdaki koltuk için buralarda değiliz. Türkiye için ne yapabiliriz, ne katkıda bulunabiliriz çabamız bu yönde'' yanıtını verdi. 
     
     MALİYE- HAZİNE AYRI MI TEK ÇATI ALTINDA MI OLMALI 
     ''Sizce Maliye ve Hazine ayrı ayrı mı Tek çatı altında mı olmalı '' sorusuna Babacan, ''Yeni ortama göre, yeni şartlara göre ekonomi yönetiminin yapısı ne olmalıdır Bunlar belki önümüzdeki dönem tartışılabilir görüşülebilir ama şöyle olmalıdır, böyle olmalıdır demek için şu an erken. Şu an gündemimizde öyle bir şey yok. Tartışılabilir, konuşulabilir ama yakın bir zamanda gündemimizde böyle bir şey yok'' cevabını verdi. 
     
     DIŞ KONJONKTÜR 
     Babacan, şöyle devam etti 
     ''Önümüzdeki dönem kimse dış konjonktür açısından rahat bir ortam, dönem beklemesin, olmayacak. Rahat bir dış konjonktürümüz olmayacak. Ama bizim uygulamaya başladığımız yeni ekonomik program, IMF ile yapacağımız yeni Stand-By düzenlemesi, bütün bunları zaten dikkate alan bir program ekonomimizin yapısında var. Uyguladığımız para, bütçe politikaları tüm bu iç ve dış etkenlere karşı korunaklı hale getiren bir yapı.'' 
     
     ''DALGALANMALARLA YAŞAMAYA ALIŞMALIYIZ'' 
     Kurda dalgalanmaların çok doğal olduğunu anlatan Babacan, ''Kurda dalgalanma olur, borsada olur, faizlerde olur. Dalgalanmalarla yaşamaya alışmamız lazım. Eğer gemimiz sağlamsa, yakıtımız doluysa, rotamızdan sapmadan devam ediyorsak korkmayacağız. Deniz bazen dalgalı olur bazen sakin olur. Fırtına olsa bile geminiz sağlamsa korkmayın'' diye konuştu. 
     
     PARA POLİTİKASI KURULU 
     Para Politikası Kurulu'nun ilk toplantısını 10 Ocak'ta yapacağını hatırlatan Babacan, 2006 yılı Ocak ayından itibaren ise Para Politikası Kurulu'nun tam yetkili olacağını, kurulda oylanarak para politikası kararlarının, faiz kararlarının verilmiş olacağını bildirdi. 
     Babacan, bu uygulamanın şeffaflık açısından, öngörülebilirlik açısından son derece önemli bir adım olduğunu ifade ederek, ''Bunun zamanı artık gelmişti. Merkez Bankası da çok güzel bir adım atarak çalışmaları başlattı'' dedi. 
     
     FED'İN FAİZ YÜKSELTMESİ 
     ABD Merkez Bankası'nın FED faiz politikasına ilişkin bir soru üzerine Babacan, 2005 yılı boyunca FED'in faizlerinin sürekli artacağının artık herkes tarafından benimsenmiş durumda olduğunu hatırlatarak, burada daha çok konuşulanın, faiz artışının hızı olduğunu söyledi. 
     Babacan, şu anda uygulanan politikalar ve genel konjonktürün Türkiye'yi önceki dönemlere göre çok daha korunaklı bir konuma getirdiğini söyledi. 
     Babacan, dış piyasalardaki son birkaç günkü gelişmelere bakıldığında, Türkiye'nin diğer gelişmekte olan ülkelere göre bu gelişmelerden daha az etkilendiğini kaydetti. 
     
</TEXT>
</DOC>
