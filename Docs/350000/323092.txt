<DOC>
<DOCNO> 323092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/12/spor/bbas.html </URL>
<DATE> 2005/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes kaçana yanıyor 
</HEADLINE>
<TEXT>


Benetton'u müthiş savunmasıyla 43 sayıda tutan, 3. çeyrekte rakibine sadece 2 sayı izni veren Lacivert - Beyazlılar, skoru artıramamanın üzüntüsünü yaşıyor 


Özerhun'un teşhisi 
BASKETBOLDA Euroleague ikinci tur G Grubu'nda Benetton'u 52 - 43 yenerek ikinci galibiyetini alan Efes Pilsen'de yüzler gülüyor. Rakibine 3. çeyrekte sadece iki sayı izni verip, Euroleague tarihine geçen kulüpte Genel Menajer Engin Özerhun, "İyi savunma yaptığımız dönemlerde daha çok sayı atsaydık, farklı kazanabilirdik" dedi. 

Hedef Prokom 
ÖZERHUN, güçlü rakipleri karşısında önemli bir galibiyet elde ettiklerini vurgulayarak, şöyle devam etti "Benetton şu an İtalya'da lider. Çok güçlü kadroları var. Şimdi bu maçı unuttuk, Prokom'u düşünüyoruz. Şu anda istediğimiz seviyede gidiyoruz. Averajın devreye girmesi halinde bile kötü durumda değiliz. Artık maçların hepsi çok önemli". 

Mahmuti mutlu 
ANTRENÖR Oktay Mahmuti ise, skor üretmek açısından sıkıntı yaşadıklarının altını çizdi. Mahmuti, "Aslında daha farklı bir skorla galip gelebilirdik. Maç içerisinde iyi dirençle karşılaştık. Bunu kırmakta zorluk yaşadık. Her şeye rağmen galibiyet için mutluyum. Önümüzde zorlu Polonya deplasmanı var. Bu maçı da kazanmalıyız" diye konuştu. 

D GRUBU TAKIMLAR O G M A Y P Maccabi T.A. 3 3 0 266 217 6 Montepaschi 3 2 1 258 218 5 ÜLKER 3 1 2 214 251 4 Cibona VIP 3 0 3 213 265 3 Montepaschi - ÜLKERSPOR 84 - 71 Cibona VIP - Maccabi T.A. 74 - 91 

D GRUBU TAKIMLAR O G M A Y P AEK 3 3 0 228 203 6 EFES PİLSEN 3 2 1 207 175 5 Benetton 3 1 2 207 210 4 Prokom Trefl 3 0 3 196 250 3 EFES PİLSEN - Benetton 52 - 43 Prokom Trefl - AEK 59 - 75 

İTÜ nefes aldı 71-59 

BASKETBOLDA ligin alt sıralarından kurtulma çabasındaki iki takımın mücadelesinde gülen taraf ev sahibi İTÜ oldu. Bordo - Beyazlılar, ilk çeyreğinde bocaladığı maçı ikinici periyotta Harun ve Reha ile lehine çevirdi, üçüncü çeyrekte farkı 18 sayıya kadar çıkardı. Son periyotta Felton ve Özgür'ün çabaları ancak farkın erimesine yetti. İTÜ'de kaptan Harun 24 sayı ile yıldızlaştı. 

Maçın karnesi 
HAKEMLER Recep Ankaralı, Tunçtan Durmuşcan, Ersan Kartal 
İTÜ Berkan 4 , Reha 8 18, Harun 9 24, Güray 6 4, Serdar 6 5, Kemal 6 4, Kendrick 7 16, Levent 4 
BÜYÜK KOLEJ Özgür 6 13, Murat 5 5, Felton 7 16, Tunç 5 5, Onur Bolat 4 4, Arda 6 11, Kerem 4 5, Milicevic 4 , Orçun 3 
1.PERİYOT 19 - 16 B.Kolej , 2.PERİYOT 38 - 25 İTÜ , 3.PERİYOT 58 - 40 İTÜ , MAÇ SKORU 71 - 59 İTÜ 

Potada dev randevu 

Lider Efes Pilsen ile Fenerbahçe, Abdi İpekçi Salonu'nda 15.00'te kozlarını paylaşacak, birbirlerine üstünlük sağlamaya çalışacak 

İlk maç Fener'in 
BASKETBOL Ligi'nin lideri Efes Pilsen, sezonun 20. haftasında bugün Fenerbahçe ile karşılaşacak. Ligin ilk yarısında rakibine 72-65 yenilen Lacivert - Beyazlılar, Abdi İpekçi'de saat 15.00'te başlayacak maçta rövanşı almaya çalışacak. ATV'den naklen ekrana gelecek olan mücadelede Fenerbahçe ise ikinci kez kazanarak, Play - Off öncesi muhtemel eşleşme için avantajlı duruma geçmeye çabalayacak. 

Diğer maçlar 

Akatlar Salonu 
15.00 Beşiktaş - Erdemir 
Ankara Atatürk Salonu 
14.00 T.Telekom - Tuborg 
İzmir Atatürk Salonu 
17.00 P.Karşıyaka - Ülker 


</TEXT>
</DOC>
