<DOC>
<DOCNO> 304089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/06/son/sonspo06.html </URL>
<DATE> 2005/01/06/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
İşte Romanya'nın önde gelen spor yazarlarının gözüyle Pleşan 
</HEADLINE>
<TEXT>

     Romanya'nın önde gelen spor yazarları, Pleşan'ı değerlendirdi "Galatasaray bir firma. O ise ancak vasat bir ekipte oynayabilir." 
     
     Kariyerinin dönüm noktasında 

     Alin Buzarin Gazeta Sporturilor 
     Pleşan bir dönüm noktasında. Ya büyük bir futbolcu unvanı alacak, ya da kariyerinin başında kendini feda edecek. Galatasaray’da banko oynaması çok önemli. Bir moral problemi var. Oynamadığı zaman çok kolay demoralize oluyor. Onun oynayacağı mevkiiyi en iyi Hagi bilir. Orta sahanın göbeğinde oynamalı. Fazla defansif görev verilmemeli. İyi paslar atar, son vuruşları iyi. Sağ ayağı ile çok etkili serbest vuruşlar kullanır. Ancak umarım sosyal yaşamında problem yaşamaz. İlk defa yurtdışına çıkacak, nasıl davranacağını bilmesi lazım. Gece hayatından kesinlikle söz etmemeli. Craiova’da gece hayatında görünmesi doğal olabilirdi ama Galatasaray’da sportif olmayan bir yaşamı seçmesi halinde bir hiç olabilir. Hagi’nin de ona güvenmesi önemli bir faktör. Bir mesaj da Hagi’ye... Teknik adamlık kariyerinde artık futbolcu yetiştirmesi gereken bir noktada. Sacede yetişmiş, kariyerli futbolcularla değil, yeni yetişen futbolcularla da ilgilenmeli. 
     
     Sürekli yedek kulübesinde oturur 

     Marius Mitran ProSport Gazetesi 
     Pleşan’ın hikayesi komik ve trajik. Lig sonuncusu Craiova’dan, Galatasaray gibi büyük bir kulübe transfer oluyor. Küme düşmemek için oynayan bir ekip, başkanıyla yöneticisiyle en iyi futbolcusunu kolundan tutup Galatasaray’a gönderiyor Milli maçta Almanya’ya attığı gol çok fazla abartıldı. Belki de yüzlerce Rumen futbolcu daha önemli ve güzel goller attı. Sonuçta Pleşan özel bir maçta, hiç kimseyi korkutmayan bir Almanya’ya karşı gol attı Pleşan, yazıldığı çizildiği kadar iyi bir futbolcu değil, abartılıyor. Sıradan bir futbolcu. Ancak ligin 7. 8. sırasındaki bir takımda oynayabilecek kapasitede. Eminim ki Galatasaray’da yedek kalacak. Bana göre sürekli yedek kulübesinde oturacak. Galatasaray’a layık bir futbolcu değil. Galatasaray bir firma ve Pleşan’a göre çok büyük bir kulüp. Başka bir açıdan bakmak gerekirse, bu oyuncu iyi bir hocanın elinden geçmedi. Çalıştığı hocaların hepsi sıradan, vasatı geçemeyen teknik adamlardı. Hagi onunla ne yapacak çok merak ediyorum. Bekleyip göreceğiz Tabii, Hagi deneyim kazanan bir hoca. Korkuyorum ki, Hagi onun Almanya’ya attığı golden çok etkilendi. Zaten Pleşan’ın tek büyük başarısı da Almanya’ya attığı o gol. 
     
</TEXT>
</DOC>
