<DOC>
<DOCNO> 308332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/22/ekonomi/eko06.html </URL>
<DATE> 2005/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Gıda harcamaları ocakta yüzde 0.9 arttı 
</HEADLINE>
<TEXT>


ANKARA ANKA 

Eylül 2004'ten bu yana artışa geçen gıda fiyatları, 2005'e de yükselişle başladı. Türkiye'deki 2003 yılı beslenme kalıbı çerçevesinde oluşturulan gıda harcamaları endeksi, ocakta yüzde 0.9 arttı. Dört kişilik bir ailenin aylık ortalama gıda harcamalarının tutarı da 318.57 YTL'ye yükseldi. 
Devlet İstatistik Enstitüsü'nün DİE belirlediği Türkiye'deki kişi başına ortalama gıda tüketim miktarlarını ve toplam gıda harcamaları içindeki ağırlıklarını baz alarak oluşturduğu gıda harcamaları endeksi, ocakta da artışını sürdürdü. Ankara'da en fazla alışveriş yapılan merkezlerden derlenen fiyatlara göre endeks, ocakta bir önceki aya göre yüzde 0.9 arttı. Artışta kuru fasulye, elma, ıspanak, patates ile makarna, kırmızı et, yoğurt ve şeker gibi gıda ürünlerindeki yükselişler etkili oldu. 
Dört kişilik bir ailenin Aralık 2004'te 315.64 Yeni Türk Lirası YTL olan aylık ortalama gıda harcamalarının tutarı, ocakta 318.57 YTL'ye çıktı. Ocakta kuru fasulyenin fiyatı yüzde 25.6 artarken elma yüzde 25.2 zamlandı. 


</TEXT>
</DOC>
