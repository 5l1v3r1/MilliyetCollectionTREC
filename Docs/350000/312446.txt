<DOC>
<DOCNO> 312446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/04/son/sonspo40.html </URL>
<DATE> 2005/02/04/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Almanya'daki hakem skandalı... Haken Jansen, masum olduğunu savundu 
</HEADLINE>
<TEXT>

     Almanya'da, bahis oynadığı için yönettiği maçları maniple ettiğini itiraf eden hakem Robert Hoyzer tarafından yolsuzlukla suçlanan Almanya Birinci Futbol Ligi Bundesliga hakemlerinden Jürgen Jansen, masum olduğunu savundu. 
     Passau kentinde bir basın toplantısı düzenleyen Jürgen Jansen, Robert Hoyzer tarafından kendisi hakkında yapılan suçlamaların hiçbir dayanağının olmadığını söyledi. 
     Maniple ettiği iddia edilen FC Kaiserslautern-FC Freiburg karşılaşmasında aldığı kararları videoda gazetecilere göstererek yorumlayan Jansen, bu maçta aldığı kararların hepsinin savunulur olduğunu ileri sürdü. 
     Almanya'nın en iyi hakemlerinden biri olarak bilinen Markus Merk de, Alman Haber Ajansı'na DPA yaptığı açıklamada, meslektaşı Jansen'e destek vererek, ''Jansen, hiçbir kanıt olmadığı halde suçlanıyor'' dedi. 
     Öte yandan 18. Dünya Kupası Organizasyon Komitesi Başkanı Franz Beckenbauer de, şampiyonaya gölge düşürmemesi için hakem skandalının tümüyle açıklığa kavuşturulması gerektiğini söyledi. 
     Beckenbauer, suçları sabit görülen hakemlerin en ağır biçimde cezalandırılmalarını talep etti. 
     
</TEXT>
</DOC>
