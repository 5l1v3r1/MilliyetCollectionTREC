<DOC>
<DOCNO> 333581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/15/yazar/asik.html </URL>
<DATE> 2005/04/15/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
DİE hik yeleri... 
</HEADLINE>
<TEXT>


Kimsenin aklı yatmıyor o muazzam büyüme rakamlarına... Çünkü ceplere girip çıkan para büyüme rakamlarını doğrulamıyor. Yorumlarına güvendiğimiz İktisatçı Selim Somçağ, kendine ait internet sitesinde, büyüme teraneleri arasında ücretlerin artma ne kelime, aksine düştüğünü anlatıyor. Somçağ, İmalat Sanayii İstihdam Endeksi ve İmalat Sanayii Kazanç Endeksi'ne dayanarak analizler yaparken diyor ki 
- 2004 yılında imalat sanayiinde çalışanların eline geçen toplam ücretler yüzde 3 gerilemiş. 2004 arasında imalat sanayiinde çalışanların eline geçen ücret toplamı, 2000 yılındaki düzeyinin tam yüzde 25 altında kalmış... 
Türkiye'de GSMH yüzde 9.9 arttığı halde sanayideki ücret gelirleri yüzde 3 azalabilir mi 2000-2004 döneminin tamamına bakarsak, Türkiye'de GSMH yüzde 15 arttığı halde sanayideki ücret gelirleri yüzde 25 azalabilir mi 

Son 2 yılda 49 bin esnafımız iflas etmiş. 
Buyurun size ekonomik büyümede dünya birincisi olduğumuzun bir kanıtı daha... 
Haldun Ertem 

Devlet değil çete Neredeyse kutsal bir deyime dönüştürülen "derin devlet" , Türk Dil Kurumu'nun yayımladığı "Türkçe Sözlük"te şöyle tanımlanıyor 
"Devletin çıkarlarını gözetip kolladığı öne sürülen, göz önünde olmayan örtülü güç." 
Prof. Toktamış Ateş, bu deyimi çok yapay bulmuş. Demokratik bir devlette örtülü güç olmaz diyerek, doğru tanımı şöyle ortaya koyuyor 
"Devletin çıkarlarını bahane ederek ve devlet içindeki kimi güçlerle işbirliği yaparak kendi çıkarlarını ve antidemokratik beklentilerini yaşama geçirmek için oluşturulan çete..." 

Kim bu uyanık Tahtakale iktisatçısı, uyanık, çakal, yavşak, cambazın biri... Kim o 
Deniz Baykal'ın gözünde Maliye Bakanı Kemal Unakıtan... Baykal, 10.07.2003 tarihinde Radikal'de yayımlanan konuşmasında, Maliye Bakanı Unakıtan'la ilgili yukarıdaki deyimleri kullanmıştı. Baykal bu hafta da Unakıtan hakkındaki hayali ihracat suçlamasını gündeme getirdi... Dokunulmazlık zırhı, bakanın yargılanmasını imk nsız kılıyor. İyi de... Türkiye'nin, hakkında bu kadar söylenti olan Maliye Bakanı tarafından yönetilmesi, acaba tepede kimsenin canını sıkmıyor mu 

Türkçe unutuldu İstanbul Ticaret Üniversitesi 4. yılını kutluyor. Genç üniversiteye ve öğrencilerine başarılar dilerken bir küçük sitemimizi ekleyelim. Dünkü kutlamadan sonra okulda bir Fransız profesör İngilizce konferans verdi. Çeviri yapılmadı. Okuldaki herkesin İngilizce bildiğini farz etsek dahi dışarıdan davet edilenler de vardı salonda. Bir ülkenin kendi ulusal diline saygısı varsa, o dili hiçbir durumda yok saymamalıdır. 

Sezer'in gezisi Cumhurbaşkanı Ahmet Necdet Sezer'in Suriye ziyaretine, çok kritik bir zamana rastlamasına ve ziyaret öncesi onca gürültü kopmasına rağmen Milliyet hariç basınımız ilk gün ilgi göstermedi. Kimisi haberi önemli görmemiş olabilir... Kimisi de anlaşılan Amerika geziye olumsuz baktığı için olumsuz bakma eğilimine girdi... 
Geçmişte Suriye ile kavgalıydık, çünkü PKK'lıları barındırıyordu. Bugün komşumuz o huyunu bıraktı, dost olduk. 
PKK'yı himaye görevini ABD devraldı. 
Bazıları buna rağmen bugün Suriye'nin düşmanı ABD'nin dostu. 
Gerekçeleri de müthiş Suriye Lübnan'ı işgal altında tutuyormuş... 
Amerika, Irak'ı işgal altında tutmuyor mu diye sorarsanız yanıt hazır 
- Hayır, Amerika oraya demokrasi götürüyor... 

Suriye, Irak ve İran güneydeki 3 sınır komşumuz... Ne yazık ki, her 3 ülke de Amerika'nın hedef tahtasında yer alıyor. Irak yakılıp yıkıldı. Sırada Suriye ve İran var. Ne yapsalar nafile, Amerika her iki ülkede rejimi devirmekte kararlı görünüyor. Suriye, Lübnan'dan tamamen çekilse de kendini kurtaramayacak. Sam Amca yeni saldırı gerekçeleri yaratacak. Ali Sirmen'in sütununda Council On Foreign Relations'ın üyesi, Ortadoğu uzmanı David Phillips konuşuyor 
- ABD için istikrar ancak Başar'ın yıkılmasıyla gelir... 
Komşuların yıkımı bizim de yıkımımızdır. Ancak AKP hükümeti bu konuda tavır almakta zorlanıyor. İran ve Suriye konusunda ABD'nin masallarına inanma eğiliminde görünüyor. Komşular bunu seziyor. Cumhurbaşkanı Sezer'e Suriye'de gösterilen yoğun ilginin bir nedeni ABD'yi değil, Atatürk'ü ve onun "bağımsızlık ruhu"nu temsil eden bir devlet adamı olmasıdır... 

Babam hayatının en güzel yıllarını doğaçlama konuşmalarını hazırlamakla geçirmiştir. 
Randolph Churchill babası Winston Churchill hakkında 



</TEXT>
</DOC>
