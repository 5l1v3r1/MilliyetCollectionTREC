<DOC>
<DOCNO> 340093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/06/son/sondun01.html </URL>
<DATE> 2005/05/06/ </DATE>
<TIME> 02.00 </TIME>
<AUTHOR>  </AUTHOR>
<HEADLINE>
Bush Ebu Garip'in eski komutanı Karpinski'ni rütbesini düşürdü... 
</HEADLINE>
<TEXT>

     ABD Başkanı George Bush, işkence skandallarına sahne olan Irak’taki Ebu Garib Cezaevi’nin eski komutanı Tuğgeneral Janis Karpinski’nin rütbesinin düşürülmesine onay verdi. 
     Amerikalı askeri yetkililer, işkence skandalının fotoğraflarla belgelenmesinin ardından Washington yönetimini kızdıran açıklamalarda bulunan Karpinski’nin rütbesinin albaylığa düşürüldüğünü söylediler. 
     Yetkililer, Karpinski ile birlikte hakkında soruşturma açılan 3 üst düzey askeri yetkilinin aklandığını, böylece disiplin cezası alan tek kişinin Karpinski olduğunu belirttiler. 
     Karpinski’nin ayrıca, görevini yerine getiremediği ve albayken hırsızlık yaptığı gerekçesiyle Genelkurmay Başkan Yardımcısı Richard Codry imzalı bir kınama mektubu alacağı kaydedildi. 
     Janis Karpinski’nin, 2003’te Ebu Garib’in komutanlığını yaptığı dönemde, cezaevindeki işkence olayları basına sızmıştı. 
     
</TEXT>
</DOC>
