<DOC>
<DOCNO> 340455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/07/son/soneko06.html </URL>
<DATE> 2005/05/07/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta... 
</HEADLINE>
<TEXT>

     Uluslararası piyasalarda geçen hafta ABD Doları kararsız bir seyir izlerken, altın fiyatları geriledi. 
     Tokyo Borsası’nda, ABD Doları, Japon Yeni karşısında haftaya değer kaybederek 105.27 yenden başladı. Tokyo Borsası’nda işlemler hafta içinde Japonya’da ulusal tatil olması nedeniyle yapılmadı. Cuma günü yeniden işlemlere başlanırken Japon Yeni karşısında ABD Doları haftayı 104.64 yenden kapattı. 
     ABD Merkez Bankası FED, hafta ortasında, beklentilere uygun şekilde dolar gösterge faizini çeyrek puanlık yüzde 0.25 artırımla yüzde 3’e çıkardı. 
     Böylece 2004’ün Haziran ayına kadar, son 46 yılın en düşük seviyesi olan yüzde 1’de tutulan ABD Doları’nın gösterge faizinde, 10 ay içinde art arda çeyrek puanlık 8 artırım gerçekleştirilmiş oldu. 
     ABD’de yavaşlayan büyüme ve artan enflasyon baskısı arasında sıkışan FED’in kredi maliyetlerini yükselterek ekonomide kontrolü elinde tutmaya çalıştığı ifade ediliyor. 
     ABD Doları’nın uluslararası döviz borsalarında önemli para birimleri karşısında pazartesi ve cuma kapanış saatlerindeki değerleri şöyle oldu 
     
     
PARA BİRİMİ CUMA PAZARTESİ Japon Yeni 104.69 105.32 İsviçre Frangı 1.2042 1.1965 Kanada Doları 1.2431 1.2602 
     Londra döviz piyasasında pazartesi günü 1.2864 dolardan kapanan avro, cuma kapanışta 1.2849 dolara indi. 
     Aynı borsada pazartesi 1.9026 dolardan kapanan İngiliz Sterlini ise hafta sonuna 1.8941 dolardan geriledi. 
     
     ALTIN FİYATLARI 
     Londra ve Hong Kong altın ve gümüş borsalarında, 1 Mayıs işçi bayramı nedeniyle, ulusal tatil olması nedeniyle pazartesi günü işlem yapılmadı. Bazı borsalarda altının ons fiyatının pazartesi ve cuma kapanış saatlerindeki fiyatları şöyle 
     
     
BORSA CUMA PAZARTESİ Londra 424.80 427.40 Salı Zürih 424.95 433.05 Hong Kong 430.05 429.05 Salı 
     Londra Borsası’nda salı gününü 6.84 dolarda kapatan gümüşün ons fiyatı cuma kapanışta 6.89 dolara çıktı. 
     
     MENKUL KIYMET PİYASALARI 
     New York Borsası’nda endeksler, petrol fiyatlarında yükseliş eğiliminde olması ve ABD Merkez Bankası toplantısı öncesi olmasına karşın ılımlı da olsa yükseliş eğilimi içinde girdi. Dow Jones Endeksi 10,251.70 puandan, teknoloji endeksi Nasdaq 1,928.65 puandan haftaya 
     girdi. 
     ABD ’de Cuma günü açıklanan ve Nisan ayında öngörülenin üzerinde işe girişlerin yaşandığına ilişkin rapor, ekonomik büyümenin enflasyona yol açacağı ve bunun da ABD Merkez Bankası’nın faiz artırımına devam etmesine yol açacağı endişesi endekslerde kararsızlık yaşanmasına karşın Dow Jones ve Nasdaq endeksleri yükseldi. 
     Cuma günü kapanışta Dow Jones Endeksi 10,345.40 puana, Nasdaq 1,967.35 puana çıktı. 
     Tokyo Borsası’nda Nikkei Endeksi haftaya düşüş eğilimi içinde 11,002.11 puandan başladı. Salı gününden itibaren Japonya’da ulusal 
     tatil olması nedeniyle Cuma gününe kadar Tokyo Borsası’nda işlem yapılmadı. Endeks Cuma günü kapanışta 11,192.17 puana çıktı. 
     
</TEXT>
</DOC>
