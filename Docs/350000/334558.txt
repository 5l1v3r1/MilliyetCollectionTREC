<DOC>
<DOCNO> 334558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/18/son/sontur21.html </URL>
<DATE> 2005/04/18/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Mardin'de bir terörist ölü ele geçirildi 
</HEADLINE>
<TEXT>

     Mardin'in Ömerli İlçesi'nde bir teröristin ölü ele geçirildiği bildirildi. 
     Mardin Valisi Temel Koçaklar, yaptığı yazılı açıklamada, Ömerli İlçesi'ne bağlı Sulakdere Köyü kırsalında operasyon düzenleyen güvenlik güçlerinin bir grup terörist ile karşılaştığını ve ''dur'' ihtarına ateşle karşılık veren teröristin silahıyla birlikte ölü ele geçirildiğini kaydetti. 
     Yapılan kimlik tespit çalışması sonucu ölü ele geçirilen teröristin ''Delil'' kod adlı Fidel Özbey olduğunun anlaşıldığını ifade eden Koçaklar, teröristin 26 Ocak 2005 tarihinde Ömerli İlçesi Göllü Jandarma Karakolu'na silahlı saldırıda bulunulması ve bir jandarma erinin şehit edilmesi olayını gerçekleştiren teröristlerden olduğunun anlaşıldığını belirtti. 
     
</TEXT>
</DOC>
