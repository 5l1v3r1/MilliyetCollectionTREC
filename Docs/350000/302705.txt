<DOC>
<DOCNO> 302705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/02/siyaset/axsiy01.html </URL>
<DATE> 2005/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer'den cevap bekleniyor 
</HEADLINE>
<TEXT>


Mahkeme, Sezer'e rektörlük seçiminde en çok oyu alan Ayhan'ı atamamasının dayanaklarını sordu 

ANKARA Milliyet 


Ankara 2. İdare Mahkemesi, rektörlük seçimlerinde en çok oyu almasına rağmen Cumhurbaşkanı'nca atanmayan eski Gazi Üniversitesi Rektörü Prof. Rıza Ayhan'ın açtığı davada Çankaya Köşkü'nün savunmasını yetersiz buldu. Cumhurbaşkanı Ahmet Necdet Sezer'in, üniversitedeki seçimde en çok oyu almasına rağmen atamadığı Ayhan'ın, bu işleme karşı açtığı davayı görüşen 2. İdare Mahkemesi, Köşk'ten, Ayhan'ın atanmama gerekçesini sordu. Cumhurbaşkanlığı Genel Sekreteri Kemal Nehrozoğlu, mahkemeye gönderdiği savunmada, Anayasa'nın 125. maddesine göre, Cumhurbaşkanı'nın tek başına yaptığı işlemlerin yargı denetiminin dışında olduğunu, rektör atamalarında mutlak takdir yetkisi tanındığını bildirdi. 

Sezer'e soru 
Ancak bu savunmayı yetersiz bulan mahkeme, Köşk'e bu sefer "Cumhurbaşkanı, bu yetkiyi kullanırken hangi gerekçeleri dayanak aldı " sorusunun yöneltilmesine karar verdi. 
Mahkemenin ikinci kez gerekçe sormasını, "hukukun üstünlüğü yolunda atılmış önemli bir adım" olarak niteleyen Ayhan'ın avukatı Sedat Aksakallı, şunları söyledi "Biz mahkemenin söz konusu işlemi, iptal edebileceğini düşünüyoruz" dedi. 


</TEXT>
</DOC>
