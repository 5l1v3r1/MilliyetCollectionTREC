<DOC>
<DOCNO> 336622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/25/son/sondun29.html </URL>
<DATE> 2005/04/25/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Avustralyalı ve Yeni Zelendalı gaziler, Kwai Köprüsü'nde... 
</HEADLINE>
<TEXT>

     Çanakkale Kara Savaşlarının 90. yıldönümü, Ulu Önder Atatürk'ün aziz hatırası ve Mehmetçik ile İtilaf devletlerinin 350 bin şehidi yurtta anılırken, on bin kilometre ötede de İkinci Dünya Savaşı Anzakları anıldı. 
     Japon ordusunca, Tayland'da savaş esiri olarak demiryolu yapımında kullanılan ANZAC'lar Avustralya-Yeni Zelanda Ordu Birlikleri , Kwai Köprüsü'nde bugün şafaktan önce düzenlenen ayinle anıldı. 
     Belgesel nitelikli ünlü ''Kwai Köprüsü'' 1957 filminde gösterildiği gibi, ''her traverste bir savaş esirinin öldüğü'' yerde, hayatta kalabilen gaziler geleneksel olarak bugün şafak ayini için toplandı. 
     Tayland ile Myanmar eski Burma ve Birmanya arasında 416 kilometrelik ''Ölüm Demiryolu''nu 1 yılda mümkün olduğu kadar hızlı yaptırmaya çalışan Japon İmparatorluk Ordusu, 30 bin İngiliz, 18 bin Hollandalı, 13 bin Avustralyalı ve 700 Amerikan askerini esir olarak kullandı. Çoğu Asya ülkelerinde de 80 bin esir kullanıldı ve esirlerin çoğu dizanteri, sıtma ve kolera gibi hastalıklardan öldü. 
     Kwai'da 20 metrelik demiryolu geçidi açılması için dinamit yetmediğinden basit çekiçler ve çıplak el bile kullanıldı. 
     Kwai Köprüsü, Tayland'ın başkenti Bangkok'un 110 km batısında Kançanaburi ilinin yer aldığı cangıl içindeki ırmağın üzerinde bulunuyor. 
     Kwai gazisi Avustralya-Tasmanyalı Jack White 84 , bu sabah tan yeri ağarmadan önce Anzak şehitlik anıtının bulunduğu yerde, ''Kwai anıtına 14 kez geldim'' diyerek, her yıl Kwai'de olduğu gibi diğer gazilerle birlikte ağladı. 
     20 yaşındayken Kwai'ya gelen Anzak gazisi Neil McPherson 83 da ''Burada kurulan arkadaşlık unutulmaz oldu. Burada birbirimize yoldaşlığımızla sarıldık, hayatta kaldık. Başka olan her şeyi unutmaya çalıştım'' dedi. 
     88 yaşındaki Ernie Redman da ''Açılan mezarlar görülürse savaş nedir ne yapar anlaşılacak zannederim'' dedi. 
     
     KORE-VİETNAM 
     Türkiye'nin BM kararına uyarak Tuğgeneral Tahsin Yazıcı komutasında katıldığı Kore Savaşı 1950-19 ve Vietnam Savaşı'nda 1955-1975 ölen Anzaklar da anılıyor. 
     Fransa'dan sonra ABD'nin yürüttüğü ve kaybettiği 10 yıl süren Vietnam Savaşı'nın son döneminde 50 bin Avustralya askeri savaştı. 
     25 Nisan'da her yıl Vietnam-Long Tan'da Anzaklar tan yeri ağarırken, savaşı kazanan komünist Vietnam birlikleriyle savaştıkları mevkide ölen silah arkadaşlarının anıt haçı önünde saygı duruşunda bulunuyorlar. 
     
</TEXT>
</DOC>
