<DOC>
<DOCNO> 346414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/27/son/sonspo04.html </URL>
<DATE> 2005/05/27/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Beşiktaş'ta Sergen de yok Ahmed Hassan da... 
</HEADLINE>
<TEXT>

     Beşiktaş, cumartesi günü oynayacağı Akçaabat Sebatspor maçının hazırlıklarına dün yaptığı tek idmanla devam etti. 
     Sezonun son karşılaşması öncesinde Beşiktaş’taki eksikler teknik heyeti zorluyor. Haftalar önce sezonu kapatan İbrahim Üzülmez ile Kartal’la yollarını ayıran Juanfran’ın yanı sıra, kas yırtığı tespit edilen Sergen Yalçın, sağ iç yan bağlarından problem yaşayan Tayfun Korkut, sağ dizinde sakatlık bulunan Okan Buruk ve milli maç nedeniyle Mısır’a giden Ahmed Hassan da forma giyemeyecek. Önceki gün takımla çalışmalara başlayan Ahmet Dursun, Ahmet Yıldırım ve Mustafa Doğan’ın durumları bugün netlik kazanacak. Kafile, iki takım için de formaliteden başka hiç bir önem taşımayan maç için bugün Trabzon’a gidecek. 
     
</TEXT>
</DOC>
