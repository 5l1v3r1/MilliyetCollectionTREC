<DOC>
<DOCNO> 342015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/son/sonyas06.html </URL>
<DATE> 2005/05/12/ </DATE>
<TIME> 07.00 </TIME>
<AUTHOR>  </AUTHOR>
<HEADLINE>
Kendisinin kopyasını yapan robot geliştirildi 
</HEADLINE>
<TEXT>

     Bilim adamlarının, kendisinin kopyasını yapan robot geliştirdikleri bildirildi. 
     Nature dergisinde çıkan habere göre, Cornell üniversitesindeki bilim adamlarının geliştirdikleri küçük robotlar, birbirlerine bağlanabilecek mekanizmaya sahip 10 santimetrelik küplerden oluşuyor ve robotlarda kopya yapabilmelerini sağlayan bilgisayar programı bulunuyor. 
     Kendi kopyalarını yapan deneysel robotlar, yerleştirildikleri masadan enerji alıyorlar ve küpleri birleştiriyorlar. Robotlar özel "besleme bölgeleri"ndeki ek modülleri kullanıyorlar ve yeni robot şekil almaya başladığında kendi kendinin üretimine yardım ediyor. 
     4 modülden oluşan robotun 2.5 dakikada bir kopya yapabildiği 
     belirtildi. 
     Hod Lipson, Nature dergisine yaptığı açıklamada, "Yaptığımız robotlar biyolojik yeniden üretimle kıyaslandığında hayli basit olmasına karşın, mekanik kendinden üretimin mümkün olduğunu gösteriyor" dedi. 
     Bu robotların daha da geliştirilmesiyle ileride kendi kendini onaran robotların yapılabileceği ve bunların tehlikeli durumlarla uzay uçuşlarında kullanılabileceği belirtildi. 
     
</TEXT>
</DOC>
