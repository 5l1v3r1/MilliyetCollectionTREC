<DOC>
<DOCNO> 302700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/02/guncel/gun90.html </URL>
<DATE> 2005/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Yılbaşının detayı... 

Tayyip Bey'in, Türkiye'de tedavüle çıkacak olan ilk YTL'yi, Safranbolu'daki Ziraat Bankası ATM'sinden çekmesi planlanmıştı...Ancak, ilk YTL'leri, ondan önce, televizyon muhabirleri çektiler...CNN Türk kameramanı, Tayyip Bey işlem yaparken, ATM ekranına zum yaptı ve böylece ilk kez bir Başbakanın banka hesabında ne kadar para olduğunu öğrendik...O anda hesapta 9.443,26 YTL yani 9.443.260.000 TL vardı...Başbakan maaşı, yaklaşık 6,5 milyar civarında olduğuna göre demek ki, Sayın Başbakan, geçen ayki maaşından bir miktar para artırabilmişti ..Görünen o ki Aylar önce, Alman Başbakanına "geçinemiyorum" diye dert yanan Tayyip Bey'in ekonomik durumu, düzelen ekonomiyle paralel olarak bir iyileşme içerisinde. Bu durumda da, kendi kendini tebrik etmesinden doğal ne olabilir 

Abi bi dur gözünü seveyim, bak elim kaydı bu kız ağlıyor mu, gülüyor mu şimdi 
Leonardo Da Vinci "Mona Lisa" üzerinde son rötuşları yaparken 

Nevada araştırmaları 

Nevada'da yapılan bir araştırmaya göre, Yılbaşından bir gün sonra Nevada halkının, 70'lik bir bölümü tükettiği alkol miktarını "2 misli ve fazlası" şeklinde abarttığı, 25'lik bir bölümün içmediği halde "İki kadeh de biz attık" yalanına başvurduğu, 5'lik bir bölümün de içtiği alkol miktarını doğru beyan ettiği açıklanmıştır... Not Araştırma alkol tüketen ve tüketmeye müsait denekler üzerinde uygulanmıştır... 

Yılbaşında olan olmayan birtakım olaylar 

Yeni yılın ilk bebeğine Yılmaz Tahir Lüle YTL konması çabaları, annenin şiddetli karşı koyuşuyla boşa gitti...ATM'lerin önünde oluşan YTL çekme kuyruklarında çıkan kavgalarda, 5 kişi gereksizce yaralandı...23.59'da "seneye görüşürüz" ve 00.01'de "bir sene ne çabuk geçti be " şeklinde espri yapan 45 espri zararlısı, feci şekilde etkisiz hale getirildi...Zeki Müren'den sonra, 24 00'te onun yerini doldurabilecek bir kişinin daha gelmemesi ilginç bulunarak, bir kez daha kendisi saygıyla anıldı...TMSF'ye olan borcunu, Star Tv'de her gün yarışma programı sunarak ödeyen ve yılbaşı programını Ata ve Sinem ile birlikte sunan Mehmet Ali Erbil'in borcunun ne zaman biteceği, ciddi ciddi merak edildi... 

Reklam Kediyi Öldürdü .. 

ShockHabercilerden ve SerinDuruşçulardan gelenler 
Bonus Baba reklamında, Bonus Baba gözlüğünü takmasına rağmen onu neden kullanmamaktadır Hayır, elindeki karta bakarken gözlüğün üstünden bakıyor, demek ki uzak gözlüğü takıyor diyorsun... diğer adama bakıyor, yine gözlüğün üstünden bakıyor, yakın gözlüğü takıyor diyorsun... anlaşılıyor ki adamın ne miyobu ne de hipermetrobu var .. Sırf tarz olsun diye gözlük takan gösteriş meraklısı bir Noel Baba'dan çocuklara fayda gelir mi Biskrem reklamında, kız, adamın kulağına sünnet olması gerektiğini fısıldarken, fon müziği olarak kullanılan "pi pi pi pi pi pi..." melodisi tamamen bir tesadüf müdür Arzum Kahve Makinesi reklamında geçen "Bunun farkı, bunda kahveyi kendin pişiriyorsun" cümlesinin anlamı nedir Kahveyi kendimiz pişireceksek kahve makinesi almanın mantığı nedir Tüketim çılgınlığının geldiği son nokta bu mudur Halk Gofret reklamında, tahtaya yazılmış "halk gofret yiyenler" listesi neden yalnızca erkek çocuk isimlerinden oluşmaktadır Moulinex Meyve Sıkacağı reklamında, hanım kızımız "dünyanın en kibar erkeği yarışması olsa benim kocam birinci olur" dedikten sonra, eşinin elindeki elmayı alıp kocasına elma suyu verirken "madem canın elma istiyor" diyerek elma suyunu uzatması ne derece mantıklıdır Canı elma isteyen biri, bu isteğini elma suyuyla giderebilecek midir Aynı mantıkla canı şalgam isteyen birine al sana şalgam suyu dense aynı kapıya çıkmaz mı 

Ekolog Aysun 
"Daha önce de gittik biz oraya, ekolojisini biliyoruz..." b b 
</TEXT>
</DOC>
