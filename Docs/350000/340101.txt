<DOC>
<DOCNO> 340101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/06/son/sondun09.html </URL>
<DATE> 2005/05/06/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Iraklı dokuz gazeteciye yargısız infaz 
</HEADLINE>
<TEXT>

     Irak'ta uluslararası medya kuruluşlarında görev yapan dokuz Iraklı gazeteci, haklarında bir suçlama bulunmaksızın 'direnişçilere yardım ettikleri' gerekçesiyle hapsedildi. 
     ABD ordusu sözcüsü, batılı medya organlarında görev yapan dokuz Iraklı gazetecinin halen tutuklu bulunduğunu, bunlardan bazılarının 'birkaç aydır' hapiste olduklarını belirtti. 
     Tutuklanan gazetecilerin arasında iki AFP muhabiri ile bir de ABD'de yayın yapan CBS televizyonu muhabirinin bulunduğu açıklandı. 
     
     Mahkemeye bile çıkarılmadılar 
     Ordu sözcüsü, bu gazetecilerin henüz mahkemeye çıkarılmadıklarını ve 'haklarında bir suçlama olup olmadığına dair henüz hiçbir bilgi edinmediklerini' de kaydetti. 
     Bu arada, ABD ve Iraklı resmi kaynaklar, ülkede yaklaşık 17 bin Iraklının tutuklu bulunduğunu, bunların çoğunun mahkemeye çıkarılmadıklarını açıkladı. 
     
</TEXT>
</DOC>
