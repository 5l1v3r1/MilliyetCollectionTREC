<DOC>
<DOCNO> 315937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/17/guncel/gun04.html </URL>
<DATE> 2005/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Mungan h kim karşısında 
</HEADLINE>
<TEXT>


Yaptığı suç duyurusuyla Roche hakkında soruşturma başlatılmasına neden olan Veysi Mungan mahkemeye çıktı 

LUBE AYAR İstanbul 

Yaptığı suç duyurusuyla SSK'ya fahiş fiyatla ilaç sattıkları gerekçesiyle Roche Müstahzarları A.Ş. hakkında soruşturma başlatılmasına neden olan şirketin eski çalışanı Veysi Mungan, işten çıkartılmamak ve maaşını artırmak için Genel Müdür Faruk Yöneyman'ı tehdit ettiği gerekçesiyle hakim karşısına çıktı. 
1 yıldan 3 yıla kadar hapis cezası istemiyle tutuksuz yargılanan Mungan, duruşmaya 3 avukatıyla katıldı. Roche ve SSK'nın üst düzey yöneticilerine yönelik yürütülen soruşturmaya ilişkin gazete haberlerini mahkemeye sunan Mungan savunmasında, "Lüks bir otelde, karşılıklı viski içip, yemek yiyerek bu esnada da karşı tarafa şantajda bulunmam mümkün değil" dedi. 
Mungan'ın avukatlarından Şükrü Alpaslan da, Roche'a yönelik iddiaların müvekilinin dirayeti sayesinde ortaya çıktığını belirtti. 
Yöneyman'ın avukatları mahkemeden süre isteyerek, "Yargılama başka yöne yönlendirilmeye çalışılmaktadır. Bu dava şantaj ve tehdit davasıdır" dedi. Yöneyman'ın duruşmaya çağırılmasına karar veren hakim, duruşmayı erteledi. 


</TEXT>
</DOC>
