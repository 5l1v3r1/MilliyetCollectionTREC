<DOC>
<DOCNO> 305962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/13/ekonomi/eko03.html </URL>
<DATE> 2005/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancılar yatırıma değil k ğıda geldi 
</HEADLINE>
<TEXT>


Yabancı yatırımcı, doğrudan yatırım yerine Türkiye'ye hisse alarak geliyor. Yabancıların geçen yıl borsadaki net alımları 1.4 milyar dolara ulaştı 

EKONOMİ SERVİSİ 

2000 yılında borsadan net 3.1 milyar dolarlık hisse senedi satışıyla Türkiye'den çekilerek bir anlamda 2001 krizini tetikleyen yabancı yatırımcılar, siyasi istikrar ve AB beklentileriyle 2003 yılında 1 milyar dolar ve geçen yıl da 1 milyar 430 milyon dolarlık net alımda bulundular. 
Yabancılar geçen yıl aralık ayında net 474.5 milyon dolarla 2004'ün en yüklü alımını yaptılar. Yabancıların hisse saklama bakiyesi de 2004 sonunda 16.1 milyar dolara ulaştı. Yabancıların halka açıklık kısmındaki payları da yüzde 66'ya çıktı. 
Yabancıların doğrudan yatırıma gösterdikleri ilgi ise hisse senedine göre daha az oldu. Gelişmekte olan ülkelere doğrudan yabancı sermaye yatırımları hızla büyürken, 2004'te Türkiye'ye gelen doğrudan yabancı sermaye miktarı ilk 11 ayda 1 milyar 143 milyon dolar düzeyinde kaldı. 

Rakipler atakta 
Birleşmiş Milletler Ticaret ve Kalkınma Konferansı UNCTAD tarafından açıklanan rakamlara göre, gelişmiş ülkelere yönelik yabancı yatırım miktarı azalırken, bu düşüşün gelişmekte olan ülkeler ile Orta ve Doğu Avrupa ülkelerine yönelik yabancı yatırımlardaki artışla telafi edildiği kaydedildi. Böylece, doğrudan yabancı yatırımlardaki 2001'den bu yanaki düşüş trendi 2004'te tersine döndü. UNCTAD Yatırım Bölümü Direktörü Karl P. Sauvant, "Bu artış, 2001 - 2003 arasında aldıkları yüzde 27'lik pay ile mukayese edildiğinde şu an doğrudan yabancı yatırımların yüzde 42'sini çeken gelişmekte olan ülkeler için oldukça iyi bir haber" dedi. 

Doğrudan yabancı yatırımların gelişmekte olan ülkelere göre dağılımı Milyar dolar Ülke 2003 2004 G.Afrika 15 20 Latin Amerika-Karayipler 51 69 Brezilya 10 16 Şili 3 6 Meksika 11 18 Asya ve Pasifik 107 166 Çin 54 62 Hong Kong 14 33 Hindistan 4 6 Güney Kore 4 9 Singapur 11 21 Orta ve Doğu Avrupa 27 36 Çek Cumhuriyeti 3 5 Polonya 4 5 Rusya 7 10 Gelişmekte olan ülkeler 173 255 Gelişmiş ülkeler 380 321 Dünya 580 612 

Yabancıların İMKB'deki 2004'teki net alımları Ay Bin Dolar Ocak -18.277 Şubat 364.416 Mart 156.912 Nisan -95.976 Mayıs -58.668 Haziran 130.713 Temmuz 89.519 Ağustos -44.435 Eylül 183.286 Ekim 37.190 Kasım 211.604 Aralık 474.500 Toplam 1.430.784 


</TEXT>
</DOC>
