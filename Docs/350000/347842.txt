<DOC>
<DOCNO> 347842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/01/son/soneko45.html </URL>
<DATE> 2005/06/01/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Merkez Bankası Mayıs sonu itibariyle hedefler tutturuldu 
</HEADLINE>
<TEXT>

     Merkez Bankası, Para Programı'nda Mayıs sonu itibarıyla hedeflerin tutturulduğunu bildirdi. 
     Tutturulan hedefler, 2005 yılı para programı ve niyet Mektubu ile Mayıs sonu için belirlenen Para Tabanı ve Net Uluslararası Rezervlere ''performans'' niteliğinde, net iç varlıklara ise ''gösterge'' niteliğinde konan hedefleri kapsıyor. 
     Merkez Bankası'ndan yapılan açıklamaya göre, Mayıs ayı sonu itibariyle para tabanı üst sınırı olan 23 milyar 600 milyon YTL'nin altında 22 milyar 976 milyon YTL olarak gerçekleşti. 
     Net Uluslararası Rezervler, 2 milyar dolarlık alt sınırın üzerinde 5 milyar 835 milyon dolar düzeyinde gerçekleşti. 
     Söz konusu dönemde Net İç Varlıklar ortalaması 31 milyar 315 milyon YTL düzeyi ile gösterge niteliğindeki 37 milyar 700 milyon YTL'lik üst sınırın altında kaldı. 
     
     HAZİRAN 2005 PARA PROGRAMI HEDEFLERİ 
     IMF'ye verilen 26 Nisan 2005 tarihli niyet mektubu ile belirlenen Haziran 2005 para programı hedefleri çerçevesinde, Haziran sonu Para Tabanı üst sınırı 23 milyar 600 milyon YTL, Net Uluslararası Rezervler alt sınırı 2 milyar ABD doları, Net İç Varlıklar üst sınırı 37 milyar 700 milyon YTL. 
     Hesaplama, söz konusu ayın son beş iş günü değerleri ortalaması alınarak yapılıyor. 
     
</TEXT>
</DOC>
