<DOC>
<DOCNO> 321982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/08/son/sonyas04.html </URL>
<DATE> 2005/03/08/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Bir ilk... New York'ta evsiz sayımı yapıldı 
</HEADLINE>
<TEXT>

     ABD'nin New York kentinde sığınma evlerinde barınan 36 bin evsizin dışında ne kadar evsiz olduğunun tespiti için ilk kez dün gece tüm şehirde evsiz sayımı yapıldı. 
     İki bin gönüllünün görev aldığı sayım işleminde New York'un tüm semt köşelerine kadar bakıldığı belirtilirken, şehirdeki evsizlerin sayısı konusunda yapılacak doğru bir tahminin evsizlere yapılacak yardımların daha etkin kılınmasına yardımcı olacağı kaydedildi. 
     Daha önce semtlerde benzer sayımların yapıldığı ve en son geçen yıl yapılan sayımda Staten Island, Brooklyn ve Manhattan'da toplam 2 bin 700 evsizin bulunduğunun tespit edildiği belirtildi. 
     ABD İskan ve Şehir Kalkınma Bakanlığı'nın, evsizlere yardım için şehir yönetimlerine verilen destekler konusunda evsizlerin sayımının yapılmasını şart koştuğu, bu bağlamda Los Angeles, Chicago, Washington ve St. Louis'in de aralarında bulunduğu birçok şehirde bu yıl içinde evsiz sayımı yapılacağı bildirildi. 
     New York Belediyesi'nin gönüllülerin şehirdeki evsiz sayımını tam olarak yapıp yapmadığını tespit için 150 üniversite öğrencisini evsiz kılığında şehrin değişik yerlerine dağıttığı ve bu sayede evsizlerin tamamının tespit edilip edilmediğini denemeyi planladığı bildirildi. 
     
</TEXT>
</DOC>
