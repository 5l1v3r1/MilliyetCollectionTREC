<DOC>
<DOCNO> 327279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/26/yazar/sazak.html </URL>
<DATE> 2005/03/26/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Çöküş 
</HEADLINE>
<TEXT>


Kavgam'dan sonra Hitler'in son günlerini 'insancıl' yönleriyle anlatan 'Çöküş' filmi de gösterime girdi. 
Türkiye'de yükselen milliyetçi dalga karşısında, 'best seller' olan Kavgam'ı kimlerin okuduğunu sorgularken, şimdi de sinema salonlarındaki seyircilerin aklından geçenlere fener tutacağız Arkadan ikinci sırada bayanın yanında oturanlar, 'anti-Amerikancı, Yahudi düşmanı, neo-Nazi olabilirler mi ' diye. 
Kavgam yasaklanmalı mı Hitler'i anlatan filmler vizyondan kalkmalı mı Kurtlar Vadisi, 'Kavgam'ın satışını tetikledi mi Bu merakı körükleyen, 1945'te savaş sona ererken, Berlin'de intihar eden Hitler'in insanlık tarihinin en büyük felaketine yol açmasının tarihsel arka planı mıdır Auschwitz ölüm kampına Sovyet ordularının girişinin 60. yıldönümü nedeniyle 'soykırım' kurbanı 6 milyon Yahudi'yi anma törenleri de 'Tarihte ne oldu ' sorusunu güncelleştiriyor. 
Bizim kuşak, 1970'lerde 'faşizmin yükselişini' anlatan kitaplarla 'sol yayınlar' kadar ilgiliydi. Marx'ı, Lenin'i okumak, sosyalizmi kavramak kadar önemliydi, Hitler ve Mussolini faşizminin demokrasinin zaaflarından yararlanarak iktidara geldiklerini ve dünya egemenliği uğruna insanlığı felakete sürüklediklerini görmek... Bu çılgınlığın faturası 50 milyon insanın ölümüdür. 
Bugün Hitler'i okumaya 'Kavgam'dan başlayanlar, 1920'lerde başlayan yaşam öyküsünün ve Nazilerin, filmin sonunu da merak edip, 1940'larda dünyanın ne hale geldiğini de tekrar tekrar düşünmeliler. 
Savaşın son bulduğu 1945'ten bu yana 60 yılda Hitler faşizmini anlatan on binlerce kitap yazıldı, binlerce film çekildi. İnternet sitelerinde 'Hitler fenomeni'ni popüler kılan yığınla malzemeden söz ediliyor. Ancak tarihte yaşananlar 'bilgisayar oyunu' değildir. Yeni başlayanlar için Hitler'in 'ün'ü konusunda Türkiye gençliğinin 'faşizmin insanlığa verdiği zarar' konusunda duyarlı kılınması gerekiyor. 
Ancak bunun yolu 'Kavgam'ın yasaklanması ya da milliyetçi seferberlikle 'pop-ikon' haline getirilmesi değildir. Gençliğe 'ideolojik' olarak Hitler tahribatı da anlatılmalıdır. 'Nazi İmparatorluğu' hayallerinin Almanya'yı 1945 sonunda nasıl bir yenilgiye, bölünmeye götürdüğü unutulmamalı. Bilgi Üniversitesi Medya İletişim Sistemleri Bölüm Başkanı Yrd. Doç. Aslı Tunç'un Hitler'i kapak yapan Aktüel'e yaptığı değerlendirme uyarıcıydı "Nazizm ideolojisi kitle iletişim araçları yoluyla h l ayakta tutuluyor. Hitler pop-ikon olarak karikatürleştiriliyor, içi boşaltılıyor, tarih bilmeyen gençlik için yeni bir 'kötü adam' imgesi haline getiriliyor. Hitler ile Che aynı popüler kültür pazarına düşüyor. Özgürlük savaşçısıyla, cani yan yana aynı hızla poplaşıyor " 
Geçmişi unutanlar, onu yeniden yaşamaya mahk mdur 



</TEXT>
</DOC>
