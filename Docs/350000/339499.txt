<DOC>
<DOCNO> 339499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/04/son/sondun38.html </URL>
<DATE> 2005/05/04/ </DATE>
<TIME> 18.15 </TIME>
<AUTHOR>  </AUTHOR>
<HEADLINE>
Şaron Yakında Abbas ile görüşeceğim... 
</HEADLINE>
<TEXT>

     İsrail Başbakanı Ariel Şaron, yakında Filistin Ulusal Yönetimi Başkanı Mahmud Abbas ile görüşeceğini söyledi. 
     Şaron, bugünkü güvenlik kabinesi toplantısında, İsrail’in Gazze’den çekilmesiyle ilgili muhtemel işbirliğinin yanı sıra İsrail ve ABD’nin teröristlerin dizginlenmesine yönelik talepleri konusunda Abbas ile bir araya geleceğini belirtti. 
     İsrail Başbakanı, görüşmenin ne zaman yapılacağına ilişkin ayrıntı vermedi. 
     Siyasi kaynaklar, Şaron-Abbas görüşmesinin, Abbas’ın bu ay içinde ABD Başkanı George Bush ile Washington’da yapacağı görüşmeden önce gerçekleşebileceğini söylediler. 
     Bu kaynaklara göre, görüşmede Şaron’un bir jest olarak, 400 Filistinli tutuklunun serbest bırakılmasıyla ilgili takvimi de açıklayabileceğini belirttiler. 
     İsrail Başbakanı, Nisan ayı içinde ABD Başkanı ile Texas’taki çiftliğinde bir araya gelmişti. 
     Şaron ve Abbas, ilk olarak geçen Şubat ayında Mısır’ın Şarm El Şeyh beldesinde düzenlenen zirvede bir araya gelmişlerdi. 
     
</TEXT>
</DOC>
