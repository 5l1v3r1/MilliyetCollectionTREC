<DOC>
<DOCNO> 337483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/son/sontur10.html </URL>
<DATE> 2005/04/27/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Makedon kaleci Mileşovski'nin durumu ciddi 
</HEADLINE>
<TEXT>

     Atilla Esat ÇOLAK AKÇAABAT Trabzon DHA 

      MALATYASPOR maçında başına darbe gelen Akçaabat Sebatspor'un kalecisi Peter Miloşevski'nin sağlık durumu, ciddiyetini koruduğu için 2 gün kaldığı Malatya Tıp Fakültesi Hastanesi'nden İstanbul Acıbadem Hastanesi'ne gönderildi. 
     Makedon kaleciye refakat eden Akçaabat Sebatspor masörü Okan Yılmaz, Malatya'daki tedavinin tamamlandığını söyledi, Beyin Cerrahı Doç.Dr.Ayhan Koçak, oyuncumuzu İstanbul'a sevketti. Bundan sonra tedavisini İstanbul'da sürdüreceğiz dedi. Milosevski'nin bugün yapılacak tetkikleri sonucu, gerek görüldüğü takdirde de yarın ameliyat olabileceği öğrenildi. 
     
     SEFER HAKAN VE BAKADAL DÖNMEDİ 
     Öte yandan kırmızı beyazlı takımın kalecisi Sefer Hakan ile Senegal asıllı Fransız oyuncusu Cladu Bakadal, hala dönmedi. Bakadal, yaklaşık 1 ay önce eşinin doğumunu öne sürerek Fransa'ya, kaleci Sefer Hakan ise geçen hafta Ankara'da TBMM Şike Araştırma Komitesi'ne ifade verdikten sonra, Akçaabat'ta tehditler alıyorum. Bu nedenle bir daha dönmeyeceğim diyerek memleketi Şanlıurfa'ya gitmişti. 
     Kulüp Menejeri İlter Kasap, 2 oyuncunun da 2 gün içinde dönmeleri gerektiğini söyledi, Sefer Hakan ve Bakadal'a izin vermiştik. Ama izin sürelerini aştılar. Antrenmanlara katılmamaları halinde yasal işlem yapma yoluna gidilecek dedi. 
     
</TEXT>
</DOC>
