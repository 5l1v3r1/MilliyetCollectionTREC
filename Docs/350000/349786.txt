<DOC>
<DOCNO> 349786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/07/son/sonyas06.html </URL>
<DATE> 2005/06/07/ </DATE>
<TIME> 03.00 </TIME>
<AUTHOR>  </AUTHOR>
<HEADLINE>
Marilyn Monroe’ya ait eşyalar 1 milyon dolardan fazla paraya satıldı... 
</HEADLINE>
<TEXT>

     Efsane aktris Marilyn Monroe’ya ait yüzlerce eşya, açık artırmada 1 milyon dolardan fazla paraya satıldı. 
     Los Angeles’taki Julien’s Auctions müzayede evinde hafta sonunda düzenlenen açık artırmada, ünlü yıldızın adres defteri 90 bin dolara, Başkan John F. Kennedy için kendi eliyle çizdiği, ancak hiçbir zaman ona veremediği bir resim de 78 bin dolara alıcı buldu. 
     Marilyn Monroe’nun ölümünden bu yana muhafaza edilen elbiseler, bluzlar, sutyenlerin konulduğu açık artırmada, hayranları ünlü yıldızın bir çift çorabı için dahi 6 bin doları gözden çıkarttılar. 
     Müzayadenin en popüler parçası ise yıldızın 'Let's Make Love' filminde giydiği elbise oldu. 
     Organizatörlerin deyişiyle 'paha biçilmez' değerdeki üzerinde şarap lekesi olan elbiseyle birlikte, Monroe'nun bazı bluzları da satışa çıkarıldı. 
     ABD'nin Los Angeles kentinde 1 haziran 1926’da dünyaya gelen Monroe, 1962'de yaşamını yitirdi. 
     
</TEXT>
</DOC>
