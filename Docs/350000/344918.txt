<DOC>
<DOCNO> 344918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/23/spor/spo10.html </URL>
<DATE> 2005/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Muhteşem Ordu 2-5 
</HEADLINE>
<TEXT>


Mor - Beyazlı takım, Zonguldak deplasmanında gol şov yaptı, Futbol Federasyonu'nun kararını beklemeye başladı. Karadeniz ekibi, yarıda kalan Eskişehir maçında hükmen galip ilan edilirse şampiyon olarak A Kategorisi'ne çıkacak 


Orduspor şampiyonluk yolundaki kader maçında güçlü rakibi Zonguldakspor'u deplasmanda 5 golle devirdi. Ordu ve İstanbul'dan, Zonguldak'a adeta akın eden binlerce taraftarının büyük desteğini arkasına alan Mor - Beyazlı takımın gollerini Serkan 2 , penaltıdan Özgür, Muzaffer ve Mustafa Apucan attı. Ev sahibi Zonguldak'ın sayılarını ise Ümit p ve Serkan Özel kaydetti. 
Karadeniz ekibi bu galibiyetle puanını 73'e çıkarıp, Futbol Federasyonu Yönetim Kurulu'nun kararını beklemeye başladı. Federasyon yarıda kalan Orduspor - Eskişehirspor maçında ev sahibi ekibi 3-0 hükmen galip sayarsa Mor - Beyazlı takım şampiyon olarak A Kategorisi'ne çıkacak. Orduspor yenik sayılırsa 75 puanlı Gençlerbirliği ASAŞ hedefe ulaşacak. 

Maçın karnesi 
Aydın ARSLANYILMAZ DHA 

HAKEMLER Oktay Demiray, Can Pilat, Altan Erdem 
ZONGULDAKSPOR Cüneyt 4 - Ferdi 4 Dk.46 Salih 4 , Ziya 5 , Şenol 4 , Bahadır 4 - Şahin 4 , Mustafa 5 , Serkan Albayrak 4 Dk.75 Serkan Görgeç , Ümit 5 - Kaan 4 , Yılmaz 5 Dk.72 Serkan Özel 4 
ORDUSPOR Fevzi 6 - Gökhan Günay 7 , Cumhur 7 , Muzaffer 7 , Volkan 6 - Gökhan Kolomoç 7 , Şenol 6 Dk.78 Mustafa Bedil 5 , Özcan 6 , Serkan 7 Dk.72 Gökhan Gündüz 5 - Özgür 6 , Mustafa Apucan 7 Dk.85 Cüneyt 
GOLLER Ümit Dk.7 pen. , Serkan Dk.11 ve 56 , Özgür Dk.27 pen. , Muzaffer Dk.44 , Mustafa Apucan Dk.54 , Serkan Özel Dk.86 
SARI KARTLAR Şenol Demir, Mustafa Zonguldak , Serkan Ordu 

G.Antep Bld. şampiyon 3-0 

Sezonun kader maçında Tarsus İdmanyurdu'nu konuk eden Gaziantep Büyükşehir Belediyespor rakibini mağlup ederek Siirtspor'un önünde A Kategorisi'ne yükseldi 

B Kategorisi C Grubu'nda Gaziantep Büyükşehir Belediyespor sahasında Tarsus İdmanyurdu'nu mağlup ederek mutlu sona ulaştı. Sezonun son maçına takipçisi Siirtspor'un 3 puan önünde lider olarak çıkan Gaziantep ekibi, Adem Kaya'nın 30, 43 ve 61. dakikalarda attığı gollerle rakibini 3-0 yenerek İkinci Lig A Kategorisi'ne çıktı. 
Beraberlik halinde bile hedefe ulaşacak olan Gaziantep temsilcisi oyuncuları ve teknik heyet maçtan sonra şampiyonluk turu atarken, taraftarlar bayram sevinci yaşadı. Haftalardır şampiyonluk mücadelesi veren Siirtspor ise Kahramanmaraş'ı rakip sahada 2-1 mağlup etmesine rağmen ikinci sırada kaldı. 

Maçın karnesi 
Hasan KIRMIZITAŞ DHA 

HAKEMLER Zafer Önder İpek, Erdinç Sezer Tam, Yaşar Kemal Uğurlu 
GAZİANTEP B.BELEDİYESPOR Harun 10 - Turan 10 , Vahap 10 , Süleyman 10 , Mehmet Yılmaz 10 - Fatih 10 , Bilal 10 , Adem Kaya 10 Dk.86 Bünyamin 10 , Şadi 10 Dk.81 Rasim 10 - Onur 10 , Muhammet 10 Dk.75 Adem Güçlü 10 
TARSUS İDMANYURDU Veysel 4 - Taylan 4 , Berk 5 , Murat 5 , Aydın 5 - Önder 4 , Uğur 4 , Hikmet 4 Dk.65 Hakan 5 , Gökhan 4 Dk.46 Emrah 5 - Armağan 4 , Alparslan 4 Dk.75 
Musa 5 
GOLLER Adem Kaya Dk.30, 43 ve 61 
SARI KARTLAR Süleyman, Onur Gaziantep B.Bld. , Önder Tarsus İ.Yurdu 

Erciyesspor karnavalı 

Sarı - Kırmızılılar Süper Lig başarısını Atatürk Stadı'ndaki dev şölenle kutladı 

Kayseri temsilcisi, Süper Lig'e çıkışını görkemli bir şölenle kutladı. Ebru Gündeş'in konseriyle renklendirdiği kutlamalar şöhretler maçıyla başladı. Futbolcular da sahaya çıkarak, Gündeş'in parçalarına eşlik ettiler. Havai fişek ile lazer gösterileri de tribünlerdeki çoşkuyu doruk noktaya çıkardı. Profesyonel ligin son maçında 21.00'de Türk Telekom'u ağırlayan Sarı - Kırmızılılar, rakiplerini 2-1 yenerek, şöleni galibiyetle taçlandırdılar. Erciyes'in gollerini Taner ve Cüneyt atarken, Başkent temsilcisinin tek sayısını Ahmet kaydetti. 


</TEXT>
</DOC>
