<DOC>
<DOCNO> 314764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/13/astro/index.html </URL>
<DATE> 2005/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, Irak ve İran 
</HEADLINE>
<TEXT>

Yılın ikinci yarısında ülkemiz açısından Ortadoğu'da çok daha hassas bir denge ortaya çıkacak. Türkiye'nin soğukkanlı ve uzak görüşlü biçimde işbirliklerine özen göstermesi ve uyanık olması şart 


Geçtiğimiz ocak ayında Boğaziçi Üniversitesi Mezunlar Derneği'nde Türkiye ve Dünya 2005 konulu bir seminer verdik. Bu seminerde ortaya koyduğum bazı ana noktaları sizlere de aktarmak istiyorum. Zira yılın ikinci yarısında, temmuzdan başlamak üzere özellikle komşularımız ve Ortadoğu'da yepyeni gelişmelerin ortaya çıkabileceğinin işaretleri görülüyor. G.W. Bush'un ikinci dönem için yemin töreni anı haritası 20 Ocak 2005, saat 12.00, Washington ele alındığında, Mars ve Pluto'nun Yay burcunda ve zor bir ev olan, yıkıcı enerjileri açıklayan 8'inci evde 6 derece toleransla yan yana geldiğini görüyoruz. Bu gezegen ikilisi özellikle yüksek oranlı şiddeti, kitlesel ölümleri açıklar. Yay'ın uluslararası konular ve inançlarla ilgili olduğunu hatırlayalım. 
Söz konusu harita astrokartografi tekniği ile incelendiğinde, Mars ve Pluto gezegenlerinin hatları tahmin edin nereden geçiyor Tahran, İran üzerinden. Kuşkusuz bu durum hiç de şaşırtıcı değil zira ABD uzun yıllardır İran'la çatışma içerisinde. Ancak 8 Nisan'da gerçekleşecek Güneş tutulması İran açısından yine fazlasıyla ilgili uyandırıcı. Bu tutulma haritasında Tahran için ışıklar Güneş Ay toprakları ve güvenliği anlatan 4'üncü evin üzerine düşüyor. G.W. Bush'un 2005 güneş dönüş haritasında ise nisan, temmuz ve ekim aylarının son derece öne çıkan, kritik aylar olacağı görülüyor. Bush yeniden ülke güvenliği teması üzerinde fazlasıyla duracak ama bu alandaki girişimleri ancak ekim ayına doğru diplomatik kanallardan daha etkin hale gelebilir. Ne kadar ilginç ki, yeni 
Amerikan Dışişleri Bakanı Condeleeza Rice'ın haritasında da, Satürn yılın ikinci yarısında, ağustostan itibaren ikili ilişkiler ve anlaşmalar evine geçiyor. Satürn zorlar, sınırlandırır ve kişiyi test eder. Bu yüzden ABD, dış politikasında çok daha sıkışacağı ve yine şartları gerebileceği noktalara yönelebilir. 

Mars bizi fazlasıyla uğraştıracak 

Ülkemiz açısından ise temmuz ayından sonra etkin olmaya başlayacak dönüş haritasında Boğa burcu toprak, para, maddi kaynaklar ve huzur yükselirken, savaş gezegeni Mars yükselen burç derecesinde geri harekette görülüyor. Mars'ın ilgili burçları olan Koç ve Akrep ise sırasıyla 12'nci ve 7'nci evlerde yerleşmiş durumda. Bu evlerden ilki gizli faaliyetleri ve üstü örtülü düşmanlıkları, diğeri ise diplomasiyi, açık düşmanlık ve karşıtlıkları anlatır. Bu bakımdan Türkiye temmuzdan itibaren kendi huzuru açısından komşuları ile çok daha fazla ilgilenmek zorunda kalacak. Irak'taki seçimlerin ardından bizim için hassas sayılan Kerkük bölgesi ve ABD'nin tutumu çok sıcak konular olmaya başlayacak. Ülkemizin diplomaside çok dikkatli, sağduyulu, soğukkanlı olmasını gerektiren şartlar ortaya çıkıyor. Mars bizi fazlasıyla uğraştıracak ve Boğa burcu ülkemizin doğum haritasında grupları, organizasyonları ve kulüpleri açıklayan 11'inci evde, ekim-aralık arasında geri harekette olacağı için tüm bu gelişmeler doğal olarak AB ile olan ilişkilerimizi de gerebilir. 
Bize verilen müzakere başlangıç tarihi 3 Ekim'de yine bir Güneş tutulması olduğunu söylemiştik. Açıkçası, rahat bir yolda değiliz. ABD'nin İran'la ilişkileri, Irak'taki belirsizlik ve iç çatışmalar ülkemizi askeri açıdan zor kararlara götürürse, bizi uzun vadede uğraştıracak yeni koşullara ve huzursuzluklara sürükleyebilir. Hükümetin bu noktada dış politikada çetin bir dönemden geçerken, aceleci kararlardan kaçınması ve işbirliklerine önem vermesi gerekiyor. 


</TEXT>
</DOC>
