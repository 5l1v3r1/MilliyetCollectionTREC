<DOC>
<DOCNO> 305508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/11/son/sonspo31.html </URL>
<DATE> 2005/01/11/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Özerhun Zor bir deplasmana gidiyoruz... 
</HEADLINE>
<TEXT>

     ULEB Erkekler Avrupa Ligi A Grubu'nda deplasmanda Cibona Zagreb ile karşılaşacak Efes Pilsen, Hırvatistan'a gitti. 
     Genel Menajer Engin Özerhun, Atatürk Havalimanı'nda yaptığı açıklamada, zor bir deplasmana gittiklerini belirterek, ''Kazanırsak seri başı olmayı büyük ölçüde garantileriz. Elimizden geleni yapıp, Zagreb'ten galibiyetle dönmek istiyoruz'' dedi. 
     Avrupa Ligi'nde büyük olasılıkla kendi gruplarından en iyi ikincinin de seribaşı olacağını kaydeden Özerhun, ''Bu da çok büyük avantaj, ama biz grup birinciliği için oynayacağız. Çok iyi durumdayız. Rakibimiz de üst sıralar için mücadele ediyor. Biz Zagreb deplasmanlarında zorlanıyoruz. Şu ana kadar sadece 1 galibiyetimiz var. Zor bir deplasmana gidiyoruz, ancak kazanacak güçteyiz'' diye konuştu. 
     
</TEXT>
</DOC>
