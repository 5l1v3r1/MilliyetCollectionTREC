<DOC>
<DOCNO> 305736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/12/son/sondun38.html </URL>
<DATE> 2005/01/12/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Yavru fil İngiliz çocuğun hayatını kurtarmış 
</HEADLINE>
<TEXT>

     BBC 

      Asya felaketinden kurtulan sekiz yaşında bir kız yaşamını bir file borçlu olduğunu açıkladı. 
     Amber Mason adlı İngiliz çocuk, depremin ardından oluşan dev dalgalar Tayland'da Phuket adlı tatil kasabasını vurduğunda bir filin üzerinde oyun oynuyormuş. 
     Dalgaların boyu yükseldiğinde Ningnong adlı dört yaşındaki fil plajın yüksek bölgelerine kaçarak hem kendinin hem de Amber'in hayatını kurtarmış. 
     Olay sırasında herkesin sahilden kaçmaya çalıştığını, annesinin de kendisini kaybettiğini düşünerek ağlamaya başladığını anlatan Amber, 'Sanırım, Ningnong bir sorun olduğunu anladı ve plajdan kaçmaya çalıştı' diyor. 
     Ningnong'un sahibi, saniyelerin bile çok önemli olduğunu düşünerek, file koşması emrini verdiğini anlatıyor. 
     Amber'in annesi Sam ise, Ningnong'un felaket sırasında orada olmasının kızının hayatını kurtardığını söylüyor. 
     Sam Mason'a göre, eğer Amber plajda kendi başına olsaydı, hayatta kalma şansı çok düşüktü. 
     Ningnong şimdi plaja geri dönmüş durumda, dalgalarla oynamaya devam ediyor. Amber'in yaşamını kurtardığı için de, küçük kızın ailesi, Ningnong'un sahibine ayda 30 İngiliz Sterlini ödül verecek. 
     
</TEXT>
</DOC>
