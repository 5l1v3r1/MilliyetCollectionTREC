<DOC>
<DOCNO> 318861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/26/son/sonspo11.html </URL>
<DATE> 2005/02/26/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Fenerbahçe Yüksek Divan Kurulu üyesi Önder Dai, vefat etti... 
</HEADLINE>
<TEXT>

     Fenerbahçe Kulübü Yüksek Divan Kurulu Üyesi Önder Dai, vefat etti. 
     76 yaşındaki Önder Dai, kalp ve solunum yolu rahatsızlığı nedeniyle tedavi gördüğü hastanede öldü. 
     Fenerbahçe Kulübü'nde basketbol ve atletizm branşlarında spor yapan, Genç Milli Takım ve Fenerbahçe'de basketbol antrenörlüğü görevinde de bulunan Dai, mahalli kümede Fenerbahçe'yi şampiyon yaptıktan sonra futbol yöneticiliği yapmış, Fenerbahçe altyapısında Can Bartu, Mehmet Baturalp, Gündüz Erkan, Güner Yalçıner gibi basketbolcuların yetişmesine öncülük etmişti. 
     Aynı zamanda İstanbul Tabibler Odası Üyesi de olan Önder Dai'nin cenazesi yarın Kızıltoprak Zühtüpaşa Camii'nde öğleyin kılınacak cenaze namazının ardından toprağa verilecek. 
     
</TEXT>
</DOC>
