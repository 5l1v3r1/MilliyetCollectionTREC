<DOC>
<DOCNO> 315132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/14/son/sonspo09.html </URL>
<DATE> 2005/02/14/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Sihirli sözler... Hagi devre arasında takımını nasıl motive etti 
</HEADLINE>
<TEXT>

     Hagi, Rize maçının devre arasında soyunma odasında öğrencilerini sert bir şekilde uyarıp, ikinci yarıdaki skorun mimarı oldu. 
     
     İki devrede iki Galatasaray 

     Cim Bom’un lig yarışındaki en zor deplasmanlarından biri olan Rize’de ilk 45 dakika Sarı-Kırmızılı ekip için kabus gibi geçmiş, evsahibi ciddi gol fırsatları yakalamıştı. Buna karşın Cim Bom, pozisyon bulmakta zorluk çekiyor, istediği oyunu bir türlü oynayamıyordu. Ancak ikinci devrede daha farklı bir Galatasaray vardı sahada. Daha çok mücadele eden, pozisyon bulan ve üç golle üç puanı alan taraf da Gheorghe Hagi ve öğrencileri oluyordu. 
     
     Durumun farkında mısınız ’ 

     Galatasaray’daki bu değişimin sırrı, maçtan sonra ortaya çıktı. Rumen çalıştırıcının devrede öğrencilerini sert bir şekilde uyardığı öğrenildi. Soyunma odasına giren Hagi, futbolcular dışındaki herkesi dışarı çıkardı. Ardından söze giren teknik adam, Durumun farkında mısınız Kazanamazsak, herşey biter. Galatasaray gibi oynayın. Bu maçı mutlaka kazanmalıyız" diyerek öğrencilerini ateşledi. Hagi’nin 90 dakika sonrasındaki konuşması ise kısaydı Tebrikler" 

     
</TEXT>
</DOC>
