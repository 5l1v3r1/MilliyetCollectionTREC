<DOC>
<DOCNO> 330256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/05/siyaset/siy04.html </URL>
<DATE> 2005/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kemalist Putin' 
</HEADLINE>
<TEXT>


Moskow Times gazetesinde yayımlanan "Kremlin'de bir Kemalist" yazısında, Rusya Devlet Başkanı Vladimir Putin, Atatürk'e benzetildi 

CENK BAŞLAMIŞ Moskova 


Moscow Times gazetesi, Rusya Devlet Başkanı Vladimir Putin'i Atatürk'e benzeterek, 2 liderin modernleşme ve Batı ile bütünleşme yanlısı olduğunu yazdı. "Kremlin'de bir Kemalist" başlıklı yazıda, "Putin için çok şey söylendi. Kimileri Thatcher'a benzetti, kimileri Churchill'e. Ama o bir Kemalist" ifadeleri kullanıldı. 
Yazıda 2 liderin pek çok ortak yönü bulunduğu, Atatürk'ün güçlü devrim rüzg rlarının estiği Selanik'te, Putin'in devrimin başladığı St. Petersburg'da doğduğu, ikisinin de askeri eğitim aldığı hatırlatıldı. Gazetede, zamanla Atatürk'ün Jöntürklerden, Putin'in de Yeltsin ailesi ile bağlantılı çevrelerden uzaklaştığı, 2 liderin de muhalefetle karşılaştığı belirtildi. 

Demokrasi yanlısı 
Atatürk'ün Balkan ve Arap ülkelerinin bağımsızlığını kazanmalarına destek verdiği belirtilen yazıda, Putin'in Slav olmayan eski Sovyet cumhuriyetlerine uzak durduğu ifade edildi. Moscow Times, Atatürk'ün liberal demokratik bir ülke kurmak istediğini, Putin'in de "Kemalist Rusya"da demokrasiye geçilmesinden yana olduğunu belirtti. 



</TEXT>
</DOC>
