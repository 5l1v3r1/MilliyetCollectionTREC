<DOC>
<DOCNO> 325000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/19/yasam/yas15.html </URL>
<DATE> 2005/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>



İNGİLTERE 

Böyle 'koca' görülmedi 
Woodley kasabasında Carol Jewel, ölmek üzere olan kocası John'a bir böbreğini verdi. 53 yaşındaki John Jewell, iyileşir iyileşmez bir sevgili buldu ve eşini terk etti. Eşinin göğüs kanseri olduğunu öğrenmesi de, hain kocayı eve döndürmedi. 'Acıların kadını' Carol, "Kin tutmuyorum. Hayat çok kısa" demekle yetindi. 

İNGİLTERE 

'Uyurgezer'e beraat 
İngiltere'de babasını öldüren Jules Lowe 32 , savunmasında "uyurgezer" olduğunu iddia edip "Hiçbir şey hatırlamıyorum" deyince beraat etti. Manchester'da Ekim 2003'te yaşanan olayda, Lowe aşırı alkol aldıktan sonra 83 yaşındaki babası Edward'ı öldürmüştü. Lowe, "uyurgezerliğinin" tespiti için hastaneye sevk edilecek. 

BURSA 

Papazlı eğitim 
Uludağ Üniversitesi UÜ İlahiyat Fakültesi'nde, AB'nin Üniversiteler düzeyinde Akademik Değişim ve Projeleri Programı ERASMUS sözleşmesi kapsamında papazlar Hıristiyanlık konusunda ders veriyor. Rektör Prof. Dr. Mustafa Yurtkuran, fakültede İstanbul Katolik Kilisesi papazlarından Xavier Jacob'un "Katolik Hıristiyan İnançları", Süryani Ortodoks Ruhani Lideri Houriepiskopos Samuel Akdemiz'in de "Hıristiyanlık" konusunda eğitim verdiğini söyledi. 


</TEXT>
</DOC>
