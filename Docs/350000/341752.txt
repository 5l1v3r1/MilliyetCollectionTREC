<DOC>
<DOCNO> 341752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/spor/spo12.html </URL>
<DATE> 2005/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Daha 17 yaşında 
</HEADLINE>
<TEXT>


Futbolda 17 Yaş Altı Milli Takımımız, Hırvatistan'ı mağlup etti, Avrupa Şampiyonası'nda finale yükseldi. Ay - Yıldızlı ekip, cumartesi zirveye oynayacak 


İtalya'da düzenlenen Avrupa 17 Yaş Altı Futbol Şampiyonası'nda başarılı bir grafik çizen Milli Takımımız finale yükseldi. 
Ay - Yıldızlı ekip dün Hırvatistan ile karşı karşıya geldiği maça etkili başladı ve ilk yarıda Özgürcan'ın harika golüyle öne geçti. İlk 45 dakikada bu skorla biterken, ikinci devrede de dengeli görünen ekibimiz, yine Özgürcan'ın golüyle farkı ikiye çıkardı. Hırvatlar'ın, Rados ile kazandığı gole rağmen disiplinini bozmayan millilerimiz, bu kez Murat'ın harika kafasıyla farkı ikiye çıkardı ve 90 dakikayı 3-1 galip tamamladı. Milliler maçtan sonra büyük sevinç yaşadı. 
17 Yaş Altı Milli Takımımız cumartesi günü İtalya - Hollanda maçının galibi ile finalde karşı karşıya gelecek. 


</TEXT>
</DOC>
