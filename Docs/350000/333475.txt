<DOC>
<DOCNO> 333475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/14/son/sonyas14.html </URL>
<DATE> 2005/04/14/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
İşte hayatın çelişkisini yakalayan sözler... 
</HEADLINE>
<TEXT>

     Dr. Mardy Grothe, insan hayatının çelişkilerini çarpıcı bir dille ortaya koyan sözleri bir kitapta topladı. 
     ''Tezatname-Hayatın Çelişkisini Yakalayan Sözler'' adlı kitap, Aykırı Yayınları'ndan piyasaya çıktı. 
     Kitapta, siyaset, edebiyat, felsefe ve sanat dünyasından ünlü kişilerin, ilk anda yanlış, çelişik ve hatta saçma gibi gelen ama düşününce derin anlamı olan ünlü sözlerine yer veriliyor. 
     Tezat hakaretler ve iltifatların yanı sıra tezat tasvirlere de dikkat çekilen kitapta, çarpıcı gerçekliğe sahip çok sayıda söz yer alıyor. 
     Kitapta yer verilen ünlülerin ''tezat'' sözlerinden bazıları şöyle 
     ''-Winston Churchill Dünyada ortalıkta dolaşan bir sürü berbat yalan var, en kötüsü de yarısının doğru olması... 
     -Georg Hegel Tarihten aldığımız ders, tarihten ders almadığımızdır. 
     -Simon Cameron Dürüst politikacı, bir kere satın alınınca taraf değiştirmeyen politikacıdır. 
     -Doly Parton Bu kadar ucuz görünmenin, ne kadar pahalıya mal olduğuna inanamazsınız. 
     -Mark Twain Hiçbir zaman okulumun eğitimimi engellemesine izin vermedim. 
     -Kennedy ABD, yerinde saymak için bile çok hızlı ilerlemelidir. 
     -Bacon Bütün vaktinizi çalışmaya adamak tembelliktir. 
     -Zsa Zsa Gabor Bir kız aşk için evlenmeli ve onu bulana kadar evlenmeye devam etmelidir. 
     -Shakespeare En sahici şiir, uydurma olandır. 
     -Margaret Mead Bir eşiniz daha olmadığını asla unutmayın. Tıpkı diğer herkes gibi. 
     -Woody Allen Ölmekten korktuğumdan değil, sadece gerçekleştiğinde orada olmak istemiyorum. 
     -Alan Bennett Çok sıkı bir şekilde denetlendiği sürece özgür ifadeden yanayım. 
     -Niels Bohr Kuantum fiziği kafanızı karıştırmadıysa onu tam olarak anlamamışsınız demektir. 
     -Bob Hope Bankalar, paraya ihtiyacınız olmadığını kanıtladığınızda size borç veren kurumlardır. 
     -W. Somerset Maugham Emin olduğum tek bir şey varsa, o da insanın emin olabileceği çok az şey olduğudur. 
     -Elisabeth Marbury Arkadaşlarınız ne kadar zenginse, o kadar pahalıya patlar. 
     -Coco Chanel Bir kadının çıplaklığa en yakın olduğu an, en şık olduğu andır. 
     -Napolyon Bonaparte Aşkta zafer kazanan, kaçıp giden erkektir. 
     -Charles Bukowski Tabii ki bir insanı sevebilirsiniz, eğer onu yeterince tanımıyorsanız. 
     -Soren Kierkegaard Mükemmel aşk, insanın kendisini mutsuz edecek kişiyi sevmesidir. 
     -Lionel Strachey İstediğin kadını elde etmenin cezası, onu elinde tutmak zorunda olmandır. 
     -Finley Peter Dunne İyi kocalar bekar kalır, evlenemeyecek kadar düşüncelidirler. 
     -Molly Mcgee Bir erkek hiç neden yokken karısına çiçek getirmişse, bir nedeni vardır elbet. 
     
     SİYASETLE İLGİLİ TEZAT SÖZLER 
     -Tacitus Devlet ne kadar yozlaşmışsa, o kadar çok kanun olur. 
     -Oscar Wilde Siyasi partilere bayılıyorum. İnsanların siyasetten konuşmadığı tek yer orası kaldı. 
     -Edmund Burke Zayıf bir hükümet kadar baskıcı ve adaletsiz olanı yoktur. 
     -Charles De Gaulle Siyasetçi, efendi olabilmek için uşak gibi görünür. 
     -Dwight D. Eisenhower Askeri açıdan güçlü olmamız gerekir ancak belirli bir aşamadan sonra askeri güç, ulusal zayıflığa yol açar. 
     -Çiçero Adaletin aşırısı, aşırı adaletsizliktir. 
     -Konfüçyüs Asıl bilgi, insanın cehaletinin sınırlarını tanımasında yatar. 
     -Eleanor Roosevelt Yoksulluk çok pahalı bir lüks. Maliyetini karşılayamayız.'' 
     
</TEXT>
</DOC>
