<DOC>
<DOCNO> 322321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/09/son/sonyas05.html </URL>
<DATE> 2005/03/09/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Clooney, paparazzileri engellemek için plaj satın alıyor 
</HEADLINE>
<TEXT>

     Ünlü aktör George Clooney, paparazzilerden kurtulmak için ilginç bir formül buldu. Clooney, İtalya'daki lüks yazlığının yanındaki plaja girerek fotoğraflarını çekmesinin önüne geçmek için burayı satın almaya karar verdi. 
     Internetteki ''contact music'' sitesinin haberine göre, İtalya'da Como Gölü'ne nazır malikanesine yanaşan paparazzilerden kurtulmak için yeni bir yol buldu. Villanın yanındaki özel plajı almak için kolları sıvayan sanatçının, burayı almak için teklif üzerine teklif getirdiği belirtildi. 
     Buradaki halkın karşı olmasına rağmen plajı satın alarak kendi mülküne katmak isteyen Clooney'nin bu girişimiyle ilgili olarak, yerel meclis üyelerinden Roberto Pozzi, ''Burası bizim için çok önemli bölgelerden biri. Bölgenin suya ulaşmasını sağlıyor'' yorumunda bulundu. 
     Ünlü aktör Clooney'nin evinin bahçesinde çekilmiş özel yaşamına ilişkin bazı fotoğrafları yaz boyunca pek çok magazin dergisinde yer almıştı. 
     
</TEXT>
</DOC>
