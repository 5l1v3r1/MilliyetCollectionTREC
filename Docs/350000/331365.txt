<DOC>
<DOCNO> 331365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/08/son/sondun12.html </URL>
<DATE> 2005/04/08/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
İşte Papa'nın suç listesi... 
</HEADLINE>
<TEXT>

     BBC 

      Avrupa basınında Papa ile ilgili olumlu ve yüceltici yorumların yanında olumsuz haberler de yayınlandı. İngiliz The Independent gazetesi yazarlarından Johann Hari, "Kimse Papa'nın kurbanlarından söz etmiyor" diyor ve eleştirilerini şöyle sıralıyor. 
     "İlk akla gelen, Güney Afrika'daki faşizme karşı tutunduğu yumuşak tavır. Şili'nin faşist diktatörü Pinochet ve eşini örnek bir Hristiyan çift olarak ilan etti. On binlerce kişiyi katletttiklerini bilmesine rağmen. 
     "Nihayetinde, Pinochet'nin adalet önüne çıkarılması gündeme geldiğinde, Papa serbest bırakılmasını talep etti. 
     "Yarattığı ikinci skandal AIDS ile ilgiliydi. Katolik Kilisesi'ne, kondomun AIDS'ten korunmada etkisiz olduğu yalanını yaymasını emretti. 
     "Yaydığı bu mesaj neticesinde, Afrika'daki cahil köylüler, kendisi gibi yavaş ve acılı bir şekilde öldü. Tek fark, Papa azizlik mertebesine yükselirken, onlar günahkar olarak anılacaklardı. 
     "Papa'nın suç listesi burada bitmiyor. O aynı zamanda, çocuklara yönelik kitlesel tecavüzden sorumlu bir kilisenin başındaydı. Defalaraca uyarılmasına rağmen hiçbir şey yapmadı. 
     "Dolayısıyla bugün bir batıl inanç tacirinin değil, onun yüzünden bugün hayatta olmayan on binlerce insanın yasını tutmalıyız." 
     
</TEXT>
</DOC>
