<DOC>
<DOCNO> 333528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/15/siyaset/siy08.html </URL>
<DATE> 2005/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
AİHM yargıcı Ankara'da 
</HEADLINE>
<TEXT>


ANKARA Milliyet 


Avrupa İnsan Hakları Mahkemesi'nin AİHM terörist Abdullah Öcalan'ın adil yargılanmadığına ilişkin karar vererek, bunu gayri resmi yollardan hükümete bildirdiğine yönelik tartışmalar sürerken dün Ankara'da sürpriz bir görüşme gerçekleşti. Ankara'ya gelen AİHM'de görevli Türk yargıç Rıza Türmen, dün sabah Adalet Bakanı Cemil Çiçek'le görüştü. Türmen'in bugün de Cumhurbaşkanı Ahmet Necdet Sezer'le bir araya geleceği öğrenildi. Bazı kaynaklar Türmen'in yeni Türk Ceza Kanunu'na yönelik Avrupa İnsan Hakları Mahkemesi'nin eleştirilerini ilettiğini söyledi. Türmen'in Öcalan davasında verilmiş ya da verilebilecek olası bir mahk miyet kararında Türkiye'nin yeniden yargılama yapması gerektiğini Çiçek'e ilettiği de iddia edildi. 



</TEXT>
</DOC>
