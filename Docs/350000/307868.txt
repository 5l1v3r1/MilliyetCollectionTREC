<DOC>
<DOCNO> 307868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/19/son/sontur07.html </URL>
<DATE> 2005/01/19/ </DATE>
<TIME> 02.31 </TIME>
<AUTHOR>  </AUTHOR>
<HEADLINE>
13 yaşındaki kıza tecavüze 8 gözaltı 
</HEADLINE>
<TEXT>

     MANİSA DHA 

MANİSA'nın Demirci İlçesi'nde, 10 gün önce, ilköğretim okulu öğrencisi 13 yaşındaki K.Ç. adlı kız çocuğunu evlenme vaadi ile kaçıran 20 yaşındaki Ahmet Bilgin, Turgutlu İlçesi'nde yakalandı. K.Ç.'nin para karşılığı zorla erkeklere pazarlandığını iddia etmesi üzerine, jandarma 8 kişiyi gözaltına aldı. 
     Demirci Atatürk İlköğretim Okulu 8'inci sınıf öğrencisi K.Ç., 8 Ocak 2005 tarihinde, arkadaşlık yaptığı 20 yaşındaki Ahmet Bilgin ile ortadan kayboldu. Eşi vefat ettiği için kızı ile birlikte yaşayan anne Nazmiye Çam, Demirci Emniyet Müdürlüğü'ne başvurarak kızının kayıp olduğunu bildirdi. Polis ve jandarma, evlenme vaadi ile kandırıldığı öne sürülen küçük kız ile kaçıran kişiyi aramaya başladı. İhbar üzerine önceki gün Turgutlu'ya bağlı Avşar Köyü girişindeki Mezarlık Mevkii'ne giden giden jandarma ekibi, 45 PH 90 plakalı otomobilde kayıp olduğu bildirilen K.Ç. ile birlikte bir otomobilin içinde uyuyan Ahmet Bilgin ve 47 yaşındaki İsmail Gülsaçan'ı gözaltına aldı. Ahmet Bilgin'in üzerinde 2 gram esrar bulundu. 
     K.Ç.'nin jandarmaya verdiği ifadede evlenme vaadiyle birlikte kaçtığı Ahmet Bilgin ile arkadaşı İsmail Gülsaçan'ın kendisine zorla tecavüz ettiğini, daha sonra para karşılığında erkeklere pazarladıklarını anlattı. 
     Jandarma, Turgutlu ve köylerinde K.Ç. ile ilişkiye girdiği öne sürülen Hüseyin Onay 39 , Murat Çalıklı 35 , Yaşar Tetik 36 , Mevlüt Özecen 43 , Eyüp Cura 39 , Mehmet Balcı'yı 33 da gözaltına aldı, Necmettin Cıngırt'ın 48 ise, arandığı belirtildi. Tecavüze uğradığı doktor raporu ile de belirlenen K.Ç., ifadesi alındıktan sonra annesine teslim edildi. 
     Aile, adı geçenlerden şikayetçi oldu. Jandarma, Ahmet Bilgin ve İsmail Gülsaçan'ı Küçük yaşta kız çocuğuna tecavüz, fuhuşa teşvik, kadın ticareti ve aracılık yapmak' suçlarından, diğer 6 kişiyi ise, küçük yaşta kız çocuğu ile cinsel ilişkiye girmekten Turgutlu Adliyesi'ne sevk etti. 
     
     TUTUKLANDILAR 

     13 yaşındaki İlköğretim Okulu öğrencisi K.Ç.'ye tecavüz etmek suçundan Turgutlu Adliyesi'ne çıkarılan 8 sanık, nöbetçi mahkeme tarafından tutuklanarak cezaevine gönderildi. 
     
</TEXT>
</DOC>
