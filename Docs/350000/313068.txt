<DOC>
<DOCNO> 313068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/07/son/sondun07.html </URL>
<DATE> 2005/02/07/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Musul ve Bakuba'da patlamalar 12'si polis 27 Iraklı öldü 
</HEADLINE>
<TEXT>

     Irak'ın kuzeyindeki Musul kentinde bir hastane yakınında meydana gelen patlamada 12 Iraklı polisin öldüğü bildirildi. 
     Irak polisinden Yüzbaşı Kazım Muhammed Emin, patlamanın polislerin maaşlarını almak üzere bir hastane yakınında toplandıkları sırada meydana geldiğini belirtti. 
     Cumhuri Eğitim Hastanesi Müdürü Tahsin Ali Mahmut El Obeydi, saldırganın hastane binasının dışında bir grup polisin yanına gelerek bombayı patlattığını söyledi. 
     Irak polisinden Said Aziz de ''uzun bir manto giyen saldırganın polislerden çevresinde toplanmalarını istediğini, ardından kendini havaya uçurduğunu'' ifade etti. 
     
     BAKUBA'DA KARAKOLA İNTİHAR SALDIRISI 

     Irak'ın Bakuba kentinde bir karakola bomba yüklü araçla düzenlenen intihar saldırısında 15 Iraklının öldüğü bildirildi. 
     Hastane yetkilileri, saldırıda ilk belirlemelere göre 17 kişinin yaralandığını söylediler. 
     Saldırıda hayatını kaybedenlerin kaçının polis, kaçının sivil olduğu henüz bilinmiyor. 
     El Kaide yanlısı Ebu Musab Zerkavi'ye bağlı örgüt, bugün Bakuba'daki polis karargahına bomba yüklü araçla düzenlenen saldırıyı da üstlendi. 
     ''El Kaide Irak Cihat Örgütü'', internette yayımladığı açıklamada, saldırıyı düzenleyen kişinin örgütten biri olduğunu bildirdi. 
     
</TEXT>
</DOC>
