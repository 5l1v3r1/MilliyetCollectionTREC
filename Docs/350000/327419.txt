<DOC>
<DOCNO> 327419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/26/son/sonyas08.html </URL>
<DATE> 2005/03/26/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Tatillerini Türkiye'de geçiren Rus kızlardan Türk partisi... 
</HEADLINE>
<TEXT>

     Tatillerini Türkiye'de geçiren ve Türkiye'yi seven Rus genç kızlar, ''6. Türk Partisi''ni Moskova düzenledi. 
     Anfilada gece kulübünde düzenlenen ve çok sayıda kişinin katıldığı partide, Rus dansöz Anna, göbek dansıyla izleyenleri büyüledi. 
     Gece kulübü Türk bayraklarıyla donatılırken, yapılan çekilişlerde, Rusya'da iş yapan Türk şirketlerinin sponsorluğunda sağlanan hediyeler dağıtıldı. 
     Türk partisine Moskova dışından gelen Rus kızlar da gecenin sunucuları tarafından anons edilerek alkışlandı. 
     ''www.turkey.ru'' ve ''www.turkey-info.ru'' internet sitelerindeki forum üzerinden kurulan, Rus kızların oluşturduğu Türk Kulübü, önceki yıl başlattığı Türk partilerini geleneksel hale getirerek bu yıl altıncı partiyi düzenledi. 
     Türk Kulübü'nün sözcüsü Alis Burova, yaptığı açıklamada, ''Sıcak ve konuksever ülkelerimiz arasındaki kültür ve dostluk ilişkilerinin gelişmesine yönelik yeni bir adım olacağına umduğumuz etkinliğimizdeki amacımız, Türkiye dostlarının ve diğer davetlilerin seviyeli bir ortamda gönlünce eğlenmelerini sağlamak'' dedi. 
     Burova, 2000 yılında faaliyete giren internet sitelerindeki forumlar üzerinden kurmuş oldukları Türkiye Kulübü'nün Türkiye'yi sevenlerin derneği olduğunu belirterek, şunları söyledi 
     ''Kulübün amaçları arasında, Türkiye kültürü, tarihi ve halkı hakkında çeşitli konulardaki soruları cevaplamak, katılımcılar arasında hem Türkler, hem de Rusların bulunduğu ortak kültür ve eğitim amaçlı etkinlikleri düzenlemek, Türkçe dili ve Türk mutfağı kurslarını sunmaktır. Ayrıca, Rusya'nın Türkiye'deki imajını düzeltmek istiyoruz.'' 

     
</TEXT>
</DOC>
