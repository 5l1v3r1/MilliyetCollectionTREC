<DOC>
<DOCNO> 329972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/04/guncel/agun.html </URL>
<DATE> 2005/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapkaçtan onlar bile korkuyor 
</HEADLINE>
<TEXT>


Vali Güler'in eşi Neval Güler, "Çantamı çapraz takıyorum, değerli eşya taşımıyorum" derken, İstanbul Emniyet Müdürü Cerrah'ın eşi Hülya Cerrah ise "Çantamı sıkı tutarım" diye konuşuyor 

Gülay Fırat - İstanbul 

Son yıllarda artış gösteren kapkaç ve hırsızlık, artık toplumun her kesiminin gözünü korkutuyor. Kapkaça karşı tedbir alanlar arasında İstanbul Valisi Muammer Güler'in eşi Neval Güler, İstanbul Emniyet Müdürü Celalettin Cerrah'ın eşi Hülya Cerrah ile kızı Gözde de bulunuyor. 
Kentin güvenliğinden sorumlu Güler ve Cerrah'ın eşleri Milliyet'in sorularını yanıtladı. 

CERRAH ANLATIYOR 
İstanbul'da kapkaç da var, sizin çekinceniz oluyor mu Yanınızda sprey ya da başka bir şey taşıyor musunuz 
Taşımıyorum ama ben bir İstanbullu olarak, emniyet müdürü eşi olmanın haricinde önlemimi alıyorum. 

Ne gibi bir önlem 
İstanbul'da kapkaç var ve olacaktır, dünyanın birçok ülkesinde var. Üç ay önce İspanya'ya gittim. Rehberimiz alana iner inmez 'Aman çantalarınıza sahip olun' dedi. İstanbul dünyanın bazı ülkelerinden bile büyük bir şehir. Onun için yanımda fazla para taşımıyorum. Arabaya oturduğumda asla yanıma ya da kucağıma çanta koymam, asla camımı açmam. Çantamda cep telefonu haricinde hiçbir şey olmaz. Çantamı çok sıkı tutarım, etrafıma dikkat ederim, şu an iki korumam var, tabii şimdi beni onlar koruyor, kolluyor ama ben de kendimi korurum, onlar beni koruyor diye çantamı sallayarak gezmem. 

Kapkaçla karşılaşanlara ne önerirsiniz 
Bence çantalarını bıraksınlar. Çanta alınabilir, ama o vücut alınmaz. Bence değerli hiçbir şey koymayın. Ama eğer içinde 10 bin dolar para varsa, o çantayı taşıyorsanız, o suçlu karşınızdaki değil, sizsiniz. 

Neden öyle 
Çünkü o kadar ağır bir para taşınmaz. Burası İstanbul, her türlü insan yaşıyor. Birey olarak önlem almanız lazım. Tabii biz polisiye tedbirlerimizi alırız ama bu bir çözüm değil. İnsanlar aç, hapishaneler boşaldı. Bu insanlara iş olmayınca ne yapacak En kolay şekilde hırsızlık yapacak. 

'MEDYA ABARTIYOR' DEMİŞTİ 
Başbakan Erdoğan, medyanın güvenlik haberlerini abarttığını savunarak şöyle demişti "Büyük kentlerimizde asayiş sorunları çıktı. Üst düzey katılımla güvenlik toplantısında atılması gereken adımları tespit ettik. Ülkemizde yazılı ve görsel medyamızın da güvenlik örgütlerimize bu noktada destek olması gerekir. Bütün bu haberler abartılı bir şekilde izleyen halkım, rahatsız oluyor." 

Hoş değildi 

HÜLYA CERRAH'a "8 Mart Dünya Kadınlar Günü nedeniyle Beyazıt'ta düzenlenen eylemde kadınlar polisten dayak yedi. Bu konuda ne düşünüyorsunuz " diye sorduk. Korumasının araya girmek istemesi üzerine Cerrah, "Tehlikeli sorular soruyorsun ama cevap veririm" dedikten sonra şöyle konuştu "Bir kadın olarak da, bir emniyet müdürü eşi olarak da hoş görmüyorum. Orada amaç belliydi fakat yere düşen bir bireye vurulmamalıydı. İki saat önce önlem almak için gitmiş, 23 - 25 yaşında bir çevik kuvvet memuru. Sonra provoke olmuş. Gençliğinin verdiği duyguyla, istemeden yaptığı bir şey olarak düşünüyorum." 

Kapkaçın olmaması imk nsız 

NEVAL GÜLER ANLATIYOR 
İstanbul'daki kapkaç ve hırsızlıktan korku ya da endişe duyuyor musunuz 
Herkeste bir korku olur, olmaz mı Yanımda korumam var. Ben de temkinliyim, herkes de temkinli olmalı. Burası büyük bir şehir, her şeyle karşılaşabilir insan. 

Nasıl temkinli oluyorsunuz 
Çantamda bir şey bulundurmuyor, çapraz takıyorum. Çok fazla vaktim olmadığı için, sere serpe dolaşmıyorum. 

Kapkaç saldırısı için kadınlara öneriniz var mı 
Bu konuda söz sahibi, yetkili değilim ama dikkatli olsunlar. Kız kardeşime de söylüyorum, 'Daha küçük çanta, çapraz tak, fazla şey bulundurma' diye. Mesela altınını bile çantasına koyup çıkanlar var. Büyük metropol bir şehirde kapkaçın olmaması imk nsız. Sorunun köküne inmekte fayda var. 


</TEXT>
</DOC>
