<DOC>
<DOCNO> 344243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/20/son/soneko23.html </URL>
<DATE> 2005/05/20/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Üç ayda 2.2 milyon kişi, 7.2 milyar YTL tüketici kredisi kullandı... 
</HEADLINE>
<TEXT>

     Bankalar, bu yılın ilk üç aylık döneminde 2.2 milyona yakın tüketiciye toplam 7.2 milyar YTL’lik yeni tüketici kredisi kullandırırken, bankalara tüketici kredisi borcu bulunanların sayısı 4 milyon 760 bin kişiyi aştı, toplam borç ise 18.9 milyar YTL’ye ulaştı. 
     Türkiye Bankalar Birliği, Akbank, Denizbank, HSBC Bank, Koçbank, Oyakbank, Şekerbank, Ziraat Bankası, Turkish Bank, Dışbank, Türk Ekonomi Bankası, Halk Bankası, Garanti Bankası, İş Bankası, Vakıflar Bankası ile Yapı ve Kredi Bankası’nın kullandırdığı tüketici kredilerinden hazırladığı, bu yılın ilk üç aylık dönemine ilişkin Tüketici Kredileri Raporu’nu açıkladı. 
     Buna göre bankaların bu yılın ilk üç aylık döneminde kullandırdığı tüketici kredileri geçen yılın aynı dönemine göre yüzde 40.3 oranında artarak 7 milyar 166 milyon YTL 7 katrilyon 166 trilyon TL olarak gerçekleşti. Söz konusu bankalar geçen yıl aynı dönemde 5 milyar 109 milyon YTL’lik tüketici kredisi kullandırmıştı. Tüketici kredisi kullanan sayısı ise yüzde 152 oranında artarak 855.4 bin kişiden 2 milyon 157.3 bin kişiye çıktı. 
     Ocak-mart döneminde kullanılan tüketici kredisi miktarı geçen yılın son çeyreğine Ekim-Aralık 2004 göre de yüzde 36 oranında arttı. Kredi kullananların sayısındaki artış ise 
     yüzde 128.9 olarak gerçekleşti. Geçen yılın son çeyreğinde 942 bin kişi toplam 5 milyar 267 milyon YTL’lik tüketici kredisi kullanmıştı. Ocak-mart dönemindeki bu yüksek kredi kullanımı sonucundan bankalara kredi borcu bulunan tüketici sayısı geçen yıl mart sonundaki düzeyine göre yüzde 66.8 oranında artarak 4 milyon 760 bin kişiye, bunların toplam kredi borcu da 18 milyar 863 milyon YTL’ye ulaştı. Tüketicilerin stok kredi borçlarında bir yılda yüzde 69.7 oranında büyüme kaydedildi. Geçen yıl mart sonunda bankalara borcu olan tüketici yasısı 2 milyon 8 bin kişi, toplam borç ise 11 milyar 113 milyon YTL düzeyinde bulunuyordu. 
     
     TAŞIT KREDİSİ KULLANANLAR AZALDI 
     Bu yılın ilk üç aylık döneminde taşıt kredisi kullananlar ve kullanılan taşıt kredisi miktarları geçen yılın aynı dönemine göre sırasıyla yüzde 37.8 ve yüzde 30.2 oranında azaldı. Bu dönemde toplam 69 bin 110 kişi 1 milyar 152 milyon YTL’lik taşıt kredisi kullandı. Geçen yıl aynı 
     dönemde 111 bin 106 kişi toplam 2 milyar 187 milyon YTL’lik taşıt kredisi kullanmıştı. Konut kredisi kullanımında ise yüzde 109.1’lik bir büyüme kaydedildi. Bankalar 29 bin 670 kişiye toplam 1 milyar 331 milyon YTL’lik konut kredisi kullandırdı. Dayanıklı tüketim malları, mesleki amaç, eğitim, tatil, gıda, giyim ve benzeri nedenlerle alınan diğer tüketici kredileri ise yüzde 88.5 oranında artarak 4 milyar 309 milyon YTL’ye kadar çıktı. BU amaçlarla toplam 2 milyon 58.5 bin kişi bankalardan tüketici kredisi aldı. Mart sonu itibarıyla 505 bin 696 kişinin bankalara toplam 6 milyar 840.5 milyon YTL’lik taşıt, 129 bin 952 kişinin 3 milyar 307 milyon YTL’Lik konut ve 4 milyon 142.9 bin kişinin ise 8 milyar 715.3 milyon YTL’lik taşıt ve konut dışındaki amaçlarla kullandığı tüketici kredilerinden kaynaklanan borcu bulunuyor. 
     
     TAKİBE ALINAN KREDİLER 
     Bu arada bankalar, bu yılın ilk üç aylık döneminde zamanında tahsil edemedikleri 2 bin 422 tüketiciye ait 33.4 milyon YTL’lik tüketici kredisini takibe aldılar. 
     Bankaların takipteki toplam tüketici kredileri 131.2 milyon YTL’ye, takipteki müşteri sayısı ise 15 bin 542’ye yükseldi. 

ANKA 
     
</TEXT>
</DOC>
