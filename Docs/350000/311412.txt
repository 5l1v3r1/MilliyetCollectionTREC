<DOC>
<DOCNO> 311412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/01/son/sonspo39.html </URL>
<DATE> 2005/02/01/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Ç. Rizespor'un teknik direktörü Arıca Sistemi değiştirmeyi düşünmüyorum 
</HEADLINE>
<TEXT>

     Çaykur Rizespor Teknik Direktörü Erdoğan Arıca, takımın şimdiki sistemi ile başarılı olduğunu, değiştirmeyi düşünmediğini söyledi. 
     Arıca, yaptığı açıklamada, Çaykur Rizespor'un ilk devre çok iyi bir performans gösterdiğini ifade ederek, ''Bundan sonra fazla konuşmayacağız ve çok iyi çalışmaya devam edeceğiz'' dedi. 
     Takımın daha yukarılara çıkması için uğraş göstereceklerini vurgulayan Arıca, ''Eğer sezon başı olsaydı, oyun sistemi konusunda bir farklılığa gidebilirdik. Ama Çaykur Rizespor, şimdiki sistemi ile başarılı olmuştur, değiştirmeyi düşünmüyorum'' diye konuştu. 
     Arıca, kendi sahalarında yapacakları Konyaspor maçını kazanarak, iyi bir başlangıç yapmak istediklerini de kaydetti. 

     
</TEXT>
</DOC>
