<DOC>
<DOCNO> 342509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/14/son/soneko03.html </URL>
<DATE> 2005/05/14/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Para arzı 4 milyar YTL'den fazla büyüdü... 
</HEADLINE>
<TEXT>

     Enflasyon beklentisi açısından önemli bir gösterge olan para arzı M3YR , 4 milyar YTL’den fazla büyüyerek 204.9 milyar YTL’yle rekor düzeye ulaştı. 
     ANKA’nın Merkez Bankası verilerinden yaptığı belirlemeye göre, en geniş tanımlı para arzında 22-29 Nisan haftasında 4 milyar 70.4 milyon YTL’lik artış gözlendi. Bu artışla birlikte para arzı 200 milyar 821 milyon YTL’den 204 milyar 891.4 milyon YTL’yle bugüne kadarki en yüksek düzeyine çıktı. 
     Artışta ağırlıklı olarak YTL mevduatlar ile Merkez Bankası’ndaki mevduattaki büyüme etkili oldu. YTL mevduatlar, son hafta 1 milyar 372.2 milyon YTL artarak 111 milyar 425.8 milyon YTL’ye, Banka’daki mevduat 2 milyar 115.3 milyon YTL artarak 3 milyar 139.7 milyon YTL’ye 
     ulaştı. 
     Döviz mevduatları 334 milyon YTL’lik artışla 73 milyar 943.3 milyon YTL, dolaşımdaki para 203.8 milyon YTL’lik 
     artışla 14 milyar 822 milyon YTL oldu. 
     Repo hesapları da 45.2 milyon YTL artarak 1 milyar 560.5 milyon YTL olarak gerçekleşti. 


     ANKA 
     
</TEXT>
</DOC>
