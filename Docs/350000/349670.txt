<DOC>
<DOCNO> 349670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/07/son/soneko10.html </URL>
<DATE> 2005/06/07/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
"Ölen sığırlar sucuk mu yapılıyor" tartışması mercek altında... 
</HEADLINE>
<TEXT>

     Ölen sığırların, pastırma sucuk yapılmaması için yakıldığının belirtildiği Saray Halı tesislerinde Tarım İl Müdürlüğü'nce inceleme yapıldı. 
     Kayseri Tarım İl Müdürü Adnan Akay, ölen hayvanların topraktan çıkartılarak pastırma sucuk yapıldığı iddialarının asılsız olduğunun ortaya çıktığını belirterek, şu bilgileri verdi 
     ''Develi ilçesindeki Saray Tarım İşletmeleri'nde yaptığımız incelemede, geçen yıl karaciğer yetmezliği sonucu ölen bir sığırın açık arazide toprağa gömüldüğünü, daha sonra da bir kişinin köpeklerine yedirmek için gömülen sığırı topraktan çıkarttığını belirledik. Çiftliklerde beslenirken ölen hayvanlar, bize bilgi verilmeden imha edilemez. Ölen hayvan, gerekli kontroller yapıldıktan sonra yakılarak imha edilir. Bir gazetede yayınlanan ölen hayvandan sucuk yapıldı iddiası tamamen asılsızdır.'' 
     
</TEXT>
</DOC>
