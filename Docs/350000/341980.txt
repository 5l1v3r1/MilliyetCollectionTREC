<DOC>
<DOCNO> 341980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/son/sontur20.html </URL>
<DATE> 2005/05/12/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Küçük Selami'nin esrarengiz ölümü... 
</HEADLINE>
<TEXT>

     Konya’nın Karapınar İlçesi’nde evlerinin bahçesinde oynarken ağzından köpükler çıkararak ölen çocuğun ölüm nedeni araştırılıyor. 
     Alınan bilgiye göre, Yeşilyurt Beldesi Salur Mahallesi’ndeki evlerinin bahçesinde oynayan 3 yaşındaki Selami T, ağzından köpükler çıkararak yere düştü. 
     Ailesi tarafından hastaneye kaldırılırken hayatını kaybeden Selami T’nin, yediği zehirli bir maddeden ölmüş olabileceği ihtimali üzerinde duruluyor. 
     Polis ekiplerinin bahçede yaptığı incelemede, içinde sütün bozulmadan uzun süre saklanabilmesi için kullanılan kimyasal bir madde konulan boş şişe bulundu. Çocuğun bu maddeden içmiş ya da kendisine içirilmiş olabileceği belirtildi. 
     Selami T’nın kesin ölüm nedeni, Adana Adli Tıp Kurumu’nda yapılacak otopsiyle belirlenecek. 
     
</TEXT>
</DOC>
