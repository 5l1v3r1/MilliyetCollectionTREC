<DOC>
<DOCNO> 343759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/18/son/sontur12.html </URL>
<DATE> 2005/05/18/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Tecavüz ve tacizine uğradığını öne sürdüğü marangozu vurdu 
</HEADLINE>
<TEXT>

     Mehmet YİRUN ÇORLU Tekirdağ , DHA 

      TEKİRDAĞ’ın Çorlu İlçesinde yaşayan evli ve 3 çocuk annesi 29 yaşındaki Ayten Çolak, kendisine tecavüz daha sonra da taciz ettiğini ileri sürdüğü 23 yaşındaki marangoz Mehmet Benli’yi tabanca vurarak yaraladı. 
     Dün saat 18.00 sıralarında meydana gelen olayda, Reşadiye Mahallesi Mandıracı Caddesi’nde oturan Ayten Çolak, evinin karşısında iş yeri bulunan bekar marangoz Mehmet Benli’yi, evinin kapısının önünde ruhsatsız tabancayla iki el ateş ederek yaraladı. 
     Olaydan sonra gözaltına alınan Ayten Çolak verdiği ifadede, Benli’nin kendisine tecavüz ettiğini ileri sürerek, Evimizin karşısına 3 ay önce marangoz dükkanı açıldı. Marangoz iş yerini açtıktan sonra beni iş yerinden sürekli cinsel organını göstererek taciz etmeye başladı. Kimsenin evde olmadığı bir gün de evime zorla girerek bana tecavüz etti. Tecavüzden sonra da tacizlerini sürdürerek, Arkadaşlarımıda sana göndereceğim, onlarla da ilgileneceksin’ diye tehdit etmeye başladı. Ben de eşimin tepkisinden çekindiğim için birşey söyleyemedimödedi. 
     Çocuklarını okuldan alıp eve döndüğü sırasada sokakta karşılaştıklarını belirten Ayten Çolak, Bana kötü bir şekilde sırıtınca sinirlendim. Dayanamayarak eve girdim ve eşimin evde bulunan ruhsatsız tabancasını alarak kapının önünde bekleyen Mehmet Benli’ye korkutmak amacıyla iki el ateş ettimö dedi. 
     Tabancadan çıkan kurşunlardan biri kasığına isabet eden marangoz Benli, Çorlu Devlet Hastanesi’ne kaldırılarak tedavi altına alındı. Benli’nin hayati tehlikesinin bulunduğu bildirildi. Hakkında yasal işlem yapılan Ayten Çolak sevk edildiği adliyede çıkarıldığı nöbetçi mahkemece tutuklanark cezaevine gönderildi. 
     
</TEXT>
</DOC>
