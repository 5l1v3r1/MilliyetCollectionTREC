<DOC>
<DOCNO> 336879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/26/spor/spo12.html </URL>
<DATE> 2005/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bomba Middlesbrough 
</HEADLINE>
<TEXT>


Bu sezon erken veda etmek zorunda kaldığı UEFA Kupası'na tekrar katılmayı hedefleyen Middlesbrough, üst üste yaşadığı olaylarla şoktan çıkamayan Newcastle United'ı St. James' Park'ta geçecek güçte 


Kieron Dyer ve Lee Bowyer'ın kavgası, Graeme Souness'ın kontrolü elden kaybetmesi ve Alan Shearer'ın futbolu bırakma tehditleri Newcastle'ı tahammülü zor bir 4 haftaya soktu. Ne zirve iddiası ne de küme düşme korkusu olan Siyah-Beyazlılar, motivasyonsuzluğun cezasını üst üste dört mağlubiyetle ödedi. 
Federasyon ve Lig Kupası finallerinde yer alan Chelsea, Manchester United, Arsenal ve Liverpool'un Avrupa kupalarını büyük ölçüde garantilemeleri ile ligde altıncı ve yedincinin UEFA'ya gidecek olması Boro'yu potaya soktu. Kurt forvet Hasselbaink'in sırtladığı Kırmızı-Beyazlılar, ligdeki pozisyonlarını korumak için deplasmanda üç puan peşindeler. 

West Brom-Blackburn 
West Brom'un alttaki dörtlünün en üst basamağına çıkması, bu erteleme maçını kazanmasına bağlı. Blackburn Rovers'ta Mark Hughes rüştünü ispatladı ve yeni sezonu düşünmeye başladı. Dolayısıyla Mavi-Beyazlılar'ın bu maça çok fazla konsantre olması beklenemez. Favori West Bromwich Albion. 

Championship 
Leicester-Derby 
Premier Lig'den geçtiğimiz sezon düşen Leicester City, bu kez de Championship'te kalma mücadelesi veriyor. Küme düşme hattının 3 puan üstündeler, ve bitime 2 hafta kala bu maçta alacakları 1 puan onları çok rahatlatır. Play-off oynama hedefindeki Derby County için de durum benzer. 1 puan onları potada tutar. Önce beraberlik. 

League 1 
Port Vale-Wrexham 
10 puanı silindikten sonra toparlanamayan ve kümede kalması için tek umudu ertelenen maçları olan Wrexham için kader günü. Ligde hiçbir iddiası olmayan Port Vale'in Wrexham'a zorluk çıkarması beklenmiyor. Favori Wrexham. 


</TEXT>
</DOC>
