<DOC>
<DOCNO> 340798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/09/spor/spo06.html </URL>
<DATE> 2005/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Fin boğası 
</HEADLINE>
<TEXT>


Formula 1'de İspanya Grand Prix'sini Kimi Raikkonen kazandı. Sezonun flaş ismi Fernando Alonso ise ülkesinde ikinci olabildi 


Formula 1 Dünya Şampiyonası'nın İspanya'da koşulan 5. yarışında Kimi Raikkonen birinci oldu. Grand Prix'ye ilk sırada başlayan McLaren'in Finli pilotu, 66 tur boyunca üstünlüğü kaptırmadan mücadeleyi önde bitirdi. Bu sezon ilk kez yarış kazanan Raikkonen, kariyerinin de 3. birinciliğini elde etti. 
Arkasına yaklaşık 110 bin civarındaki rekor seyircinin desteğini alan genel klasman lideri İspanyol Alonso, 27.6 saniye farkla ikinci oldu. Jarno Trulli yarışta üçüncü sırayı almaya başardı. 




Schumi yine bitiremedi 
7 kez dünya şampiyonluğu bulunan Michael Schumacher'in kabusu Barcelona'da da devam etti, sol lastiğindeki problem nedeniyle 46. turda yarışı bırakmak zorunda kaldı. Alman pilot, böylece bu sezon 5 Grand Prix'nin üçünde mücadeleyi tamamlayamadı. Formula 1'in 6. ayağı 22 Mayıs'ta Monaco'da koşulacak. 

Alonsomania 

MURAT AĞCA 

Barcelona futbolda şampiyonluğa gidiyormuş, ya da İspanya'da işsizlik tavana vurmuş kimin umurunda İspanyollar geçen hafta belki de tarihte ilk kez futboldan çok bir başka sporu, Formula 1'i konuştu. Tüm gözler bir anda anlı şanlı futbol yıldızlarını bile gölgede bırakan şöhrete kavuşan 23'lük delikanlı Alonso'nun üzerindeydi. Acaba evi İspanya'da da kazanabilecek miydi İşte bu sorunun cevabını görmek için çoğu Renault taraftarı 100 bini aşkın seyirci Katalunya pistini doldurdu. Ancak hiç kimse Raikkonen'in kanat takıp, uçacağını tahmin edemezdi. Renault bu sezon ilk kez yarış kazanamıyordu. Barcelona'da Alonso kazansaydı da yarışın tek galibi yine Formula 1'in kendisi olacaktı. Birkaç yıl öncesine kadar televizyon yayını başlamadan F1'e fazla ilgi gösterilmeyen İspanya'da dün reyting patlaması yaşandı, seyirci rekoru kırıldı. 5 yıl önce "Schumacher'i görsem tanımazdım" diyen Alonso da artık Alman pilotun tahtını sallıyor. Darısı Türkiye'nin başına... 

Sürücüler klasmanı Sürücü Takımı Puanı 1.F.Alonso Renault 44 2.J.Trulli Toyota 26 3.K.Raikkonen McLaren 17 4.G.Fisichella Renault 14 5.R.Schumacher Toyota 14 6.M.Webber Williams 12 7.M.Schumacher Ferrari 10 8.J.P.Montoya McLaren 10 9.D.Coulthard Red Bull 10 10.N.Heidfeld Williams 9 

Markalar klasmanı TAKIM PUANI 1.Renault 58 2.Toyota 40 3.McLaren 37 4.Williams 21 5.Ferrari 18 6.Red - Bull 14 7.Sauber 7 


</TEXT>
</DOC>
