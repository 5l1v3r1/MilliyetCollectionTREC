<DOC>
<DOCNO> 312337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/04/son/sondun60.html </URL>
<DATE> 2005/02/04/ </DATE>
<TIME> 23.30 </TIME>
<AUTHOR>  </AUTHOR>
<HEADLINE>
Richard Armitage, bugün görevinden gizlice ayrıldı. 
</HEADLINE>
<TEXT>

     ABD Dışişleri Bakan Yardımcısı Richard Armitage, yerine gelecek kişinin atanmasının Kongre tarafından onayını beklemeden, bugün görevinden gizlice ayrıldı. 
     Dışişleri Bakanlığı sözcü yardımcısı Adam Ereli, her gün basına dağıtılan Bakanlık faaliyetlerine ilişkin programda ilk kez bugün adı yer almayan Armitage'ın ''artık görevinin başında olmadığını'' doğruladı. 
     ABD'nin eski dışişleri bakanı Colin Powell ile yakınlığıyla tanınan Armitage, Kasım 2004'te, Powell ile aynı zamanda, görevinden ayrılacağı açıklamasında bulunmuştu. Powell, yerine Condoleezza Rice'ın gelmesiyle görevinden ayrılırken, Armitage yerine atanan ABD ticaret temsilcilisi Robert Zoellick'in Kongre tarafından onaylanmasını beklemeden görevinden ayrılmış oldu. 
     Amerikalı diplomatik kaynaklar, 59 yaşında eski bir asker olan Armitage'ın 3 Şubat'tan sonra görevinde kalmak istemediğini söylediğini belirtiyor. 
     
</TEXT>
</DOC>
