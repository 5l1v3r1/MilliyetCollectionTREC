<DOC>
<DOCNO> 331650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/09/spor/spo06.html </URL>
<DATE> 2005/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Hatice önemlidir 
</HEADLINE>
<TEXT>



Sunay Akın'la dobra dobra 
Gittikçe uzaklaşan 'taka'nın motor sesi neyse benim için de odur Sunay Akın. Susunca gök gürültüsü gibi... Bir dolu kitap, yüzlerce şiir, anı biriktirmiştir genç ömrünce. Makiler, 62 Tavşanı, Antik Acılar adlı şiir kitapları hemen aklımıza gelenler... Şimdilerde Hayal ve Hayat Bilgileri Müzesi kurmakla meşgul. 1800'lü yıllardan kalma oyuncaklar, tren yolculuğu için hazırlanmış eski bir kompartıman, kızılderililer ve kırmızı urbalılar var müzede. Ve elbet ki futbol oyuncakları köşesi. En önemlisi de kıvrak kalemindeki gibi iyi bir kalecidir Sunay. Biz de topu Sunay'ın önüne yuvarladık. 

"Bağışla beni iki dünya savaşının yaşandığı yüzyılda Nüfus cüzdanımdaki 62'den yaptığım tavşan" dizeleri oyun çağına gönderme yapıyor. Ben de şöyle derim bu dizenin karşısında 62'den tavşan yapmasını bilmeyen çocuk golcü olamaz 
Bizde gol atmak değil golü attırmak önemliydi biliyor musun O golü attı mı değil attırdık mı böbürlenirdik biz. Golü atan da bilirdi ki arkasındaki arkadaşları olmasa o vuruşu yapamazdı. 
Asıl önemli olan takım olmak değil mi 
Önemli olan o maçın oynanması kadar mahallede direğe asılan maç var tabelalarıydı. Maç yapacakmışız şenliğini düşünmek daha iyiydi. Not düşülürdü tahtaya Bütün arkadaşların şu saatte kahvede buluşması... 
Neticeye değil Hatice'ye bakılırmış eskiden... 
Tabi o tabelanın altından netice değil Hatice geçerdi çünkü.-gülüyor- 
Siz mahalle takımında kaleciymişsiniz 
Hep uçmak istemişimdir. Uçakla uçamayınca kalede uçmak istedim-gülüyor- 
Siz geçen yıl futbol adamlarının bulunduğu bir toplantıda futbola içkin konuşmuştunuz... 
Orada insan öğesine önem vermeyi anlattım. Acaba futbolcularını suçlayan teknik adamlardan hangisi kitap okuyor kamplarda Eduarda Galeano gibi yazarları var dünyanın... Bizde de eskiden yazarlar vardı şimdi yazar kasalar... Çoğunda -dürüst yazarları tenzih ederim- bir Kenan Evren özenticiliği var. Tek yargıçlık özentisi, asarım keserimcilik var... 
Şimdi biraz acelesi var futbol dünyamızın. Her şeyi çok çabuk tüketiyor... 
Yazarı, çizeri, futbolcusu... Herkesin acelesi var... Herkesi katmıyorum buna ama Kenan Evren gibi tek yargıçlık özentisi içindeler. Okumuyorlar, araştırmıyorlar. İslam Çupi de demişti adam yakalamış köşeyi irticalen yazıyor. 
İslam Çupi biraz dertliydi bu konuda... 
Zaten Cemal Süreya öldü edebiyat eleştirisi bitti, İslam Çupi öldü futbol yazını bitti. Gerçi İslam abinin takipçileri var... 






EDEBİ 'ON BİR'İ FUTBOLUMUZUN 




Mahalle Dostluk 
Takım Paylaşmak 
Futbol Hüzün 
Abi Söz sahibi 
Arkadaş Şarkı 
Saha Düz alan 
Hakem Saygı 
Ceza sahası Eldiven 
Kale Direği Yalnızlık 
Taraftar Alkış 
Gece maçı Miyop 
Bayrak Gökkuşağı 
Yağmur Üşümek. Ben kaleciydim durduğum yerde üşürdüm. 
Sotka-Faroz Mağlubiyet 
Şenol Güneş Zeus 
Cemil Usta Kayan ilk Kutup Yıldızı 
Trabzon Dükalığı yıkmak 
Spor Yazarı Mahallenin En Şık Abisi 
Kitap Devre arası 
Kaleci Nazım Hiç bir zaman kaleyi terk etmez. Güvenebilirsin ona... 
Sol Bek Can Yücel Aman dikkat Nazım'ı lafa tutar gol yedirir... 
Libero Orhan Kemal... 
Sağ Bek Ahmet Muhip Dranas Çok fazla iş düşmez tribündeki Fahriye Abla'ya şiir dizer... 
Ortanın Solu Aziz Nesin İleri geri kavgasını çok iyi biliyor... 
Sol İç Yakup Kadri Karaosmanoğlu Ankara romanında bugünleri görmüş ileri iyi top atıyor... 
Oyun kurucu Basri İnce, zarif, teknik adam. 
Sağ iç Metin Oktay Çok çapkın, golcü, güzel adam. Yakışır edebiyat alemine... 
Sağ Dış Lefter Kıvrak adam 
İleri ikili Orhan Veli-Cemal Süreya Son noktayı koymayı en iyi beceren adamlar oldukları için 
Spor Yazarı-Kritikçi Cenk Koray 
Spiker Orhan Boran-Yuki ikilisi anlatsın maçı. 
Hakem Vedat Günyol Doğru adamdır. Hayatı boyunca doğruları söylemiştir 
Teknik Direktör Salah Birsel Tam bir teknik direktör havası var onda. Tek seçici. 
Maç Gözlemcisi İslam Çupi 
Şeref Tribünü Şeref Tribünü olmasın, ama maç Şeref Stadı'nda oynansın. Oraya gelenler halkla iç içe otursunlar... 
Tribün Karıncaezmez Şevki, Hulusi Kentmen, Vahi Öz, Necdet Tosun, Cevat Kurtuluş Bir de Rıfat Ilgaz Hababam Sınıfı'nı toplasın gelsin... 


</TEXT>
</DOC>
