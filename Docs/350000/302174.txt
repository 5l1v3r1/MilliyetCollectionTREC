<DOC>
<DOCNO> 302174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/30/son/soneko23.html </URL>
<DATE> 2004/12/30/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
FT Wal Mart Migros'la Rusya'ya arka kapıdan girecek 
</HEADLINE>
<TEXT>

     ABD'li dev perakendre zinciri Wal-Mart ile Migros arasında görüşmelerin yapıldığı yolunda haberler yankı buldu. Financial Times gazetesi, Wal-Mart'ın Migros'u alması veya onunla bir ortaklık kurmasının, Rusya pazarına "arka kapı"dan girmesini sağlayacağı yorumuna yer verdi. 
     Financial Times, İMKB'nin Wal-Mart ile Migros arasında görüşmelerin yapıldığı söylentileri üzerine Migros hisseleri işlemlerini bir süre askıya aldığını belirterek, görüşmelerin yapıldığının Koç Holding tarafından doğrulandığını, ancak içeriği konusunda bilgi verilmediğini kaydetti. 
     Migros'un, Türkiye'nin 60 milyar dolar düzeyindeki perakende piyasasının bir numarası olduğuna dikkat çeken Financial Times, bu yılki satışlarının 1.5 milyar dolara ulaşması beklendiğini belirtti. 
     Wal-Mart'ın geçen yıl 256 milyar dolarlık ciro yaptığına işaret eden gazete, bunun 250 milyar dolar olarak tahmin ettiği Türkiye'nin gayri safi milli hasılasına eşit olduğunu öne sürdü. 
     Gazete şöyle devam etti 
     "Analistler, bir alım veya ortaklık ayrıca Wal-Mart'a Rusya piyasasına girebilmek için bir arka kapı sağlar. 
     Migros, Türkiye'deki 470 supermarketlerinin yanısıra 'Ramstore' markası ile Rusya'da 34 mağaza işletiyor." Buna karşın, Financial Times'e konuşan Deniz Pörtföy'den bir analist ise Wal-Mart'la Migros arasında bir evlilik yapılmasına pek olasılık tanımadığını söyledi. 
     Migros'un piyasa lideri, Wal-Mart'ın politikasının piyasanın ise iki numaralı oyuncusuyla evlenmek olduğunu belirten analist, buna ek olarak da Wal-Mart'ın genellikle mağazalar için asgari 10 bin metrekarelik bir alan istediğini, en büyük Migros mağazasının ise 6 bin metrekare olduğunu kaydetti. 
     
</TEXT>
</DOC>
