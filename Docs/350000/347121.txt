<DOC>
<DOCNO> 347121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/30/son/sondun38.html </URL>
<DATE> 2005/05/30/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
Fransa'da Başbakan Raffarin'in istifa etmesi bekleniyor 
</HEADLINE>
<TEXT>

     Fransa'da dün AB Anayasası ile ilgili yapılan referandumda hükümetin istediği sonucun alınamaması üzerine, Başbakan Jean-Pierre Raffarin'in istifa etmesi bekleniyor. 
     Bir hükümet kaynağı, Raffarin'in Cumhurbaşkanı Jacques Chirac ile bugün geç saatlerde gerçekleşecek ikinci görüşmesinde istifasını sunmasının beklendiğini söyledi. 
     Raffarin, bu sabah Chirac tarafından Cumhurbaşkanlığı Sarayı'nda kabul edilmişti. Raffarin, görüşmeden sonra yaptığı açıklamada, bugün ya da en geç yarın önemli siyasi gelişmeler beklediğini bildirmişti. 
     Bu arada, Chirac'ın yarın hükümetle ilgili önemli kararları açıklayacağı bildirildi. 
     Cumhurbaşkanlığı kaynakları, Chirac'ın yarın halka hitaben bir konuşma yapacağını ve hükümetle ilgili önemli kararları duyuracağını belirttiler. 
     
</TEXT>
</DOC>
