<DOC>
<DOCNO> 325841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/22/son/sondun38.html </URL>
<DATE> 2005/03/22/ </DATE>
<TIME> 18.25 </TIME>
<AUTHOR>  </AUTHOR>
<HEADLINE>
Kırgızistan lideri Akayev İstifa etmeyeceğim 
</HEADLINE>
<TEXT>

     Kırgızistan Devlet Başkanı Askar Akayev, muhalefetle görüşme çabalarının, ''muhalefetin yasal zeminde görüşmeyi kabul etmediği için'' sonuç vermediğini söyledi. 
     Akayev, ''muhalefet istiyor'' diye istifa etmeyi düşünmediğini kaydetti. 
     Devlet Başkanı Akayev, bu akşam Kırgız Devlet Televizyonu'nda KTR halka seslendi. 
     Akayev konuşmasında, başta Birleşmiş Milletler BM , Avrupa Birliği AB , Avrupa Güvenlik ve İşbirliği Teşkilatı AGİT gibi uluslararası kuruluşlarla ABD, Rusya, Japonya, İngiltere gibi ülkelerin Kırgızistan'daki olayların çözümü için iktidarı, muhalefetle görüşme yapmaya çağırdığını söyledi. 
     Muhalefetin, isteklerini eylemlerle kabul ettirmek istediğini belirten Akayev, ''Muhalefet, bizimle yasal zeminde görüşmeyi kabul etmiyor'' dedi. 
     Güvenlik güçleriyle çeşitli yetkililerin halen muhalefetle görüşmeleri sürdürdüğünü ifade eden Akayev, bu görüşmelerden olumlu sonuç alınamadığını kaydetti. 
     Askar Akayev, muhaliflerin farklı farklı taleplerde bulunduğuna dikkat çekerek, ''Fakat bunların ortak talepleri, benim istifam ve seçim sonuçlarının tamamen iptali'' diye konuştu. 
     Muhalefet istediği için istifa etmeyi hiç düşünmediğini ifade eden Akayev, ''Benim istifam ancak halkın veya meclisin isteğiyle olur'' dedi. 
     Kırgızistan Devlet Başkanı Akayev, halkı kışkırtmalar ve bölücü hareketlere karşı uyanık olmaya, muhalefeti de olayları sona erdirerek, haklarını yasal zeminde aramaya çağırdı. 
     
</TEXT>
</DOC>
