<DOC>
<DOCNO> 316882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/20/yasam/yas04.html </URL>
<DATE> 2005/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kopan kol için rekor tazminat 
</HEADLINE>
<TEXT>


GÖKÇER TAHİNCİOĞLU Ankara 

Burdur Cezaevi'ne, Temmuz 2000'de düzenlenen operasyonda, dozer kepçesiyle sağ kolu kopan Veli Saçılık'ın 28 açtığı tazminat davasında bilirkişi, rekor bir tazminat istedi. Saçılık, tahliyesi sonrası, Antalya İdare Mahkemesi'ne açtığı dava ile, İçişleri ve Adalet bakanlıklarından 100 bin YTL maddi, 50 bin YTL de manevi tazminat talep etti. Bilirkişi tayin edilen Hukukçu Ayşe Nermin Erdoğan, sürekli iş göremez hale geldiği raporlarla kanıtlanan, 12 Aralık 2000'de cezaevinden çıkan Saçılık'ın, kalan faal çalışma süresinin de 36 yıl 1 ay 3 gün olarak hesaplandığını kaydetti. Raporda, kusuru bulunmadığı için tazminatta indirim yapılamayacağı için, vasıfsız işçilere uygulanan asgari ücret baz alınsa bile Saçılık'a 121 bin 240 YTL maddi tazminat ödenmesi gerektiği vurgulandı. Kolu sokak köpeklerinin ağzında bulunduğu için 10 bin YTL kadar tazminat kazanan Saçılık'a ödenecek tazminat miktarına mahkeme karar verecek. 


</TEXT>
</DOC>
