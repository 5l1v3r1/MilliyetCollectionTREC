<DOC>
<DOCNO> 335532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/21/son/soneko36.html </URL>
<DATE> 2005/04/21/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Benetton, Boyner'in Bofis'inin ortağı oldu... 
</HEADLINE>
<TEXT>

     Benetton Group, Boyner Holding'e ait Bofis şirketinin yüzde 50'sini 14 milyon avroya satın aldı. 
     Benetton Group, Türkiye'de halen 50 şehirde 100 mağaza ile faaliyet gösteren ve Benetton Giyim Sanayi adını alacak şirket için, şirket değeri olan 28 milyon avro 36.4 milyon dolar üzerinden 14 milyon avro ödeyecek. 
     Lisansörü Boyner Holding aracılığıyla Türkiye'de 1985 yılından bu yana kesintisiz faaliyet gösteren Benetton Group, bu ortaklık anlaşmasıyla United Colours of Benetton, Sisley, Playlife ve Killer Loop markalarının Türkiye'deki ticari faaliyetlerini üstlenen Boyner Holding'e ait Bofis şirketinin yüzde 50'sine ortak oldu. 
     Anlaşmayla Benetton Giyim Sanayii'nin cirosunun tamamı Benetton Group'un bilançosuna 2005 Temmuz ayı itibariyle yılın son 6 ayı için konsolide edilecek. 
     Anlaşma, ortaklık hakkında bilgilendirilen Türk Rekabet Kurulu'nun onayını takiben geçerlilik kazanacak. 
     
</TEXT>
</DOC>
