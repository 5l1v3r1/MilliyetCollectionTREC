<DOC>
<DOCNO> 332671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/son/sontur16.html </URL>
<DATE> 2005/04/12/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Oyuncak tabancayla korkutarak taciz etti 
</HEADLINE>
<TEXT>

     Ramazan ÇETİN DENİZLİ, DHA 

      DENİZLİ'de kimliği tespit edilemeyen bir kişi, 19 yaşındaki lise öğrencisi S.İ.'yi oyuncak tabancayla tehdit ederek cinsel tacizde bulundu. 
     Olay, dün gece saat 21.00 sıralarında İstiklal Mahallesi 1193 Sokak üzerinde meydana geldi. Yaya olarak evine giden S.İ.'ye arkadan yaklaşan kişi, S.İ.'nin ağzını kapatarak tabanca gösterdi. S.İ.'yi ölümle tehdit eden kişi eliyle vücudunu ve göğüslerini okşayarak taciz etti. Bu sırada S.İ. bağırmaya başlayınca çığlık sesini duyanlar yardıma koştu. Tacizci saldırgan elindeki oyuncak tabancayı atarak olay yerinden kaçtı. 
     Olay sonrası büyük şok yaşayan S.İ.'nin karakolda verdiği ifadede, tacizciyi tanımadığını, arkadan yaklaşması ve havanın karanlık olması nedeniyle yüzünü göremediğini belirterek eşkal veremediği öğrenildi. Polis, olay yerinde bulduğu oyuncak tabancadan parmak izleri alarak tacizciyi arama başladı. 
     
</TEXT>
</DOC>
