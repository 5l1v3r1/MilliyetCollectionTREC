<DOC>
<DOCNO> 307836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/19/son/sonspo06.html </URL>
<DATE> 2005/01/19/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Pierre, sezon sonuna kadar Fener'de... 
</HEADLINE>
<TEXT>

     Sakatlığı nedeniyle sahalara ne zaman döneceği belli olmadığı için teknik direktör Christoph Daum’un göndermek, yöneticilerin takımda tutmak istediği Pierre van Hooijdonk Fenerbahçe’de kalacak mı, kalmayacak mı tartışmasına, menaceri Rob Jansen son noktayı koydu. Bir süre önce Antalya’ya gelerek, yöneticilerle bir görüşme yapan Jansen, Hollanda basınına bir açıklama göndererek, oyuncusunun, sezon sonuna dek Sarı-Lacivertli formayı giymeye devam edeceğini vurguladı. 
     
     Çaba sarfetmekte’ 
     Jansen, açıklamasında şu görüşlere yer verdi Geçtiğimiz günlerde basında Hooijdonk’un Fenerbahçe’den ayrılacağı ve bir çok kulüple anlaştığı yer almıştır. Futbolcumuz bu haberlerin sürekli yinelenmesi nedeniyle bu açıklamayı yapmamızı istemiştir. Hooijdonk, devam eden kontratını bitirecektir. Kısacası, 1 Temmuz’a kadar Fenerbahçe’de kalacaktır. Pierre, sakatlığından bir an önce kurtulup, yeniden sahalara dönmek için çaba sarfetmektedir.ö 
     
</TEXT>
</DOC>
