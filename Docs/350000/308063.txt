<DOC>
<DOCNO> 308063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/20/son/sonspo08.html </URL>
<DATE> 2005/01/20/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Nash'siz Phoenix'de güneş açmıyor... 
</HEADLINE>
<TEXT>

     ABD Profesyonel Basketbol Ligi'ndeki NBA mücadeleye, bu sabaha karşı yapılan 10 maçla devam edildi. 
     Ligin en iyi galibiyet yüzdesine sahip ekibi konumundaki Güneybatı Grubu lideri San Antonio Spurs, sahasında Los Angeles Clippers'ı zor da olsa yenerek, 42. maçında 33. galibiyetini elde etti. 
     Bu maçta ev sahibi ekibi galibiyete taşıyan isimler olarak 25 sayı ve 7 asistle Fransız oyun kurucu Tony Parker, 13 sayı ve 4 asistle Arjantinli forvet Emanuel Ginobili ve 12 sayı, 14 ribaunt, 4 asist ve 4 blokla da Tim Duncan göze çarptı. 
     Konuk ekipte ise Corey Maggette, 20 sayı ve 5 ribaunt, Chris Kamar, 21 sayı ve 14 ribaunt, Elton Brand de 14 sayı, 18 ribaunt, 4 asist ve 4 blokla oynamalarına karşın takımlarını yenilgiden kurtaramadılar. 
     Sezona iyi bir başlangıç yaptıktan sonra üst üste yenilgilerle karşılaşan Pasifik Grubu lideri Phoenix Suns, bir yenilgi de sahasında, son haftaların formda ekibi Memphis Grizzlies'den aldı ve üstüste 6. yenilgisine uğradı. 
     41. maçında 10. kez yenilgiye tanışan Phoenix Suns'da, Kanadalı oyun kurucu Steve Nash'in yokluğu yine hissedilirken, Quentin Richardson, 19 sayı ve 13 ribaunt, Shawn Marion, 18 sayı, 12 ribaunt ve 5 asist, Joe Johnson da 15 sayı, 5 ribaunt ve 5 asistle oynadılar. 
     Son 11 maçta 10'uncu, üst üste de 6. galibiyetine ulaşan Memphis Grizzlies'de ise Bonzi Wells, 16 sayı ve 9 ribaunt, Stromile Swift, 14 sayı ve 4 ribaunt, Brian Cardinal, 13 sayı ve 5 ribaunt, Jason Williams da 11 sayı ve 4 asistle galibiyette başrolü oynadılar. 
     Güneydoğu Grubu lideri Miami Heat de sahasında Atlanta Hawks'a farklı skorla üstünlük sağlayarak, 41. maçında 30. galibiyetini elde etti. 
     Bu maçta Miami Heat'te ünlü pivot Shaquille O'Neal, 25 sayı ve 12 ribaunt, Dwayne Wade, 25 sayı ve 7 asist, Eddie Jones da 16 sayı ve 8 ribauntluk performanslarıyla takımlarına galibiyeti getirdiler. 
     Konuk takımda ise Antoine Walker'ın 18 sayı, 16 ribaunt, 5 asist ve 4 top çalma, Jason Collier'in 17 sayı, Josh Smith'in 13 sayı ve 9 ribaunt, Al Harrington'ın da 13 sayı, 5 ribaunt ve 4 asistlik çabaları galibiyete yetmedi. 
     Öte yandan Milwakuee Bucks'ın, deplasmanda New Jersey Nets'e yenildiği maçta, Bucks'da oyuna sonradan girerek 11 dakika sahada kalan Gürcü asıllı Türk vatandaşı Zaza Pachulia, karşılaşmayı 2 sayı, 1 ribaunt ve 2 blokla tamamladı. 
     Lige, TSİ yarın sabaha karşı yapılacak 3 maçla devam edilecek. 
     NBA'de, günün maçlarında alınan sonuçlar şöyle 
     
     
Boston Celtics-Chicago Bulls 92-83 Charlotte Bobcats-Philadelphia 76'ers 105-107 Miami Heat-Atlanta Hawks 111-92 San Antonio Spurs-Los Angeles Clippers 80-79 Portland Trail Blazers-Cleveland Cavaliers 101-107 Toronto Raptors-New York Knicks 98-81 New Jersey Nets-Milwakuee Bucks 96-90 New Orleans Hornets-Indiana Pacers 90-87 Phoenix Suns-Memphis Grizzlies 79-88 Los Angeles Lakers-Minnesota Timberwolves 93-90 
     
</TEXT>
</DOC>
