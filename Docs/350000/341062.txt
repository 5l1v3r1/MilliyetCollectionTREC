<DOC>
<DOCNO> 341062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/10/guncel/axgun02.html </URL>
<DATE> 2005/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan'dan radyasyon itirafı 
</HEADLINE>
<TEXT>


CHP'li Neşşar'ın soru önergesine yanıt veren Sağlık Bakanı Akdağ, Vakıf Gureba Hastanesi'nde radyoloji bölümünün ruhsatının bulunmadığını itiraf etti. Neşşar ise, "Çalışanlar ile hastalarda kanser riski var" dedi 

ANKARA Milliyet 

CHP Denizli Milletvekili Mehmet Neşşar'ın, Bezm-i Alem Vakıf Gureba Eğitim ve Araştırma Hastanesi'nin röntgen bölümünde gerekli tedbirler alınmadığı için radyasyon tehlikesi bulunduğu, hasta ve çalışanların "tehlike altında olduğuna" ilişkin soru önergesi korkunç bir gerçeği gözler önüne serdi. Soru önergesine cevap veren Sağlık Bakanı Recep Akdağ, hastanenin "radyoloji" bölümünün ruhsatı bulunmadığını, eksikliklerin giderilmesi için çalışmaların hızla sürdürüldüğünü açıkladı. 

'Odalara kurşun kaplanıyor' 
Röntgen bölümündeki tadilat çalışmalarının tamamlanmasının ardından ruhsat başvurusu yapılacağını ifade eden Akdağ, bu bölümdeki havalandırma sisteminin 1985'te yapıldığını ve klima santrallarında arıza çıkması nedeniyle işlevini kaybettiğini savundu. Akdağ, "Hastanenin bakanlığımıza devri sonrası işin aciliyeti ve önemi nedeniyle havalandırma tadilatı derhal başlatılmıştır. Çekim odaları soyunma odalarının kurşun kaplama işlemleri devam etmektedir" dedi. 

Neşşar Geç kalındı 
Neşşar da Milliyet'e yaptığı değerlendirmede, Akdağ'ın müdahalede geç kaldığını savundu. Neşşar, şöyle konuştu 
"Çok büyük ihmal var. Tesadüfen yaşıyoruz. Sağlık sektörünün çivisi çıkmış. 30 yıllık hekimim. Bakan konuya h kim değil. Bölümün radyasyon sızdırdığı ayan beyan ortada. Bilgi hastaneden geldi. Radyoloji bölümünde çalışanlara sorun. Denetime çağıranların hastane çalışanları olduğu ortaya çıkıyor. Radyasyona maruz kaldıkları için feryat ediyorlar. 10 ay önce rapor çıkmış. Sorumluluk sahibi bir bakanın anında bu üniteyi kapatması lazımdı. İşin dramatik boyutu her hastanın radyasyona maruz kalmasıdır. Bu hastaların tümünde kanser riski var." 

Başhekim de doğruladı 

Vakıf Gureba Hastanesi'nin duvarlarının kurşunla kaplı olmadığı ve havalandırmanın bulunmadığı gerçeği 1.5 yıl önce hastane çalışanlarının, Büyükçekmece Nükleer Araştırma Merkezi'ne yaptığı şik yetle ortaya çıktı. İddiaları doğrulayan hastane Başhekimi Doç. Dr. Nedim Samancı, şunları söyledi "20 ay önce göreve geldiğimde 10 yıldır çözülemeyen sorunu ortadan kaldırmak için harekete geçtik. Havalandırma için SSK döneminde 137 bin YTL muammen bedelle ihale hazırlanmış, ancak kaynak aktarılamadığı için ihale gerçekleşemedi. Sağlık Bakanlığı'na devredildikten sonra döner sermaye sistemine geçilmesi üzerine, aynı havalandırmayı kendimiz 19 bin YTL'ye ihale ettik. Hastane yapılırken röntgen servisinin duvarları ile kapısı da kurşunla kaplanmamış. Bundan, hastadan çok çalışanlar zarar görmüş. Kurşun kaplamayı da 20 bin YTL'ye ihale ettik. Her ikisinin de montajı sürüyor. Nükleer araştırma, uygun görürse ruhsat verecek." 


</TEXT>
</DOC>
