<DOC>
<DOCNO> 325778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/22/yasam/yas04.html </URL>
<DATE> 2005/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Oto galerisinde silahlar konuştu 
</HEADLINE>
<TEXT>


Beşiktaş'ta Royal Motors adlı galeriye düzenlenen silahlı saldırıda 1 kişi öldü. Saldırıyı Dündar Kılıç'ın torununun düzenlediği iddia edildi 

MUSTAFA KURTARAN İstanbul 

Beşiktaş'taki lüks bir otomobil galerisine düzenlenen silahlı saldırının ardından çıkan çatışmada bir kişi öldü, iki kişi de yaralandı. Saldırıyı Dündar Kılıç'ın torunu Onur Özbizerdik'in düzenlediği öne sürüldü. 
Nispetiye Caddesi üzerindeki'Royal Motors' otomobil galerisine dün akşam saatlerinde gelen silahlı kişiler, Yılmaz Bektaş, Mehmet Merih ve arkadaşlarıyla tartıştı. Dışarı çıkan saldırganlar, silahlarını çekerek galeriye kurşun yağdırdı. Galeri de bulunanlarında karşılık vermesiyle çatışma çıktı. Bektaş ve Merih ağır yaralanırken, Ömer Coşkun 23 hayatını kaybetti. Saldırganlar ise lüks bir ciple olay yerinden kaçtı. Saldırıyı, ölen yeraltı dünyasından Dündar Kılıç'ın torunu Onur Özbizerdik'in, Bektaş'la bir barda tartışmasının ardından gerçekleştirdiği iddia edildi. Çatışmada ölen Ömer Coşkun'un da, Özbizerdik'in adamı olduğu öne sürüldü. 
Galerinin sahibi olduğu belirtilen rallici Artuğ Aysal ise gözaltına alındı. Royal Motors'un avukatı Güzin İlbi, çatışmanın firmayla bir ilgisinin olmadığını açıkladı. 




</TEXT>
</DOC>
