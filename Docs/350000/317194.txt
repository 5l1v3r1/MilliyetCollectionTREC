<DOC>
<DOCNO> 317194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/21/son/sondun55.html </URL>
<DATE> 2005/02/21/ </DATE>
<TIME> 20.58 </TIME>
<AUTHOR>  </AUTHOR>
<HEADLINE>
İtalyan gazetecilere Irak'ı terk edin uyarısı 
</HEADLINE>
<TEXT>

     Irak'taki İtalyan Büyükelçiliği yetkilileri, ülkede görev yapan İtalyan gazetecilere ve diğer yurttaşlarına güvenlik nedeniyle ülkeyi terk etmeleri uyarısında bulundu. 
     Bir büyükelçilik yetkilisi, Irak'ta bulunan birkaç İtalyan gazeteciyi ve diğer İtalyanları, saldırı yapılacağı yönünde kendilerine ulaşan bilgilere dayanarak, ülkeyi terk etmeleri konusunda uyardıklarını söyledi. 
     Brüksel'de bulunan İtalya Dışişleri Bakanı Gianfranco Fini, uyarının vatandaşlarının güvenliğine yönelik riskin artması nedeniyle ''önlem olarak'' yapıldığını söyledi. 
     İtalya'nın uyarısından önce, İtalyan gazeteci Giuliana Sgrena, 2 Şubat'ta Bağdat üniversitesi yakınında silahlı kişilerce kaçırılmıştı. 
     Başka bir İtalyan gazeteci Enzo Baldoni, geçen yıl Ağustos ayında Irak'ta kaçırılmış ve öldürülmüştü. 
     
</TEXT>
</DOC>
