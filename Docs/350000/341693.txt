<DOC>
<DOCNO> 341693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/ekonomi/eko02.html </URL>
<DATE> 2005/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Magic Life'ta operasyona devam 
</HEADLINE>
<TEXT>


Magic Life CEO'su Karsten, TUI'nin şirketi k rlı olduğu alanlarda 'ciddi biçimde büyütme' stratejisi izlediğini, Magic Life otellerini İngiliz pazarına entegre edeceklerini söyledi 

DİLEK TAŞ 

Magic Life CEO'su Andreas Karsten, TUI'nin Magic Life'ın tamamını satın almasının, 1999'da şirketin yüzde 50'sinin satın alınışı döneminde 'stratejik bir karar olarak' planlandığını söyledi. Karsten, "TUI'nin gücünü de arkamıza aldık. Şimdi bunlarla ciddi başarılar elde etmeyi planlıyoruz" dedi. 
Magic Life'ın TUİ bünyesinde ve kanatları altında büyümeye devam edeceğini kaydeden Dr. Karsten, TUİ'nin Türkiye'de yatırımlarına devam edeceğini, Magic Life'ın Türkiye'deki diğer yatırımları için 'iyi bir spor' olduğunu kaydetti. Karsten, TUİ'nin Mafic Life için ödediği rakamı açıklamaktan kaçındı ve Karsten, "Sadece üç haneli milyon dolar olduğunu söyleyebilirim" dedi. 

İki - üç yeni yatırım 
Önümüzdeki dönemde, Türkiye'de iki ya da üç yeni tesis yatırımı planladıklarını, 2006'da ise Mısır'ın Hurghada turizm bölgesinde 550 yatak kapasiteli, Imperial Class kategorisinde bir otel açacaklarını belirten Dr. Karsten, Magic Life için, 10 yıl içinde ciddi genişleme planları olacağını belirtti. Karsten, "Magic Life, TUI içinde bambaşka olacak" dedi. 

'Gelir getirmeyenden çıkacağız' Magic Life'ın gelir getirmeyen tüm tesislerden çıkacağını söyleyen Karsten, Uludağ'daki Kar Tanesi ve İspanya'daki tesislerin işletmesini de bırakacaklarını söyledi. "Ürünümüzü suni olarak lüks hale getirecek bir stratejiden kaçınıyoruz" diyen Karsten, Antalya'da sayıları hızla artan oteller dolayısıyla 'fazla kapasite tehlikesi' bulunduğunu belirtti. Karsten'in şunları belirti "Geçen yıl 100 milyon euro'nun üzerinde ciro yaptık. Bu yıl da yüzde olarak tek haneli büyüme rakamlarını hedefliyoruz. Hurghada devreye girerse ciddi artışlar bekliyoruz. İngiltere'deki operatörümüz Thomson vasıtasıyla İngiliz misafirleri Magic Life'a adapte edecek konsepti oluşturacağız. Bu otellerde daha çok İngilizce konuşacağız. Tesislerimizdeki Rus sayısını yüzde 10'un üstüne çıkmayacak. Türkiye'nin Rus vatandaşlara uyguladığı uygun vize şartları nedeniyle bu pazarda hızlı bir artış söz konusu. Tesisleri ölü sezonda Rus müşterilerle doldurmak gibi bir bir stratejimiz yok." 


</TEXT>
</DOC>
