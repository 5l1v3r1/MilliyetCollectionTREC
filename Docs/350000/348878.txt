<DOC>
<DOCNO> 348878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/04/son/sondun21.html </URL>
<DATE> 2005/06/04/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
"Müzakereler çok uzun sürecek" 
</HEADLINE>
<TEXT>

     AB Komisyonu Başkan Yardımcısı Franco Frattini, ekim ayında Türkiye ile başlatılacak müzakerelerin 10 yıldan daha fazla sürebileceğini söyledi. 
     Frattini, İtalyan Katolik Piskoposlar Kurulu'nun İKPK resmi yayın organı Avvenire gazetesinde bugün yayımlanan demecinde, ''Türkiye ile müzakereler çok uzun sürecek. Müzakereler bittiğinde mevcut hükümetlerin hiçbiri iktidarda olmayacak'' dedi. 
     ''Türkiye'yle müzakereler ekim ayında başlayacak" diyen Frattini, bazı çevrelerin müzakerelerin 10 yıl süreceğini öngördüğünü ancak bunun 10 yıldan daha uzun sürebileceğini belirtti. 
     Frattini, Türkiye'nin AB'ye tam üyeliğinin, müzakerelerin neticesine bağlı bir konu olduğunu hatırlatarak, Türkiye'nin pek çok konuda ilerleme kaydetmesi gerektiğini belirtti. 
     
     "Eurodan vazgeçmek gerçekci değil" 
     AB Komisyonu Başkan Yardımcısı Franco Frattini, İtalya Çalışma ve Sosyal Politikalar Bakanı Roberto Maroni'nin gündeme getirdiği İtalya'da İtalyan Lireti'nin yeniden tedavüle sokulması biçimindeki öneriye de değindi. 
     
</TEXT>
</DOC>
