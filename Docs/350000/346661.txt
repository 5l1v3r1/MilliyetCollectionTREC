<DOC>
<DOCNO> 346661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/28/son/sondun16.html </URL>
<DATE> 2005/05/28/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Der Spiegel ''Boğaziçi’nde Merkel alarmı'' 
</HEADLINE>
<TEXT>

     Der Spiegel dergisi, "Boğaziçi’nde Merkel alarmı" başlığıyla verdiği bir haberde, Babacan’ın AB üyelik müzakerelerini yürütmekle görevlendirilmesinin, "Türkiye’deki Batılı diplomatlar tarafından, AB üyeliğinin gerçekleşmeyeceği endişelerinin artmasının bir sonucu olarak değerlendirildiğini" yazdı. 
     Almanya’da olası erken seçimlerde Hıristiyan Demokrat Birlik Partisi’nin CDU iktidara gelme olasılığının Türkiye’de büyük huzursuzluk yarattığı ve İstanbul borsasında düşüş meydana geldiği belirtildi. 
     Dışişleri Bakanı ve Başbakan Yardımcısı Abdullah Gül’ün "Türkiye’nin partilerle değil, devletlerle ilişkileri vardır" demesine rağmen, Türk basınının Almanya’daki gelişmelerden duyulan endişelere haber ve yorumlarında geniş yer verdiği kaydedildi. 
     
</TEXT>
</DOC>
