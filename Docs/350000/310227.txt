<DOC>
<DOCNO> 310227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/28/son/soneko12.html </URL>
<DATE> 2005/01/28/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Procter Gamble, Gilette'i 57 milyar dolara satın alıyor... 
</HEADLINE>
<TEXT>

     Güzellik ve kişisel bakım alanında lider şirketlerden Procter Gamble P G , Amerikan şirketi Gillette'in hisselerinin tamamını satın almak için anlaşma imzaladığını açıkladı. 
     P G'nin konuyla ilgili açıklamasında iki şirketüin yönetim kurulları tarafından dün oybirliği ile kabul edilen anlaşmayla, P G'nin, üretim, teknik ve diğer fonksiyonlar da dahil olmak üzere, Gilette'i tüm faaliyetler ve birimleriyle birlikte satın almayı üstlendiği bildirildi. 
     Anlaşmanın iki şirketin hissedarları tarafından onaylanıp, yasal işlemlerin de tamamlanmasıyla bu yılın ikinci yarıyılında sonuçlanması bekleniyor. 
     P G Yönetim Kurulu Başkanı A.G. Lafley, tüketim malları sektöründe kendi alanlarında en iyilerden olan bu iki şirketin güçlü konumdayken gerçekleşen birleşmelerinin benzersiz bir fırsat yarattığını belirtti. 
     Lafley, Gillette Yönetim Kurulu Başkanı James M. Kilts'in de P G'nin yönetim kuruluna dahil olup, P G Yönetim Kurulu Başkan Yardımcısı olarak görevini sürdüreceğini açıkladı. 
     P G Türkiye Genel Müdürü Saffet Karpat da, güçlü markaları ve sağlıklı büyüme ivmesiyle hızlı tüketim ürünleri alanında dünyanın en iyi şirketlerinden ikisinin birleşmesinin doğru yönde atılmış önemli bir adım olduğunu belirtti. 
     Satın almanın mali boyutunun New York Borsası'ndaki hisse senedi fiyatlarıyla 57 milyar dolar olduğu belirtilen açıklamada, P G'nin Gillette'i bünyesine katmakla oluşacak sinerji etkisiyle 14 ile 16 milyar dolarlık gelir artışı ve maliyet tasarrufu beklediği kaydedildi. 
     
     TANIDIK MARKALAR 

     Alanlarında dünyanın en büyük şirketlerinden olan P G ile Gilette'in birleşmesiyle oluşacak yeni şirket, deterjanden pile, epilasyon makinasından traş malzemelerine pek çok kalem üreten bir dünya devi olacak. 

     
</TEXT>
</DOC>
