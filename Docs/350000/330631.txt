<DOC>
<DOCNO> 330631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/06/yasam/yas04.html </URL>
<DATE> 2005/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu bavulda oğlu var 
</HEADLINE>
<TEXT>


Birlikte yaşadığı adamın tek yumrukta öldürdüğü oğlunu bir bavula koyan anne, otobüsle geldiği Balıkesir'de teslim oldu 

ERKİN PEÇENEK BÜLENT CİVANOĞLU NAİL KAHRAMAN FARUK DAĞDELEN DHA 

Balıkesir'de bir bavuldan, korkunç bir cinayet hik yesi çıktı. Melahat Semiz, 2 yıl önce resmen boşandığı eşi Ender Erdin'e büyük çocuğunu bırakıp, 2 küçük çocuğunu alıp Gemlik'te Murat Topal'la 38 yaşamaya başladı. Topal, geçtiğimiz pazar günü gece yarısı alkollü olarak evine geldiğinde, Semiz'in oğlu Emirhan'ı 5 uyandırıp, 'Baban kim ' diye sordu. 'Ender' yanıtını alınca da küçüğe yumruk attı. 
Başını duvara çarpan Emirhan'ın ağzı ve burnundan kan geldi. Oğlunun yüzünü yıkayıp yatıran anne Semiz, dün saat 03.30 sıralarında oğlunun öldüğünü fark etti. Semiz, gelişmeleri şöyle anlattı "Murat tehdit edip kimseye haber vermememi söyledi. Çocuğuma belki kurtulur diye suni teneffüs yaptım. Sonra cesedi battaniyeye sarıp odanın ortasına koyduk. Oğlumun başında 12 saat bekledikten sonra, 'Cesedi Balıkesir'e götüreyim. Evimizin bahçesine gömerim' diyerek onu ikna ettim." 

'Sürekli dövüyorlardı' 
Balıkesir Emniyet Müdürlüğü'nün uyarısı üzerine Gemlik'teki bir akrabasının evinde gözaltına alınan Topal'ın, Emirhan'ın 3 yaşındaki kardeşini de dövdüğü için Kasım 2003'te tutuklandığı ve Nisan 2004'te tahliye olduğu belirtildi. Mahalle muhtarı da, "Buraya 3 ay önce taşındılar. Anne ve yaşadığı kişi, çocukları sürekli dövüyordu" dedi. 
Gözaltına alınan Murat Topal ile anne Semiz, çıkarıldıkları nöbetçi mahkeme tarafından tutuklandı. 


</TEXT>
</DOC>
