<DOC>
<DOCNO> 315438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/15/son/sonsiy17.html </URL>
<DATE> 2005/02/15/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Gül'den Avrupa Konseyi'ne yanıt Bu bizim bileceğimiz bir iş 
</HEADLINE>
<TEXT>

     Başbakan Vekili Abdullah Gül, Avrupa Konseyi'nin zorunlu din dersi konusundaki raporu için, ''bu bizim bileceğimiz bir iş'' dedi. 
     Gül, TBMM'den ayrılırken, bir gazetecinin Avrupa Konseyi'nin ''zorunlu din dersi ile ilgili kararını'' nasıl değerlendirdiği sorması üzerine, ''Ortada karar falan yok. Bu bizim bileceğimiz bir iş. Bir fotoğraf çekmişler, fotoğrafın şurasında şu var diyorlar. 
     Ortada bir karar yok'' diye konuştu. 
     Enerji konusundaki yolsuzluklarla ilgili sorular üzerine de Gül, ''bizim tarafımızdan bilinerek, göz yumularak yapılan bir şey olursa hesabını biz veririz, sorumlusu biz oluruz. Benim iktidarım döneminde şöyle oldu, senin iktidarın döneminde böyle... gibi olayların üstünü örtme dönemi artık geçmişte kaldı'' dedi. 
     Gül, bağımsız yargının yolsuzluklarla ilgili karar vereceğini hatırlatarak, ''Türkiye'de artık ilkeler ve kurallar geçerli hale gelmiştir. Kuralların yanında şeffaflığı da önem veriyoruz'' diye konuştu. 
     Enerji ve Tabii Kaynaklar Bakanı Hilmi Güler de konunun bağımsız yargıda olduğunu ifade ederek, ''önemli olan kişilerin tutumu değil, ilkelerdir. Bu ilkelerden taviz verilmez'' dedi. 
     
</TEXT>
</DOC>
