<DOC>
<DOCNO> 304308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/07/son/sondun40.html </URL>
<DATE> 2005/01/07/ </DATE>
<TIME> 17.35 </TIME>
<AUTHOR>  </AUTHOR>
<HEADLINE>
Bush Irak'ta 30 Ocak'taki seçimler tarihi bir andır 
</HEADLINE>
<TEXT>

     ABD Başkanı George Bush, Irak'ta 30 Ocak'ta yapılacak seçimlerin ''tarihi bir an'' olduğunu söyledi. 
     Bush, düzenlediği basın toplantısında, seçimlere katılımın önemine işaret ederek, ''30 Ocak'ta seçimler var. Bu tarihi bir andır'' dedi ve teröristlerin seçim sürecini baltalamaya çalıştığını, çünkü Irak'ta demokrasinin yerleşmesini istemediklerini söyledi. 
     Başkan Bush, ''Bunun zor olduğunu biliyorum. Ancak bu zorluğun tek bir nedeni var, o da bir avuç insanın özgürlükten korkması'' diyerek, Irak'taki birçok bölgenin seçimlerin zamanında yapılması için hazır olduğunu kaydetti. 
     ''Irak'taki 18 bölgeden 14'ünde durumun sakin gibi göründüğünü'' belirten Bush, ''herkesin oy kullanabilmesini istediğini'' kaydederek, ''terörizmin tiranlıktan doğma yoksunlukların sonucu'' olduğunu söyledi. 
     Bush, Savunma Bakanı Donald Rumsfeld'in Irak'a göndermeye karar verdiği değerlendirme misyonunun görevinin, Amerikan yetkilileriyle seçimlerin sonucunda ortaya çıkacak Irak hükümeti arasında işbirliğini hazırlamak olduğunu da belirtti. 
     
</TEXT>
</DOC>
