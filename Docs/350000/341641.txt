<DOC>
<DOCNO> 341641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/son/sontur33.html </URL>
<DATE> 2005/05/11/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
"Düğün magandası" kamera görüntüleriyle yakalandı 
</HEADLINE>
<TEXT>

     Afyonkarahisar’da, bir düğünde rastgele ateş açarak arkadaşının ölümüne neden olan kişi kameradaki görüntülerden tespit edilince tutuklandı. 
     AA muhabirinin edindiği bilgiye göre, Afyonkarahisar’ın İscehisar İlçesi’nde, Süleyman Mermer’in oğlunun düğününde çekilen kamera görüntülerini inceleyen polis, düğünde eğlenen yaklaşık 30 kişinin, halk arasında "köy odası" denilen eve gittiğini ve burada eğlenmeye devam ettiğini tespit etti. 
     Polis, hava almak için evden çıkan Lokman Kurulay’ın 40 , evden ateş açılması sonucu yaralanarak kaldırıldığı hastanede hayatını kaybettiğini belirledi. 
     Balistik inceleme sonucu, Lokman Kurulay’a isabet eden kurşunların Hasan Özcan’ın tabancasından çıktığı anlaşıldı. 
     Polise verdiği ifadede amacının öldürmek olmadığını belirten Hasan Özcan, çıkarıldığı mahkemece tutuklanarak Afyonkarahisar E Tipi Kapalı Cezaevi’ne konuldu. 
     Afyonkarahisar’ın İscehisar İlçesi’nde, 7 Mayıs gecesi, Süleyman Mermer’in oğlunun düğününde tabancayla rastgele ateş açılması sonucu, Lokman Kurulay, hayatını kaybetmişti. 
     
</TEXT>
</DOC>
