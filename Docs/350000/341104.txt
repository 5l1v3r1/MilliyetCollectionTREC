<DOC>
<DOCNO> 341104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/10/spor/spo16.html </URL>
<DATE> 2005/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
M.United - Chelsea 1 
</HEADLINE>
<TEXT>


CAN TONGO 


İngiltere Premier Ligi'nde şampiyonluk yarışı bitti ama mücadele bitmedi. Her ne kadar Chelsea zaferini ilan etmiş olsa da Manchester United için şampiyonu yenmenin anlamı daha büyük olacaktır. Gerçi Kırmızı Şeytanlar, West Bromwich karşısında ummadık bir beraberlik aldı ama daha moral ve motivasyonla çıkacakları Chelsea sınavından galip ayrılacaklardır. 

Monaco - Sedan 1 
Monaco ligde, Şampiyonlar Ligi'ne katılma şansını devam ettiriyor. Ama sezonu kupayla kapatmak için bu son fırsat. Yarı finalde evinde oynayacak olmanın avantajıyla sahaya çıkacak Kırmızı - Beyazlılar, kendinden birkaç gömlek aşağı olan rakibini yenmekte zorlanmayacaktır. Sedan her ne kadar buraya kadar geldiyse de gücü Monaco'ya yetmez. 

Cagliari - Inter 0 
İtalya Kupası yarı final ilk maçında Cagliari saha ve seyirci avantajıyla rövanş için iyi bir sonuç kovalayacak. Ancak Inter'in son dönemdeki formunu yabana atmamak gerekir. Ancak turu San Siro'da geçmek için konuk ekibe bir beraberlik yeter. Zaten iki takım arasındaki ligin ilk yarısındaki mücadele Cagliari'de 3-3 berabere sona ermişti. Eşitliğin bozulması zor. 

A.Madrid - Osasuna 1 
İspanya Kupası yarı final ilk maçında Osasuna 1-0'lık avantaj elde etmişti. Ancak tıklım tıklım dolu Vincente Calderon Stadı'nda seyircisinin müthiş desteğini arkasına alacak olan Atletico Madrid final için yetecek sonucu alacaktır. Ev sahibi, Osasuna karşısında erken bir gol bulursa farka koşabilir. 


</TEXT>
</DOC>
