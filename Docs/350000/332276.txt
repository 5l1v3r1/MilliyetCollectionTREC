<DOC>
<DOCNO> 332276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/11/son/sonspo28.html </URL>
<DATE> 2005/04/11/ </DATE>
<TIME> 19.15 </TIME>
<AUTHOR>  </AUTHOR>
<HEADLINE>
Samsunspor'da Denizlispor maçı hazırlıkları... 
</HEADLINE>
<TEXT>

     Samsunspor'da, Denizlispor maçı hazırlıkları başladı. 
     Nuri Asan Tesisleri'nde teknik sorumlu Ertuğrul Sağlam gözetiminde yapılan çalışmaya sakat olan Kirita ile izinli olan Tolga, kaleciler Shorunmu ve Kerem katılmadı. 
     Karadeniz ekibi, kondisyon çalışmasının ardından dar alanda kısa pas ve çift kale maçla antrenmanı tamamlandı. 
     Antrenmandan önce açıklama yapan teknik sorumlu Sağlam, dün deplasmanda oynadıkları Gençlerbirliği maçından alınan beraberliğin kendileri için önemli olduğunu söyledi. 
     Gençlerbirliği karşısında alınan bir puanı takımı desteklemek için gelen taraftara hediye ettiğini ifade eden Sağlam, şunları söyledi 
     ''Gençlerbirliği karşısında aldığımız bir puanla son 3-4 maçtır süren kötü gidişatımıza da 'dur' dedik. Denizlispor maçı, sahamızda oynayacağımız en rahat karşılaşma olacak. Bu maçı kazanmak için elimizden geleni yapacağız'' diye konuştu. 
     
</TEXT>
</DOC>
