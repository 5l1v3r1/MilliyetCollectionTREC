<DOC>
<DOCNO> 318830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/26/son/soneko03.html </URL>
<DATE> 2005/02/26/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Bir kişiye iş yaratmanın ortalama maliyeti 133 bin YTL 
</HEADLINE>
<TEXT>

     Türkiye'de bir kişiye iş yaratmanın maliyeti ortalama 133 bin YTL oldu. Bir kişiye istihdam sağlayacak yatırım için yapılması gereken sermaye malı ithalatı ise ortalama bin dolar düzeyinde oluştu. 
     Hazine'nin ocak ayında teşvik belgesine bağladığı yatırımların tutarı 1 milyar 406 milyon 314.5 bin YTL olarak gerçekleşirken, bu yatırımlar kapsamında öngörülen istihdam ise 10 bin 547 kişi oldu. Bu verilerden ANKA'nın yaptığı hesaplamaya göre, sözkonusu projeler kapsamında yaratılacak her bir kişilik istihdamın maliyeti ortalama 133.3 bin Yeni Türk Lirası YTL olarak gerçekleşti. 
     Ortalama maliyet, geçen yılın eş dönemine göre yüzde 22 azaldı. 2004 yılının ocak ayında bir kişilik istihdam için yapılması gereken ortalama yatırım tutarı 171.3 bin YTL olmuştu. 
     Sermaye yoğun bir sektör olan enerji kapsama dahil edilmediğinde ise bu yılın ocak ayında bir kişilik iş için gereken ortalama yatırım tutarı 111.6 bin YTL'ye denk geldi. 
     
     SEKTÖRLERE GÖRE MALİYET 
     Ağırlıklı olarak teknoloji yoğun nitelikteki yatırımları içeren enerji sektöründe, bir kişilik istihdam için yapılması gereken ortalama yatırım tutarı 2 milyon 504.5 bin YTL oldu. 
     Bir kişilik istihdam için ortalama yatırım tutarı imalat sanayiinde 109.8 bin YTL, hizmetler sektöründe 111.7 bin YTL, madencilikte 93.8 bin YTL olarak hesaplandı. 
     
     BÖLGELER 
     İstihdam başına ortalama yatırım tutarı Güneydoğu Anadolu'da diğer bölgelere göre daha yüksek düzeyde bulunuyor. Güneydoğu'da bir kişiye iş yaratmanın maliyeti ortalama 238.4 bin YTL'yi buluyor. 
     Marmara'da bir kişiye iş için 179.7 bin YTL, Ege'de 163.7 bin YTL, İç Anadolu'da 129.1 bin YTL, Akdeniz'de 106.8 
     bin YTL, Karadeniz'de 61.1 bin YTL, Doğu Anadolu'da 42.7 bin YTL tutarında yatırım gerekiyor. BİR KİŞİLİK İSTİHDAM İÇİN .4 BİN DOLARLIK İTHALAT Ocak ayında teşvik belgesine bağlanan yatırımların gerçekleştirilmesi için yapılması gereken toplam ithalat ise 563 milyon dolar olarak gerçekleşti. Buna göre, bir kişiye istihdam yaratılması için yapılması gereken ortalama ithalat tutarı .4 bin dolar olarak hesaplandı. Bir kişilik istihdama denk gelen ortalama ithalat tutarı enerjide, bu sektörün teknoloji yoğun bir özellik taşıması nedeniyle 1 milyon 335.6 bin doları buldu. Bu tutar imalat sektöründe 52.5 bin dolar, hizmetlerde 19 bin dolar, madencilikte 19.2 bin dolar, tarımda ise 33 bin dolar oldu. 
     
</TEXT>
</DOC>
