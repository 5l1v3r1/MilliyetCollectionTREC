<DOC>
<DOCNO> 306919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/16/yazar/yilmaz.html </URL>
<DATE> 2005/01/16/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Uzan'dan 5 dakikada 9 milyon dolar 
</HEADLINE>
<TEXT>


Türkiye Çimento Müstahsilleri Birliği Başkanı Adnan İğnebekçili ve yönetim kurulu üyeleri, önceki gün ekonomi basınına içini döktü. 
Set Çimento Yönetim Kurulu Başkanı da olan İğnebekçili, TMSF'nin Nisan ayında Uzanlar'a ait 10 adet çimento fabrikasını satışa çıkaracağını hatırlattı. Masanın etrafında Sabancı Çimento Grubu Başkanı Erhan Kamışlı, Çimentaş Topluluğu Koordinatörü Mustafa Güçlü, Nuh Çimento'dan Atalay Şahinoğlu ve Oyak'dan temsilciler var. 
Çimento sektörünün en büyükleri Oyak, Sabancı, Set Çimento ve Uzanlar'ın fabrikaları... 
Uzanlar'dan sonra, fabrikalarının yönetimine geçen TMSF de bu sıralamayı değiştirmiyor, hatta bu dönemde üretim miktarını artıyor. 

Arap ve Rus sermayesi İğnebekçili "Herkes Uzanlar'ın fabrikalarına talip. En kolay satılacaklarlar Gaziantep, Lalapaşa, Eskişehir, Urfa fabrikaları olur" diyor. 
Taliplerin yerli ve yabancı çimento devleri olacağı kesin. İğnebekçili son ayların yatırım eğilimlerine dikkat çekerek, Arap ve Rus sermayesinin de çimento sektörüne gireceğini söylüyor. 
Fabrikaların toplam değeri nedir TMSF, Uzanlar'ın çimento fabrikalarının satışından toplam ne kadar gelir elde eder 
İğnebekçili bu soruları, "Fabrikaların değeri ile Uzanlar'a maliyeti birbirinden farklı. Uzanlar kimi fabrikalara üç katı bedel ödedi. 10 fabrikanın toplam değeri 450 milyon dolar seviyelerinde oluşur" diyerek cevaplıyor. 
Çimentocuları, Uzanlar'ın fabrikalarının tümüne talip olmaktan alı koyan tek neden, Rekabet Kurumu'nun pazar payı sınırlaması. 

Konukoğlu'nun manevrası İğnebekçili sohbet sırasında, "Kemal Uzan ilginç bir egotrip. Girdiği ihalede Mutluka alacağım düşüncesine kilitleniyor" sözleriyle bir gözlemini aktarıyor. 
İğnebekçili, Edirne Lalapaşa'nın 1996 yılında gerçekleşen ihalesinin öyküsünü anlatıyor... 
"En yüksek teklifi 117 milyon dolar ile biz vermiştik. Sanko'nun sahibi Abdülkadir Konukoğlu tekliflerin arttırılmasını talep etti. Fabrikanın değerinin 60 - 70 milyon dolar olduğunu düşünüyorduk, yeni teklif vermedik. İkinci gelen teklifler açıldığında Konukoğlu arttırmamış, Uzanlar 126 milyon dolara çıkmıştı. Konukoğlu'nun manevrası Uzanlar'a 5 dakikada 9 milyon dolara maloldu." 
İğnebekçili, "O anda oğlu Hakan Uzan kızgınlık belirtisi gösterirken, Kemal Uzan'ın yüzüne baktım, usta bir poker oyuncusu gibi hiç renk vermiyordu" diyor. 

Unakıtan'a gittiler Rekabet Kurumu'nun sektördeki firmalara kestiği 30 trilyon civarında ceza, çimentoculara korkulu rüya göndürüyor. Cezalardan en fazla etkilenen grupların başında ise Sabancı geliyor. Erhan Kamışlı, cezalar yargıda onanırsa, üç ayrı cezadan toplam 8 trilyon lira ödeyecek. Ancak mevcut yasaya göre, firmalar 90 gün içinde cezalarını ödemek zorundalar. Yargı haklarında olumlu karar verirse, ödedikleri bu tutar vergilerinden düşülecek. 
Kamışlı, "AB'de bu kadar ağır koşullar yok" diyerek, Rekabet Kurumu'nun yargı süreci sonuna kadar "teminat mektubu" kabul etmesi gerektiğini savunuyor. İğnebekçili de aynı yaklaşımı destekleyen yeni yasa önerisini Maliye Bakanı Kemal Unakıtan'a iletmiş, Bakan "Bir kanunun peşine takar, düzeltiriz" sözü vermiş. 

Yollar beton olsun İğnebekçili, asfalt yolun dayanıksız, aynı zamanda da tehlikeli olduğunu vurguluyor. O nedenle yol kaplamalarında beton malzemesini öneren İğnebekçili, Urfa - Habur Sınır Kapısı arasındaki 50 km'lik beton karayolu uygulamasıyla çok önemli bir atılacağını ümit ediyor. 
Çimento sektörü, inşaat sektörünün aksine iç pazarda yüzde 9.13, ihracatta ise yüzde 10.52 oranında büyüyerek, iyi bir yılı geride bıraktı. Bunda en önemli etkenin Irak pazarı olduğunu belirtiyorlar. Dünyada liginde ikinci sıraya oturan çimentocuların gözü, konut piyasasında ve tabii deprem konutlarının. Deprem bölgelerinde bile elle beton dökülmesi serbest. Standartlar, kalite, kayıt dışılığın önlenmesi, yapı emniyeti kavramları size neyi hatırlatıyorsa, "hazır beton" da çimentoculara onu hatırlatıyor. Hükümeti ise bilmemem 

Düzeltme MÜSİAD Başkanı Ömer Bolat Albayrak Grubu'nun Genel Koordinatörü'dür, Ülker ile ilişkisi yoktur. 



</TEXT>
</DOC>
