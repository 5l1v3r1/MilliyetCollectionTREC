<DOC>
<DOCNO> 329025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/31/son/sonspo37.html </URL>
<DATE> 2005/03/31/ </DATE>
<TIME> 23.47 </TIME>
<AUTHOR>  </AUTHOR>
<HEADLINE>
ULEB Avrupa Ligi... KK Cibona Vip Zagreb 64 - Ülkerspor 68 
</HEADLINE>
<TEXT>

     ULEB Erkekler Avrupa Ligi D Grubu'nda mücadele eden Ülkerspor, 6. ve son maçında deplasmanda Hırvatistan'ın KK Cibona VIP Zagreb takımını 68-64 yenerek, çeyrek final vizesi aldı. 
     Karşılaşmaya çok hızlı başlayan Ülkerspor, ilk periyotta pota altından Zukauskas, dışarıdan da Kerem Tunçeri ve Serkan ile sayılar buldu. Maçın ilk 5 dakikasını 10-6 önde geçen Türk ekibi, ilk periyodu da 19-12 ileride tamamladı. İkinci periyota çok kötü başlayan Ülkerspor, özellikle üst üste hücumlardan boş dönünce evsahibi ekip aradaki farkı kapatmayı başardı ve skoru birara 23-22'ye getirdi. Cibona Zagreb'in savunması karşısında zorlanan Ülkerspor, ikinci periyotun bitimine yakın bulduğu sayılarla devreyi 33-32 önde kapamayı başardı. 
     İkinci yarıya iyi başlayamayan Ülkerspor, savunmada açıklar verince ilk 2 dakika içinde 37-33 geriye düştü. Turuncu-yeşilliler, Praskevicius, Stombergas ve Zukauskas ile sayılar bulurken, Cibona Zegreb de Krstiç, Longin ve Bader ile karşılık verdi. 3. periyodun son 3 dakikasına 47-47 eşitlikle girilmesine karşın, bu çeyrek ev sahibi ekibin 56-49 üstünlüğüyle geçildi. Son periyotta Cibona Zagrep sert savunmasını sürdürüp, akıllı hücumlar yapınca, bir anda farka 10 sayıya kadar 61-51 çıktı. Bundan sonra savunmada ve hücumda toparlanan Ülkerspor, Praskevicius ile bulduğu 3 atışlık basketle son 1,5 dakikaya 64-62 önde girdi. Maçın son 45 saniyesine 64-64 eşitlikle girilirken, Tutku'nun bitime 23 saniye kala attığı 3 sayılık basket ve faul atışından kazandırdığı sayıyla karşılaşma Ülkerspor'un 68-64 üstünlüğüyle tamamlandı. 
     Ülkerspor bu galibiyetle, Maccabi Elite Tel Aviv'in ardından grubunu ikinci sırada tamamlayarak, ligde çeyrek finale kalma başarısını gösterdi. 
     KÜNYE 
     
     
KK CIBONA VIP ZAGREB 64 - ÜLKERSPOR 68 Salon Drezan Petroviç Hakemler Romualdas Brazauskas xx Litvanya , Garcia Gonzales x İspanya , Borys Ryzhyk x Ukrayna KK Cibona VIP Zagreb Markota 2 x, Longin xx 6, Poljak 17 xxx, Roziç x 5, Moroviç x 3, Stimac x 3, Bader xxx 10, Vrankoviç x 2, Krstiç xxx 16 Ülkerspor Serkan xxx 10, Stombergas xx 7, Zukauskas xx 10, Kerem Tunçeri x 5, Kerem Gönlüm xxx 14, Vukçeviç x 2, Fatih x 3, Tutku xxx 7, Praskevicius xxx 10 1. periyot 12-19 Devre 32-33 Ülkerspor lehine 3. periyot 56-49 
     
     
</TEXT>
</DOC>
