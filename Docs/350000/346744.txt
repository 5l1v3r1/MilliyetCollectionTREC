<DOC>
<DOCNO> 346744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/28/son/sonspo34.html </URL>
<DATE> 2005/05/28/ </DATE>
<TIME> 19.25 </TIME>
<AUTHOR>  </AUTHOR>
<HEADLINE>
Oğuz Çetin "Sakaryaspor'un yenileceğini düşünüyorduk" 
</HEADLINE>
<TEXT>

     Ligin son haftasında sahasında Diyarbakırspor’a 1-0 yenilen Samsunspor’da, teknik sorumlu Ertuğrul Sağlam, "Kazanmak isteyen ve iyi oynayan rakibimizi kutluyoruz" dedi. 
     Ertuğrul Sağlam, maçın ardından yaptığı açıklamada, rakibin ligdeki konumu itibariyle önemli bir karşılaşma olduğunu ifade ederek, "Onurları ile şerefleriyle mücadele veren oyuncularımız, Diyarbakırspor karşısında galip gelmek istedi. İyi oynamamıza rağmen kaybettik. Diyarbakırspor bizden daha fazla mücadele verdi. Kazanmak isteyen ve iyi oynayan rakibimizi kutluyoruz" diye konuştu. 
     Sağlam, seyircinin kendilerine yönelik olumsuz tepkisini ise ağır bulduklarını söyledi. 
     Diyarbakırspor Teknik Direktörü Oğuz Çetin ise galibiyet için geldikleri Samsun’da tek golle 3 puana ulaşmanın mutlululğunu yaşadıklarını söyledi. 
     Bu sonuçla ligde kalmayı başardıklarını belirten Çetin, şunları kaydetti 
     "Anadolu takımları ligde kalmak adına çok çalışıyor. 
     Diyarbakırspor da bu takımların arasında. Bizim inancımız Samsun’dan 3 puan almaktı. Sakaryaspor’un yenileceğini düşünüyorduk ve bu hırsla sahaya çıktık. İnancımızla 3 puan aldık. Başarılı bir grafik çizmesek de aldığımız 3 puanla ligde kalmanın sevinci içindeyiz." Öte yandan maçın ardından Diyarbakırsporlu futbolcular büyük bir sevinç yaşarken, birbirlerine sarılarak ligde kalmanın mutluluğunu paylaştılar. 
     
</TEXT>
</DOC>
