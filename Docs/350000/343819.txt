<DOC>
<DOCNO> 343819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/18/son/sonyas10.html </URL>
<DATE> 2005/05/18/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Kalp krizi belirtileri 
</HEADLINE>
<TEXT>

     Metin FERAH DHA 

      ABANT İzzet Baysal Üniversitesi Tıp Fakültesi Dekanı Prof. Dr. Cihangir Uyan, kalp krizinin, göğüs kafesinin merkezinde hafif huzursuzluk olarak başladığını söyledi. 
     Her yıl dünyada milyonlarca kişinin kalp krizi geçirdiğini belirten ve bunların önemli bölümünün yaşamanı yitirdiğini belirten Prof. Dr. Uyan, Kalp krizinin belirtilerinde alınacak önlemleri bilmek, hayatı kurtarırö dedi. 
     Prof. Dr. Uyan, erkeklerde kalp krizi riskinin 45 yaşından, kadınlarda ise menapoz sonrası ortaya çıktığını anlatırken, Kalp krizi riskini yaşın dışında, ailede kalp hastalığı olması, şeker hastalığı, yüksek kan kolesterolü, yüksek kan basıncı, sigara içmek, aşırı kilo ve fiziksel aktivite azlığı arttırırö dedi. 
     Kalp krizi geçiren hastaların çoğunun, belirtilerin farkında olmadıklarını vurgulayan Prof. Dr. Uyan, Bir çok kalp krizi, göğüs kafesinin merkezinde hafif huzursuzluk olarak başlar. Huzursuzluk basınç, sıkıştırma veya dolgunluk olarak hissedilebilir. Belirtiler, bir veya iki kolda, sırtta, boyunda, çenede veya midede de hissedilebilir. Bunlara soğuk soğuk terleme, bulantı ve baş dönmesi de ilave edilebilirö dedi. 
     Kalp krizi belirtileri yaşayan hastaların durumlarının ne kadar ciddi olduğunu önemsediklerini belirten Prof. Dr. Cihangir Uyan, Kalp krizine bağlı belirtileri değerlendirmenin en iyi yolu, acil serviste kontrol ettirmektir. Herhangi bir rahatsızlık hissedenlerin hastaneye otomobil yerine 112 Acil Servis ambulansı ile gitmeyi tercih etmeleri gerekliö dedi. 
     
</TEXT>
</DOC>
