<DOC>
<DOCNO> 325473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/21/son/sondun08.html </URL>
<DATE> 2005/03/21/ </DATE>
<TIME> 07.30 </TIME>
<AUTHOR>  </AUTHOR>
<HEADLINE>
ABD'de dağ pansiyonunda patlama 16 yaralı, 3 çocuk kayıp... 
</HEADLINE>
<TEXT>

     ABD'nin Colarado eyaletindeki uzak bir dağ pansiyonunda meydana gelen patlama sonucu 16 kişinin yaralandığı, aynı aileden, yaşları 3, 12 ve 15 olan 3 çocuğun akıbetinin halen araştırılmakta olduğu bildirildi. 
     Yetkililer Elektrik Dağ Pansiyonu'ndaki patlamanın insanların bir aile toplantısı amacıyla biraraya geldiği sırada meydana geldiğini belirttiler. 
     Delta ilçesi şerifi Fred Mckee, patlamanın pansiyonun ısıtılmasında kullanılan propan gazının infilak etmesi sonucu meydana gelmiş olabileceğini belirtti. 
     Yetkililer, adları açıklanmayan 3 çocuğu bulmak amacıyla dün başlatılan arama çalışmalarının, yanan pansiyonun halen içine girilmesine imkan vermeyecek kadar sıcak olması ve ağır arama malzemelerinin kar nedeniyle bölgeye getirilememesi nedeniyle ertelendiğini kaydettiler. 
     
</TEXT>
</DOC>
