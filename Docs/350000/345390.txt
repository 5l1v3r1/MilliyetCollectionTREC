<DOC>
<DOCNO> 345390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/24/son/sonspo10.html </URL>
<DATE> 2005/05/24/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Harry Kewell İstanbul’daki trajediyi unutamıyorum 
</HEADLINE>
<TEXT>

     Londra DHA 

      İSTANBUL’da çarşamba günü oynanacak Şampiyonlar Ligi Finali’nde İtalyan devi AC Milan karşısına çıkacak olan Liverpool’un Avustralyalı yıldızı Harry Kewell, 2000 yılında Galatasaray ile oynadıkları UEFA Kupası maçını ve o dönemde formasını giydiği Leeds United’ın 2 taraftarının öldürülmesini unutamadığını söyledi. 
     Avustralyalı yıldız, çarşamba günü oynanacak maç öncesi benzer bir trajedi yaşanacağını tahmin etmediğini belirtmekle birlikte, İyi ki finalde bir İngiliz takımı bir İtalyan takımıyla karşılaşıyor olacakö dedi. İngiliz Sunday People gazetesine konuşan Harry Kewell şunları kaydetti 
     İstanbul’a geldiğimizde kariyerimin en düşük dönemineydim. 2 taraftar öldü, çünkü yanlış zamanda yanlış yerdeydiler. Korkunç bir trajediydi. Bir daha yaşamayı asla istemem. Liverpool taraftlarlarının bu sefer endişe etmesine gerek yok. Bu sefer farklı bir maç olacak. Yine de dikkatli olsunlar. Galatasaray maçında sahaya çıktığımızda polisin bizi kalkanlar ile tribünden atılanlara karşı koruduğunu hatırlıyorum. Bu tür olaylar Türkiye’de futbolun bir parçası, ama şükürler olsun ki çarşamba gecesi bir İngiliz takımı ile İtalyan takımı oynayacak.ö 
     
     TRAJEDİ OLMASAYDI GALATASARAY’I YENEBİLİRDİK 
     Öldürülen taraftarlar için verilecek en iyi cevabın sahaya çıkıp kazanmak olduğunu ifade eden golcü oyuncu, Ancak yaşadığımız travma bizi olumsuz etkiledi. Maça konsantre olamadık. Bence Galatasaray’ı yenip kupayı olabilirdik, ama o trajedi nedeniyle bu şansı kaçırdıkö dedi. 
     
     MİLAN’I YENEBİLİRİZ 
     Çarşamba günü geçmişi geride bırakıp sahaya çıkacağını ifade eden Kwell, Juventus ve Chelsea gibi güçlü ekipleri safdışı bıraktıklarını hatırlatarak, öBu maç takımdaki herkesin şüphesiz kariyerinin en önemli maçı. Zor olacak, ama bu kazanabileceğimiz bir maç diye konuştu. 
     
</TEXT>
</DOC>
