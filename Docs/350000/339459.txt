<DOC>
<DOCNO> 339459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/04/yazar/tamer.html </URL>
<DATE> 2005/05/04/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Prof. Saylan MEB'in 75 bin boş yatağını hemen dolduralım 
</HEADLINE>
<TEXT>

Bir yanda eğitimden yoksun çocuklar, diğer yanda yatılı ilk ve orta öğretim okullarında boş duran yataklar Bakan Çelik'ten çözüm için destek bekliyoruz 

Ö nceki akşam Çağdaş Yaşamı Destekleme Derneği'nin Tepebaşı'ndaki genel merkezinde ÇYDD Başkanı Prof. Dr. Türkan Saylan, önüme çarpıcı bir istatistik koyuyor 
Milli Eğitim Bakanlığı'nın verilerine göre ilköğretimde 11 bin 509'u kız ve 28 bin 959'u erkek olmak üzere YİBO ve PİO'larda toplam 40 bin 468 adet boş yatak var. Yatılı liselerdeki yani orta öğretimdeki boş yatak sayısı ise tam 35 bin 703. Prof. Saylan diyor ki "İlköğretimdeki 40 bin boş yatağın doldurulması, eğitim alamayan 40 bin çocuğumuzun okula kavuşturmaktır. Ortalama 400 çocuğa karşılık 1 ilköğretim okulu desek, isabetli bir yerleştirmeyle hemen 2005 - 2006 eğitim döneminde 100 ilköğretim okulu daha devreye girmiş olur. Aynı şekilde kabaca her 350 öğrenciye bir lise desek, liselerdeki 35 bin boş yatağın doldurulmasıyla 100 orta öğretim kurumu hemen devreye girmiş olur." 
Prof. Saylan, okul çağındaki 75 bin çocuğumuzu hemen yerleştirebileceğimiz hazırda bekleyen bu 200 okul için, Milli Eğitim Bakanlığı ile işbirliği yapmaya hazır. YİBO ve PİO'larda kızlara ayrılmış boş yatakların doldurulması için Milliyet olarak biz de kampanyamız çerçevesinde emre amadeyiz. Bu durumda top Milli Eğitim Bakanı Hüseyin Çelik'te. 75 bin boş yatak kapasitesinin doldurulması için ilk işareti vermesin bekliyoruz. 
Gazetemizin 'Baba Beni Okula Gönder' kampanyasıyla ilgili olarak dün öğle üzeri TRT Trabzon Radyosu'nda yapımcı Cem Temel'in programına telefonla konuk oldum. Babaların muhafazak rlık ya da parasızlık yüzünden okula göndermediği kızlarımızı okullu yapmak için Milliyet olarak başlattığımız eğitim seferberliğini dilim döndüğünce anlatmaya çalıştım. Canlı yayın bittikten sonra tam bu yazıyı yazmaya koyulmuştum ki, Cem Temel'den ikinci bir telefon geldi "Karadeniz bölgemizde de okula gidemeyen ya da gönderilmeyen pek çok kızımız var. Sizin çağrınızın ardından Trabzon Radyosu'nda telefon bombardımanına uğradık. İçlerinden bir kızımız var ki, mümkünse kendisine Milliyet'in kampanyası çerçevesinde yardımcı olmanızı istiyorum. 10 dakika içinde tam 3 kez aradı. İlkinde ailesinden korktuğu için ne ismini, ne de telefonunu verdi. İkinci arayışında adını verdi. Üçüncü arayışında telefonunu da vermeye ikna ettim. Bu kızımız 15 yaşında, ortaokul mezunu. Onu İstanbul'da yatılı lisede okutabilmeniz mümkün mü " 
Derhal telefona sarıldım, çünkü önümde sadece 5 dakikam vardı. Gecikirsem telefonu dedesi açabilirdi, bu durumda da konuşmam yasaktı. Neyse ki şanslıydım. Trabzon'un Akçaabat İlçesi, Mersin Beldesi'nin adı bende saklı köyünden, adı yine bende saklı kızımızla konuşabildim. 
- Kaç yaşındasın 
- 15 
- Kaç yıldır evdesin 
- 2 
- Kaçıncı sınıfta bıraktın 
- Ortayı bitirdim. 
Ben genelde birine soru sormaya kalktım mı, uzun uzadıya verilen cevaplardan bunalmaya ve karşımdakinin sözünü nasıl keseceğim üzerine taktikler geliştirmeye antremanlıyım. Bu yüzden de sorularıma aldığım tek kelimelik yanıtlarla bocalıyorum bir an. Konuşmaya nasıl devam edeceğimi bilemiyorum. Telefonun öbür ucunda, her an yakalanabileceği korkusuyla konuşan bu ürkek kız, nasıl cesaret edip de radyoyu aramış Hem de ısrarla 3 kere ardarda O okumaya bu kadar kararlıysa, ben de sorularıma devam etmeliyim 
- Baban mı göndermedi 
- Evet. 
- Parasızlıktan mı 
- Onu bahane ediyor. Sizin de radyoda dediğiniz gibi aslında kızların okumasını lüzumlu görmüyor. 
- Kaç kardeşsiniz 
- 7 
- Erkekler okuyor mu 
- Abim lise 2'de. Erkek kardeşlerimden biri orta sonda, diğeri ilkokul 2'de. 
- Ya diğer kızlar 
- Onlar okullu olacak yaşta değil. 
- Kardeşin bu yıl orta okulu bitirince okuyacak mı 
- Babam spor kulübüne vermek istiyor. Lise 2'deki abim ise, erkek kardeşimin mutlaka okumasını istiyor. 
- Baban spor kulübüne verirse, kardeşin ne olacak 
- Futbolcu olmasını istiyor babam. 
- Spor kulübü dediğin Trabzonspor mu 
- Evet. 
- Baban ne iş yapıyor 
- İşi yok. 
- Nasıl geçiniyorsunuz 
- Dedemle duruyoruz. 
- Liseyi İstanbul'da mı okumak istiyorsun 
- Hayır Trabzon'da. 
- Kız yurdunda mı kalacaksın 
- Hayır, dedemin evi var. Yeter ki babam izin versin, göndersin. 
Babasını ikna edeceğiz ve bu kızımızı 2005 - 2006 öğretim yılında liseli yapacağız. 



</TEXT>
</DOC>
