<DOC>
<DOCNO> 333710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/15/son/sonsiy11.html </URL>
<DATE> 2005/04/15/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
AKP'den gazeteci Coşkun'a 10 bin YTL'lik dava 
</HEADLINE>
<TEXT>

     ANKARA Milliyet 

AKP Genel Başkanlığı, ismini vermediği bir milletvekilinin vergi indirimi ve ihale karşılığında CHP'den AKP'ye transfer olduğunu belirttiği yazısında, parti tüzel kişiliğine hakaret edildiği iddiasıyla, Hürriyet Gazetesi yazarı Bekir Coşkun ve gazete aleyhine 10 bin YTL'lik manevi tazminat davası açtı. 
     AKP'nin avukatı Fatih Şahin tarafından Ankara 2. Asliye Hukuk Mahkemesi'ne açılan davanın dilekçesinde, Hürriyet Gazetesi'nin 07 Nisan 2005 tarihli nüshasında, Bekir Coşkun'un köşesinde "Din ve Yolsuzluk" başlığıyla bir yazının yayınlandığı belirtildi. 
     Yazıda, "... AKP'nin ne kadar ak olduğunu sanırım anlamaya başladınız. CHP'den bir milletvekili istiyorlar, vergi inceleme ve ihale karşılığında... Partileri ak' ise onu hemen oradan atmaları gerekmez mi Bu yolsuzlukları, suiistimalleri, en azından önlenemeyen kirliliği dinle-imanla aynı kefeye koymayı içinize sindiriyor musunuz " ifadelerine yer verildiği belirtildi. 
     Söz konusu iddiaların gerçekdışı olduğu savunuldu. Yazı nedeniyle parti tüzel kişiliğine hakaret edildiği öne sürülen dilekçede, Hürriyet Gazetesi ve Coşkun'un 10 bin YTL manevi tazminata mahkum edilmesi istendi. 
     
</TEXT>
</DOC>
