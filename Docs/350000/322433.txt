<DOC>
<DOCNO> 322433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/10/son/sondun02.html </URL>
<DATE> 2005/03/10/ </DATE>
<TIME> 01.30 </TIME>
<AUTHOR>  </AUTHOR>
<HEADLINE>
İtalya Dışişleri Bakanı Sgrena'nın kurtarılması için fidye ödemedik 
</HEADLINE>
<TEXT>

     İtalya Dışişleri Bakanı Gianfranco Fini, İtalyan hükümetinin gazeteci Giuliana Sgrena'nın kurtarılması hiçbir fidye ödemediğini belirtti. 
     Fini, RaiUno kanalına yaptığı açıklamada, İtalyan hükümetinin fidye ödenmesine izin verdiği şeklindeki açıklamaları yalanladığını belirterek, Sgrena'nın kurtarılması için hükümetinin ''tüm siyasi, diplomatik ve istihbarat kanallarını açmış olduğunu'' kaydetti. 
     Fini ayrıca, Irak'ta Amerikan askerleri tarafından öldürülen istihbarat servisi elemanı Nicola Calipari'nin Bağdat'ta bulunma nedeniyle ilgili Amerikalı yetkililere bilgi vermediğini söyledi. 
     Fini, ''Calipari, Amerikalı yetkililere Bağdat'ta olduğu konusunda gerektiği biçimde bilgi vermiş, ancak Irak'a ne yapmaya geldiği konusunda bu yetkilileri haberdar etmemiştir, çünkü biz bağımsız bir ülkeyiz'' şeklinde konuştu. 
     Serbest bırakılan İtalyan Gazeteci Sgrena'yı geçen cuma günü Bağdat Havaalanı'na götüren araca Amerikalılar tarafından ateş açılmış, açılan ateşte Sgrena yaralanırken, araçta bulunan İtalyan istihbarat servisi elemanı Nicola Calipari yaşamını yitirmişti. 
     
</TEXT>
</DOC>
