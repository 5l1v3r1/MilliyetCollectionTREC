<DOC>
<DOCNO> 308688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/23/son/sonspo24.html </URL>
<DATE> 2005/01/23/ </DATE>
<TIME> 22.10 </TIME>
<AUTHOR>  </AUTHOR>
<HEADLINE>
Fenerbahçe 3 - Ankaragücü 2 
</HEADLINE>
<TEXT>

     Türkiye Kupası 3. Kademe maçında Ankaragücü'nü 3-2 yenen Fenerbahçe, çeyrek finale yükseldi. 
     20. dakikada Alex'in ara pasında topla ceza alanının sol çaprazında buluşan Tuncay, meşin yuvarlağı altıpas içinde müsait durumdaki Aurelio'nun önüne bıraktı. Brezilyalı futbolcu da topu boş filelere göndererek, Fenerbahçe'yi 1-0 öne geçirdi. 
     25. dakikada kaleci Rüştü'nün yumrukla uzaklaştırmak istediği topla ceza alanının sol çaprazında buluşan Adem'in şutunda, meşin yuvarlak ceza alanı içinde müsait durumda olan İsmet'in önünde kaldı. Bu futbolcu düzgün bir vuruşla meşin yuvarlağı filelere göndererek, skoru eşitledi 1-1 
     58. dakikada Alex'in sağdan kullandığı korner atışında, ceza alanı içinde topa iyi yükselen Luciano, meşin yuvarlağı kafayla filelere göndererek, Fenerbahçe'yi yeniden öne geçirdi 2-1 
     60. dakikada şık çalımlarla sağdan ceza alanına giren Serhat'ın ortasında, Tuncay ceza alanı içinde topa gelişine vurdu ve meşin yuvarlağı Ankaragücü filelerine göndererek, skoru 3-1 yaptı. 
     67. dakikada Evren'in soldan kullandığı korner atışında, kaleci Rüştü boşa çıkınca, ceza alanı içinde meşin yuvarlakla buluşan Desouki, topu filelere göndererek farkı 1'e indirdi 3-2 
     Karşılaşma 3-2 Fenerbahçe'nin üstünlüğüyle tamamlandı ve bu sonuçla ''Sarı kanaryalar'', Türkiye Kupası'nda çeyrek finale yükseldi. 
     
</TEXT>
</DOC>
