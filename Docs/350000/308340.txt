<DOC>
<DOCNO> 308340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/22/guncel/gun02.html </URL>
<DATE> 2005/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Recmedilmek istemiyorum 
</HEADLINE>
<TEXT>


İranlı Nazila, Türkiye'de, koca dayağıyla da tanıştı, aşkla da... Oturma izni biten Nazila, "İran'a dönmek istemiyorum" diyor 

GÖKÇER TAHİNCİOĞLU Ankara 

Nijeryalı Emine Laval'la dünya kamuoyunda günlerce tartışılan "recm", eşinin ailesi ve rejim baskısı nedeniyle Türkiye'ye kaçan İranlı Nazila Mohammad Hasani Zamani ile yeniden gündeme geldi. Mülteci olabilmek için bekleyen Zamani "İran'a gitmek, recmedilmek istemiyorum" diyor. 
Zamani, 17 yaşında Raşed ile evlenmiş. Eşiyle fotoğrafçı dükk nı işletiyormuş. Ancak eşinin, ailesinin baskısıyla kendisini dövmesi, ruh sağlığını bozmuş. Eşi, 1999'da "Artık Kanada'da yaşayacağız" deyince Türkiye'ye gelmişler. BM'ye başvurmuşlar ve geçici olarak Eskişehir'e yönlendirilmişler. 
"Türkiye'de eşim yine dayağa başladı" diyen Zamani, 10 yaşındaki kızı Nadya ve 16 yaşındaki oğlu Armin'e belli etmeden sabaha kadar ağladığını anlatıyor. Düğün salonunda işe başlayınca eşinin kendisini kemeriyle boğmaya kalktığını söyleyen Zamani, BM'den, dosyasını, eşininkinden ayırmalarını istemiş, 1.5 ay boyunca da BM önünde oturma eylemi yapmış. 

Bir adam sevdim 
Uluslararası İranlı Mülteciler Federasyonu ve Recme Karşı Komite'nin Kadın Komisyonu Türkiye temsilcisi olan Zamani, sonunda aşkı Türkiye'de bulduğunu anlatıyor. 
Boşanma davası, İranlı olduğu için reddedilen Zamani, bu sırada federasyon temsilcisi Ali Rıza Bey'e şık olmuş. Olayı anlattığı oğlu onu bırakıp gitmiş... Şimdi tek arzusu Kanada'daki sevgilisine kavuşmak. 

Eşi oğlunu kaçırdı 

Nazila Zamani, sıkıntılarını şu sözlerle dile döküyor 
"Eşim oğlum Armin'i 4 ay önce kandırarak İran'a götürdü. BM'nin mülteci statüsüne, siyasi eylemlere İran'da değil, burada karıştığım için geçemiyorum. Dosyam kapatıldı. Oturma iznim bitiyor. İran'da hakkımda tutuklama kararı verilmiş. Eşim beni boşamıyor. Siyasi faaliyetleri bırakın, sadece başkasını sevdiğim için bile kırbaç, recm, idam cezası alırım." 


</TEXT>
</DOC>
