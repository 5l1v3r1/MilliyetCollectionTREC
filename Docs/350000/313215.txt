<DOC>
<DOCNO> 313215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/07/son/sontur07.html </URL>
<DATE> 2005/02/07/ </DATE>
<TIME> 02.30 </TIME>
<AUTHOR>  </AUTHOR>
<HEADLINE>
Karakış fena vurdu 
</HEADLINE>
<TEXT>

     DOĞAN HABER AJANSI 

      KARAKIŞ yurdun büyük bölümünde etkili olurken, birçok yerde ulaşım aksadı, dordurucu soğuklar günlük yaşamı alt üst etti. Trakya'da birkaç gün önce kapanan yolların büyük bölümü açılırken, bu kez Marmara ve Batı Karadeniz bölgesi ile Doğu bölgemiz kara teslim oldu. Edirne, Zonguldak ve Düzce'de il geneliyle Tekirdağ'ın bazı ilçelerinde okullar pazartesi günü için tatil edildi. 
     Bolu ve çevresinde etkili olan kar nedeniyle İstanbul- Ankara yolunun Bolu Dağı geçişinde tipi ve kazalar nedeniyle ulaşım aksadı. Bölge Trafik ekipleri zaman zaman tipi, zaman zaman da sis nedeniyle görüş mesafesinin 30 metreye kadar düşmesi üzerine TIR'ların geçişine izin vermedi ve sürücüleri yol kenarındaki tesislere yönlendirilerek, trafiğin rahatlaması sağlanmaya çalıştı. Bolu Dağı'nda, ekiplerin tuzlama çalışması yapmasına ve elektronik tebelalarda sürücüleri yavaş gitmeleri için sürekli uyarmalarına karşın, sık sık kazalar meydana geldi. yol zaman zaman tek şeride düştü. Yolda kalan araçlar çekilirken, Diyarbakır'dan İstanbul'a giden Sıddık Güneş yönetimindeki 34 DMS 22 plakalı Star Turizm'e ait otobüs buzda kayarak yan yattı. Kazada yaralanan olmazken, yolcular başka bir otobüsle yola devam etti. 
     Kar yağışının aralıklarla devam etitği Düzce kent merekzinde kar kalınlığı 35 santimetreye ulaştı. Kar nedeniyle 128 köy yolu ulaşıma kapandı. Köy Hizmetleri İl Müdürlüğü ekipleri, kapalı köy yollarını ulaşıma açmak için çalışma başlattı. Kar yağışı, TEM Otoyolu'nun Gümüşova Rapması mevkiinde de sürücülere zor anlar yaşattı. İstanbul'dan Ankara yönüne giden birçok araç zincir takmadığı için yolda kaldı. Sürücüler araçlarına zincir taktıktan sonra yoluna devam etti. Düzce- Akçakoca karayolunda ise zincirsiz TIR'ların kayması sonucu ulaşım aksadı. Bu bölgede zincirsiz TIR araçlarının geçişine izin verilmedi. 
     
     ZONGULDAK'TA MAÇLAR İPTAL 
     Zonguldak'ta dün akşam saatlerinden başlayan kar yağışıdı bu sabah etkisini artırdı. Yoğun kar yağışı nedeniyle İstanbul ve Ankara'ya ulaşımı sağlayan Zonguldak- Ereğli ve Zonguldak- Devrek karayolunda TIR'ların geçişlerine izin verilmedi. Kar nederniyle bazı amatör küme maçları ertelendi. Trafik ekipleri, şehir dışına çıkacak sürücüleri araçlarında zincir ve takoz bulundurmaları için uyardı. 
     
     TRAKYA BİRAZ RAHATLADI 
     Trakya'yı geçen perşembe gününden bu yana Sibirya'ya çeviren çetin kış koşulları, bugünden itibaren etkisini yavaş yavaş kaybetmeye başladı. Kardan kapanan ilçe yollarından çoğu ulaşıma açılırken, Keşan- İpsala, Edirne- Süloğlu yolları bugün de geçit vermedi. Bugün trafiğe açılan Keşan- Uzunköprü, Edirne- Havsa, Edirne- Lalapaşa, Tekirdağ- Malkara, Tekirdağ-Muratlı, Tekirdağ- Keşan, Kırklareli- Edirne, Kırklareli- Babaeski, Malkara- Hayrabolu yollarında araçların zincirsiz geçişlerine izin verilmedi. TEM ve D-100 karayolunda trafik son birkaç güne göre daha rahatladı. Bölgede birçok köyün yolu ise ulaşıma kapalı bulunuyor. 
     Edirne'de kent içinde kar kalınlığı 37, Tekirdağ'da 14 santime ulaşırken bölgede hava sıcaklığı ise sıfırın altında 11 dereceye kadar düştü. 
     
     ÇANAKKALE'DE KAR ETKİLİ OLDU 
     Çanakkale ve Balıkesir'de kar yağışı karayolu ulaşımını güçleştirirken, deniz ulaşımı da aksadı. Çanakkale'nin Gökçeada ve Bozcaada İlçeleri'ne deniz yoluyla ulaşım üç gündür sağlanamadı. Boğaz geçişiyle Lapseki- Gelibolu ve Çanakkale- Eceabat arasındaki araba vapuru seferleri ise geikmeli yapıldı. 
     Çanakkale'yi İzmir, İstanbul ve Bursa'ya bağlayan karayolunda kar etkili oldu. Çanakkale merkeze bağlı İntepe rampaları, Ayvacık Nusratlı rampaları, Biga, Balıklıçeme bölgesi ve Gelibolu çıkışında Keşan'ın Korudağ bölgesinde buzlanma nedeniyle zincirsiz araçların geçişine izin verilmedi. 
     Balıkesir genelinde Sındırgı'nın Yüreğil Beldesi ve 49 köy elektriksiz kaldı. Bandırma'da 5, Gönen'de 19, Kepsut'ta 7, Manyas'ta 10, Sındırgı'da 8 köye elektrik verilemedi. 
     
     KOCAELİ'DE 80 KÖY YOLU KAPALI 
     Kocaeli'nde dün gece yarısı başlaan ve bugün aralıklarla devam eden kar yağışı nedeniyle özellikle yüksek kesimlerde kalan yaklaşık 80 köy yolu ulaşıma kapandı. Bölgenin en yüksek kesimi olan Kartepe'de ise kar kalınlığı bir metreyi aştı. 
     TEM ve D-100 yollarında ulaşımın aksamamamı için ekipler yoğun önlem aldı. Trafik ekipleri, TEM yolunun İzmit geçişindeki viyadüklerde buzlanmalara karşı sürücüleri sürekli uyardı. 
     Eskihisar-Topçular arasında çalışan araba vurupu seferleri aksarken, firebot iskelelerinde aruç kuyrukları oluştu. Baı sürücüler Körfezi dolaşmak durumunda kaldı. Gebze ve çevresinde buzlanma nedeniyle maddi hasarlı çok sayıda trafik kazası oldu. 
     
     BİTLİS VE HAKKARİ KARA TESLİM 
     Doğu Anadolu Bölgesi'ni etkisi altına alan kar yağışı Bitlis ve Hakkari'yi teslim aldı. Sabah saatlerinde etkili olan kar yağışı yaşamı felç etti. Kar kalınlığı Bitlis ve Hakkari kent merkezlerinde yarım metreyi bulurken, yüksek kesimlerde 2 metreye ulaştı. Kar yağışı yüzünden Bitlis'te 180, Hakkari'de ise 116 köy yolu ulaşıma kapandı. Kent merkezinde ulaşım güçlükle yapılırken, Köy Hizmetleri karla mücadele ekipleri kapalı köy yollarını açmak için çalışmalarını aralıksız sürdürüyor. 
     Karayolları 11'inci Bölge Müdürlüğü yetkilileri, kar yağışı yüzünden Hakkari'nin Yüksekova- Dağlıca ile Bitlis'in Karahasan- Hizan karayolu dışında kapalı devlet yolu olmadığını açıkladı. Meteoroloji Bölge Müdürlüğü yetkilileri ise, bölgede kar yağışının iki gün daha etkili olacağını belirterek, hava sıcaklılığının sıfırın altında Bitlis'te 15, Hakkari ise 13 derece olduğunu belirtti. 
     Karakış yurdun iç kesimlerinde de etkili oldu. Kayseri ve Sivas kent merkezlerinde kar kalınlığı 25 santime, kırsal alanlarda ise 1 metreye ulaştı. Kayseri'de 13, Sivas'ta da 40 köyün yolu kardan kapandı. Kayseri ve Sivas çevresindeki karayollarında kar yağışı ve buzlanma nedeniye araçların zincirsiz trafiğe çıkışına izin verilmedi. 
     
</TEXT>
</DOC>
