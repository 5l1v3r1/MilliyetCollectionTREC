<DOC>
<DOCNO> 300834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/25/yazar/theper.html </URL>
<DATE> 2004/12/25/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Bir umut 'mortgage' 
</HEADLINE>
<TEXT>


Toplum olarak değişikliklere alışmamız lazım. Bunlardan bir kısmı biz hukukçuları yoruyor. Söylemek istediğim yeni yasalar. 
Yeniden öğrenci olduk, çalış babam çalış. Ben kendi hesabıma rahatsızım, değişiklikler biraz zor kabullenilecek cinsten. Ama bazıları var ki, toplum için ümit kapısı. Hangisi mi Söyleyelim 
Yirmi - otuz yıl taksitle ev sahibi olmak. Hani adını söyleyebilene aşk olsun diyebileceğim "mortgage" sistemi. Yasası hazırlanıyor. 
Kim ev sahibi olmak istemez ki 
Bu sistem yerleşirse yeni konutlar yapılacak. Yeni konut yapmak demek yeni iş sahası demek, yeni konut yapmak konut açığını kapamak, konut arzını artırmak demek, yani kira bedellerinin düşmesi demek. Üstelik kira öder gibi ödeyip bir süre sonra bu yerin sahibi olmak demek. Bizim şehirlerimizin kanser hastalığı olan plansız, projesiz yapıya "son" demek. 
Şimdi buraya gelmişken bir iki saniye duralım. 
Bu sistemde mutlaka yeni yapılacak binalar alınıp satılacak değil, eski binalar da alınıp satılabilecek. İyi güzel de, İstanbul'u düşünüyorum, sokağa çıkıp etrafa baktığımızda gördüğümüz binaların bana göre yüzde 95'i proje dışı. Ancak bu sistemde kredi alabilmek için satışa konu olacak binalar, projesine uygun ve ruhsatlı binalar olmak zorunda. Öyleyse İstanbul'da mevcut binaların bu sisteme girebilme oranı yüzde 5. Bu halde satış bedelinin ne olacağını kestirmek mümkün değil. 
Peki ülkemizde ortalama aylık gelir ne Asgari ücretin 440.000.000 TL civarında olduğu, bundan da birtakım kesintiler yapıldığı düşünülürse, bu vatandaş hangi parayla taksit öder 
Umutları yıkmak için bunları anlatmıyorum. Sistemi kurarken gerçekçi olmak, bu işe bel bağlamış vatandaşın hayallerini yıkmamak, ülke gerçeğini düşünmek lazım. Sistem dünyada işliyor, umarım bizde de işler. 



</TEXT>
</DOC>
