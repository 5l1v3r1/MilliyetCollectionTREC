<DOC>
<DOCNO> 337217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/magazin/amag.html </URL>
<DATE> 2005/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayat kurtaran bilezik 
</HEADLINE>
<TEXT>


Bisikletçi Lance Armstrong'un, kanser hastalarına yardım için başlattığı 'sarı bilezik kampanyası', Filiz Akın sayesinde bugün Türkiye'de de başlıyor 

Deniz Altuntaş 

Kanseri yendikten sonra spora dönen ve pek çok başarıya imza atan ABD'li dünya bisiklet şampiyonu Lance Armstrong'un başlattığı 'sarı bilezik' kampanyası, kanser hastalarının tedavisi için yapılan yardımların simgesi haline gelmişti. ABD başta olmak üzere pek çok ülkede talep gören sarı bileziklerin satışından elde edilen gelir, kanser hastalarının tedavisinde kullanılıyor. Bu projenin Türkiye'deki öncüsü ise Filiz Akın oldu. 
Lance Armstrong'dan etkilendiklerini söyleyen Akın, geliri, kanser tedavisinde kullanılacak sarı bilezikleri Ulus 29'da tanıttı. 

'Migros'larda 1 YTL 
Kanserin, tedavisi çok pahalı bir hastalık olduğunu ifade eden Akın, şunları söyledi "İmk nları kısıtlı olan insanlara yardım edelim istedik. Meme Kanseri Vakfı'na yardım edeceğiz. Bilezikler, bugünden itibaren MMM Migros mağazalarında kasaların yanında 1 YTL fiyatla satılacak. Dünyada günde 400 bin adet satışı olan bu bileziklerin tüm kazancı meme kanseri vakfına gidecek. Bu bileziklerle hayat kurtarabiliriz." 

Açelya setlere dönecek 

Lenf kanseriyle 1.5 yıldır mücadele eden ve Filiz Akın'ın sağda bileklik tanıtımına katılan oyuncu Açelya Elmas solda , sağlığıyla ilgili iyi haberler verdi. Elmas, "3 aydır kök hücre tedavim sürüyor. Son bir ayım kaldı. Yarın hastaneye yatacağım. Hem hücrelerim yüklenecek, hem de kemoterapi göreceğim. Sonra setlere döneceğim" dedi. Saçı döküldüğü için perukla dolaşan Elmas, "Yaşadıklarımdan sonra hayat benim için çok daha önemli oldu" diye konuştu. 


</TEXT>
</DOC>
