<DOC>
<DOCNO> 327217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/26/siyaset/siy07.html </URL>
<DATE> 2005/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Dostça sohbet 
</HEADLINE>
<TEXT>


Fotoğraf ADEM ALTAN Ankara 


Dışişleri Bakanı Abdullah Gül, komşu, dost ve müttefik Türkiye ile Romanya arasında güçlü siyasi ve ekonomik işbirliği bulunduğunu söyledi. Ankara'ya resmi ziyarette bulunan Romanya Dışişleri Bakanı Mihai - Razvan Ungureanu'yla ortak basın toplantısı düzenleyen Gül, iki ülke arasındaki ticaret hacminin 3 milyar dolara, Romanya'daki Türk yatırımlarının da 800 milyon dolara ulaştığını kaydetti. Ungureanu ise Türk yatırımcıların Rumen sınırlarına doğrudan ulaşmalarını sağlamak amacıyla özellikle Schengen Anlaşması kapsamında esneklik sağlamak istediklerini belirtti. Romanya'nın AB sürecinde kat ettiği yolun yanı sıra, karşılaştığı güçlüklere ilişkin deneyimlerini anlatan Ungureanu, "Bizler doğrudan açık, dostane ve resmi olmayan iletişim kurmaya karar verdik" diye konuştu. 



</TEXT>
</DOC>
