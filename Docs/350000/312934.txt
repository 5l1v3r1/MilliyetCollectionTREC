<DOC>
<DOCNO> 312934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/06/son/sontur06.html </URL>
<DATE> 2005/02/06/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Eminönü'nde 3 katlı boş bina çöktü... 
</HEADLINE>
<TEXT>

     Eminönü'nde 3 katlı boş bir bina çöktü. 
     Kumkapı Muhsine Hatun Mahallesi Tavasıçeşme Sokak'ta bulunan 3 katlı boş bina, henüz belirlenemeyen bir nedenle çöktü. 
     Çöken binadaki taş ve beton parçaları ile tahtaların sokağa düşmesi üzerine, olay yerine polis, itfaiye ekipleri ve ambulans sevk edildi. 
     Gelen ekiplerce yapılan kontrolde, çöken binanın bir süredir kullanılmadığı ve olayda ölen ya da yaralanan olmadığı anlaşıldı. 
     Çöken binanın bitişiğindeki başka bir binada oturanlar, tedbir olarak tahliye edildi. 
     Polisin giriş ve çıkışlarını kapattığı sokaktaki enkaz, iş makinelerinin yardımıyla belediye görevlileri tarafından kaldırıldı. 
     
</TEXT>
</DOC>
