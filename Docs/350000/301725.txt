<DOC>
<DOCNO> 301725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/28/son/sonyas08.html </URL>
<DATE> 2004/12/28/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Amazon.com'dan rekor satış 
</HEADLINE>
<TEXT>

     Dünyanın internet üzerinden satış yapan en büyük firması olan ve sektörde on yıldır faaliyet gösteren Amazon.com bir günde 2.8 milyon ve saniyede ortalama 32 sipariş aldı. 
     Yılbaşı satışlarında patlama yaşayan Amazon.com'un özellikle elektronik eşya satışında büyük artış oldu ve kitap satışı için kurulan sitenin satışlarında ilk kez elektronik gereçler, kitap satışını aştı. 
     Seattle merkezli Amazon.com firması, satışı yapılan 2 milyon parça malın aynı gün içerisinde alıcılara gönderildiğini açıkladı. 
     Şirket, satış patlamasının hangi gün kaydedildiği ve satış tutarı konusunda ise bilgi vermedi. 
     
     Bir saat içerisinde 700 bin ziyaretçi 
     25 kasım - 23 aralık tarihleri arasında yarım milyondan fazla hediye çeki siparişi aldıklarını açıklayan Amazon.com, siteyi tatil sırasında saatte 700 bin kişinin ziyaret ettiğini de belirtti. 
     Amazon.com'un tatil döneminde en fazla satışını yaptığı kitap ise Jon Stewart'ın 'America' isimli kitabı oldu. 
     'Yüzüklerin Efendisi Kralın Dönüşü' filmi de 14 aralık tarihinde 13 bin adet satarak, kendi alanında bir rekor kırdı. 
     
</TEXT>
</DOC>
