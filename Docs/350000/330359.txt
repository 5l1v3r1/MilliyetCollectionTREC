<DOC>
<DOCNO> 330359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/05/son/sondun45.html </URL>
<DATE> 2005/04/05/ </DATE>
<TIME> 18.19 </TIME>
<AUTHOR>  </AUTHOR>
<HEADLINE>
Eski hizmetçisinin oğlundan Micheal Jackson'a taciz iddiası 
</HEADLINE>
<TEXT>

     Michael Jackson'ın taciz davasında şahit olarak dinlenen ünlü şarkıcının eski hizmetçisinin oğlu da Jackson'ı kendisine cinsel tacizde bulunmakla suçladı. 
     İsmi açıklanmayan 24 yaşındaki şahit, Michael Jackson'ın, annesinin hizmetçilik yaptığı sırada Los Angeles'taki evinde ve Neverland'daki çiftliğinde kendisine üç kere cinsel tacizde bulunduğunu söyledi. 
     Taciz olaylarından sonra 1994 yılında Jackson'ı dava ettiklerini, ancak anlaşma yoluna giderek ünlü şarkıcıdan 2,4 milyon dolar aldıklarını söyleyen şahit, cinsel tacizi yaşadığı dönemde 7-10 yaş arasında olduğunu ve Jackson'ın ilk iki tacizden sonra kendisine 100 dolar verdiğini, ancak son tacizinde para vermediğini söyledi. 
     Sürpriz şahit, bu konuda 1993 yılına kadar kimseye bir şey söylemediğini, ancak bir başka çocuğun Michael Jackson hakkında açtığı taciz davası dolayısıyla kendisiyle görüşmeye gelenlere bu durumu anlattığını belirtti. Şahit, taciz davası açan diğer çocukla da anlaşma yoluna giden Michael Jackson'ın bu dava için de milyonlarca dolar ödediğini ileri sürdü. 
     
</TEXT>
</DOC>
