<DOC>
<DOCNO> 315689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/16/son/sondun22.html </URL>
<DATE> 2005/02/16/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Independent İngiliz askerler cinayetten yargılanabilir 
</HEADLINE>
<TEXT>

     Independent gazetesi, İngiliz askerlerinin, Irak'ta 6 sivilin öldürülmesiyle ilgili olarak cinayetten yargılanabileceğini yazdı. 
     Basra bölgesinde Ağustos 2003 ile Ocak 2004 arasında öldürüldükleri tahmin edilen 6 Iraklının fotoğraflarını da yayımlayan gazeteye göre, askeri savcılar cinayetlerle ilgili soruşturma başlattı. 
     Soruşturmadan sonra en az 2 cinayetle ilgili olarak İngiliz askerleri hakkında dava açılabileceği kaydedildi. 
     Haberde, 4 sivilin ölümüyle ilgili olarak da İngiltere'nin tazminat ödemek zorunda kalabileceği belirtildi. 
     Gazetenin haberine göre, 6 sivil arasında, bir düğün sırasında havaya ateş edilmesinin ardından öldürülen 17 yaşındaki bir genç ile direnişçi sanılarak vurulan 5 kişi bulunuyor. 
     3 İngiliz askeri, benzer suçlardan Almanya'daki İngiliz üssünde yargılanıyor. 
     
</TEXT>
</DOC>
