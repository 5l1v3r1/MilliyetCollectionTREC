<DOC>
<DOCNO> 309613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/26/son/sonspo28.html </URL>
<DATE> 2005/01/26/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Barcelona ilk transfer bombasını patlattı 
</HEADLINE>
<TEXT>

     İspanya'da bu sezon fırtına gibi esen Barcelona, Milan'ın tecrübeli orta saha futbolcusu Demetrio Albertini'yi transfer etti. 
     Edmilson ve Thiago Motta'nın sakatlıkları nedeniyle orta sahada sıkıntı yaşayan Barcelona, bu bölgede rahatlamak için İtalya milli takım formasını 79 kez giymiş Albertini'yi aldı. 
     Yeni formasıyla Nou Camp Stadı'nda basın mensuplarına poz veren Albertini, takım arkadaşlarıyla tanışıp ilk idmanına da çıktı. 
     Teknik Direktör Frank Rijkaard'ın 1990 yılında Milan'dan takım arkadaşı olan 33 yaşındaki Albertini, İtalya Milli Takımı ve Milan'da uzun yıllardır oynuyordu. 
     
     SIRADA MAXI LOPEZ VAR 

     Öte yandan, İspanyol Barca Gazetesi, dün Barcelona'nın River Plate takımının golcüsü Maxi Lopez'i de kadrosuna dahil etmek istediğini duyurmuştu. 
     Gazetedeki habere göre, diz kapağındaki sakatlık nedeniyle sezonu kapayan İsveçli Henrik Larsson'un yerine Arjantin Birinci Ligi takımlarından River Plate'de forma giyen Maxi Lopez alınacak. 
     Çarşamba günü sağlık kontrolünden geçmesi beklenen Lopez'in, Katalan kulübüne yaklaşık 7.8 milyon dolara malolacağını belirtiliyor. 

     
</TEXT>
</DOC>
