<DOC>
<DOCNO> 302880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/03/ekonomi/eko02.html </URL>
<DATE> 2005/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Motorola Türkiye'de büyümeye devam edeceğiz 
</HEADLINE>
<TEXT>



Kablosuz, otomotiv ve geniş bantlı haberleşme sistemleri konusunda dünyanın önde gelen firmaları arasında yer alan Motorola'nın Türkiye pazarında hızla büyüdüğü ve 2004'de satış rakamları açısından yüzde 300'lük büyümeyi yakaladığı bildirildi. 
Motorola Türkiye Müdürü Murat Öngör, geçen yılki satışları açısından, Türkiye pazarında yüzde 300'lük büyüme yakaladıklarını belirtti. Örgör, Türkiye'ye yapılan tüm Motorola teknolojileri yatırımları toplamının 2003'e göre 3 katına çıktığını ifade etti. Motorola Türkiye'nin yine satışlar bazında bağlı olduğu Orta ve Doğu Avrupa ülkeleri arasında ikinci sıraya yükseldiğini vurgulayan Öngör, "Nominal büyümenin verdiği sevinçten daha önemlisi, dünyada lider olunan yeni teknolojilerin, öncü bir konumda Türkiye'ye getirilmesi ve hizmete sunulması oldu. Tüm operatörlere baskonuş teknolojisinin deneme sistemini kurarak bir ilke imza attık" dedi. 
Öngör, Türkiye pazarının kendileri açısından özel bir öneminin bulunduğunu kaydetti. 


</TEXT>
</DOC>
