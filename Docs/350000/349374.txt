<DOC>
<DOCNO> 349374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/06/son/sonsiy09.html </URL>
<DATE> 2005/06/06/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Bakanlar Kurulu toplantısı başladı 
</HEADLINE>
<TEXT>

     Bakanlar Kurulu, Başbakan Recep Tayyip Erdoğan’ın başkanlığında toplandı. 
     Başbakanlık Merkez Bina’da saat 11.10’da başlayan toplantıda, Devlet Personel Kanun Tasarısı ile Bakanlar Kurulu’na ve buradan TBMM’ye sevk edilecek kanun tasarılarının ele alınacağı bildirildi. 
     Bu arada, Devlet Bakanı Nimet Çubukçu, Bayındırlık ve İskan Bakanı Faruk Özak ile Tarım ve Köyişleri Bakanı Mehdi Eker, atanmalarının ardından ilk kez Bakanlar Kurulu toplantısına katılıyor. 
     Milli Savunma Bakanı Vecdi Gönül ve Çalışma ve Sosyal Güvenlik Bakanı Murat Başesgioğlu ise yurt dışında bulunmaları nedeniyle Bakanlar Kurulu’na katılamıyor. 
     Öte yandan, Başbakanlık Sözcülüğü ve Başdanışmanlığı görevlerine atanan Akif Beki de bugün resmi olarak görevine başladı. 
     Başbakan Erdoğan ile Beki Başbakanlık’a, Erdoğan’ın makam aracında geldi. 
     Akif Beki, Başbakan Erdoğan ve Başbakanlık Ofisi’ni ilgilendiren konularda, sözcülük görevini yapacak, aynı zamanda Erdoğan’a medya ile iletişimde başdanışmanlık görevini üstlenecek. 
     
</TEXT>
</DOC>
