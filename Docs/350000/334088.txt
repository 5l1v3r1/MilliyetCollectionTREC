<DOC>
<DOCNO> 334088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/17/guncel/gun05.html </URL>
<DATE> 2005/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
'İşhanını yıkıp kilise yapalım' 
</HEADLINE>
<TEXT>


Çanakkale Belediye Başkanı Ülgür Gökhan, İskele Meydanı'na kilise yaptırılması gerektiğini belirtti 

BURAK GEZEN 

Çanakkale Belediye Başkanı Ülgür Gökhan, eski Müftü Cevat Altun'un cami inşa edilmesini önerdiği İskele Meydanı'nda kilise inşa edilmesini istedi. Çanakkaleli Sanayici ve İşadamları Derneğine üyelerine çalışmaları hakkında bilgi veren Gökhan, İskele Meydanı'ndaki Vakıflar İş Hanı'nın yerine kilise yapılması gerektiğini belirterek, "Biraz zor ama yıkarsam iyi olur. Aslında oraya kilise yapmamız lazım. Eskiden kilise vardı" dedi. 

Protestan kilisesiydi 
"Çanakkale'de 3 kilise ve 1 havra vardı" diyen Turizm ve Tanıtma Derneği Başkanı Ahmet Kaşıkçı da şunları kaydetti "Biri Zafer Meydanı'ndaki, Etnografya Müzesi'ne dönüştürülen yerdi. İkincisi İskele Meydanı'ndaki Vakıf İşhanı olan yerdeki Protestan Kilisesi'ydi. Askerlik Şubesi'nin yanında da bir kilise olduğu söyleniyor." 



</TEXT>
</DOC>
