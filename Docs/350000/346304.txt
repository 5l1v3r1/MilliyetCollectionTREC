<DOC>
<DOCNO> 346304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/27/son/sondun22.html </URL>
<DATE> 2005/05/27/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Papadopulos Kıbrıs, Türklerin işgali altında 
</HEADLINE>
<TEXT>

     Güney Kıbrıs Rum yönetimi lideri Tasos Papadopulos, Kıbrıs’ın kuzeyinin Türk "işgali" altında olduğunu iddia ederek, " İşgal bölgelerinden adaya giriş yapmak yasadışı bir eylemdir" dedi. 
     Amerikan Kongre üyelerinin Kıbrıs’a Ercan Havaalanı’ndan giriş yapacakları yönündeki haberleri değerlendiren Papadopulos, Rum hükümetinin geçen ay ABD’ye bu konuda birçok itirazda bulunduğunu söyledi. 
     Papadopulos, "Eğer ABD’de insanlar ’yasadışı’ hareket etmekte ısrarlıysa bunu durdurmak bizim gücümüzün ötesindedir. Kıbrıs’a Rum 
     ’işgal’ bölgelerinden gelmenin ABD yasalarını ihlal etmeyeceğini söyleyenler yanılıyor" ifadesini kullandı. 
     Rum yönetimi sözcüsü Kipros Hrisostomidis de Güney Kıbrıs’a adanın kuzeyinden giriş yapmanın "yasadışı" olduğunu savunarak, "Kıbrıs’a Rum kuzeyden girişte ısrar edenlerin, adada ’Kıbrıs Cumhuriyeti’ dışında bir devletin tanınmamasını öngören BM Güvenlik Konseyi’nin 550 sayılı kararına aykırı hareket etmiş olacağını" iddia etti. 
     Hrisostomidis, Rum hükümetin bu tür ziyaretleri protesto etmek için gerekli her tepkiyi ortaya koyduğunu kaydetti. 
     
</TEXT>
</DOC>
