<DOC>
<DOCNO> 330562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/06/ekonomi/aeko.html </URL>
<DATE> 2005/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖFK'lar da TMSF şemsiyesine girdi 
</HEADLINE>
<TEXT>


Bankacılık kanunu tasarısında bir değişiklik daha yapılarak, Özel Finans Kurumları'nın topladığı fonları sigortalayan Güvence Fonu çıkarıldı. Sigortalama işi TMSF'ye verildi 

Ahmet Erhan Çelik 

K r payı esasına göre çalışan özel finans kurumları ÖFK , Tasarruf Mevduatı Sigorta Fonu TMSF şemsiyesi altına alınıyor. Topladıkları katılım fonlarının sigortasını TMSF yapacak. ÖFK'ların fonlarını sigortalayan Güvence Fonu tasfiye edilecek. 
Güvence Fonu'nu kaldıran kritik düzenleme, hükümetin Meclis'e sevk ettiği bankacılık kanun tasarısının geçici 19'uncu maddesinde hüküm altına alındı. Bu düzenlemeye göre, Güvence Fonu bir ay içinde TMSF'ye devredilecek, ÖFK mudileri mevduat bankalarının mudileriyle aynı havuzda biraraya gelecek. ÖFK'lar TMSF'ye devredildiğinde mudi alacakları ortak sigorta prim havuzundan karşılanacak. 
Başbakan Erdoğan hariç bütün bakanların imzaladığı ilk tasarıda, Güven Fonu'nun oluşumunu düzenleyen hükümler son tasarıda metinden çıkarıldı. Tasarıya eklenen yeni hükümlerle de TMSF'ye birden fazla varlık yönetim şirketi kurma, ortak olma imk nı tanındı. Bu şirketler TMSF kontrolünde olsun ya da olmasın, bütün mali kuruluşların alacaklarının takibi ve tahsilini yapacak. 

Beş ÖFK'nın aktif büyüklüğü 7.3 katrilyon Türkiye'de toplam beş Özel Finans Kurumu ÖFK var Bunlar, Al Baraka Türk, Kuveyt Türk, Family Finans, Anadolu ve Aysa Finans. Bu beş ÖFK'nın şube sayısı 225, personel sayısı ise 4 bin 789Toplam aktif büyüklükleri, 2004 yılı sonu itibariyle 7.3 katrilyon lira.2004 sonu net k rları 114.8 trilyon lira oldu.2003 yılı itibariyle bankacılık sektörü ve ÖFK bilanço toplamı içerisindeki payları yüzde 2.33 düzeyinde. 

Çukurova'yı sordular Yapı Kredi Bankası'nın YKB satış süreci üç yıllık yeni stand - by'ın kritik konusu haline geldi. 'Rakamları güncellemek için geldiler' denilen IMF heyetinin, TMSF ile yaptığı görüşmede, 'Ekonomide sistemik risk' yaratabileceği belirtilen YKB satışıyla ilgili detaylar ele alındı. Heyetin TMSF Başkanı Ertürk ile görüşmesinde, bu nedenle bir bankacılık uzmanı da yer aldı. 
Edinilen bilgilere göre IMF heyeti, YKB'nin satış sürecinin uzaması ya da satışının gerçekleşmemesi durumunda bankaya yönelik spekülatif hareketler oluşup oluşmayacağı yönünde sorular sordu. Lorenzo Giorgianni'nin 'dinlemeyi' tercih ettiği, görüşme boyunca, "YKB'nin sıhhatini korumasıyla" ilgili muhtemel gelişmeleri ele alındı. 

Programın çatısı değişebilir 
Turkcell'in TeliaSonera'ya satış sürecini de değerlendiren IMF'nin, "YKB ve Turkcell'den gelecek paranın yeni stand by'daki makro büyüklük ve projeksiyonları etkileyeceği" mesajları verdiği kaydedildi. Turkcell'in satışı halinde Hazine'ye 2.1 milyar dolarlık kaynak gireceğine dikkat çeken IMF, Çukurova'nın YKB ve Turkcell'deki alıcılarla ilişkileri ile TMSF'nin elindeki şirketlerin satışını kolaylaştıran yasanın veto gerekçeleri konularında sorular yöneltti. 

'TOKİ'nin parası Al Baraka'da mı ' CHP Genel Başkanı Deniz Baykal dün CHP grubunda yaptığı konuşmada Toplu Konut İdaresi'nin TOKİ parasının bir özel finans kuruluşuna yatırıldığını söyledi. Hükümetten bu konuda açıklama isyeten Baykal, "Bu hangi kuruluştur Maliye Bakanı siyasete girmeden önce hangi özel finans kurumlarında görev yapmıştır " diye sordu. 
TOKİ Başkan Vekili Erdoğan Bayraktar da yaptığı açıklamada Baykal'ın ifadelerinin gerçeği yansıtmadığını, hasılat paylaşımı yöntemi ile yapılan işlerde müteahhitlerin parasını özel finans kurumlarına yatırmış olabileceklerini belirterek, "O para bizim paramız değil. Müteahhitlere 'paranızı oraya yatırmayız' diyemeyiz" dedi. 


</TEXT>
</DOC>
