<DOC>
<DOCNO> 333000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/13/son/sonspo03.html </URL>
<DATE> 2005/04/13/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Devler Ligi'nin en güzel gol sıralamasında Tuncay da yer aldı... 
</HEADLINE>
<TEXT>

     Devler Ligi'nin tarihinde atılan en güzel 57 gol sıralamasında Manchester'a attığı golle Tuncay Şanlı da yer aldı. 
     
     Mazzola ilk sırada 

     Fenerbahçe’nin genç yıldızı Tuncay’a büyük onur. Şampiyonlar Ligi’nin resmi dergisi Champions, eski adıyla Şampiyon Kulüpler Kupası Kupa 1 olan Devler Ligi tarihinde şimdiye dek atılan en güzel 57 golü belirledi. İşte o, 57 güzel golün içinde Tuncay’ın Manchester United ile Şükrü Saracoğlu’nda oynanan karşılaşmada attığı nefis yarım vole golü de yer aldı. Değerlendirmede ilk sıra bir zamanların unutulmaz İtalyan yıldızı Mazzola’ya verildi. 
     
     Kimler var kimler 

     Dergide, listeye 57. olarak giren Tuncay’ın, ilk maçta şov yapan Rooney’e hat - trick ile yanıt verdiği belirtildi. Mazzola’nın ardından Zidane’nin 2002’de Bayer Leverkusen ağlarına bıraktığı gol ikinci sırayı aldı. Üçüncü ise, 1966’da Partizan’a attığı golle Amancio oldu. 57 kişilik listede, Gullit, Del Piero, Ronaldinho, Di Stefano, Raul, Romario, Eusebio, Makaay, Puskas, Figo, Nedved, Bergkamp, Beckham, Giggs, Nistelroy gibi isimler bulunuyor. 

     
</TEXT>
</DOC>
