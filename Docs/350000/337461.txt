<DOC>
<DOCNO> 337461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/son/sonspo37.html </URL>
<DATE> 2005/04/27/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Gençlerbirliği'nde şanssızlık.. Kaptan Ümit'in dirseğinde kırık var... 
</HEADLINE>
<TEXT>

     Gençlerbirliği Kaptanı Ümit Bozkurt'un dirseğinde kırık tespit edildi. 
     Kayserispor maçının son dakikasında rakibi ile girdiği mücadelede, kolunun üstüne düşen kaptan Ümit'in dirseğinde kırık olduğu belirlendi. 
     Kolu alçıya alınan Ümit Bozkurt, Akçaabat Sebatspor maçında forma giyemeyecek. Kulüp doktoru Savaş Kudaş, Ümit'in sakatlığının fazla ciddi olmadığını belirterek, ''Ümit şans eseri ufak bir kırıkla atlatmış. Bu durumlarda daha ağır sakatlıklar oluyor. Bir hafta boyunca Ümit'in kolu alçıda kalacak. Gelecek haftaki maça yetiştirmeye çalışacağız'' dedi. 
     Bu arada, Gençlerbirliği hafta sonu Akçaabat Sebatspor ile deplasmanda yapacağı karşılaşmanın hazırlıklarını antrenör Hayati Palancı yönetiminde sürdürdü. Avrupa'da futbolcu arayan teknik direktör Ziya Doğan'ın bulunmadığı antrenmanda futbolcuların hayli hırslı ve neşeli olduğu gözlendi. 
     
</TEXT>
</DOC>
