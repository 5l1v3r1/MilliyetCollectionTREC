<DOC>
<DOCNO> 338245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/son/sontur46.html </URL>
<DATE> 2005/04/29/ </DATE>
<TIME> 18.50 </TIME>
<AUTHOR>  </AUTHOR>
<HEADLINE>
Adana ASKİ şubesine soygun girişimi... 
</HEADLINE>
<TEXT>

     Adana Büyükşehir Belediyesi'ne bağlı ASKİ Genel Müdürlüğü PTT Evleri Mahallesi Şubesi'ne soygun amacıyla gelen maskeli iki kişi, parayı vermemekte direnen veznedarı tabancayla vurarak, yaraladı. 
     Emniyet Müdürlüğü yetkililerinden alınan bilgiye göre, ASKİ PTT Evleri Mahallesi Şubesi'ne veznenin kapanış saatinde gelen maskeli 2 kişi, gün boyu vezneye yatırılan paraları görevli Ahmet Çubuk'u 42 tabancayla tehdit ederek almak istedi. 
     Direnen Ahmet Çubuk'u tabancayla ateş ederek, omzundan yaralayan zanlılar, parayı alamayacaklarını anlayınca olay yerinden kaçtılar. 
     Yüreğir Başkent Hastanesi'nde tedavi altına alınan veznedar Çubuk'un hayati tehlikesinin olmadığı ve soruşturmanın sürdüğü bildirildi. 
     
</TEXT>
</DOC>
