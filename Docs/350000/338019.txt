<DOC>
<DOCNO> 338019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/yazar/cemal.html </URL>
<DATE> 2005/04/29/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Erdoğan neye kararlı 
</HEADLINE>
<TEXT>

ANKARA 

Milliyet yönetici ve yazarları olarak dün Başbakan Erdoğan'la iki buçuk saat birlikte olduk. Başbakanlık Konutu'nda sabah kahvaltısıyla başlayan görüşme sırasında Erdoğan, iki konuda kesin kararlı olduğunu belirtti 
Avrupa Birliği projesi... 
IMF programı... 
Birbiriyle iç içe olan, Türkiye'nin yakın geleceği ve özellikle ekonomisiyle hayati öneme sahip bu iki konuda da olumlu açıklamalar yaptı Erdoğan. 
AB ile ilgili olarak hükümetinin siyasal kararlılığının sürdüğünü, projeye sahip çıkmaya devam edecekleri konusunda hiçbir kuşkunun olmaması gerektiğini son derece açık bir dille söyledi. 
Şöyle dedi 
"Rehavet ve yorgunluk da söz konusu değil." 
Başbakan Erdoğan ayrıca, 3 Ekim'de AB ile üyelik müzakerelerinin başlayacağı konusunda herhangi bir şüphe beslemiyor. "M ni yoktur " dedi kısaca. 
Şimdilik topun AB tarafında olduğunu, 'ek protokol'ün en geç haziran ayında imzalanacağını, bunun Güney Kıbrıs'ı resmen tanıma anlamını taşımayacağını da sözlerine ekledi. 
IMF programına gelince... 
Erdoğan, ekonomide yapısal değişim alanında da kararlılık açısından herhangi bir değişiklik olmadığını belirtti. IMF ile 'niyet mektubu'nun imzalandığını, IMF yönetiminin 11 Mayıs'ta yeni anlaşmayı onaylamasının beklendiğini söyledi. 
Kendisine şu soruyu sordum 
"Bir kaymakam bu yakınlarda bir kitabın toplatılması ve imha edilmesi için talimat verdi. Bunu demokrasinin neresine koyuyorsunuz " 
Erdoğan'ın yanıtı şöyle geldi 
"Bunu uygun bulmuyorum demokrasi açısından..." 
Bir başka soru, Genelkurmay Başkanı Orgeneral Özkök'ün son açıklamaları ve demokrasi bağlamında soruldu Başbakan'a. Bu soruyu son derece dikkatli bir dille yanıtlamaya çalıştı. Ama bazı sözleri, jest ve dokundurmalarıyla Özkök Paşa'nın bu çıkışını da demokrasi penceresinden uygun bulmadığını, ama bu konuda fazla konuşmak istemediğini belli etti. 
Ermeni meselesine gelince... 
Başbakan Erdoğan, tarihi tarihçilere bırakalım derken, bu süreçle Türkiye-Ermenistan ilişkilerinin normalleştirilmesi arasında ille de bir Çin Seddi olmadığını belirtti. 
Bu ikinci sürecin başlayabilmesi için Ermenistan'ın bazı iyi niyet adımları atması gerektiğine değindi. "Mesela Türkiye iyi niyetini gösterdi, Ermenistan'a hava ulaşımını açtı" dedi. 
Ermenistan ne yapabilirdi 
Bunların başında, Erdoğan'a göre, örneğin Ermenistan'ın başka ülkelerin parlamentolarından soykırım kararları geçirmekten artık vazgeçmesi geliyor. İkinci olarak işgal altındaki Azerbaycan topraklarından çıkılacağına dair sinyaller... 
Şunu da ekledi Erdoğan 
"Biz açıyoruz arşivlerimizi. Ermenistan da eğer samimiyse yapsın aynı şeyi." 
Demokrasi konusunda sohbet ederken, kedi olayı ile ilgili olarak kendi tutumunu sonuna kadar savundu. Lideri ve makamı korumak gibi bir kavram geliştirdiği dikkatimi çekti. 
Şöyle dedi 
"Özgürlükler konusunda bizim dönemimizdeki kadar hiçbir dönemde gelişme sağlanmadı. Ama bu demek değildir ki, ben kişilik haklarımı korumayacağım. Bu da olmaz." 
17 Aralık ve düş kırıklığı 
Şöyle dedi 
"17 Aralık'ta içimden bir tel koptu." 
Erdoğan, AB'ye ilişkin siyasal kararlılıklarının devam ettiğini vurgularken, bu noktanın da altını çizdi. Haklıydı. Özellikle gerek Kıbrıs, gerekse 3 Ekim olarak saptanan müzakere tarihi konularında AB tarafının Brüksel'de benimsediği katı çizginin eleştirilmesi yerinde bir tavır... 
AB'nin uzun bir yolculuk olduğuna işaret ederken de İngiltere örneğini verdi. "Fransa'nın iki kez veto ettiği İngiltere'nin üyelik yolculuğu tam 11,5 yıl sürdü" diye konuştu. 
AB'ye yönelik bir eleştirisi daha vardı Erdoğan'ın. Bu da Güneydoğu ile ilgiliydi. "Kasıtlı olarak milliyetçi cereyanın tahrik edilmesi'nden söz etti. Bundan dolayı da "Öbür milliyetçilik tahrik oluyor" dedi. 
Güneydoğu'nun geleceğiyle ilgili olarak şunları sözlerine ekledi 
"Ekonomik gelişmeyle, işsizliğin azalmasıyla, sağlık ve eğitim hizmetlerinin yaygınlaşmasıyla terör zayıflar, tutunamaz." 
Türkiye'nin gündemi ne olmalı Milliyet'le sohbetinde bu konuya birkaç kez değişik biçimde değindi. Bir seferinde şöyle dedi 
"Basit, gereksiz şeyleri ülke gündeminde tutmak doğru değil. Türkiye'nin gündemini alakasız, ilgisiz alanlara çekmeyelim. Bakın borsa 28 binlere yükselmişti. 24 bine indi." 
Erdoğan'la iki buçuk saatlik görüşmenin özeti böyleydi. 
Neyi mi önemsedim 
AB projesi ve IMF ile ekonomik program konularındaki siyasal kararlılığın Erdoğan tarafından açıklıkla belirtilmiş olmasını... 



</TEXT>
</DOC>
