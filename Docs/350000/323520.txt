<DOC>
<DOCNO> 323520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/14/ekonomi/aeko.html </URL>
<DATE> 2005/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Yafes Öztürk'ün dört eşini çuval dolusu parayla ikna etti 
</HEADLINE>
<TEXT>


Yafes Öztürk'ün dört eşine miras kalan Ataköy C Motelleri'nin işletmesini Hilton Konya'nın da sahibi Maser Holding aldı. Kavgalı mirasçıları ikna etmek 2.5 yıl sürdü 

Şule Yücebıyık 

1993 yılında geçirdiği trafik kazasında yaşamını yitiren işadamı Yafes Öztürk'ün biri resmi, üçü imam nik hlı dört eşine miras kalan Ataköy C Motelleri'nin işletmesini, Konyalı işadamı Ahmet Hamdi Sert'in sahibi olduğu Maser Holding devraldı. 
Yafes Öztürk'ün ölümünden hemen sonra, resmi nik hlı tek eşi Muteber Öztürk ve imam nik hlı diğer eşleri sanatçı Hülya Sözer, Sema Tek ve Gül Otkan arasında başlayan ve yıllarca süren miras davaları sonucu Öztürk'ün ardında bıraktığı trilyonluk servet, dört eş arasında eşit olarak paylaştırılmıştı. 

Kaderine terk edilmişti 
Mirasın en önemli kısmını Ataköy C Motelleri olarak bilinen ve İstanbul'un paha biçilmez arazilerinden biri olan turizm kompleksi oluşturuyordu. 
300 dönüm büyüklüğündeki tesis, yerli ve yabancı grupların birbirinden cazip tekliflerine rağmen, mirasçıların bir türlü fikir birliğine varamaması nedeniyle değerlendirilemeyip, kaderine terk edilmişti. Ta ki, işadamı Ahmet Hamdi Sert ortaya çıkana kadar. 
Türkiye'nin en büyük tekstil üreticilerinden biri olan Maser Holding'in Yönetim Kurulu Başkan Yardımcısı Ahmet Hamdi Sert, grubun turizmde büyüme kararı almasının ardından Ataköy C Motelleri'nin peşine düştü. 
Ancak Sert'i zorlu bir maraton bekliyordu. İlk teklif, 2002'de yapıldı. Yafes Öztürk'ün mirasçıları, hiçbir koşulda bir araya gelmeye yanaşmıyordu. Sert, süreci şöyle anlatıyor 'İlk aşamada görüşme tekliflerimiz bile kabul edilmiyordu. Kişiler birbirlerine karşı güvensizdi. Olumsuz duygular besliyorlardı. Ağabeyim Mustafa Sert'le bu işin peşinde bizzat koştuk. Ne avukatlarımız ne de başkasını aracı tayin etmedik, işi gücü bırakıp 2.5 yıl uğraştık." 
Mustafa ve Ahmet Hamdi Sert'in binbir güçlükle ikna ettikleri mirasçılar geçtiğimiz ay bir araya gelip, tesisin işletme hakkını 49 yıllığına Maser Holding'e devreden sözleşmeyi imzaladılar. 

350 milyon dolarlık yatırım yapacak Maser Holding, Ataköy C Motelleri'ni, 350 milyon dolarlık yatırımla, Türkiye'nin en iddialı turizm merkezi haline getirmeye hazırlanıyor. Ahmet Hamdi Sert, Turizm Bakanlığı'dan onay bekleyen projeye, temmuz ayında başlayacaklarını söylüyor. 
Tesisin yıkılacağını belirten Sert, projeyi şöyle anlattı "Hilton'la anlaştık. Ortaklaşa 500 - 600 yatak kapasiteli otel yapacağız. Türkiye'nin en büyük kongre merkezi ve marinası da bu proje kapsamında inşa edilecek. Hipermarket ve çok katlı bir alışveriş merkezi kuracağız. Avrupa'daki 'department store'larla görüşmelerimiz sürüyor. Sahilde cafe, bar, restoran, disco gibi eğlence mek nları olacak." 

'Hanımların güven sorunu'na şeffaf çözüm Ahmet Sert, Yafes Öztürk'ün mirasçılarını bir araya getirmek için 2.5 yıl uğraştı. Kendi ifadesiyle, en büyük sorun 'hanımların birbirine güvenmemesiydi'. Her biri diğerine 'daha fazla para ödeneceği' endişesi taşıyordu. Kimse biraraya gelip, anlaşmaya yanaşmıyordu. 
"Aslında hepsi çocuklarının geleceğini düşünüyor, zarar eden bir tesisin hisselerini tutmanın doğru olmadığını biliyorlardı" diyen Sert, sonunda "güven bunalımını" aşmanın 'şeffaflıktan' geçtiğine karar vererek ilginç bir yola başvurdu. Dört mirasçıdan hiçbir garanti alınmaksızın, hisselere ödenecek bedelin peşinatı, dördününün de bir araya geldiği bir otelin lobisinde, çuvallarla teslim edildi. Böylelikle mirasçılar, kimsenin kimseden daha fazla para almayacağına kanaat getirip, ikna oldular. 

Hilton'u Konya'ya 24 saatte getirdi Maser Holding Yönetim Kurulu Başkan Yardımcısı Ahmet Hamdi Sert'in, Ataköy C Motelleri'nin işletmesini alabilmek için Öztürk'ün mirasçılarını ikna etmesi tam 2.5 yıl sürdü. Sert, bundan iki yıl önce uluslararası otel zinciri Hilton'u, memleketi Konya'da yatırıma 24 saatte ikna etmişti. 
Görüşmeye gittiklerinde, Hilton yöneticilerinin haritada Konya'nın yerini bulamadıklarını çünkü deniz kıyısında aradıklarını belirten Sert, "Deniz kıyısında olmadığını görünce biraz bozuldular, ama yine de 24 saat sonra 'onay' geldi. Hilton ince eleyen, zor karar veren bir kuruluş. Şirketimize güvendiler' diyor. 

6 bin işçisi var 
Yapımı 15 ayda tamamlanan, 600 yatak kapasiteli Konya Hilton, 84 milyon dolara maloldu. 
Ahmet Hamdi Sert, 1967'de Konya Maarif Koleji'nden mezun olur olmaz, ağabeyi Mustafa Sert ile iş hayatına atıldı. Tekstil sektöründe, kısa sürede yıldızı parlayan Sert kardeşler, Konya'ya sığamayarak yatırımlarını İstanbul ve Bulgaristan'da da sürdürdüler. Avrupalı ve ABD'li ünlü markalar için fason üretim yapan Maser Holding'te yaklaşık 6 bin kişi çalışıyor. Geçtiğimiz yıl 150 milyon doları bulan ihracatıyla Maser Holding, İSO'nun en büyük bin şirketi arasında yer alıyor. 

Kemikleri mezardan çıkarılmıştı Yafes Öztürk'ün resmi nik hlı eşi Muteber Öztürk ile imam nik hlı eşleri arasında yıllarca sürecek olan miras kavgası, cenaze toprağa verilir verilmez başlamıştı. 1993 yılı itibariyle 10 trilyon liralık bir mirastan söz ediliyordu. 
Muteber Öztürk, evlilikten çocuk sahibi olamamıştı. Ama imam nik hlı eşler Hülya Sözer, Sema Tek ve Gül Otkan'ın birer çocukları vardı. Öztürk eşinin kısır olduğunu ispatlamaya çalıştı. Kavga, tam iki yıl sürdü. Sonunda nik hsız eşler, DNA testi yapılmasını talep ettiler. 
Mezarı açılan Öztürk'ün üç çocuğun da babası olduğunun belirlenmesi üzerine de mahkeme mirası dört kadına eşit şekilde pay etti. 


</TEXT>
</DOC>
