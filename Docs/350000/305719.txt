<DOC>
<DOCNO> 305719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/12/son/sondun21.html </URL>
<DATE> 2005/01/12/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Tsunami gecesinde yıldız yağacak... 
</HEADLINE>
<TEXT>

     Aralarında Madonna, Michael Douglas ve George Clooney gibi isimlerin bulunduğu birçok Amerikalı yıldız da Cumartesi NBC televizyon kanalının felaketzedelere yardım toplamak için düzenleyeceği bağış maratonuna teleton katılacak. 
     ''Tsunami Aid'' adı verilecek gecede Stevie Wonder, Lenny Kravitz, Madonna, Sheryl Crow, Diana Ross, Gloria Estefan, Norah Jones, Mary J. Blige, Tom Jones, Brian Wilson ve İngiliz gitarist Eric Clapton da bir konser verecek. 
     İki saat sürmesi planlanan ve Los Angeles, New York ile Londra'dan naklen yayınlanacak geceye Halle Berry, Kevin Spacey, George Clooney, Uma Thurman, Matt Damon, Catherine Zeta-Jones, Michael Douglas, Bruce Willis, Danny DeVito ve Tim Robbins gibi ünlü sinema oyuncularının da katılması bekleniyor. 
     Teleton süresince tüm izleyicilerden telefon ya da internet aracılığıyla bağış yapmaları istenecek. 
     Toplanan para felaketzedelere yardımda kullanılmak üzere Amerikan Kızılhaç örgütüne teslim edilecek. 
     
</TEXT>
</DOC>
