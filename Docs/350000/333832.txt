<DOC>
<DOCNO> 333832 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/15/son/sonyas24.html </URL>
<DATE> 2005/04/15/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Almanya'nın temsilcisi Gracia'nın Eurovision'a katılmaması istendi 
</HEADLINE>
<TEXT>

     Ukrayna'nın başkenti Kiev'de yapılacak Eurovision şarkı yarışmasında Almanya'yı temsil edecek Gracia'nın, hile yaparak ulusal ön elemeleri geçtiği gerekçesiyle yarışmaya katılmaması istenildi. 
     Alman şarkıcı ve besteci Udo Jürgens, Gracia'nın Kiev'de Almanya'yı temsil etmesinin, ülkenin uluslararası imajına zarar vereceğini söyledi. 
     Gracia'nın menajerinin, ön elemeleri geçebilmesi için şarkıcının çok sayıda cd'sini piyasadan satın alarak, cd'lerin çok satıldığı izlenimi yarattığı öne sürülüyor. 
     Almanya'da bu yıl, cd'si en çok satılan sanatçılar yarışmacı seçildi. 
     Suçlamalara rağmen, Almanya'daki yarışmayı düzenleyen ARD televizyonu, Gracia'nın seyircilerin oylarıyla birinci seçildiğini, Eurovision'a katılacağını açıkladı. 
     
</TEXT>
</DOC>
