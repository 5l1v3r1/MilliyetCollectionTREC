<DOC>
<DOCNO> 344350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/20/son/sontur06.html </URL>
<DATE> 2005/05/20/ </DATE>
<TIME> 03.00 </TIME>
<AUTHOR>  </AUTHOR>
<HEADLINE>
Gözleri doymuyor Varlıklılar da ayda 17 YTL yardıma göz dikti 
</HEADLINE>
<TEXT>

     Levent AKPINAR DHA 

      DÜNYA Bankası’nın desteklediği Sosyal Yardımlaşma ve Dayanışma Vakfı’nın SYDV , her ay yoksul öğrenciler için verdiği 17 YTL’lik sosyal riski azaltma yardımından yararlanmak isteyenler arasında varlıklı ailelerin de bulunduğu ortaya çıktı. Erzurum’da yardım almak için başvuran 21 varlıklı aileyi, Onların maddi durumları iyi ama gözleri doymuyor’ diye ihbarda bulunan komşuları yakalattı. 
     Çocukların okul öncesi ve öğrencilik döneminde karşılaşacakları sağlık problemlerinin çözümü için, yoksul ailelere Sosyal Yardımlaşma ve Dayanışma Vakfı’nın her ay verdiği 17 YTL’lik yardımı almak için Erzurum'da yaklaşık 4 bin 500 aile başvurdu. Yapılan inceleme ve denetimlerde, bu ailelerden bin 745’inin durumu uygun bulunarak aylık ödemelerden yararlanmaları sağlandı. Geri kalanıyla ilgili soruşturma sürdürülürken, 21 ailenin maddi durumunun iyi olduğu anlaşıldı ve başvuruları iptal edildi. 
     Sosyal Riski Azaltma Projesi SRAP yetkilileri konuyla ilgili şunları söyledi 
     Yardım almak için başvuran ailelerin evlerinde tek tek inceleme yapıyoruz. Kapısında otomobili bulunan, hayvancılık yapan, marketi olanlar bile yardım almak için başvurda bulunmuşlar. Yaptığımız incelemelerde Ayşe Diliyok'un otomobili, Hediye Elik'in ekmek fırını, Mukaddes Dündar'ın 75 adet büyükbaş hayvanı, Ayşe Türkoğlu'nun ise 14 dönüm sulu tarım alanı ve bir traktörü bulunduğunu tesbit ettik. Durumu iyi olmasına rağmen başvuruda bulunanlardan bazıları hakkında, Onların maddi durumları iyi ama gözleri doymuyor’ diyen komşuları ihbarda bulundu. Yapılan değerlendirme sonunda 21 kişinin başvurusunu iptal ettik.ö 
     
</TEXT>
</DOC>
