<DOC>
<DOCNO> 300376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/23/son/sonyas21.html </URL>
<DATE> 2004/12/23/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
'Maymun'dan Bush 
</HEADLINE>
<TEXT>

     BBC LONDRA 

ABD Başkanı George W. Bush'un maymun fotoğrafları kullanılarak yapılan ve tartışma yaratan portresi, New York'un en işlek yerlerinden Manhattan'daki dev bir bilborda asıldı. 
     Sanatçı Chris Savido tarafından yapılan akrilik tablo 'Bush Monkeys' Bush Maymunları yüzünden geçen hafta bir galeri, sergisini kapatmak zorunda kalmıştı. Ancak bu kez de adını açıklamayan bağışçıların desteğiyle resim, bir ay kalmak üzere Manhattan'daki Hollanda Geçidi'nin girişine asıldı. Her gün ortalama 400 bin sürücünün Bush'un Maymunları'nı görmesi bekleniyor. Tablo ilk bakışta 'Bush'un portresi gibi görünse de, yakından bakılınca resmin maymun kafalarından oluşturulduğu anlaşılıyor. 
     
     'Herkes görsün' 

     Resmin ilk kez sergilendiği galerinin organizatörleri, pek çok kişinin tabloyu daha çok kişiyle buluşturmak için yardım önerisi yaptığını söylüyor. Sanat dergisi Animal'ın tablo için yorumu ise şöyle 
     "Sanatçının iktidardaki başkanlık yönetimiyle ilgili sıkıntılarının her yönüyle akıllıca, medeni ve güzel bir ifadesi. Sorumlu ve etkili politik eleştirinin harika bir örneği." Resim şu anda internetteki açık artırma sitesi e-bay'de satışa sunulmuş durumda. Arttırmanın şimdiye kadar 4 bin dolara ulaştığı belirtildi. 

     
</TEXT>
</DOC>
