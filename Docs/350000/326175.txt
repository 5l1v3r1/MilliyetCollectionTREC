<DOC>
<DOCNO> 326175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/23/son/sondun04.html </URL>
<DATE> 2005/03/23/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Rusya'dan İsrail'e tarihi ziyaret... 
</HEADLINE>
<TEXT>

     Rusya Devlet Başkanı Vladimir Putin, Nisan ayı sonunda İsrail'i ziyaret edecek. 
     Hem SSCB döneminde Sovyet liderlerinin hem de SSCB'nin dağılmasından sonra Rusya Devlet Başkanı'nın İsrail'e bir ziyareti henüz bulunmuyor. 
     Bu nedenle tarihi öneme sahip olan Putin'in ziyareti, 27 Nisan'da başlayacak. 
     İsrailli yetkililerin açıklamalarına göre Putin, Başbakan Ariel Şaron ve diğer yetkililerle görüşecek. Putin'in Filistin topraklarına geçip geçmeyeceğiyle ilgili bir açıklama yapılmadı. 
     SSCB'nin dağılmasından sonra İsrail-Rusya ilişkilerinin giderek yakınlaşmasına karşın, Rusya'nın İran ve Suriye ile ilişkileri İsrail'de rahatsızlığa yol açıyor. 
     2001 yılında göreve gelmesinden sonra Rusya'yı üç kez ziyaret eden, kendisi de Rusya kökenli olan Başbakan Ariel Şaron, bu temasları sırasında Moskova'da, ''Rusya-İran nükleer işbirliğinin durdurulması'' konusunda ısrarcı oldu. 
     İki ülke arasında, Rusya'nın Suriye'ye ''İskender'' füzeleri satmak istemesinden ötürü de bir sorun bulunuyor. 
     
</TEXT>
</DOC>
