<DOC>
<DOCNO> 333831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/15/son/sonyas23.html </URL>
<DATE> 2005/04/15/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Okur ve reklam internete kayıyor 
</HEADLINE>
<TEXT>

     Yapılan bir araştırma gençlerin önemli bir kısmının haber alma ihtiyacını internet yoluyla sağladığını ortaya koydu. 
     Bu durumu fark eden iş dünyası da artık internet üzerinden habercilik yapan kurumlara daha fazla ilan vermeye başladı. 
     İnternet haberciliğindeki bu gelişme dünyanın önemli medya patronlarını da harekete geçirdi. Dünyanın en önemli medya sahiplerinden Rupert Murdoch da internet haberciğinin yazılı basını tehdit ettiğini belirterek, gazete yöneticilerinin önlem almasını istedi. 
     Kamu yararını gözeten Carnegie Corporation adlı vakfın hazırladığı bir rapora göre, 18 ile 34 yaşları arasındaki okurların yüzde 44’ü günlük haber ihtiyacını günde en az bir defa internete girerek karşılıyor. 
     Birçok ülkede yazılı ve görsel medyanın önemli bir kısmını elinde bulunduran News Corporation’ın sahibi Rupert Murdoch, internet haberciliğinin her geçen gün okur ve reklam pastasından daha fazla faydalanmasının tehlikesine işaret etti ve gazetelerin rekabet edebilmek için yeni yollar bulması gerektiğini söyledi. 
     
     Mordoch mesafeli yaklaşmıştı 

     İnternet haberciliği 1990'lı yıllarda başladığında Rupert Murdoch bu teknolojiye mesafeli yaklaşmıştı. Murdoch o yıllarda bu teknolojinin yazılı basında sınırlı oranda kullanılacağını öngörmüş ve bir tehlike olarak görmemişti. 
     ABD Gazete Editörleri Derneği'nin yıllık toplantısında yaptığı konuşmada Murdoch, gidişat aleyhimize işliyor. Eğer bu sektördeki değişimi iyi göremezsek beş altı yıl içerisinde iş işten geçebilirö dedi. 
     İnternet haberciliğindeki gelişmeye oldukça geç tepki verebildiklerini dile getiren Murdoch, oturduk ve gelişmeleri sadece izledikö dedi. 
     Murdoch ancak bugün internet haberciliğinin kendi sektörünü yönlendirdiğinin farkına vardı. Murdoch, hepimizi tehdit eden en önemli şey, artık herkesin bir internet sayfası oluşturarak başkalarının onu ana sayfası yapmasını beklemeye başlaması. Geçmişte insanlar güne kahve ve gazeteyle başlıyordu, ancak gelecekte bu çok farklı olacak. İnsanlar artık güne kahve ve internet sayfalarını tık’layarak başlayacakö dedi. 
     Rupert Murdoch, medya serüvenine Avustralya’da bir ekonomi gazetesiyle başladı. Medyada artık bir dünya devi olan Murdoch’un News Corp. şirketinin merkezi New York’ta bulunuyor. 
     ABD’de yayın yapan haber kanalı Fox televizyonu ve New York Post gazetesi, Murdoch’a ait. Murdoch'un İngiltere ve başka ülkelerde de gazete ve televizyonları bulunuyor. 

     
</TEXT>
</DOC>
