<DOC>
<DOCNO> 330630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/06/yasam/yas03.html </URL>
<DATE> 2005/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kola, soda tansiyonu uçuruyor 
</HEADLINE>
<TEXT>


Antalya'daki kongreden hipertansiyon hastalarına önemli tavsiyeler Günde 2'den fazla kola, 1'den fazla soda içmeyin 

AYŞEGÜL AYDOĞAN İstanbul 

Hipertansiyon, Türkiye'de her 5 kişiden birinde görülüyor. Hipertansiyon ve Ateroskleroz Derneği'nce Antalya'da düzenlenen, 800 uzmanın katıldığı 2. Akdeniz Hipertansiyon ve Ateroskleroz Kongresi'nde de, bu rahatsızlıkla ilgili önemli öneriler geldi. 30 yaşından itibaren herkesin yılda bir kez tansiyonunu ölçtürmesi gerektiğini vurgulayan Avrupa Hipertansiyon Derneği 2. Başkanı Prof. Dr. Serap Erdine, yüksek tansiyon hastalarının dikkat etmesi gereken noktaları şöyle özetledi 

'Kolada aşırı tuz var' 
Tuz kullanımı Tamamen tuzsuz diyet geçerliliğini yitirdi. Tuza duyarlı olmayanlarda, tuzsuz yemek, tam tersine tansiyonu yükseltebilir. Sarmısak Sarmısak hapları, sarmısağın kendisi kadar etkili değil. Sarmısak, kan basıncını düşürüyor.Soda Sodada çok fazla tuz var. Günde 1 tane tüketilebilir.Tansiyonu düşüren gıdalar Potasyumdan zengin gıdaların kan basıncını düşürücü etkisi var. Potasyum, başta patates ve muz olmak üzere, tüm sebze ve meyvelerde mevcut.Kolalı içecekler Kolada aşırı tuz var. İçindeki meyankökü likoris , dirençli hipertansiyona yol açıyor. Günde en fazla 1 - 2 adet tüketilebilir. 

Grip ilaçlarına dikkat 
Alkol Alkol, sigara ve kokain hipertansiyonu artırır. Ancak günde 2 kadehe kadar alkolün, kan basıncını düşürücü olumlu etkisi var.Egzersiz Haftada 2 - 3 gün yaklaşık 20 dakika, yüzme, yürüyüş, bisiklet ya da tenis öneriyoruz. Ağırlık kaldırma, halter veya step gibi ağır sporlar kesinlikle yapılmamalı. Sakıncalı ilaçlar Non steroid anti inflamatuarlar diye bilinen ağrı kesici ilaçlar doktor kontrolünde alınmalı. Efedrin içeren grip ilaçları da kullanılmamalı.Dilaltı hapları Hasta dilaltı haplarını kesinlikle kendi kendine almamalı. 





</TEXT>
</DOC>
