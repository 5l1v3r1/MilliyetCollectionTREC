<DOC>
<DOCNO> 349218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/06/guncel/gun03.html </URL>
<DATE> 2005/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Hatalı müze elde kaldı 
</HEADLINE>
<TEXT>


Depolardaki eserlerinin sergilenmesi için inşa edilen Antalya Arkeoloji Müzesi ek binası, hatalı yapıldığından açılamıyor 

ÖMER ERBİL İstanbul 

Antalya Arkeoloji Müzesi'nin 2002'de inşaatı bitirilen ek binası, hatalı yapıldığından h l açılamadı. Depolarda bulunan on binlerce eserin sergilenemesi nedeniyle 5.5 milyon YTL harcanarak yapılan, 2 bin eser sergilenmesi planlanan binaya depolama amaçlı olarak bile eser konulamadı. Kültür ve Turizm Bakanlığı'nın hazırladığı raporlarda, yağmur yağdığında ek binanın çatısından akıntılar olduğuna, yangın tehlikesi de bulunduğuna dikkat çekildi. Bakanlık geçmişe yönelik soruşturma başlattı. 
Antalya Arkeoloji Müzesi'nde bulunan 53 bin eserden sadece 6 bin 500'ü sergilenebiliyordu. Bunun üzerine 2001 yılında dönemin Kültür Bakanı İstemihan Talay tarafından temeli atılan müze ek inşaatı süratle bitirildi. 
2002 yılında kesin kabulü yapılıp inşaatı tamamlanan müze o tarihten beri bir türlü açılamadı. Çünkü her yağmurda müzeyi su bastı. Bodrumlar sular altında kaldı. Bir türlü eser teşhiri yapılamayan müzenin açılabilmesi için en az 1 milyon YTL'ye ihtiyaç olduğu bildirildi. 

Ucuz malzeme 
Uzmanlara göre, 2 milyon YTL'ye çok rahat bitmesi gereken inşaat 5.5 milyon YTL'ye mal oldu. Ucuz malzeme ve ucuz işçilikle devletin parası çarçur edildi. Bakanlık müfettişleri bu konu üzerinde çalışmalara başladı. 

Elmalı Sikkeleri de bu müzeyi bekliyor 

Türkiye'nin geri almayı başardığı ünlü Elmalı Sikkeleri de, birçok önemli eserle birlikte bu binada sergilenecekti. 1984'te Antalya'nın Elmalı ilçesinde yapılan kaçak kazılarda 1900 adet sikke bulundu. Ele geçirilen 'Yüzyılın Definesi'ydi. Define, bölgedeki tüm devletlerin paralarının yanı sıra Yunanların Persleri yendiği savaş anısına basılan paraları içeriyordu. 


</TEXT>
</DOC>
