<DOC>
<DOCNO> 309900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/27/son/soneko39.html </URL>
<DATE> 2005/01/27/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Emisyon hacmi 2.5 milyar YTL geriledi... 
</HEADLINE>
<TEXT>

     Dolaşımdaki kağıt para miktarını gösteren emisyon hacmi, bir haftada 2 milyar 564.3 milyon Yeni Türk Lirası YTL azalarak, dün itibarıyla yaklaşık 14 milyar 652 milyon YTL'ye indi. 
     Merkez Bankası'nın haftalık verilerine göre, emisyon hacmi 19 Ocak'ta 17 milyar 216.2 milyon YTL idi. 
     
     DÖVİZ REZERVLERİ AZALDI 
     Merkez Bankası'nın döviz rezervleri ise 14-19 Ocak 2005 tarihleri arasında 388 milyon dolar azaldı. 
     Bankanın döviz rezervleri 14 Ocak'ta 34 milyar 228 milyon dolar iken, 19 Ocak'ta 33 milyar 840 milyon dolara indi. 
     Bankalar ve özel finans kurumlarının ÖFK toplam döviz rezervleri, 221 milyon dolar artarak 7 Ocak itibariyle 21 milyar 329 milyon dolara çıktı. Bankalar ve ÖFK'ların toplam döviz rezervi 31 Aralık'ta 21 milyar 108 milyon dolar idi. 
     Türkiye'nin ''uluslararası rezervleri'' ise 31 Aralık 2004- 7 Ocak tarihleri arasında 1 milyar 3 milyon dolar azalarak 58 milyar 749 milyon dolardan, 57 milyar 216 milyon dolara geriledi. 
     
     TÜKETİCİ FİNANSMAN ŞİRKETLERİNİN KREDİ HACMİ 
     Tüketici finansman şirketlerinin kredi hacmi, bir haftada 7.5 milyon YTL azalarak, 19 Ocak itibarıyla 1 milyar 332.3 milyon YTL oldu. 
     Tüketici finansman şirketlerinin kredi hacmi, 14 Ocak'ta 1 milyar 339.9 milyon YTL düzeyindeydi. 
     Toplam kredinin 880.2 milyon YTL'sı bireysel kredi, 452.1 milyon YTL'sı da kurumsal krediden oluştu. 
     
     REPO İŞLEMLERİ ARTTI 
     Bankaların müşterileriyle yaptığı repo işlemleri, 7-14 Ocak 2005 tarihleri arasında 594.4 milyon YTL azalarak, 14 Ocak itibarıyla 1 milyar 703.9 milyon YTL oldu. Repo işlemleri 7 Ocak'ta 2 milyar 298.3 milyon YTL idi. 
     Mali kuruluşlar arası repo işlemleri de 7 Ocak'ta 6 milyar 788.8 milyon YTL iken, 14 Ocak itibarıyla 156 milyon lira artış ile 6 milyar 944.8 milyon YTL'ye çıktı. 
     
     DIŞ BORÇ ÖDEMELERİ 
     Türkiye, 3-26 Ocak tarihleri arasında toplam 1 milyar 195.4 milyon dolar dış borç ödemesi yaptı. 
     Ödemelerin 700.2 milyon doları Hazine, 23.2 milyon doları Merkez Bankası ve 51.5 milyon doları genel ve katma bütçeli idarelerin dokümantasyon, kitap bedeli, katılma payı, üyelik aidatı gibi ödemeler ile MSB ve savunma sanayii ödemeleri gibi kalemlerden oluştu. Aynı dönemde, IMF'ye 420.6 milyon dolar ödeme yapıldı. 
     
     DÖVİZ MEVDUAT HESAPLARI 
     Bankalardaki toplam döviz mevduat hesapları, 14 Ocak itibarıyla 79 milyar 293 milyon dolar oldu. 
     Toplam döviz mevduat hesapları 7 Ocak'da 78 milyar 989 milyon dolar iken, 304 milyon dolar artarak 14 Ocak itibarıyla 79 milyar 293 milyon dolara çıktı. 
     Döviz tevdiat hesapları toplamı ise 14 Ocak'ta 61 milyar 217 milyon dolara, yurt içi döviz tevdiat hesapları toplamı 58 milyar 294 milyon dolara, yurt dışı döviz tevdiat hesapları da 2 milyar 923 milyon dolara yükseldi. 
     
</TEXT>
</DOC>
