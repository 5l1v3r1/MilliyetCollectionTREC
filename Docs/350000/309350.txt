<DOC>
<DOCNO> 309350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/26/astro/index.html </URL>
<DATE> 2005/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İyimseriz 
</HEADLINE>
<TEXT>


Bugün fırsatlara çok daha açık ve iyimser bir gün olabilir. Yeni projeler ve ileriye ait görüşler olumlu karşılanacak. Sosyal alanda, yaratıcı konularda ve aşk hayatında pozitif titreşimler var.Koç'lar sevgiye dayalı konularda coşkulu ve iyimser olacaklar. Bu olumlu enerji onları mutlu kılıyor. Yaratıcı alanda hayal gücünü kullanabilirler. Boğa'lar için aynı anda pek çok iş yapmak söz konusu fakat planlı olmaları halinde başarılı olabilecekler. İnattan kaçınmalılar. İkizler hareket, iletişim ve toplantılar açısından yoğun olabilecekler. Duygusal alanda kafa karışıklığı onlar için zorlayıcı şartları öne çıkarabilir. Yengeç'ler maddi konularda aşırı harcamalardan kaçınmalılar. Kendi birikimlerini doğru değerlendirmeleri için fırsatlar çıkabilecek. Orijinal fikirlerini kazançlarını artırmak için kullanabilirler. Aslan'lar öne çıkabilecekleri bir günde olacaklar. Yeni konulara uyum sağlamak onları heveslendiriyor. Bu arada önemli başlangıçlar söz konusu. Başak'lar sakin olmaya çalışmalılar. Göz ardı ettikleri konular yüzünden huzursuzluk yaşanabilir. Terazi'ler bugün farklı görüşlere karşı toleranslı olmaya çalışmalılar. Arkadaşlarla beraberlikler ve sosyal çevredeki hareketlilikten ise hoşnutlar. Akrep'ler tamamlanması gereken konularla ilgilenecekler. Bugün iş hayatında önlemci olmaya çalışırken, kendilerini öne çıkarabilecek gelişmeleri değerlendirmeliler. Yay'lar bugün de pozitif olacaklar. Duygularını rahat ortaya koymaları onları mutlu ediyor. Oğlak'lar ortaklaşa girişimlerde temkinli hareket etmeli. Duygusal alanda ifade edilmeyen şeyler var. Bu arada eşin parasal durumuna ait gelişmeler de bulunuyor. Kova'lar için ilişkiler ve ortaklaşa projelerde yenilikler yapabilecekleri bir gün, ancak gerçekçi düşünmeleri gereken ortaklaşa girişimlerde dikkatli olmalılar. Balık'lar kendilerine çekidüzen vermeli ve özenli olmalılar. İş ortamında sorunlar yaşamaları olası. 


</TEXT>
</DOC>
