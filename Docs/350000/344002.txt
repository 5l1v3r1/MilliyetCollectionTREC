<DOC>
<DOCNO> 344002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/19/son/sonspo05.html </URL>
<DATE> 2005/05/19/ </DATE>
<TIME> 08.55 </TIME>
<AUTHOR>  </AUTHOR>
<HEADLINE>
Luce Song'un peşinde 
</HEADLINE>
<TEXT>

     Shakhtar Donetsk, Rigobert Song'a Galatasaray'dan aldığı ücretin iki katını teklif etti. Durumdan haberdar olan yönetim harekete geçti 
     
     Yıllık 1.5 milyon Euro 
     Galatasaray ve Beşiktaş’ı şampiyon yaptıktan sonra Ukrayna’nın Shakhtar Donetsk takımının başına geçen Mircea Lucescu, Cim Bom’un Kamerunlu savunmacısı Rigobert Song’un peşine düştü. Rumen hocanın isteği üzerine harekete geçen Ukraynalılar, Kamerunlu futbolcuya Galatasaray’dan aldığı yıllık ücretin iki katı olan 1.5 milyon Euro’luk bir teklif yaptı. Luce’nin önümüzdeki sezon mutlaka kadrosunda olmasını istediği Song’un da bu cazip teklife sıcak baktığı ifade edildi. 
     
     Sözleşmesi yenilenebilir 
     Tekliften teknik direktör Gheorghe Hagi ve yöneticilerin de haberdar olduğu öğrenildi. Ancak Song’un performansından fazlasıyla memnun olan Cim Bom cephesi, Kamerunlu’yu elden kaçırmamak için hemen harekete geçti. Sözleşmesinde, belli bir ücreti getirmesi halinde serbest kalacağı yazan Kamerunlu savunmacının 2 1 yıllık sözleşmesinin yenilenmesi gündemde. Yönetimin sezon biter bitmez Song’la yeni bir anlaşma yapacağı öğrenildi. 
     
</TEXT>
</DOC>
