<DOC>
<DOCNO> 306018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/13/yasam/yas02.html </URL>
<DATE> 2005/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Türklere özgü 7 çeşit evlilik 
</HEADLINE>
<TEXT>


81 ilde 453 kadınla yapılan görüşmeler sonucu, Türkiye'de gelenek göreneklere göre 7 çeşit evlilik yapılıyor. Hazırlanan rapor, BM toplantısında da görüşülecek 

ANKARA Milliyet 

KADINLARA Karşı Her Türlü Ayrımcılığın Önlenmesi Uluslararası Sözleşmesi CEDAW Türkiye Komitesi'ne göre, Türkiye'de 7 çeşit evlilik yapılıyor. 453 kadınla yapılan görüşmeler sonucu hazırlanan 'Gölge Raporu' adlı rapor, BM Merkezi'nde 20 Ocak'taki özel oturumda da görüşülecek. Gelenek ve törelere göre olağan karşılanan 7 çeşit evlilik de şöyle sıralandı 
BERDEL İki ailenin anlaşmasıyla, ailelere mensup iki kadınla erkeğin bir tür ikiz evlilik yapmalarını sağlayan değişme. BEŞİK KERTMESİ 2 aile arasında yeni doğmuş kız ve erkek çocukların büyüdüklerinde gerçekleştirilmek üzere sözde evlendirilmeleri. BAŞLIK PARALI EVLİLİK Evlenmenin, kadının babasının erkek tarafından belirli miktarda para alması sonucu gerçekleşmesi.KAN BEDELLİ EVLİLİK Kan davasının sona erdirilmesi için öldürülme sırası kendinde olan aileden bir kızın diğer aileye verilmesi. KUMA EVLİLİĞİ Kadının bir veya birkaç kadın ile evli bir erkekle evlendirilmesi. KAYIN EVLİLİĞİ Kocası ölen kadının aile meclisi kararı ile kocanın erkek kardeşlerinden biriyle evlendirilmesi. AKRABA EVLİLİĞİ Kadının 1. derece akraba çocukları ile evlendirilmesi. 




</TEXT>
</DOC>
