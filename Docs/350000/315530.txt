<DOC>
<DOCNO> 315530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/15/son/sontur36.html </URL>
<DATE> 2005/02/15/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Roche operasyonunda 7 kişi daha serbest kaldı... 
</HEADLINE>
<TEXT>

     SSK'ya fahiş fiyatla ilaç satıldığı gerekçesiyle başlatılan Roche operasyonunda gözaltına alınan 16 kişinin 7'si, Ağır Ceza Mahkemesi'ne çıkarıldı. Bu kişiler savcılıkça serbest bırakılırken 9 kişinin sorgusu sürüyor. 
     Mahkemeye çıkarılanlardan SSK'da görevli Celal Güler, Azmi Aslan, Akif Feyizoğlu, Tevfik Tulu Reisoğlu, Ümit Ceylan, Belgin Boydak ve Zehra İnci Koyuncu, sağlık kontrollerinin ardından savcıya ifade verdi. Savcı, yedi bürokratı serbest bıraktı. 
     Poliste sorguları süren dokuz kişi ise, Roche ilaç firmasının üst düzey yöneticileri ile Başer ecza deposunun sorumluları. 
     
     Diğer firmalar da operasyon kapsamına alınabilir 

     Roche firmasının SSK'ya pahalı ilaç sattığına ilişkin bilgi ve belgelerin basına yansımasında da bu olay etkili olmuştu. Beş ay önce de, yine organize suçlar şubesi, Roche firmasının 4’üncü Levent'teki binasına operasyon düzenlemişti. Şimdi, Roche firmasına düzenlenen operasyonun genişletilerek çeşitli firmalara kaydırılabileceği belirtiliyor. 
     
     YÖNEYMEN İÇİN EK SÜRE 

     Sosyal Sigortalar Kurumu'na SSK fahiş fiyatla ilaç alımına ilişkin yürütülen soruşturma kapsamında poliste gözaltında tutulan 9 kişi için 2 günlük ek gözetim süresi alındı. 
     İstanbul Cumhuriyet Savcılığı'na başvuran polis, aralarında Roche Müstahzarları Sanayi A.Ş'nin Türkiye Genel Müdürü Faruk Yöneymen'in de bulunduğu 9 kişinin sorgu ve diğer işlemlerinin tamamlanması için ek gözetim izni istedi. 
     Bu istemi yerinde gören savcılık, 9 kişi için 2 günlük ek gözetim süresi verdi. 
     

     
</TEXT>
</DOC>
