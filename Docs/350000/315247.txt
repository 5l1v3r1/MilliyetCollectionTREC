<DOC>
<DOCNO> 315247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/15/guncel/axgun02.html </URL>
<DATE> 2005/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
1 milyon kişinin yeşil kartı iptal 
</HEADLINE>
<TEXT>


Bedava tedavi imk nı için yoksul vatandaşlara verilen yeşil kartı, mal mülk sahipleri de alınca, 1 milyonu aşkın kişinin kartı iptal edildi 

Ümran Avcı - İstanbul 

Sağlık Bakanlığı, hak etmediği halde yeşil kart alan 1 milyonu aşkın kişinin kartını iptal etti. İptal edilenler arasında birden fazla ev ve dükk nı olanlar da var. Ödeme gücü olmayan vatandaşlara tedavi giderlerinin devlet tarafından karşılanması amacıyla 1992'de yeşil kart uygulaması başlatıldı. İlk yıl, 2 milyon 211 bin 341 kişi yeşil kart alırken, bu rakam şimdi 12 milyon 586 bin 963 kişiye ulaştı. Yeşil kartların 2003 yılında yenilenmesiyle kart yolsuzlukları da kendini gösterdi. Kartı mükerrer olan, sosyal güvencesi bulunan, ev, işyeri, otomobili olduğu halde yeşil kart kullanan 1 milyon 25 bin 731 kişinin yeşil kartı iptal edildi. 

'Sorumluluk vatandaşta' 
Sağlık Bakanlığı'nın rakamlarına göre, yeşil kartı en fazla iptal edilen il yüzde 56.71 oranıyla Çorum oldu. Çorum Valisi Hüseyin Poroy, iptallerde haksız kullanımdan çok, işlem hatası gibi nedenler olduğunu söyledi. İstanbul'da ise 2003 ocak ayı itibariyle 19 bin 989 kişinin yeşil kartı elinden alındı. 
Sağlık Bakanlığı Tedavi Hizmetleri Genel Müdür Yardımcısı Ertuğrul Candan, 2005'te yeşil kartlıların gözlük ve diş tedavilerinden de faydalanabileceğini, anlaşmalı eczanelerden ilaç alabileceklerini söyledi. Candan, "Yeşil kartlılar, istediği yerde tedavi olabiliyorlar, ilaçlarını hiç katkı payı ödemeden alabiliyorlar. Bunu muhafaza etmek önemli. Sorumluluk vatandaşa düşüyor" dedi. 

Haksız kullanıma örnekler 

Bağcılar'da 2 daire, 2 dükk nı olan ve yeşil kart taşıyan emekli Ali Öztürk'ün kartı iptal edildi.Babalarına ait 4 daire olan Hamit Aksu ve Rahmi Aksu'nun kartları iptal edildi.Kartal Samandıra'da 5 katlı apartmanı olan bir kişinin kartı iptal edildi. 

</TEXT>
</DOC>
