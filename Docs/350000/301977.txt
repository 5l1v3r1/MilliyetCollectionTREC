<DOC>
<DOCNO> 301977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/29/son/sontur16.html </URL>
<DATE> 2004/12/29/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Sis, bankanın alarmını çalıştırdı 
</HEADLINE>
<TEXT>

     Konya'da bir banka şubesinde alarm çaldığı ihbarı, polisi soygun olabileceği düşüncesiyle harekete geçirdi. Yangın alarmının, yoğun sis nedeniyle çalıştığı anlaşıldı. 
     Edinilen bilgiye göre, Alternatif Bank Konya Şubesi'nde, sabah erken saatlerde alarm çalmaya başladı. Çevrede yaşayanların ihbarı üzerine hareket geçen polis, banka soygunu olabileceğini düşünerek çevrede geniş güvenlik önlemi aldı. 
     Olay yerine çağrılan banka şubesi yetkilileri, yaptıkları inceleme sonunda yangın alarmının çaldığını belirledi. Sistemin, yoğun sis ve hava kirliliğini yangın dumanı olarak algıladığı için harekete geçtiğini bildirildi. 
     Konya Çevre ve Orman Müdürlüğü yetkilileri ise sisin, bulutların hava hareketi nedeniyle yeryüzüne çökmesiyle oluştuğunu, söz konusu alarmın çaldığı saatlerde de orta şiddette sisin görüldüğünü belirtti. 
     Yetkililer, sisin rüzgar almayan yerlerde daha etkili olabileceğini belirterek, şöyle dedi 
     ''Konya kent merkezi çanak şeklinde olduğu için, diğer bölgelere göre sis daha fazla etkili oluyor. Sisin yoğun olması, hava kirliliği oranının daha yüksek seviyelere çıkmasına neden oluyor. Halen Konya'da sise neden olan inversiyon, yerden 350 metreye kadar etkili oluyor.'' 
     
</TEXT>
</DOC>
