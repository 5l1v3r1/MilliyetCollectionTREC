<DOC>
<DOCNO> 317734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/23/guncel/gun90.html </URL>
<DATE> 2005/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Takıntılar .. 

ShockHabercilerden ve SerinDuruşçulardan gelenler 
Karşı kaldırıma geçeceğiniz zaman bulunduğunuz kaldırımdan bir köpek geliyorsa, köpekten korktuğunuzu düşünmesinler diye köpeğin geçmesini bekler karşıya öyle geçer misiniz Kolunuzda, bacağınızda ya da ağzınızda dokunulduğunda acı veren bir yara, morluk, şişlik vs. varsa oraya dokunmamak için kendinizle mücadeleye girer misiniz Mücadele sonunda o bölgeye dokunduğunuzda duyduğunuz acıdan zevk alır mısınız Bir yeri ziyarete gidip kapıyı çaldığınızda kapı deliğinden baktıklarını düşünüp, kendinizi kamera önünde hisseder misiniz, o delikteki ışık bir anda karanlık olunca ne yapacağınızı şaşırıp başka yerlere bakmaya çalışır mısınız Kapı hala açılmazsa "yanlış mı gördüm acaba " diyerek kapıyı bir daha çalar mısınız Yine de açılmazsa anlamsız hareketler eşliğinde uzaklaşır mısınız Apartmandan dışarı çıkınca "pencereden bakıyor olabilir" diye düşünüp görüş açısından bir an önce çıkmaya çalışır mısınız Tırnaklarınızı kestikten sonra tam olarak on tane olup olmadığını kontrol eder misiniz Eksik varsa etrafta dakikalarca tırnak arar mısınız Koro halinde şarkı, marş okurken "diğerleri aslında söylemiyor, bir tek ben söylüyorum galiba " paranoyasına kapılır mısınız Tuvalete gireceğiniz zaman "acaba biri arar mı " düşüncesiyle yanınıza cep telefonunuzu da alır mısınız Oldu ki siz tuvaletteyken telefonla konuşmak zorunda kaldınız, tuvaletin yankısı sizi ele vermesin diye sesiniz kısılmış gibi konuşur musunuz Tramvay ya da metroda turnikelere yaklaşıldığında hangisinden geçsem diye endişeye kapılır mısınız Kendinize bir turnike belirleyip o turnikeden geçmek için sıra beklemeyi bile göze alır mısınız Eski sevgilinizin cep ve ev telefon faturalarını her ay netten kontrol edip yeni biriyle beraber olup olmadığını anlamaya çalışır mısınız Faturalarını ödeyemediyse maddi durumunun bozuk olduğunu düşünür müsünüz Şehirlerarası otobüslerde tepenizdeki hoparlörden ses gelip gelmediğini kontrol etmek için elinizi hoparlöre uzatır mısınız Bir mağazanın elemanlarını, içeriye müşteri girdiğinde "buyrun efendim yardımcı olalım" diye müşteriye yapışıp yapışmadığını öğrenmek için izler misiniz, eğer yapışıyorsa daha rahat alışveriş yapmak için başka mağazalara doğru yelken açar mısınız 

Erken kalkan yol alır... 
Kont Dracula 

Her daim muhalefet olan siyasetçiler Top5 

1 Deniz Baykal 
2 Doğu Perinçek 
3 Besim Tibuk 
4 Recai Kutan 
5 Kamer Genç 

Terbiyesizler 
"Ama evde beni sinirletiyorlar .." b b 
</TEXT>
</DOC>
