<DOC>
<DOCNO> 305333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/11/yasam/yas04.html </URL>
<DATE> 2005/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapıyı açmadı bu hale geldi 
</HEADLINE>
<TEXT>


İmam nik hlı eşi, kapıyı zamanında açmayan Elif Bozkaya'yı öldüresiye dövdü 

GÖKHAN KARAKAŞ İstanbul 

Kartal'da imam nik hıyla yaşadığı adamın döverek tanınmaz hale getirdiği Elif Bozkaya 19 , polise sığınarak canını kurtardı. 
Elif Bozkaya, 17 yaşındayken ailesi onay vermeyince Erkan Kaya'ya kaçtı. Dini nik h yaptıran çift, Cevizli Mahallesi'nde bir evde yaşamaya başladı. Ancak 4 ay önce bir çocuk doğuran genç kadın, Kaya'dan dayak yemeye başladı. Bozkaya, son olarak 7 Ocak'ta yediği dayakla tanınmayacak hale geldi. Kaya'nın uyuşturucu sattığını ve içtiğini öne süren Bozkaya, o günü şöyle anlattı 
"Sabah erken saatlerde kapı çalındı. Hasta olduğum için kalkamadım. Hakaretler ederek kapıyı açmamı istedi. Açtım ve içeri girdim. Sakat ayağı nedeniyle kullandığı bastonla vurmaya başladı. Defalarca bastonu sırtıma ve yüzüme vurdu. Sonra yumrukladı, yüzümü ısırdı ve iz oluştu" dedi. 
Genç kadın, önceki gün yine dayak yiyeceğini düşünerek, sokağa çıkıp yardım istedi. Polis Erkan Kaya'yı gözaltına alırken, genç kadın Kartal Dr. Lütfi Kırdar Eğitim ve Araştırma Hastanesi'ne kaldırıldı. Acil Ünitesi Sorumlusu Op. Dr. Recep Demirhan, "Yüzünün sol tarafında ve vücudunda büyük tahribat var" diye konuştu. Uyuşturucu satıcılığından aranan Erkan Kaya, cezaevine gönderildi. 




</TEXT>
</DOC>
