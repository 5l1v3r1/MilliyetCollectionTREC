<DOC>
<DOCNO> 347760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/01/son/sondun22.html </URL>
<DATE> 2005/06/01/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Koca dayağı yiyen Arap kadına İspanya'dan sığınma hakkı 
</HEADLINE>
<TEXT>

     İspanya, tarihinde ilk kez, kocası tarafından dövülen bir Arap kadına sığınma hakkı tanıdı. 
     Hükümet tarafından, ülke adı verilmeden sadece Basra Körfezi ülkelerinden birinden geldiği belirtilen 38 yaşındaki kadının, kocası tarafından dövülüp, kötü muameleye maruz kaldığı bildirildi. 
     3 yıldır İspanya'da yaşadığı belirtilen kadının geldiği ülkede reşit değilken zorla evlendirildiği ve kocası ile ailesi tarafından şiddete maruz kaldığı iddia edildi. 
     İspanya'ya geldiğinde vücudundaki yaralardan dolayı hastanede tedavi gören kadının, psikolojik tedavisine devam edildiği kaydediliyor. 
     Bu arada Birleşmiş Milletler Mülteciler Yüksek Komiserliği BMMYK ve İspanya Mültecilere Yardım Komisyonu yetkilileri tarafından yapılan açıklamada, İspanyol hükümetinin aldığı kararın ''tarihi'' olduğu ifade edildi. 
     İspanyol hükümeti ise bulundukları ülkede şiddete maruz kalan yabancı kadınların kendilerine yaptığı tüm sığınma başvurularının değerlendirildiğini açıkladı. 
     
</TEXT>
</DOC>
