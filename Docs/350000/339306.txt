<DOC>
<DOCNO> 339306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/03/son/sontur09.html </URL>
<DATE> 2005/05/03/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Doğu'da "mayıs karı" etkili oluyor .. 
</HEADLINE>
<TEXT>

     Doğu Anadolu Bölgesi’nin yüksek kesimlerinde etkili olan karla karışık yağmur, kent merkezlerinde de etkisini göstermeye başladı. 
     Meteoroloji Bölge Müdürlüğü yetkililerinden alınan bilgiye göre, Balkanlar’dan gelen soğuk ve yağışlı hava nedeniyle özellikle Erzurum, Kars, Ağrı ve Ardahan’da karla karışık yağmur etkili oluyor. 
     Yağışın 3 gün boyunca aralıklarla devam edeceği, hava sıcaklığının gece Erzurum’da 1, Erzincan’da 7, Kars’ta 4, Ağrı’da 5, Iğdır’da 10 ve Ardahan’da 1 derece ölçüldüğü belirtildi. 
     Bugün en yüksek hava sıcaklıklarının Erzurum’da 4, Erzincan’da 14, Kars’ta 5, Ağrı’da 5, Iğdır’da 16 ve Ardahan’da 5 derece olacağı bildirildi. 
     Bu arada, Erzurum’da özellikle sebze ve meyve satıcıları, kar yağışından olumsuz etkilendiler. 
     
</TEXT>
</DOC>
