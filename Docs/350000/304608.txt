<DOC>
<DOCNO> 304608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/08/son/sondun01.html </URL>
<DATE> 2005/01/08/ </DATE>
<TIME> 08.45 </TIME>
<AUTHOR>  </AUTHOR>
<HEADLINE>
Rodriguez Irak'ta direnişçiler çok daha güçlü bombalar kullanıyorlar 
</HEADLINE>
<TEXT>

     Irak'ta 30 Ocak seçimleri yaklaştıkça çatışmalar şiddetlenirken ABD ordusu, Sünni Arap direnişçilerin Amerikan kuvvetlerine saldırı amaçlı kullandığı bombaların tahrip gücünun eskisine göre çok daha fazla olduğunu bildirdi. 
     Amerikalı Tuğgeneral David Rodriguez, Savunma Bakanlığı'nda Pentagon düzenlenen brifingde, ''Özellikle son iki haftada kuvvetlerimize karşı kullanılan el yapımı bombaların gücünun çok arttığını fark ettik. Bu durum, özellikle Sünni üçgeninde geçerli'' dedi. 
     Bu açıklama, Bağdat'ın kuzeybatısında yol kenarına yerleştirilen bir bombanın patlaması sonucu yedi Amerikan askerinin ölmesinden kısa süre sonra yapıldı. 
     Tuğgeneral Rodriguez, Irak'ta direnişçilerin Amerikan kuvvetlerine karşı kullandığı el yapımı bomba saldırılarının sayısında son zamanlarda azalma meydana geldiğini, ancak bu bombaların tahrip gücünün artmasının kaygıya yol açtığına işaret etti. 
     Özellikle yol kenarına yerleştirilen el yapımı bombaların patlamasıyla düzenlenen saldırılarda çok sayıda Amerikan askerinin ölmesinde, Irak'ta ABD ordusunun kullandığı araçların çoğunun zırh taşımamasının rol oynadığı belirtiliyor. Bu eksikliğin giderilmesi amacıyla Amerikan ordusu, araçların zırhlandırılması işlemine birinci önceliği vermiş bulunuyor. 
     
</TEXT>
</DOC>
