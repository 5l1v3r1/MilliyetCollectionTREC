<DOC>
<DOCNO> 347719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/01/yasam/yas06.html </URL>
<DATE> 2005/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yorulmaz, seken kurşun kurbanı 
</HEADLINE>
<TEXT>


Pazar günü barda öldürülen Oğuz Yorulmaz'ın tavandan seken kurşunla can verdiği belirlendi 

BURSA DHA 

Susurluk skandalı davasında yargılanıp mahk m olan ve Bursa'da gittiği barda pazar günü öldürülen Oğuz Yorulmaz'ın, tavandan seken bir kurşunun gözüne isabet etmesi sonucu öldüğü belirlendi. Nilüfer Turizm'in sahibi Hüseyin Kayapalı da, olaya karışan korumaları yüzünden "izinsiz silahlı koruma bulundurmak" suçlamasıyla gözaltına alındı. 

Uyuşturucu ve rakı 
Zanlılardan Hüdayi Bulum, olay gecesi uyuşturucu madde ve bir şişe rakı içtiğini söyledi. Diğer zanlı Alpaslan Çınar da, Yorulmaz'ı tanıdığını anlattı. Çınar, kavgayı yatıştırmak isterken Bulum'un, rasgele ateş ederek, Yorulmaz'ın ölümüne neden olduğunu da belirtti. 
Bursa Emniyet Müdürü Hüseyin Çapkın ise Yorulmaz'ı öldüren kurşunun, tavandan sektiğini açıkladı. Çapkın, "Kurşunlar tavana vurup sekti. Biri de Yorulmaz'ı öldürdü" dedi. Zanlılarının bugün adliyeye çıkarılması bekleniyor. 


</TEXT>
</DOC>
