<DOC>
<DOCNO> 315198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/14/son/sontur34.html </URL>
<DATE> 2005/02/14/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Ölmeden önce son nefeste katil zanlısını annesine söyledi 
</HEADLINE>
<TEXT>

     Balıkesir'de, kimliği belirsiz kişi ya da kişilerce bıçaklanan gencin, ölmeden önce katil zanlısının kimliğini annesine söylediği bildirildi. 
     AA muhabirinin Balıkesir Jandarma Komutanlığı'ndan aldığı bilgiye göre, merkeze bağlı Üçpınar Köyü'nde oturan Nevrittin Sülün 28 , evine gelerek kendisiyle görüşmek istediğini söyleyen kişi veya kişilerle birlikte dışarı çıktı. 
     Gencin dönmemesi üzerine dışarı çıkan annesi Mihriban Sülün, oğlunu yaralı halde buldu. Nevrittin Sülün'ün, annesine, ''Beni bıçaklayan kişi Tahir C'dir'' dediği ve daha sonra hayatını kaybettiği öğrenildi. 
     Jandarma ekipleri, beyaz bir otomobille kaçtıkları belirlenen zanlı ya da zanlıların yakalanması için çalışma başlatırken, Nevrittin Sülün'ün cesedi, otopsi için otopsi için Adli Tıp Kurumu'na gönderildi. 
     
</TEXT>
</DOC>
