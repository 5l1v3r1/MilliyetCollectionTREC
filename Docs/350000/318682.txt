<DOC>
<DOCNO> 318682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/25/son/sonyas21.html </URL>
<DATE> 2005/02/25/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
2 bin 500 adetlik içi doldurulmuş fare koleksiyonu 
</HEADLINE>
<TEXT>

     Ondokuzmayıs Üniversitesi Fen-Edebiyat Fakültesi Biyoloji Bölümü'nde bilimsel araştırmalarda kullanılan yaklaşık 75 türden 2 bin 500 dolayında farenin ilaçlanarak içinin doldurulduğu bildirildi. 
     Edinilen bilgiye göre, yaklaşık 20 yıl önce Prof. Dr. Haluk Kefelioğlu tarafından başlatılan çalışmalar sonucunda çeşitli kanallardan elde edilen fareler, bilimsel araştırmalarda kullanıldıktan sonra ilaçlanıp içi doldurularak koleksiyon amaçlı biriktirilmeye başlandı. 
     Aradan geçen süre içinde aralarında Prof. Dr. Kefelioğlu'nun ortaya çıkararak isimlendirdiği 2 yeni türün de bulunduğu yaklaşık 75 türden oluşan 2 bin 500 dolayında bir sayıya ulaşılırken, koleksiyonda bilinen türlerden çeşitli örnekler de yer aldı. 
     1986 yılından beri örnek topladığını belirten Prof. Dr. Kefelioğlu, koleksiyon için zaman zaman Türkiye'yi dolaştığını bildirdi. 
     Ayrıca, temasta bulunduğu araştırmacıların da kendisine yardımcı olduğunu anlatan Kefelioğlu, şunları kaydetti 
     'Hayvanları canlı olarak elde ettikten sonra bilimsel araştırmalar yapıyoruz. Sonra da ilaçlayıp içini dolduruyoruz. Böylece büyük bir koleksiyona ulaştık. Ancak bunların korunabilmesi de çok önemli. Bu nedenle düzenli olarak ilaçlamak gerekiyor.'' Doç. Dr. Haluk Kefelioğlu, farelerin dışında, az sayıda da olsa sincap, köstebek, porsuk, kirpi ve sansar gibi hayvanların da ilaçlanarak içi doldurulup korunduğunu da bildirdi. 
     
</TEXT>
</DOC>
