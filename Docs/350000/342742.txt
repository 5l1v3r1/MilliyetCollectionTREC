<DOC>
<DOCNO> 342742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/15/son/sondun15.html </URL>
<DATE> 2005/05/15/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
Amerikalıların yarısı Bush'un politikalarını onaylamıyor 
</HEADLINE>
<TEXT>

     ABD’de yapılan bir araştırmada halkın yüzde 47’sinin Başkan George W. Bush’un siyasetini onaylamadığı ortaya çıktı. 
     Time dergisi için yapılan kamuoyu araştırmasına katılanların yüzde 46’sı ise Amerikan Başkanı’nın kararlarını desteklediklerini 
     söylediler. 
     Bu oran, Başkan Bush’un popülaritesinin ilk kez yüzde 50 barajının altına düştüğü Mart ayı kamuoyu yoklamalarının sonuçlarıyla aynı çıktı. 
     Kamuoyu yoklamasına göre, ABD’de halkın yüzde 55’i Irak konusunda Başkan Bush’un siyasetini onaylamadığını, yüzde 41’i ise bu konuda Başkan’a güvendiklerini belirttiler. 
     Amerikalıların yarıya yakını özellikle benzin fiyatlarının yükselmesiyle emeklilik sisteminin kısmen özelleştirilmesini hedefleyen projelerden şikayet etti. 
     Ayrıca 65 yaşın üzerindeki katılımcılardan Başkan’ın siyasetini onaylamayanların oranının yüzde 55’i bulduğu belirlendi. 
     
</TEXT>
</DOC>
