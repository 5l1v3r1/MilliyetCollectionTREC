<DOC>
<DOCNO> 342886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/16/spor/ymese.html </URL>
<DATE> 2005/05/16/ </DATE>
<TIME>  </TIME>
<AUTHOR> Bilal MEŞE  </AUTHOR>
<HEADLINE>
Ciddiyet hak getire 
</HEADLINE>
<TEXT>



Basın tribünü bir alem Yaklaşık kırk spor yazarı... Körfez'deki maçı ciddiye alanın sayısı, iki elin parmaklarını geçmez Ya diğerleri Ya kulaklarında telefon, ya da radyo. Fenerbahçe ve Galatasaray maçını dinliyorlar. Biri arkadan bağırıyor "Goool." Sahaya bakıyorum, top orta alanda, gol falan yok Meğer Ankaragücü penaltıyı gole çevirmiş 
Neyse bu tribünün fotoğrafı... 
Ya Körfez'deki sahadaki mücadele 
İşte bunu hiç sormayın 
Beşiktaş prestij, İstanbulspor can derdinde. 
Kartal'da işini ciddiye alan, elle tutulur bir tek kişi vardı, o da Atom Karınca Rıza Çalımbay'dı. 
Sakın gülmeyin.... 
Otuzuncu dakikada Pancu orta alanda topla şov yapmaya kalktı kalkmasına da, topu rakibe kaptırınca ok yaydan fırladı. 
O da ne Çalımbay kulübeden fırladı, çıldırdı, az kalsın sahaya giriyordu, dördüncü hakem engelledi Allah'tan. 
Girse, o sinirle Pancu'yu parçalaması işten bile değildi. 
Kartal'ı bu kadar ciddiyetten uzak görmedim dersem abartmış olmayız. Sahada elbette işini ciddiye alanlar vardı, ama o da sınırlıydı. Koray Avcı, Ronaldo, İbrahim Toraman ve tek gole imzasını atan Çağdaş. Diğerlerini anlatmaya gerek yok Futbolsuz ilk yarıda Kartal iki pozisyon üretebildi, bu ikisini de Carew atamadı. Pozisyonlara iyi girdi, ancak son vuruşlarda aynı beceriyi, ciddiyeti gösteremedi. Onun içindir ki yeni sezonda Beşiktaş'a bir forvet şart beyler. 
İstanbulspor can derdinde... Doksan dakika süreyle iyi mücadele etti, özellikle ikinci yarının belli bölümlerinde Kartal savunmasına sıkıntılar yaşattı, bir gol ve bir puan çıkardı. Galibiyet için her türlü girişimi yaptılar, ama işini ciddiye alan Kartal'ın savunmasını aşamadılar. Ne var ki kritik bölgeden uzaklaşma savaşı veren İstanbulspor, Körfez'de kazandığı bir puanla düşmeme umudunu son iki haftaya taşıdı. 


</TEXT>
</DOC>
