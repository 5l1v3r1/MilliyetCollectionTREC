<DOC>
<DOCNO> 347209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/30/son/sonspo10.html </URL>
<DATE> 2005/05/30/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
En fazla kırmızı kart gösteren hakem Cüneyt Çakır oldu 
</HEADLINE>
<TEXT>

     Birinci Süper Futbol Ligi’nde 2004-2005 sezonunda yapılan 306 maçta, 28 orta hakem görev yaptı. En 
     fazla görev verilen hakem, 19 maçla Fırat Aydınus oldu. 
     AA muhabirinin belirlemelerine göre, 34 hafta süren bu sezon 19 maçta düdük çalan İstanbul Bölgesi’nden Fırat Aydınus’u, 18 maçla Bursa Bölgesi’nden Bülent Demirlek, 17 maçla Şanlıurfa Bölgesi’nden Serdar Tatlı, 16’şar maçla da Ankara Bölgesi’nden Cem Papila ve Manisa Bölgesi’nden Yunus Yıldırım izledi. 
     İlk yarıda en az görev alan hakemler ise 3’er kezle Vedat Tan ve Hamza Mısır’dı. 
     Hakemler arasında kart rekortmenleri, aynı zamanda en fazla maçı da yöneten Fırat Aydınus ile Bülent Demirlek oldu. Aydınus, yönettiği 19 maçta, 78 sarı ve 6 kırmızı, Demirlek de 18 maçta 77 sarı ve 7 
     kırmızı olmak üzere toplam 84 kartla başı çektiler. 
     Bu sezon 13 maçta düdük çalan Cüneyt Çakır, 10 kırmızı kartla en fazla futbolcuyu oyundan çıkaran, 14 maç yöneten Cem Deda da 10 penaltıyla en fazla beyaz yuvarlağı gösteren hakemler olarak dikkati çektiler. 
     7. haftadaki Beşiktaş-Ankaragücü maçında 13 sarı ve 1 kırmızı kart 
     gösteren Metin Aydoğan ile 16. haftadaki İstanbulspor-Büyükşehir Belediyesi Ankaraspor maçında 12 sarı kart gösteren Erol Ersoy, bir maçta cebinden en fazla kart çıkaran hakemlerdi. Bu arada 4. haftada Diyarbakırspor-Malatyaspor maçında Cüneyt Çakır, 17. haftada Denizlispor-Galatasaray maçında Kuddusi Müftüoğlu, 29. haftada Büyükşehir Belediyesi Ankaraspor-Fenerbahçe maçında Serdar Tatlı, 33. haftada Beşiktaş-Kayserispor maçında Yunus Yıldırım, 34. ve son haftada da Konyaspor-Fenerbahçe maçında Serdar Tatlı, Akçaabat Sebatspor-Beşiktaş maçında da Bülent Yıldırım, kartlarını hiç kullanmadılar ve penaltı kararları vermediler. Ligde bu devrede yönettiği maçlarda en fazla gol olan hakem ise Bülent Demirlek’di. Demirlek’in yönettiği maçlarda fileler 58 kez havalandı. Ligde ilk yarıda görev verilmeyen Vedat Tan ile Metin Tokat, yalnızca ikinci yarıda düdük çalarlarken, Vedat Tan, 22. haftadaki Diyarbakırspor-Gençlerbirliği maçında verdiği 4 penaltı kararıyla dikkati çekti. Birinci Süper Futbol Ligi’nde 2004-2005 sezonunda yapılan 306 maçta görev alan 28 orta hakemin, yönettikleri maç, gösterdikleri kart, verdikleri penaltı ile görev aldıkları maçlarda atılan gol sayıları şöyle Fırat Aydınus 19 78 sarı, 6 kırmızı kart, 8 penaltı, gol. Bülent Demirlek 18 77 sarı, 7 kırmızı kart, 6 penaltı, 58 gol. Serdar Tatlı 17 57 sarı, 2 kırmızı kart, 8 penaltı, 42 gol. Cem Papila 16 60 sarı, 4 kırmızı kart, 4 penaltı, 54 gol. Yunus Yıldırım 16 40 sarı, 2 kırmızı kart, 2 penaltı, 43 gol. Cem Deda 14 69 sarı, 3 kırmızı kart, 10 penaltı, 41 gol. Mustafa Çulcu 14 50 sarı, 7 kırmızı kart, 8 penaltı, 30 gol. İsmet Arzuman 14 sarı kart, 1 penaltı, 32 gol. Cüneyt Çakır 13 42 sarı, 10 kırmızı kart, 9 penaltı, 47 gol. Orhan Erdemir 13 56 sarı, 2 kırmızı kart, 4 penaltı, 37 gol. M.Selçuk Dereli 13 39 sarı, 3 kırmızı kart, 6 penaltı, 35 gol. Kuddusi Müftüoğlu 11 44 sarı, 7 kırmızı kart, 4 penaltı, 27 gol. Erol Ersoy 11 66 sarı, 3 kırmızı kart, 4 penaltı, 38 gol. Metin Aydoğan 11 sarı, 7 kırmızı kart, 3 penaltı, 37 gol. Özgüç Türkalp 11 56 sarı, 2 kırmızı kart, 8 penaltı, 34 gol. Oktay Demiray 11 35 sarı, 1 kırmızı kart, 6 penaltı, 33 gol. Vedat Yüksel 10 49 sarı kart, 1 kırmızı kart, 9 penaltı, 36 gol. Zafer Önder İpek 9 37 sarı, 3 kırmızı kart, 4 penaltı, 26 gol. Hüseyin Göcek 8 38 sarı, 1 kırmızı kart, 2 penaltı, 24 gol. Metin Tokat 8 20 sarı, 2 kırmızı kart, 2 penaltı, 25 gol. Tolga Özkalfa 8 38 sarı kart, 2 penaltı, 21 gol. Yılnur Önen 8 40 sarı, 4 kırmızı kart, 2 penaltı, 29 gol. Hakan Sivriselvi 8 32 sarı, 3 kırmızı kart, 3 penaltı, 22 gol. Süleyman Abay 8 46 sarı, 4 kırmızı kart, 3 penaltı, 19 gol. Bülent Yıldırım 7 26 sarı, 1 kırmızı kart, 5 penaltı, 27 gol. Aytekin Durmaz 4 16 sarı kart, 2 penaltı, 10 gol. Hamza Mısır 3 7 sarı kart, 1 penaltı, 7 gol. Vedat Tan 3 12 sarı, 2 kırmızı kart, 7 penaltı, 15 gol. 
     
</TEXT>
</DOC>
