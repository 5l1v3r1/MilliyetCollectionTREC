<DOC>
<DOCNO> 301709 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/28/son/sontur45.html </URL>
<DATE> 2004/12/28/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Zanlıyı, elindeki dövme yakalattı 
</HEADLINE>
<TEXT>

     Bursa'da, hırsızlık amacıyla girdiği bir evin sahibini bıçakla yaraladıktan sonra altın ve 3 milyon lirasını gasp ettiği öne sürülen kişiyi, elindeki dövme yakalattı. 
     Bursa Emniyet Müdürlüğü'nden yapılan açıklamaya göre, Ömer Turhan'ın Selçukbey Mahallesi Şevkli Sokak'taki evine girerek, Turhan'ı bıçakla yaraladıktan sonra altın ve 3 milyon lirasını gasp ettiği öne sürülen Şaban G. 21 , Asayiş Şube Müdürlüğü'ne bağlı ''Sokak Timleri'' tarafından yakalandı. 
     Elindeki dövmenin yanı sıra yüzündeki yaradan tanındığı belirtilen Şaban G'nin, Turhan tarafından teşhis edildiği bildirildi. 
     Bursa Emniyet Müdürlüğü'nce üç ayrı suçtan dolayı arandığı öğrenilen zanlı, sorgulamasının ardından ''bıçakla yaralama ve gasp'' suçundan adliyeye sevk edilecek. 
     
</TEXT>
</DOC>
