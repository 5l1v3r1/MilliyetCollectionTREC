<DOC>
<DOCNO> 335806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/22/yazar/pulur.html </URL>
<DATE> 2005/04/22/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Yıkım ve kaldırım... 
</HEADLINE>
<TEXT>


HERHALDE yılların deneyiminden olacak, bazı haberlere hiç kulak asmayız bunların başında da gecekondu ya da kaçak binaların yıktırılması gelir. 
Bizim için bu haberler hiç önemli değildir, göstermeliktir. 
Çünkü o yıkımın yapıldığı zaman, başka yerlerde, kim bilir kaç gecekondunun yapıldığı, kaç kaçak binanın temelinin atıldığını biliriz. 

ÜSTELİK bu yıkımların mantığı da yoktur. 
Adam gecekondusunu kondururken ya da kaçak villasını dikerken yıkımcılar neredeydi 
Madem yıkacaktınız, neden yaptırdınız 
Var mı bunun cevabı 
Eğer yoksa, biz de bu yıkımlara "göstermelik" gözüyle bakar, birini yıkarsanız, onunu yaparlar, deriz. 
Bir zamanlar bir slogan vardı 
"Sayılmayız parmak ile, 
Tükenmeyiz vurmak ile..." 
Bunun ikinci satırını değiştirin "Tükenmeyiz yıkmak ile" deyin, tam yerine oturur 

DEDİK ya, deneyimden kaynaklanan bazı saplantılarımız vardır, bunlardan biri de sokak ve cadde kaldırımlarının sökülmesi, tekrar döşenmesi... 
Kimsenin günahına girmek istemeyiz ama, her kaldırım söküşünün altında "bit yeniği" ararız... 
Bu kaldırım taşları niye söküldü, niye yenileri döşendi 
Sorunun cevabı bizim için vardır ama... 

BİR örnek... 
Bostancı'da birkaç sokağın asfalt kaplamalarını sökmüşler, yerine "kilit taşları" döşemişler. Sokaklarda oturanlar bir ay perişan olmuşlar, bitti, diye sevinmişler. 
Tayyareci Resmi Sokağı'nda oturanların sevinci kursaklarında kalmış, geçen cumartesi sabahı sokağa bir buldozer gelmiş, apartmanların garajlarındaki otomobilleri mahsur bırakarak bir baştan bir başa yeni döşenen kaldırım taşlarını ve bordürleri sökmüş... 
Niye 
Çünkü sokağa döşenen kaldırım taşları ve bordürlerin kalitesi düşükmüş, mukavemeti azmış... 
Kim döşemiş bunları 
Müteahhit 
Peki, döşenirken neredeydiniz, kaldırım taşlarını kalitesini ancak döşendikten sonra mı anlıyorsunuz 

HA gecekondunun ya da kaçak binanın yapılışını görmemek, sonra yıkmak, ha da kaldırım taşlarını döşemek, sonra sökmek... 
Hasıl, yıllar yılı edindiğimiz deneyim bizi haklı çıkarıyor mu, çıkarmıyor mu 
Karar sizin... 



</TEXT>
</DOC>
