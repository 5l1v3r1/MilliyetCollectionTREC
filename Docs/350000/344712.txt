<DOC>
<DOCNO> 344712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/22/guncel/gun09.html </URL>
<DATE> 2005/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
'Doğu'ya 10 milyon Rus gelebilir' 
</HEADLINE>
<TEXT>



Kültür ve Turizm Bakanı Atilla Koç, Tunceli'nin de kış turizmine katılmasıyla Doğu Anadolu'ya en az 10 milyon Rus turistin çekilebileceğini söyledi. İl Özel İdare Müdürlüğü'nce yaptırılan Cumhuriyet Şelalesi'nin açılışını yapan Koç, kesmeye karşı olduğu için kurdelenin düğümünü çözdü. Ovacık ilçesindeki kayak tesislerini modernize ederek kış turizmine açacaklarını kaydeden Koç, "Tunceli'de duble yol ve konaklama tesisleri yapacağız. Ovacık'taki kayak merkezlerinde incelemelerde bulanacağız. Doğu'da kış turizmine açılabilecek illerle beraber Tunceli'nin de kış turizmine katılmasıyla, bu bölgeye en az 10 milyon Rus turist çekebiliriz. Yapılacak kayak tesisleri, birbiriyle turist kapmak için yarışacaklar" dedi. 


</TEXT>
</DOC>
