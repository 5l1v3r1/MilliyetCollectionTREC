<DOC>
<DOCNO> 310132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/28/yasam/axyas02.html </URL>
<DATE> 2005/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayland turizmine 'hayalet' darbesi 
</HEADLINE>
<TEXT>


Televizyon kanalları ve gazetelerde yer alan 'kumsallardan gelen çığlık sesleri' hik yelerinin turistleri korkuttuğunu söyleyen işletmeciler, "Turizm sektörüne darbe vuruluyor" dedi 

DIŞ HABERLER SERVİSİ 

GÜNEY Asya'da 26 Aralık 2004'te meydana gelen tsunami felaketinin büyük zarara yol açtığı Tayland, turizmi yeniden canlandırmanın yollarını arıyor. Ancak turizm sektörü temsilcilerinin önünde büyük bir engel var, o da ülkenin televizyon kanalları ve gazetelerinde yayımlanan hayalet hik yeleri... 

Kumsaldaki çığlık sesleri 
TURİZMCİLER, televizyonlarda ve gazetelerde sık sık yer alan, "terk edilmiş kumsallardan gelen kahkaha ve çığlık sesleri", "aniden ortadan kaybolan turistler" gibi hik yelerin, turistleri korkuttuğunu, bunun da ülkenin turizm sektörüne darbe vurduğunu söylüyor. 

Halk kötü etkileniyor 
PHUKET Adası Turizm Derneği Başkanı Phattanaphong Ekwanich, şöyle konuşuyor "Medya yöneticilerinin böyle öyküleri yayımlaması doğru değil. Turizme ciddi şekilde olumsuz etkide bulunuyor. Özellikle hayaletlere ve ruhlara inanan Asyalıları kötü etkiliyor." 

Oteller şubata hazır 

TSUNAMİ felaketinin izlerini silmek için çabalayan Patong Beach kısmındaki birçok otel, şubat ayında tekrar açılacak. Bu oteller arasında Holiday Inn, Buasari Resort da var. Ayrıca Starbucks ile diğer pub ve restoranlar da şubatta yeniden hizmete girecek. 
PATONG ve Kamala beach üzerindeki yollar da temizlendi. Thai hükümeti, bu hızlı yenilenme için çok çaba ve para harcadı. Şubatta My Travel ve LTU gibi birçok charter şirketi de, Phuket'e sefer düzenleyecek. 


</TEXT>
</DOC>
