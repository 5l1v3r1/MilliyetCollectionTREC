<DOC>
<DOCNO> 348180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/02/son/sondun37.html </URL>
<DATE> 2005/06/02/ </DATE>
<TIME> 18.50 </TIME>
<AUTHOR>  </AUTHOR>
<HEADLINE>
Mashadov’un 6 ay önce kaçırılan yakınları serbest bırakıldı... 
</HEADLINE>
<TEXT>

     Müteveffa Çeçen lideri Aslan Mashadov’un yaklaşık 6 ay önce kaçırılan 7 akrabası serbest bırakıldı. 
     Önde gelen bir insan hakları örgütünün lideri Dimitri Gruşkin, aralarında Mashadov’un ablası ve erkek kardeşlerinin de bulunduğu akrabalarının, kimliği bilinmeyen kaçıranlar tarafından gözleri bağlı halde önceki gün serbest bırakıldığını söyledi. 
     Gruşkin, Mashadov’un yakınlarının Çeçenistan’ın başkenti Grozni ve çevresindeki evlerine döndüklerini belirtti. 
     İnterfaks ajansının haberine göre, Çeçen savcı yardımcısı Aleksandır Nikitin de Mashadov’un yakınlarının serbest bırakıldığını doğruladı. 
     Mashadov’un yakınlarının, Çeçenistan’ın Moskova yanlısı Başbakan Yardımcısı Ramazan Kadirov komutanlığındaki Çeçen güvenlik güçleri tarafından kaçırıldığı öne sürülüyor. 
     
</TEXT>
</DOC>
