<DOC>
<DOCNO> 343842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/19/ekonomi/eko04.html </URL>
<DATE> 2005/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya yerine Türkiye 
</HEADLINE>
<TEXT>


EKONOMİ SERVİSİ 

Uluslararası Tur Operatörleri Federasyonu IFTO Başkanı Martin Brackenburry, Türk turizminde son yıllarda gözle görülür bir büyüme yaşandığını söyleyerek Avrupalı turistin pahalı olan İtalya ve İspanya yerine Türkiye, Mısır, Bulgaristan, Tunus gibi ülkeleri tercih ettiğini söyledi. Brackenburry, tercih edilen ülkelerin hızla geliştiğini kaydetti. 
Türkiye'nin turizm alanında çok büyük olanaklara sahip olduğunu da ifade eden Brackenburry, Türk turizminde gözle görülür bir büyüme olduğunu, özellikle son yıllarda gelişen otelcilik sektörüne odaklanıldığını belirtti. Brackenburry, bu yıl turizmin yüzde 11 büyüyeceğini öngördü. 

Oteller doldu, rezervasyonlar yakın illere 25 Mayıs'ta Atatürk Olimpiyat Stadı'nda oynanacak Şampiyonlar Ligi final maçı nedeniyle İstanbul'da yüzde 100 doluluğa ulaşılması nedeniyle futbolseverlerin çevre illerdeki otellere yönlendirildiği bildirildi. Turistik Otelciler İşletmeciler ve Yatırımcılar TUROB Birliği Başkanı Timur Bayındır, revezvasyonların Kumburgaz, Şile, Yalova, İzmit ve Kilyos gibi yakın bölgelerdeki otellere kaydırıldığını açıkladı. Bayındır, maça gelenlerin 30 milyon dolar döviz bırakacağını bildirdi. 


</TEXT>
</DOC>
