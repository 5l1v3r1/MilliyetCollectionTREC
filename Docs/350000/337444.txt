<DOC>
<DOCNO> 337444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/son/sonspo20.html </URL>
<DATE> 2005/04/27/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Şike teklif etmekle suçlanan Erol konuştu "Statlara giriş yasağım yok" 
</HEADLINE>
<TEXT>

     Atilla Esat ÇOLAK TRABZON DHA 

      KAYSERİSPOR maçından önce Akçaabat Sebatspor kalecisi Sefer Hakan'a şike teklif ettiği iddiasıyla sorgulandıktan sonra serbest bırakılan Kenal Erol, Trabzonspor-Ankaragücü maçını tribünde Akçaabat Sebatspor ve Trabzonsporlu oyuncu ile görevlilerle birlikte izledi. 
     
     KİMLER VARDI 
     Kenan Erol, karşılaşmayı Hüseyin Avni Aker Stadyumu'nun çıkış tünelinin hemen yanında ve her maçta takımın oynamayan oyuncularıyla sahaya çıkmayan görevlilerinin oturduğu kapalı tribününde baştan sona izledi. 
     Kulüp görevlilerine ayrılan bölümde bulunan Kenan Erol'un hemen arkasında Akçaabat Sebatsporlu futbolcular Alişen Kandil ve Bayram Toysal, solunda Trabzonspor'un fizyoterapisti Ferhat Boz, kulüp doktorlarından Murat Merdanlı, Şenol Güneş'in yardımcı antrenörlerinden Hakan Yılmaz ve bordo mavili takımın 3'üncü kalecisi Tolga Zengin oturdu. 
     
     KOMBİNE BİLETİM VAR 
     Karşılaşmayı izlemesinde bir sakınca olmadığını belirten Kenan Erol, yasaklı da olmadığını vurgularken şöyle konuştu 
     Ben suçlu muyum Statlara giremeyeceğime dair bir karar da yok. Kombine biletimin numarasının olduğu yerde oturuyorum. Beni yargı bile henüz suçlu bulmadı, serbest bıraktı. Bazı kişiler beni nasıl suçlu ilan ederler Futbol Federasyonu ve diğer kurumların hakkımda açtığı soruşturmalar bitince, ben de karşı dava açacağım. Maça da kombine biletimle gittim. 
     
</TEXT>
</DOC>
