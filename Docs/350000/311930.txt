<DOC>
<DOCNO> 311930 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/03/yazar/asik.html </URL>
<DATE> 2005/02/03/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Kerkük kükremesi 
</HEADLINE>
<TEXT>


Başbakan Erdoğan, Kerkük'le ilgili sert demeçler veriyor... Adını vermeden ABD'yi suçluyor. Adeta meydan okuyor... Acaba ABD alınır mı 
Hiç endişelenmeyin... Bunların iç kamuoyunu uyutmaya yönelik çıkışlar olduğunu ABD de biliyor... CHP Milletvekili Onur Öymen 
- Şimdiye kadar aklınız neredeydi, diyor hükümete, Talabani ve Barzani Amerika'ya resti çekti, eğer Kerkük'e göçen Kürtlere oy hakkı verilmezse seçimlere girmeyiz dedi. Dediğini kabul ettirdi. Siz Türkiye olarak elinizdeki güçleri ortaya koyabilir, bu duruma engel olabilirdiniz. Hiçbir manivelayı kullanamadınız. Adam PKK'yı himaye ediyor sizden kararlı bir tepki çıkmıyor. Bundan cesaret alıp bir de gelip İncirlik'i istiyor. Bu hükümetle Türkiye hep kaybetmeye mahk mdur... 

Hülya Avşar, "Erkekler arada bir eşlerini aldatsın ama çaktırmasın" demiş. 
Kadınlar çaktıklarını çaktırmasalar olmaz mı 
Haldun Ertem 

İlçe boyanıyor... K ğıthane Belediyesi, Polisan boya firması ile bir anlaşma imzaladı. Önümüzdeki yaz boyunca ana arterlerdeki 30 bin konutun dış cepheleri boyanacak. Boyasız ev kalmayacak. Belediye konutlara özel fiyatlı boya sağlayacak. Evini boyamamakta direnen olursa belediye boyayacak ve yüzde 20 zamlı ücret tahsil edecek. Polisan firması okullara da yine özel indirim sağlayacak. Kredi kartına 12 taksit yapılacak... İstanbul'u görüntü kirliliğinden kurtaracak çok önemli bir ilk adım. Diğer ilçeler de bu yöntemi uygulamalı. Kent boyanmalı... 

Çankırı'ya cep tel Selo, Gülse Birsel ve Haluk Bilginer, bize reklamlarda Turkcell'in Uruguay ve Eritre dahil 174 ülkeyi kapsama alanına aldığını anlatadursun... Çankırı'nın Yeşildumlupınar beldesinin kapsama alanı dışında kaldığını yazmıştık. 
Turkcell, nezaket gösterip bir bilgi notu gönderdi. Şebekenin genişletildiği, Yeşildumlupınar beldesini de kapsayacak "Kurşunlu Çatkese" baz istasyonunun en geç mart ayında faaliyete geçeceği açıklamada belirtildi. Teşekkürler... 

TV öldürücü alet... Amerikalı Elektronik Mühendisi Mitch Altman, anahtarlık büyüklüğünde mucize bir alet yarattı... Kod adı TV B Gone... Bir TV öldürücü... Düğmeye bastığınızda çevredeki tüm televizyonları susturuyor. 300 kadar TV markası tanıyor ve vuruyor. Vitrinleri bile aşıyor. Altman, aleti, gittiği mek nlarda televizyonun sesi yüzünden dostlarıyla iki çift laf edememesi üzerine üretmiş. Türkiye'de de hayli işe yarar TV üreticileri, şimdi harıl harıl bu cihazın etkisini kıracak teknik arıyormuş... Başarılar... 

Sırlı mektuplar Atatürk'ün eşi Latife Hanım'ın günlük ve mektuplarının yayın yasağı bugün sona eriyor. Belgelerin dökümü bugün açıklanıyor. Türk Tarih Kurumu Başkanı Yusuf Halaçoğlu, Milliyet'te Önder Yılmaz'a verdiği demeçte, "Her şey açıklanır ama aşk mektuplarını açıklamam" diyor. Anlamadık. Neyin açıklanıp neyin açıklanmayacağına tek başına Türk Tarih Kurumu Başkanı mı karar veriyor Peki bu yetkiyi ona kim verdi 
Halaçoğlu, belgelerin açıklanmasına karşı çıkanları da eleştiriyor 
- Atatürk'ün korkulacak bir şeyi varmış gibi davranıyorlar, neden korkuyoruz, diyor. 
Sayın Başkan galiba, Atatürk'ün Samsun'a çıktığı 48 metrelik tekneyi 200 metrelik dev şilebe dönüştürenlerden... Ata'nın sabaha karşı öldüğünü ancak memurlar saygı duruşuna yetişebilsin diye ölüm saatinin 9'u 5 geçeye alındığını iddia edenlerden... Atatürk'ü toplumun gözünde küçültmek için her türlü yalanı üretmekten çekinmeyelerin yeni malzeme yakalayabilmek için aporta geçtiklerinden habersiz... 
Tarihçi İlber Ortaylı, İngiltere'de özel mektupların 100 yıl açıklanmadığını anımsattı geçenlerde televizyonda. Boşanmış bir çiftin, mutsuzluk içerdiği kesin mektuplarının veya anılarının açıklanması özel hayatın gizliliğine tecavüzden başka nedir Latife Hanım'ın yaşadığı yıllarda tek kelimesini açıklamadığı bu notlar ve mektupların açıklanması hem onun, hem Ata'nın aziz hatırasına saygısızlık değil midir 
Efendim açıklanmalıymış, Atatürk'ü daha iyi tanımalıymışız... 
Atatürk'ü şimdiye kadar okuyup da tanıyamamış önyargılı zevat şimdi özel mektupları okuyup da onu tanıyacak öyle mi 
Latife Hanım'ın mektupları konusuna "baro"lar dahil, yurt çapında Atatürk'ün hatırasına saygılı tüm örgütler ilgi göstermeli, konu genişliğine tartışılmalıdır... 

Eskişehir'de Estram'da güvenlik elemanlarının yakasında "Security" yazıyor... 
Bir okurumuz merak etmiş, soruyor 
- Halk "Güvenlik" yerine "Security"yi daha mı anlaşılır buluyor 



</TEXT>
</DOC>
