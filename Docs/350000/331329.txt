<DOC>
<DOCNO> 331329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/08/yasam/axyas01.html </URL>
<DATE> 2005/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye 'durmuyor' 
</HEADLINE>
<TEXT>


İşte son Avrupa Konseyi raporunun çarpıcı sonucu Avrupa'da nüfus 'yerinde sayıyor'. Türkiye ise doğurganlıkta yine başı çekiyor 

DIŞ HABERLER SERVİSİ 

Avrupa Konseyi'nin önceki gün yayımladığı bir raporda, Avrupa nüfusunun çok küçük bir artış hesaba katılmazsa, genelde duraklama dönemine girdiği, buna karşın Türkiye'nin nüfus artışında ilk sırada yer aldığı belirtildi. Avrupa nüfusunun daha da yaşlandığını ifade eden rapordaki bilgiler özetle şöyle 
2003'te Avrupa'nın nüfusu yüzde 0.23 oranında arttı. Bu 'artışın' büyük bölümü ise, kabul edilen 2 milyon göçmene bağlanıyor.Nüfusu hızla artan ülkeler sıralamasında Türkiye birinci sırada. Arnavutluk, İrlanda ve Azerbaycan, Türkiye'yi izliyor.En düşük nüfus artışı Ukrayna, Gürcistan ve Bulgaristan'da oldu. 

Dünyadan 10 yıl yaşlı 
Avrupa nüfusunun ortalama yaşının, dünya nüfusunun ortalama yaşından 10 yıl fazla olduğu anlaşıldı.Avrupa'da nüfus ortalama 37.7 yaşında. Bu rakam Kuzey Amerika'da 35.4, Okyanusya'da 30.7, Asya'da 26.1, Güney Amerika'da 24.2 ve Afrika'da 18.3.Avrupalı kadının doğurganlık oranı 1990'daki 1.8 çocuktan 2003'te 1.5'e geriledi.Avrupa'da ortalama ömür beklentisi son 15 yılda kadınlar için 77 yıldan 78.8'e, erkekler de 70'ten 72.1 yıla çıktı. 





</TEXT>
</DOC>
