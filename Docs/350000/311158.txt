<DOC>
<DOCNO> 311158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/31/son/sonyas08.html </URL>
<DATE> 2005/01/31/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Kutuplarda yaşam bitebilir 
</HEADLINE>
<TEXT>

     BBC 

Doğal Hayatı Koruma Vakfı, önümüzdeki 20 yıl içinde tehlikeli boyutlarda iklim değişikliklerinin meydana gelebileceği uyarısında bulundu. 
     Yapılan yeni bir araştırmaya göre, herhangi bir önlem alınmadığı takdirde, dünyanın sıcaklığı 2026 ile 2060 yılları arasında 2 derece artacak ve bu artış kutuplarda yaşayan bazı türlerin neslinin tükenmesine yol açacak. 
     Araştırmaya göre, 2026 ile 2060 yılları arasında dünyanın diğer bölgelerindeki sıcaklık ortalama iki derece artarsa, kutuplar bunun tam üç katı bir sıcaklık artışıyla karşı karşıya kalacak. 
     Araştırma, sera gazlarının yol açtığı küresel ısınmanın kar ve buz oranlarını azaltacağını bu durumun bölgede yaşayan Eskimolar'ın avlanma kültürünü yok edeceğini ve hayatlarını büyük oranda etkileyeceğini belirtiyor. 
     Bilimadamları, denizlerdeki buzun on yılda bir yüzde 10 oranında eridiğini ifade ediyor. 
     Uzmanlar, bu durumun on yıllarca sürmesi durumunda, yüzyılın sonuna doğru bu buz tabakası tamamen yok olabileceğini belirtiyorlar. 
     Bu durum kutup ayılarının ve fokların neslinin tükenmesine ve bu hayvanları avlayarak beslenen halkların da gıda kaynaklarının tükenmesine yol açabilir. 
     

     
</TEXT>
</DOC>
