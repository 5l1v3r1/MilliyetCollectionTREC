<DOC>
<DOCNO> 335208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/20/son/sonspo06.html </URL>
<DATE> 2005/04/20/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Ferdinand senelik 10 milyon dolar istiyor, Chelsea pusuda... 
</HEADLINE>
<TEXT>

     Manchester United, sözleşmesi 2 yıl sonra biten Rio Ferdinand ile nikah tazelemek isterken, yıldız oyuncu kulübe menaceri Zahavi ile haber gönderdi 10 milyon dolara hemen imza atarım. 
     
     Israrcı değiller 

     Dünyanın en iyi defans oyuncuları arasında yer alan Rio Ferdinand, kulübü ile sıkı bir transfer pazarlığı içinde. Manchester United, sözleşmesi 2 yıl sonra bitecek olan 26 yaşındaki süperstarla bir an önce masaya oturmak niyetinde. Ancak Ferdinand ile menaceri Pini Zahavi hiç de ısrarcı değil. Ferdinand emeğinin karşılığını almak istediğini belirtirken, menacer Zahavi ikili görüşmelerde Ferdinand dünyanın en iyi defans oyuncusu. Bunun karşılığını da almalı. Sezon başına 10 milyon dolar istiyoruzö diyerek herkesi şaşırttı. 
     
     Chelsea pusuda 

     İki tarafın görüşmeleri devam ederken, genel direktör Peter Kenyon aracılığıyla Rio Ferdinand ile görüşen Chelsea’nin ise beklemede olduğu öğrenildi. Teknik direktör Jose Mourinho, bu oyuncunun ne pahasına olursa olsun alınması gerektiğini yöneticilere iletti. Bu arada Manchester United teknik direktörü Alex Ferguson dün Ferdinand ile özel bir görüşme yaparak, anlaşmanın her iki tarafın da yararına olacağını söyledi. İngiliz yıldızın vereceği karar Ada’da en çok merak edilen konu. 
     
</TEXT>
</DOC>
