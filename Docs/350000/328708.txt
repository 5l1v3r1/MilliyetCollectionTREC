<DOC>
<DOCNO> 328708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/30/son/sonyas11.html </URL>
<DATE> 2005/03/30/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Beynin şekil ve boyutlarını belirleyen molekül... 
</HEADLINE>
<TEXT>

     Beynin şekil ve boyutlarının belirlenmesinde kilit rolü oynayan bir molekül tespit edildi. 
     Nature Neuroscience dergisinin son sayısında çıkan makaleye göre, CPG15 adı verilen molekül, hastalık ya da yaşlılıktan zarar gören beyin hücrelerinin onarılmasına yönelik tedavi yöntemleri geliştirilmesinin yolunu açabilecek. 
     Araştırma ekibinden Elly Nevidi, CGP15 molekülü ve çok sayıda genin, beynin ilk gelişim aşamalarında nöron kök hücrelerinin hayatiyeti bakımından çok önemli işlev gördüğünü belirlediklerini vurguladı. 
     Araştırmacıların, korteks nöronlarını ''apoptoz'' adı verilen hücre yıkımı sürecinden koruyan CPG15'in bir çeşidini ayrıştırmayı başardıkları belirtildi. 
     Uzmanlar, kök hücrelerin azalmasının, hafıza sorunlarını ve diğer beyin rahatsızlıklarını açıklayabileceğini düşünüyor. 
     
</TEXT>
</DOC>
