<DOC>
<DOCNO> 308781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/24/yasam/ayas.html </URL>
<DATE> 2005/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayram trafiğine 82 kurban 
</HEADLINE>
<TEXT>


Alınan tüm önlemlere rağmen Kurban Bayramı'nda yine yollar kan gölüne döndü. Tatil boyunca 82 kişi trafik kazasında öldü 

DOĞAN HABER AJANSI 

Bu Kurban Bayramı'nda da alınan tüm önlem ve uyarılara karşın yollar yine kana bulandı. Arife günüyle birlikte toplam 5 günü bulan bayram tatilinde Ankara ve İstanbul dışındaki 79 ilde meydana gelen kazalarda 82 kişi yaşamını yitirdi. 
Arife günü meydana gelen kazalarda 11 kişi öldü, 51 kişi yaralandı. En fazla ölümlü kaza bayramın ilk günü Adana'nın Kozan ilçesinde meydana geldi. Mezarlık ziyaretine gidenleri taşıyan LPG'li iki otomobilin çarpışması sonucu 9 kişi öldü, 4 kişi de ağır yaralandı. 

Son gün 15 ölü 
Bayramın ilk günündeki kazalarda toplam 20 kişi hayatını kaybetti, 46 kişi yaralandı. Bayramın ikinci günü 15 kişi kaza kurbanı olurken yaralı sayısı ise 52 oldu. Bayramın 3'üncü günü ise 12 kişi trafik canavarının kurbanı olurken, 37 kişi yaralandı. 
Yurdun çeşitli bölgelerinde dün meydana gelen kazalarda da 14 kişi hayatını kaybetti, 58 kişi de yaralandı. Bayramın son günü meydana gelen kazalar şöyle Gaziantep Kamyonetle minibüsün çarpışması sonucu 2 kişi öldü, 6 kişi yaralandı. 
Bursa Şarampole yuvarlanan otomobildeki 1 kişi öldü, 4 kişi yaralandı.Sakarya Takla atan otomobilde 1 kişi can verdi, 5 kişi yaralandı.Eskişehir Meydana gelen 4 trafik kazasında 1 kişi öldü, 4 kişi yaralandı.Afyonkarahisar Buzlanma nedeniyle kontrolden çıkarak kamyonun altına giren otomobildeki aynı aileden 3 kişi yaşamını yitirdi. İkinci bir kazada ise devrilen minübüsteki 19 kişi yaralandı.Gaziantep Devrilen minibüsteki 10 yolcu yaralandı.Konya 20 aracın karıştığı zincirleme trafik kazasında 1 kişi öldü, 10 kişi yaralandı. Akşam saatlerinde de bir yolcu otobüsünün otomobille çarpışması sonucu 6 kişi yaşamını yitirdi. 


</TEXT>
</DOC>
