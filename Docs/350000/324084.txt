<DOC>
<DOCNO> 324084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/16/son/sonspo10.html </URL>
<DATE> 2005/03/16/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Devler Ligi'nde son çeyrek finalist belli oldu, Adriano'dan gol şov... 
</HEADLINE>
<TEXT>

     Son Şampiyon Porto'yu, San Siro'da Brezilyalı golcüsünün üç golüyle deviren Inter, Şampiyonlar Ligi'nde "yola devam" dedi. 
     
     Bir hafta geç oynandı 

     Şampiyonlar Ligi'nde son çeyrek final biletini kapan Inter 3-1. Milan'ın Manchester United'la San siro'da karşılaşması nedeniyle Devler Ligi'nde maçını bir hafta geç oynayan Lacivert-siyahlılar Porto'yu Adriano ile yıktı. Brezilyalı golcü attığı üç gol ile takımına çeyrek finali getiren isim oldu. Mücadelenin henüz 6. dakikasında sahneye çıkan Sambacı yıldız İtalyan ekibini 1-0 öne geçirdi. İlk 45 dakika bu skor ile sonuçlandı. 
     
     Emre şans bulamadı 

     İkinci yarıda da Porto'ya oranla çok üstün bir oyun sergileyen Milano temsilcisi 63'te Adriano'nun golüyle rahat nefes aldı. Ancak 69'da Inter ceza alanı içinde yaşanan karambolde golü bulan Jorge Costa, Porto'yu umutlandırdı. Bu dakikadan sonra rakip kalede birçok pozisyon bulan Inter, Adriano'nun bitime 3 dakika kala kaydettiği golle skoru ilan edip turu geçen taraf oldu. 
     Şampiyonlar Ligi'nde çeyrek final kuraları 18 Mart'ta Nyon'da çekilecek. 

     
</TEXT>
</DOC>
