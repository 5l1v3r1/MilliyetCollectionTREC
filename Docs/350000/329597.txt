<DOC>
<DOCNO> 329597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/02/yazar/civaoglu.html </URL>
<DATE> 2005/04/02/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Turnike 
</HEADLINE>
<TEXT>


Son seçimlerden önce Erkan Mumcu Anavatan'da veliaht durumundaydı. Genel başkanlığı gündemdeydi. 
Bu proje neden gerçekleşmedi 
Geçelim... 
Erkan Mumcu, AKP milletvekilliği ve AKP hükümetinde iki bakanlıktan sonra Anavatan'a döndü. Bugün -2.5 yıllık rötarla- genel başkan seçilecek. 
Erkan'lı Anavatan'ın şimdiden 10 milletvekili oldu. 
Parlamentodaki koltuk sayısıyla 3. parti. 

Hiperaktif 
Erkan Mumcu, siyasetin "hiperaktif genç" politikacısıdır. 
Hızlı düşünen, koşulları hızlı analiz eden, hızlı karar veren ve hızlı uygulayan bir siyasetçi. 
AKP'den istifası da "hızlı" olmuştu. 
O günlerde "ne yapacağı" ya da "ne yapabileceği" tartışılırken, böyle "10 milletvekilini bir araya getirebileceği" pek akla gelen şey değildi. 
Başbakan Erdoğan dahil kimilerine göre ise, "sonun başındaydı..." 
Mumcu, omurgası olan, kişilikli tavır koydu. "Majestelerinin bakanı" olmayı içine sindiremedi. Parlamenter demokrasilerde başbakanların, bakanların üstündeki statüsünü "eşitler arasında birinci" olarak algılıyordu. 
Duverger'nin bazı tür liderler için kullandığı, "seçilmiş krallar" söyleminin ardından gidenler arasında değildi. Kendisinin AKP'den ayrılışı da sadece kişisel hadise gibi görülmemeli. 
Bir "fermuar" hareketini başlattı. Daha sonra gerçekleşen ve h l süren "kopmalar"da bir başlangıç, Erkan Mumcu istifasıdır. Bu süreç, AKP doruklarının da kendi kudret sınırlarını hissetmelerini sağlamış olmalı. 
Seçmenin yüzde 25 oyuyla parlamentonun yüzde 60 çoğunluğunu almak ve Anayasa'yı değiştirecek "vasıflı çoğunluğu" elinde tutmak "baş dönmesi" yapmışsa, artık ayaklar suya ermiş olmalı. 

Ve kuşkular 
Yelkenlerini, Erkan Mumcu rüzg rıyla dolduracak Anavatan, nereye kadar gider 
Anavatan'ın üzerindeki ölü toprağının savrulduğu söylenebilir. 
Hatta... 
Kamuoyu araştırmaları, şimdiden dikkat çekici sıçrama yaptığını gösteriyor. 
Peki, bu grafiğin sürmesi siyasal yelpazeyi nasıl etkiler 
Bir kuşku şöyle 
"Anavatan, gelecek seçimler için artık YOK PARTİ diye görülüyordu. 
Diğerlerine gelince... 
CHP gene parlamentoya girer. DYP zaten kıl payı baraj altında kalmıştı, o da girer... Sadece Hitler'in KAVGAM kitabının satış patlamaları bile, yükselen milliyetçilik akımlarını ve MHP'nin tırmanışını işaretliyor. MHP de girer. 
Ama... 
Anavatan'ın yarış pistine bu ani dalışıyla tablo değişir mi 
DYP'yi, MHP'yi baraj altına çeker ve kendisi de oyları parçalarken barajın altında kalır mı 
Bunlar AKP'nin ekmeğine yağ sürmez mi " 
Bu soru işaretlerini Erkan Mumcu ile de paylaştık. 
Ondan aldığım yanıtlar, "Anavatan'ın kamuoyu araştırmalarına göre şimdiden ilk üç arasında yer aldığı" iddiasını yansıtıyor. 
Bu iddiayı kamuoyu araştırma kuruluşlarından doğrulatamadım. 
Örneğin... Anar, son araştırmayı aralıkta yapmış. Nisanda gene alana çıkıyor. 
O zaman alınacak sonuçlar önemli... 
Rakamlar, oranlar bir yana... 
Mumcu'nun şu saptaması üzerinde durulmalı 
"3 Kasım seçimlerinde AKP'ye verilen oylar alternatif olmayış nedeniyle idi. 
Merkez partiler, yani DSP, Anavatan, DYP ve MHP çok yıpranmışlardı. Toplumda güveni yitirmişlerdi. Sonuç... DSP oylarının bir kısmı CHP'ye gitti. Merkez sağ oylar ise AKP'ye aktı. 
Şimdi sular çekiliyor. 
Anavatan seçmen için seçenek oluşturmakta. 
Parlamentoda da milletvekillerinden 'kapımda yalvar yakar olanlar' diye söz edilmeyen, suskunluklar partisi olmayan demokratik arayışlara seçenek parti..." 
................... 
Anavatan için yargı "12 Eylül'ün son partisi de tarihe karıştı" olmuştu. Bu takvim örtüşmesi ötesinde ise Anavatan, aslında 12 Eylül'e reaksiyonla oluşan ve o nedenle 4 siyasal eğilimi de çatısı altına alan, yeniliklerin partisi idi. Erkan Mumcu, bu kimlik kartına talip. 
Bakalım siyaset turnikeleri geçit verecek mi 



</TEXT>
</DOC>
