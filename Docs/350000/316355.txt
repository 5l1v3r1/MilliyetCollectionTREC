<DOC>
<DOCNO> 316355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/18/son/sondun13.html </URL>
<DATE> 2005/02/18/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Talabani Haklarımızı almak için akıllı davranmalıyız 
</HEADLINE>
<TEXT>

     İhsan DÖRTKARDEŞ DHA 

      KÜRDİSTAN Yurtsever Birliği KYB lideri Celal Talabani, Irak seçimlerinde büyük başarı ve önemli aşama kaydettiklerini belirterek, "Bu başarılarda akıllı hareket etmemiz gerekir. Kerkük'ün üzerinde tartışma yapılamaz. Bu yıl içinde Irak Geçici Yönetimi'nin kabul ettiği, Saddam döneminde Kerkük'teki evlerinden sürülen Kürtler'in 58'inci maddedenin uygulanarak dönmelerini sağlayacağız'' dedi. 
     Irak Kürdistan Demokrat Partisi'e yakın Kurdistani Nwe' gazetesinin haberine göre, Talabani, kararg ahının bulunduğu Süleymaniye kenti yakınlarındaki Kaleçoalan kasabasında bazı Kürt aşiret liderlerini kabul ederek, kutlamaları kabul etti. Talabani, Kürtler'in 30 Ocak'taki seçimlerde çok büyük başarı sağlayarak, önemli bir aşamaya geldiklerini söyledi. Celal Talabani, Kürtler'in haklarını kabul ettirmesi için akıllı hareket etmeleri gerektiğini belirterek, şöyle dedi 
     "Haklarımızı kabul ettirip ve korunması için elde ettiğimiz bu başarılarda akıllı hareket etmeliyiz. Bu süreçte haklarımızın kabul edilmesine çalışırken, gelecekte Kürdistan siyasi önderliğinin Irak'ın merkezi kararlarinda etki edip, hiç bir projenin Kürd halkı olmadan gerçekleşmeyeceğinin taraflarca kabul edilmesi gerekir. Kürtler olarak, Kerkük üzerinde tartışma yapılmasına izin vermeyiz. 
     Bu yıl bütün gücümüzle Irak Geçici Yönetimi'nin kabul ettiği, Kerkük'ten göçe zorlanan ailelerin dönüşünü öngören 58'inci maddenin Irak daimi Anayasası'nın içerisinde yer almasını saglayip, bu maddeyi uygulayarak, Kerkük'in normal durumuna dönmesini saglamayı amaçlıyoruz. Kerkük'teki Kürtler'den Kerkük'teki halkların kardeşlik ve hoşgörü içersinde yaşamaları için çalışmalarını istiyorum. Kerkük'te Türkmen, Asuri-Keldani ve Arap halkı arasında barışçıl ve uygar bir ilişki geliştirelim ki Kürdistani ruhla çaloşma ortamo oluşturulsun.'' 
     
</TEXT>
</DOC>
