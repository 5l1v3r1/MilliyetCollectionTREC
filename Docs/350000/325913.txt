<DOC>
<DOCNO> 325913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/22/son/sonsiy04.html </URL>
<DATE> 2005/03/22/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
İstanbul'da mesai saatleri yeniden düzenlendi 
</HEADLINE>
<TEXT>

     İstanbul'da mesai saatleri ileri saat uygulaması nedeniyle yeniden belirlendi. 
     İstanbul Valiliği, Bakanlar Kurulu'nun 18 şubat 2002 tarih ve 2002 3769 sayılı kararı gereğince 27 mart 2005'ten itibaren ülke genelinde ileri saat uygulamasına geçileceğini hatırlattı. 
     Uygulamayla gün ışığından yararlanıp enerji tüketiminin azaltılması amaçlanıyor. 
     Buna göre 657 sayılı Devlet Memurları Kanunu'nun 100'üncü maddesi gereği İstanbul'da mesai saatleri 28 mart 2005 tarihinden itibaren 08.30-12.30 ve 13.00-17.00 olarak uygulanacak. 
     Yaz saati uygulaması, 27 mart pazar günü saatlerin bir saat ileri alınmasıyla başlayacak. 
     Uygulama, 30 ekim pazar günü saat 02.00'de saatlerin bir saat geri alınmasıyla sona erecek. 
     Yaz saati uygulaması, Avrupa Birliği ülkeleriyle birlikte mart ayının son pazar günü başlayıp ekim ayının son pazar günü sona eriyor. 
     Uygulamanın amacı, çalışma saatlerini günün güneşli bölümüne alarak gün ışığından daha fazla yararlanmak ve elektrik enerjisinden tasarruf sağlamak. 
     
</TEXT>
</DOC>
