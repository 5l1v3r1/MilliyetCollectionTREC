<DOC>
<DOCNO> 320077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/02/son/sonspo42.html </URL>
<DATE> 2005/03/02/ </DATE>
<TIME> 22.30 </TIME>
<AUTHOR>  </AUTHOR>
<HEADLINE>
FIBA Avrupa Ligi... Beşiktaş çeyrek finale çıktı 
</HEADLINE>
<TEXT>

     Basketbolda FIBA Erkekler Avrupa Ligi 2. tur 3. maçında Beşiktaş, Fransa'nın Strasbourg takımını 89-75 yenerek seride 2-1 üstünlük sağladı ve çeyrek finale yükselerek Fenerbahçe'nin rakibi oldu. 
     Maçın ilk dakikalarında iki takım da pota altında etkili olmaya çalıştı. Beşiktaş, bu periyotta Varda ile 14 sayı üretirken, Strasbourg Fajardo ile 12 sayı buldu ve siyah-beyazlı takım, Bekir'in 3 sayılık basketiyle 1. periyodu 26-25 önde geçti. 
     İkinci periyoda alan savunmasıyla başlayan ev sahibi takım, dış atışlarda da büyük bir başarı yakaladı. El Amin, Varda ve Bekir ile 3 sayılık basketler bulan Beşiktaş, 16. dakikada farkı 11 sayıya 42-31 çıkardı. Siyah-beyazlılar, ilk yarıyı da 49-38 önde kapadı. Beşiktaş'ta Varda ilk yarıda 19 sayı bularak en etkili isim oldu. 
     Maçın ikinci yarısına kötü başlayan Beşiktaş, ilk 3 dakika sayı bulamamasına rağmen çabuk toparlandı ve Bekir-El Amin ikilisinin basketleriyle 3. periyodu 12 sayı farkla 68-56 önde geçti. 
     Oyundan kopmayan Strasbourg, son çeyrekte özellikle Fajardo'nun basketleriyle farkı çabuk kapadı. 33. dakikayı Beşiktaş 71-66 önde geçti. Maç boyunca 3 sayılık basketlerde yüksek yüzde yakalayan siyah-beyazlı takım, El Amin, Ellis ve Haluk ile bu atışlardan yine sayı bularak farkı tekrar açtı ve karşılaşmayı 89-75 kazanarak çeyrek finale yükseldi. 
     Beşiktaş, böylece çeyrek finalde Fenerbahçe'nin rakibi oldu. 
     Bu arada, karşılaşmayı Beşiktaş Futbol Takımı Teknik Direktörü Rıza Çalımbay da izledi. 
     KÜNYE 
     
     
BEŞİKTAŞ 89 - STRASBOURG 75 Salon Akatlar Hakemler Lazaroz Voreadis Yunanistan xx, Dragan Kralu Bosna Hersek xx, Guerino Cerebuch xx İtalya Beşiktaş El Amin xxxx 24, Erkan xx 2, Bekir xxxx 26, Ellis xx 8, Varda xxxx 23, Haluk xx 6, Tolga xx, Murat xx, Eren xx Strasbourg Jeanneau xx 9, Greer xx 7, Perincic x, Fajardo xxxx 24, Pagmer xx 10, McCord xx 10, Nissim xx 11, Payne x 4 1. Periyot 26-25 İlk yarı 49-38 3. Periyot 68-56 
     
</TEXT>
</DOC>
