<DOC>
<DOCNO> 324440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/son/sonsiy18.html </URL>
<DATE> 2005/03/17/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Ağabeyin, Vali olan kardeşe yardımcı olarak atanması Meclis gündeminde 
</HEADLINE>
<TEXT>

     CHP Konya Milletvekili Atilla Kart, Bakırköy Kaymakamı Kadri Öner'in, kardeşinin Vali olarak bulunduğu Çankırı'ya Vali Yardımcısı olarak atanmasını TBMM gündemine getirdi. Kart, Başbakan Recep Tayyip Erdoğan'a, ''Kadri Öner'in Vali Yardımcısı olarak atanacağı başka bir il yok muydu '' diye sordu. 
     Kart, TBMM Başkanlığı'na sunduğu soru önergesinde, Kadri Öner'in Çankırı'ya daha önceki atamasının idari yargı tarafından iptal edildiğini anımsatarak, ''Adı geçenin aynı yere görevlendirilmesi, hangi yasal ve takdiri gerekçeyle yapılmıştır '' dedi. 
     Bir kişinin, kardeşinin vali olarak görev yaptığı ile idari yargı kararına rağmen vali yardımcısı olarak görevlendirilmesinin yasal kuralların dışında siyasi nezaket, etik kurallar ve insani duygularla bağdaşıp bağdaşmayacağını soran Kart, şu soruların da cevaplandırılmasını istedi 
     ''Böylesine hukuk dışı bir uygulama, kamu yetkisinin insafsız ve acımasız bir şekilde kötüye kullanılması anlamına gelmez mi 
     Kadri Öner'in vali yardımcısı olarak atanacağı başka bir il yok muydu '' 
     
</TEXT>
</DOC>
