<DOC>
<DOCNO> 311973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/03/son/sondun28.html </URL>
<DATE> 2005/02/03/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Avustralya'da şiddetli yağış nehir taşırdı, ülke sular altında 
</HEADLINE>
<TEXT>

     Avustralya'da etkili olan fırtına ve yağış, Melbourne şehrinde günlük hayatı felç etti. 
     Melbourne'da dün gece 1856 yılından bu yana en fazla yağışın kaydedildiği, kentte bir kişinin sel sularına kapılarak kaybolduğu belirtildi. Görgü tanıkları, sel sularına kapılan kişinin bir erkek çocuğu olduğunu söyledi. Kimliği belirlenemeyen kişiyi arama çalışmaları sürüyor. 
     Kentten geçen Yarra nehri taştı, ağaçlar devrildi, çok sayıda ev ve işyeri sular altında kaldı. 
     Melbourne'da çarşamba günü 13 dereceyle son 52 yılın en soğuk yazı kaydedildi. 
     Kentte yağmurdan etkilenen 2500 kişi devletin ilgili kurumlarından yardım istedi. Devlet İlkyardım Servisleri SES , evleri yağıştan etkilenenlere yardım etti. Şehir içi tren seferlerinde aksaklıklar yaşandı. 
     Şehrin önemli otoyolları sel altında kaldı. Kentin batısında da elektrik kesintileri oldu. 
     Öte yandan, çarşamba günü akşam saatlerinde Melbourne limanından ayrılan Tazmanya bandıralı feribot açık denizde dalga boyunun 20 metreye ulaşması ve bazı camlarının kırılması nedeniyle Melbourne'a geri döndü. 
     Sydney'in şehir merkezinde de birçok ev ve işyeri sular altında kaldı, ağaçlar otomobillerin üzerine devrildi. 
     
</TEXT>
</DOC>
