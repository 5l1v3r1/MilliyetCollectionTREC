<DOC>
<DOCNO> 327632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/27/son/sonyas05.html </URL>
<DATE> 2005/03/27/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Öleceği günü şimdiden mezar taşına yazdırdı .. 
</HEADLINE>
<TEXT>

     Kenan TÜRKSEVEN DHA 

      SİNOP'ta yaşayan 76 yaşındaki Hüseyin Kanel, rüyasında gördüğü ak sakallının, kendisine öleceği tarihi söylediğini iddia ederek, hazırlattığı mezarının taşına öleceği günü yazdırdı. 
     İşçi emeklisi 2 çocuk babası Hüseyin Kanel, geçen ay gördüğü rüya üzerine Sinop Çukurbağ Mezarlığı'nda mermerden mezar yaptırdı. Mezar taşına da, "Sadıkoğlu Hüseyin Kanel, Ruhuna Fatiha, Doğum tarihi 1929, ölüm tarihi 26.12.2006'' diye yazdırdı. 
     Rüyasını çok iyi hatırladığını söyleyen Kanel, "Ak sakallı yaşlı bir kişi bana görünüp. Sen gelecek yıl Aralık ayının 12'sinde öleceksin' dedi. Bu beni çok etkiledi. Ve kendisine inanarak 22 yıl önce kalp rahatsızlığından kaybettiğim eşim Nazmiye'nin yanında bir mezar yeri açtırdım. Dışını mermerden yaptırıp, mezar taşına da yazdırdım. Ancak insanların ilgisini çekmesin diye mezar taşının üzerini çuvalla örtüyorum. Zaman zaman da gelip kontrol ediyorum. Bu tamamen inancımla ilgili birşey'' dedi. 
     
</TEXT>
</DOC>
