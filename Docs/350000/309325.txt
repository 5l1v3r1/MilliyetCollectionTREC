<DOC>
<DOCNO> 309325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/25/son/sontur56.html </URL>
<DATE> 2005/01/25/ </DATE>
<TIME> 19.29 </TIME>
<AUTHOR>  </AUTHOR>
<HEADLINE>
Logar kapaklarını çalıp boş araziye atılar 
</HEADLINE>
<TEXT>

     Adıyaman'da kent merkezinden çalınan logar kapakları ve ızgara demirleri, boş bir arazide bulundu. 
     Belediye Başkanı Necip Büyükaslan, logar kapakları ve ızgara demirlerinin bulunduğu Karadağ mevkiinde yaptığı açıklamada, ''Bunu yapanlar insan olamaz. Bunlar halkın malı'' dedi. 
     Logar kapağı ve ızgara demirlerinin bir tanesinin belediyeye maliyetinin 80 milyon lira olduğunu belirten Büyükaslan, şöyle konuştu 
     ''Çalınan ve muhtemelen satılamayınca getirilip buraya atılan bu kapak ve ızgara demirleri, halkın parasıyla satın alınıyor. Bu tür hırsızlık girişimleri nedeniyle kanalizasyon şebekemiz ciddi zarar görüyor. Dolayısıyla bu davranış nedeniyle zarara uğrayan yalnızca belediye değil.'' Büyükaslan, hurdacılardan logar kapağı ve ızgara demiri satmak için gelenleri belediyeye bildirmelerini istedi. 
     
</TEXT>
</DOC>
