<DOC>
<DOCNO> 304456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/07/son/sontur34.html </URL>
<DATE> 2005/01/07/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Demireller'in Türk yetkililere iadesi tamamlandı 
</HEADLINE>
<TEXT>

     Egebank soruşturması kapsamında yargılanırken hakkındaki yasağa rağmen Bulgaristan'ın Burgaz Limanı'nda yılbaşı gecesi teknene yakalanarak, gözaltına alınan, bu sabah sınır dışı edilmesine karar verilen Yahya Murat Demirel ile eşi Aynur Esenler Demirel'in Türk yetkililere iadesi tamamlandı. 
     Demirellerin avukatı Turan Kurtuluş, AA muhabirine yaptığı açıklamada, Türk yetkililerce teslim alınan Demirellerin, bir cipe bindirilerek, ormanlık alandan sınırı geçirildiklerini belirterek, şöyle konuştu 
     ''Müvekkillerim, Hudut Taburu 2. Bölüğün bağlı olduğu Aziziye Sınır Karakolu'nda yapılan işlemlerin ardından görevliler tarafından bindirilen bir ciple, ormanlık alandan sınırı geçtiler. Biz İstanbul'a gidiyoruz. Demirel çiftçinin İstanbul'a gönderilme ihtimali var. Avukatı olarak yanına beni almadılar. Sorgu yapılmadığı için görüştürülmedim.'' Demirellerin Türkiye'ye getirilmesi nedeniyle Dereköy Sınır Kapısı'nda bekleyen dayısı Ercan Işık ile dayısının oğlu Tolga Işık'ta avukat Kurtuluş'la birlikte sınır kapısından ayrıldılar. 
     Tolga Işık, kendilerine hiç bir konuda bilgi verilmediğini, yakınlarının şu an nerede olduğunu bilmediklerini belirterek, ''5 saattir Dereköy Gümrük Kapısı'nda bekliyoruz. Hiç bir bilgi alamıyoruz. 5 gün önce de Bulgaristan'daki Türk konsolosluğuna başvurduk. Hayatından endişe duyuyoruz'' dedi. 
     Daha önce yapılan açıklamalarda Demirel çiftinin İstanbul Emniyet Müdürlüğü'ne götürüldüğü kaydedilmişti. 
     
</TEXT>
</DOC>
