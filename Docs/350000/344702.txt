<DOC>
<DOCNO> 344702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/22/guncel/axgun02.html </URL>
<DATE> 2005/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
'Şimdi hayata başka gözlerle bakıyorum' 
</HEADLINE>
<TEXT>


"Baba Beni Okula Gönder" kampanyası çerçevesinde 5 günlüğüne İstanbul'a gelen Hakk rili Hasibe, memleketine umutla döndü 

GÜLAY ÖZEK Van DHA 

Gazetemizin kız çocuklarınının okullaşması amacıyla başlattığı "Baba Beni Okula Gönder" kampanyası çerçevesinde Hakkari Şemdinli'den İstanbul'a gelen Hasibe Demir 12 , rüya gibi günler yaşadıktan sonra memleketine döndü. Uçakla Van'a giden Hasibe, bir süre misafir edildiği DHA Bürosu'nda bilgisayar karşısına geçip 5 günlük İstanbul gezisinde yaşadıklarını satırlara aktardı. Denizi ilk defa gördüğünü belirten Hasibe, "Boğaz'ın dalgaları çok hoşuma gitti" dedi. 

'İlk kez kivi yedim" 
Şemdinli ilçesi Tanyolu mezrasında, ilköğretim okulu 5. sınıftan sonra, okul olmadığı için eğitimini sürdüremeyen Hasibe 12 , şunları yazdı 
"2 yıldır okula gidemiyorum. 'Baba Beni Okula Gönder' kampanyasına katıldım. İstanbul'a çağırdıklarında çok heyecanlanmıştım. Van'dan uçakla İstanbul'a gittik, ilk defa uçağa biniyordum. İstanbul'da bizi karşılayıp otele yerleştirdiler. Benimle beraber Mardin ve Siirt'ten kızlar da vardı. İstanbul'un bu kadar büyük ve kalabalık olduğunu bilmiyordum. Ertesi gün Boğaz kıyısını gezdik, vapurları gördük. İlk defa deniz gördüm. Boğaz çok güzeldi, dalgalar çok hoşuma gitti. Aynı gün çocuk müzesini gezdik. İstanbul'un trafiği çok sıkışık ama çok güzel bir yer. Hayatımda ilk kez kivi ve hindistancevizi yedim, tatları çok güzeldi. İlk 2 gün alışmakta zorluk çektim ama tam alıştığım zaman da geri döndüm." 
İstanbul'un, ufkunu genişletiğini, kampanyanın okuma umudunu daha da artırdığını dile getiren Hasibe, "Şimdi hayata başka gözle bakıyorum. Doktor olacağım ve kızların okula gönderilmesi için çalışacağım" diye konuştu. 


</TEXT>
</DOC>
