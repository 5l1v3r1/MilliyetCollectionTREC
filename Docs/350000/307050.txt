<DOC>
<DOCNO> 307050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/17/siyaset/axsiy01.html </URL>
<DATE> 2005/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
'Dünya değişiyor ama CHP değil' 
</HEADLINE>
<TEXT>


Sarıgül, "İnönü, Öymen, Karayalçın, Çetin gibi isimlerin birikim ve tecrübelerinden yararlanacağım" diye konuştu 

HASAN KIRMIZITAŞ, MURAT KİBRİTOĞLU Gaziantep DHA 


Şişli Belediye Başkanı Mustafa Sarıgül, "Genel Başkan Deniz Baykal beni çok incitti, üzerime çok geldi. Ama büyük hünk rın bir sözü var, 'İncinsen de incitme' der. Baykal'ın canı sağ olsun, kendisini incitmek istemiyorum" dedi. Gaziantep'e giden Sarıgül, değişim için yola çıktıklarını söyleyerek "Dünya değişiyor. Uluslararası alanda önemli gelişmeler oluyor, ama CHP genel merkezinde hiçbir değişim olmuyor. Erdal İnönü, Altan Öymen, Murat Karayalçın, Hikmet Çetin gibi isimlerin birikim ve tecrübelerinden yararlanacağım" diye konuştu. Sarıgül şunları söyledi 
"Baykal delegelerden oy istemek için bölge toplantıları yapma noktasına gelmişse, sıkıntı oradadır. Baykal 43 yıldır siyasetin içinde, bugüne kadar delegelere kendisini tanıtmamış. Bir komutan ülkesini kurtarmaktan ziyade kendisini kurtarmak için yollara düşmüşse, o komutan ülkesini asla kurtaramaz." 
CHP ile halk arasında yapay duvarlar oluştuğunu ve bu nedenle 56 yıldır iktidar olamadığını ileri süren Sarıgül sözlerini şöyle sürdürdü 
"Eğer, CHP'nin ve Cumhuriyet'in kurucusu Atatürk bugün kalksa, gelse 'Ey CHP'liler, benim bıraktığım bu partiyi niçin 56 yıldır tek başınıza iktidar yapamadınız . Bıraktığım CHP'yle halk arasına yapay duvarları niye ördünüz ' dese ne diyeceğiz Ama huzuruna gittiğim zaman 'Rahat uyu, CHP'yi şahlandırdık' diyeceğim. Yapılacak düzenlemeyle üyelerimiz h kim teminatı altında seçim kuruluna kaydolacak. CHP dünyanın en demokratik partisi olacak." 


</TEXT>
</DOC>
