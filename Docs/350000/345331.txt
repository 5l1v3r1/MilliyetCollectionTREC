<DOC>
<DOCNO> 345331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/24/son/soneko18.html </URL>
<DATE> 2005/05/24/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Ekonomi büyüyor, yoksulluk artıyor 
</HEADLINE>
<TEXT>

     ürkiye ekonomisindeki büyümeye rağmen yşoksullların sayısı ve oranı artıyor. AKP’nin iktidarının ilk yılı olan 2003’te Türkiye’deki yoksulluk oranı yüzde 26.96’dan yüzde 28.12’ye, yoksul fert sayısı ise 18 milyon 441 binden 19 milyon 458 bine kadar yükseldi. Yoksulluk oranı kırsal kesimde yaşayanlar arasında yüzde 37.13, kentlerde ise yüzde 22.3 olarak gerçekleşti. Türkiye genilinde 894 bin kişinin ise açlık çektiği belirlendi. Kentlerde açlık çeken nüfusun oranı azalırken kırsal kesimde yüzde 2.15’e kadar yükseldi. 
     Devlet İstatistik Enstitüsü, 2003 yılı Hanehalkı Bütçe Anketi sonuçlarına göre hazırladığı "Yoksulluk Çalışması 2003"ün sonuçlarını açıkladı. 
     Buna göre Türkiye ekonomisinin yüzde 5.9 oranında büyüdüğü ve sıkı bir IMF programı uygulanan 2003 yılında Türkiye’deki yoksulluk, 2001 krizinin izlerinin henüz silinemediği 2002 yılına göre bile önemli ölçüde arttı. 
     AÇLIK ÇEKENLER 2002 yılında yüzde 1.35 olan Türkiye genelindeki açlık 
     çeken fertlerin oranı 2003 yılında yüzde 1.29’a geriledi. Ancak kentlerde yükde 0.92’den yüzde 0.74’e gerileyen açlık çeken fertlerin oranı kırsal kesimde yüzde 2.01’den yüzde 2.15’e kadar çıktı. IMF programlarıyla tarımsal desteklemelerin önemli ölçüde azaltılmasının kırsal kesimdeki açlık çeken insan sayısını artırdığı gözleniyor. Sayısal olarak bakıldığında ise 2003 yılı itibariyle 311 bini kentlerde, 584 bini ise kırsal 
     kesimde olmak üzere toplam 894 bin kişi açlık sınırının altında yaşamını sürdürüyor. 
     
     YOKSULLUK SINIRININ ALTINDAKİLER 
     Yüzde 6.5’likf aiz dışı fazla sağlamak amacıyla kamunun harcamalarının azaltıldığı, ücretlerin baskı altında tutulduğu 2003 yılında Türkiye’de yoksulluk sınırının altında yaşayan 
     nüfus 1 milyondan fazla artarak 18 milyon 441 binden 19 milyon 458 bine kadar çıktı. Bu Türkiye nüfusunun yüzde 28.12’yle yaklaşık üçte birinin yoksulluk sınırının altında yaşadığınğı gösteriyor. Araştırmanın sonuçlarına göre kentlerde yoksulluk sınırı altında yaşayan fert sayısı 2003 yılında 9 milyon 11 binden 9 milyon 377 bine, kırsal kesimdeki yokksulların sayısı ise 9 milyon 429 binden 10 milyon 81 bine kadar yükseldi. Kentlerde yaşayan her 100 kişiden 22.3’ünün, kırsal kesimde yaşayanların ise 37.13’ünün yoksulluk sınırının altında yaşamını sürdürdüğü ortaya çıktı. 2002 yılında kentlerdeki yoksulluk oranı yüzde 21.95, kırsal kesimde ise yüzde 34.48 düzeyinde bulunuyordu. Yoksulluğun, kentlere göre daha yüksek bir yoksulluk yaşanan kırsal kesimde giderek daha fazla yaygınlaştığı gözlendi. DİE, kırsal yerleşim yerlerinde yaşayanların yoksulluk riskinin kentsel yerlere göre daha fazla olduğuna dikkat çekti. 
     
     1 DOLARIN ALTI 
     Araştırma soruçlarına göre Türkiye genelinde nüfusun yüzde 0.01’i 9 bin kişi satınalma gücü paritesine göre günlük bir 
     doların altında bir harcama yapabiliyor. Satınalma gücü paritesine göre nüfusun yüzde 2.39’u 2.15 doların, yüzde 23.75’i ise 4.3 doların altında harcanabilir gelire sahip bulunuyor. DİE hesaplamayı yaparken satınalma gücü pharitesine göre dolar kurunu 2002 yılı için 618 bin 281 bin, 2003 yılı için de 732 bin 480 lira olarak esas aldı. DİE’ye göre 2002 yılında yüzde 14.74 olan göreli yoksulluk oranı ise 2003 yılında yüzde 15.51’e kadar çıktı. Buna göre Türkiye’de toplam 10 milyon 730 bin kişi göreli yoksul konumunda bulunuyor. Göreli yoksulların 4 milyon 651 bini kentlherde 5 milyon 996 bini ise kırsal kesimde yaşıyor. 
     
</TEXT>
</DOC>
