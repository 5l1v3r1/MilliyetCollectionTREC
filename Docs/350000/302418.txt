<DOC>
<DOCNO> 302418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/01/son/soneko06.html </URL>
<DATE> 2004/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni yılda dünya ekonomisi ve ticareti takvimi... 
</HEADLINE>
<TEXT>

     Dünya ekonomisi ve ticaretinde 2004 yılına girilirken, Ortadoğu bölgesindeki ülkeler ile Latin Amerika, Asya-Pasifik bölgesindeki faaliyetler, gelişmeler, toplantılar, zirveler ve diğerleri önemli rol oynayacak. 
     Irak'taki güvenlik endişelerinden ötürü Ürdün'den ayrılan Amerikan Barış Gönüllüleri yeni yılın ilk günlerinde bölgeye geri dönecek. 
     Yeni yılın başında Hong Kong Baş Yöneticisi Tung Chee-hwa, ekonomik ve ticari konuları kapsayan siyaset konuşmasını yapacak. Rusya Devlet Başkanı Vladimir Putin Kazakistan'ı ziyaret edecek. 
     Yeni yılın ilk gününde Umman'ın da bütçesi açıklanacak. Latin ülkeleri 12-13 Ocak'ta Meksika'nın Monterrey kentinde Amerika Ülkeleri Zirvesi'nde toplanacak. 
     
     DÜNYA SOSYAL FORUMU BOMBAY'DA, DAVOS FORUMU İSVİÇRE'DE 
     Emperyalizm ve neo-globalizme meydan okuyucu en büyük yıllık toplantı Dünya Sosyal Forumu 16-21 Ocak'ta Hindistan'ın Bombay şehrinde 75 bin kadar kişinin katılımıyla toplanıyor. 
     Dünya Ekonomik Forumu'nun WEF Davos'taki yıllık geleneksel toplantısı 21-25 Ocak tarihleri arasında düzenlenecek. ABD'nin yeni devlet başkanı adayları 27 Ocak'ta New Hampshire'da, 3 Şubat'ta Arizona, Oklahoma, Missouri ve South Carolina eyaletlerinde kampanya başlatacak. 
     Almanya'nın Münih kentinde 6-8 Şubat'taki yıllık Güvenlik Politikası Konferansı'na 40'ı aşkın ülkeden siyasi ve askeri liderlerin yanı sıra işadamları da katılacak. ABD'de devlet başkanları adayları 10 Şubat'ta Tennessee ve Virginia eyaletlerinde olacak. 
     
     BANGLADEŞ'TE MİKRO KREDİ ZİRVESİ KONSEYLER TOPLANTISI 
     Bangladeş'in başkenti Dakka'da 16-19 Şubat'ta Asya-Pasifik Mikro Kredi Zirvesi Konseyler Toplantısı düzenlenecek. İran'da 20 Şubat'ta Parlamento seçimleri var. Hong Kong Maliye Bakanı Henry Tang, ülke bütçesini gelecek yıllarda dengeye kavuşturucu yeni hedefler içeren yeni mali yıl bütçesini Mart ayı başında sunacak. 
     İspanya'da genel seçimler, Tunus'ta Arap Birliği Zirvesi Mart ayı başında yapılacak. ABD'de başkan adayları, 2 Mart'ta California, Georgia ve Maryland eyaletlerinde olacak. 
     Türkiye'nin de üyesi bulunduğu Uluslararası Atom Enerjisi Ajansı'nın yönetim kurulu toplantısı 8 Mart'ta Viyana'da yapılacak. Aynı gün Danimarka başkenti Kopenhag'da dev alışveriş mağazası Field's yeni iş ve konut merkezinde kapılarını açacak. 
     ABD'de başkan adayları, 9 Mart'ta Texas, Louisiana, Mississippi ve Florida'da olacak. Dünyanın en büyük turizm fuarı Uluslararası Turizm Fuarı, 12-16 Mart'ta Berlin'de açılacak. 
     
     CEBIT FUARI HANNOVER'DE 
     Rusya'da 14 Mart'ta devlet başkanlığı seçimleri var. ABD'nin başkan adayları, 16 Mart'ta Illinois eyaletinde olacak. 
     Bilgisayar teknolojisi ve telekomünikasyon CEBIT Fuarı 18-24 Mart'ta Almanya'nın Hannover kentinde düzenlenecek. Fuara, 700 bini aşkın ziyaretçi bekleniyor. 
     Tayvan'da 20 Mart'ta, El Salvador'da 21 Mart'ta devlet başkanlığı seçimleri, aynı gün İran ve Orta Asya dünyasında Nevruz Günü kutlamaları var. Fransa'da bölgesel seçimlerin ilk turu yapılacak. 
     Mart ayının 28'inde Türkiye'de yerel seçimler, Fransa'da ise bölgesel seçimlerin ikinci turu var. Nisan ayı başında Güney Kore'de Parlamento, Avusturya ve Cezayir'de cumhurbaşkanlığı seçimleri var. 
     
     ARAP DÜNYASININ İLK FORMULA-1 YARIŞI BAHREYN'DE 
     Nisan'ın 3'ünde Slovakya'da devlet başkanlığı seçimlerinin ilk turu, 4 Nisan'da Bahreyn Sakhir'de Arap dünyasının ilk Formula-1 Büyük Ödül Yarışması var. Nisan'ın 6'sında Kudüs'te Paskalya Töreni, 9 Nisan'da Irak'ta Milli Gün törenleri var. 
     Danimarka'nın dünyaca ünlü gümüş şirketi Georg Jensen 19 Nisan'da 100. kuruluş yıldönümünü kutlayacak. Birleşik Arap Emirlikleri Duabi'de 25-26 Nisan'da Ortadoğu'da Sürdürülebilir Kalkınma Konferansı düzenlenecek. 
     
     AB'NİN 10 YENİ ÜYESİNİN GİRİŞİ VE 3D FESTİVALİ 
     Mayıs ayı başında Çek Cumhuriyeti, Güney Kıbrıs Rum Kesimi, Estonya, Macaristan, Letonya, Litvanya, Malta, Polonya, Slovakya ve Slovenya Avrupa Birliği'ne AB katılacak. Panama'da 2 Mayıs'ta devlet başkanlığı seçimleri var. 
     Avrupa'nın en büyük çizgi film ve dijital görsel efektler sergisi 3D Festivali 3 Mayıs'ta Danimarka başkenti Kopenhag'da yapılacak. 
     Vietnam'ın bağımsızlık yıldönümü 7 Mayıs'ta kutlanacak. Filipinler'de devlet başkanlığı ve parlamento seçimleri 10 Mayıs'ta düzenlenecek. 
     Arap dünyası 15 Mayıs'ta İsrail devletinin kuruluş yıldönümünde yas tutma törenleri düzenleyecek, aynı gün Dominik Cumhuriyeti'nde devlet başkanlığı seçimleri var. Tayvan'ın yeni devlet başkanı 20 Mayıs'ta göreve başlayacak. 
     
     AVRUPA-LATİN AMERİKA ZİRVESİ 
     Mayıs'ın 27-29'unda Meksika'nın Guadalajara kentinde Avrupa-Latin Amerika devlet başkanları zirvesi toplanacak. Uluslararası Çalışma Konferansı 177 üye ülkenin katılımıyla 1-17 Haziran tarihleri arasında 92'nci yıllık toplantısını Cenevre'de düzenleyecek. 
     AB üyesi 25 ülkede 10-13 Haziran'da Avrupa Parlamentosu seçimleri, Macaristan'da ulusal parlamento seçimleri var. IAEA'nın yönetim kurulu toplantısı 14 Haziran'da Viyana'da, BM'nin altıncı Ticaret ve Kalkınma Konferansı 14-17 Haziran'da Brezilya'nın Sao Paulo kentinde toplanacak. 
     Irak'ta geçici yönetim en geç 30 Haziran'da tam egemenlik güçlerini üstlenecek. Hollanda, AB'nin dönem başkanlığını 1 Temmuz'da devralacak, aynı gün Hong Kong'un İngiltere'den bağımsızlığını alışının 7. yıldönümü kutlanacak. 
     
     ATİNA OLİMPİYATLARI 
     Yeni yılın 2004 Olimpiyat Oyunları'nın açılış törenleri 13 Ağustos'ta Atina'da yapılacak ve oyunlar 29'una kadar sürecek. 
     Dünya Ticaret Merkezi ve Pentagon'a terörist saldırıların üçüncü yıldönümü 11 Eylül'de, IAEA yönetim kurulu 13 Eylül'de Viyana'da toplanacak. 
     BM Genel Kurulu'nun 59. oturumunun açılış törenleri 14 Eylül'de New York'da. Dünyanın en büyük bira festivali 18 Eylül-3 Ekim tarihleri arasında Almanya'nın Münih kentinde düzenlenecek. 
     IAEA'nın yıllık genel konferansı 20-24 Eylül'de Viyana'da, IAEA yönetim kurulu toplantısı da 27 Eylül'de yapılacak. Ekim ayı başında Bosna'da yerel, Slovenya'da parlamento seçimleri, Hindistan'da Avam Kamarası seçimleri var. 
     
     APEC ZİRVESİ EKİM AYI BAŞLARINDA 
     Asya-Pasifik Ekonomik İşbirliği APEC Forumu Zirvesi de Ekim ayı başlarında Şili'nin başkenti Santiago'da toplanacak. Lübnan'da devlet başkanlığı, Brezilya'da belediye seçimleri Ekim ayının ilk günlerinde yapılacak. Nobel Ekonomi Ödülü'nü kazananlar da bu ay ilan edilecek. Frankfurt Kitap Fuarı 6-11 Ekim'de, Şili'de ülke genelinde belediye seçimleri 30 Ekim'de. 
     Sırbistan'da parlamento seçimleri, Kosova'da 1999'dan beri ikinci genel seçimleri, Iberoamericano İber Yarımadası-Amerika Ülkeleri Zirvesi Kosta Rika'da, Tunus'ta cumhurbaşkanlığı, Ukrayna'da devlet başkanlığı seçimleri Kasım ayı başında yapılacak. 
     ABD'de genel seçimler 2 Kasım'da, IAEA yönetim kurulu toplantısı 25 Kasım'da yine Viyana'da toplanıyor. Özbekistan'da parlamento seçimleri Aralık ayı başlarında. Macau'nun egemenliğinin Portekiz'den Çin'e devrinin 5. yıldönümü törenleri 20 Aralık'ta. Küba'da 1959 Devrimi'nin 46.yıldönümü törenleri 31 Aralık'ta düzenlenecek. 
     
</TEXT>
</DOC>
