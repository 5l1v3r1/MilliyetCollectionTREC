<DOC>
<DOCNO> 338322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/30/siyaset/siy06.html </URL>
<DATE> 2005/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
'Soykırım iddiaları yeni koşul olamaz' 
</HEADLINE>
<TEXT>


HABER MERKEZİ 


Almanya Başbakanı Gerhard Schröder, Erdoğan'ın Ermenistan Cumhurbaşkanı Robert Koçaryan'a yaptığı "soykırım iddialarının araştırılması için ortak komisyon kurulması" önerisine destek verdi. NTV'nin sorularını yanıtlayan Schröder, soykırım iddialarının AB'ye üyelik yolunda Türkiye'nin önüne yeni bir koşul olarak getirilmeyeceğini vurguladı. Schröder, "Türk Başbakanı'nın önerisi iyi. Bir ulusun kendi tarihine özeleştirel bakması önemli. Erdoğan'ın yolu izlenmeli" diye konuştu. Alman Parlamentosu'nda Ermeni iddialarının tartışılmasının ilişkilerine zarar vermeyeceğini de kaydeden Schröder, parlamentolarda tarihin yeniden ele alınmasının normal olduğunu belirtti. 


</TEXT>
</DOC>
