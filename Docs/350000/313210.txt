<DOC>
<DOCNO> 313210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/07/son/sontur02.html </URL>
<DATE> 2005/02/07/ </DATE>
<TIME> 02.08 </TIME>
<AUTHOR>  </AUTHOR>
<HEADLINE>
1 YTL borcunu ödeyemeyince bıçaklandı 
</HEADLINE>
<TEXT>

     Ufuk BALKİS DHA 

      ANTALYA'da 19 yaşındaki Yusuf Eycan, iddiaya göre 1 YTL 1 milyon lira borcunu ödemediği iddiasıyla bıçakla ağır yaralandı. Kaldırıldığı hastanede parası olmadığı için tedavi edilemeyeceği korkusuna kapılan Yusuf Eycan'ı, doktorlar sakinleştirdi. 
     Olay dün gece saat 23.00 sıralarında Kütükçü Köprüsü üzerinde meydana geldi. Kimliği belirsiz bir kişiyle kavga eden Yusuf Eycan bıçakla ağır yaralandı. Çevredekiler tarafından kimliği belirsiz saldırganın elinden kurtarılan Yusuf Eycan, çağrılan ambulansla hastaneye gönderilirken, kimliği belirsiz saldırgan karanlıktan yararlanıp kaçtı. 
     Antalya Devlet Hastanesi'ne kaldırılan Yuisuf Eycan'a ilk müdahaleyi yapan doktorlar amileyata alınması gerektiğini belirtip sağlık güvencesi olup olmadığını sordu. Sağlık güvencesinin olmadığını, 1 YTL borçlu olduğu arkadaşına bu parayı ödeyemediğini, yola karşılaşınca bu yüzden tartışıp kavga ettiklerini ve bıçaklandığını söyleyen Yusuf Eycan, "Para için bıçaklandım, şimdi parasızım diye öleceğim'' diyerek, duruma isyan etti. Doktorlar, tedavisinin yapılmamasının sözkonusu olmadığını söyleyerek Yusuf Eycan'ı sakinleştirdi. Yusuf Eycan, röntgeni çekildikten sonra ameliyata alındı, ancak fazla kan kaybettiği için durumunun ciddiyetini koruduğu belirtildi. 
     Eycan'ın olayı öğrenip hastaneye gelen yakınları, nedenini öğrenince isyan etti. Bir akrabası, "Keşke bizim haberimiz olsaydı. 1 YTL için bu yapılır mı '' diyerek tepki gösterdi. 
     
</TEXT>
</DOC>
