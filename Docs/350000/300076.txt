<DOC>
<DOCNO> 300076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/23/guncel/gun05.html </URL>
<DATE> 2004/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Askeri ihale zengini 
</HEADLINE>
<TEXT>


H kim Binbaşı Zekeriya Duran'ın iddianamesinde müteahhit Ali Osman Özmen, "Askeri ihalelerde vurgun yaparak şirketini büyütmüş biri" olarak tanımlanıyor 

Aydın Hasan 

Gölbaşı Özel Kuvvetler Komutanlığı inşaatı soruşturmasında tutuklanan ve iddianamede "Askeri ihalelerde sahte rapor ve faturalarla vurgun yaparak şirketini büyütmüş bir müteahhit" olarak tanımlanan müteahhit Ali Osman Özmen'in şirketine, dün Ankara'da kurumlar vergisi ödeyen şirketler arasında 19. sırada yer alması nedeniyle plaket verildi. 
H kim Binbaşı Zekeriya Duran, hazırladığı iddianamesinde Özmen için "menfaattini bilen - rüşvet vermede cömert davranan bir müteahhit" portresi çizdi. Özmen'in Erzurum Mareşal Çakmak Askeri Hastanesi inşaatı nedeniyle 9. Kolordu Askeri Mahkemesi'nce daha önce mahk m edildiği, ancak hükmün tebligat aşamasının uzaması nedeniyle zamanaşımından düştüğü belirtildi. Duran iddianamesinde ayrıca şu ifadeleri kullandı 

Değişmez isim 
"Özmen, 33 yıldır müteahitlik hizmeti yürüten bir şahıstır. Askeri ihalelere girmesiyle, şirketinin önlenemez yükselişi söz konusudur. MSB ihale davet listelerinin değişmez ismidir. Adeta duayen gibi bir çok önemli projede ve düşük tenzilatlı ihalelerde yer almıştır. Kazandığı her ihale çok büyük keşif artışlarıyla, ikmallerle ve özel pozlu lüks imalatlarla bitirilmiştir. Özmen'in tarzında hep aynı görüntü mevcuttur. Şöyle ki özel kuruluşlara zemini bozuk gösteren raporlar hazırlatılarak fazla kazı, hafriyat ve zemin ıslahı imalatları, sonra üst yapıda gösterişli lüks malzemeler kullanarak sahte faturalarla bedeli şişirilmek suretiyle özel pahalı imalatlar yapılması şeklindedir. Tabii bunu onaylatmak için de, ilgili personele cömert rüşvetler hediyeler vermesi gerekmektedir." 

Şirkete plaket 
Ankara Ticaret Odası ATO , dün düzenlediği törenle, üyeleri arasında 2002-2003'te en çok kurumlar ve gelir vergisi ödeyen mükellefler ile en çok döviz kazandıran firmaları Türk bayrağı şeklindeki plaketlerle ödüllendirdi. Törene, TBMM Başkanı Bülent Arınç'ın yanısıra 7 bakan da katılırken, Ali Osman Özmen İnşaat ve Taahhüt Ticaret Anonim Şirketi, 2003'te, kurumlar vergisi ödeyen şirketler arasında Ankara'da, 2 trilyon 340 milyar lirayla 19. sırada yer aldığı için Türk bayrağı şeklindeki plakete değer görüldü. ATO Başkanı Sinan Aygün, listeyi Ankara Defterdarlığı'ndan aldıklarını belirterek, Özmen'in şirketini temsilen törene kimsenin gelmediğini söyledi. 

Mıntıka temizliği 

Genelkurmay Başkanlığı, Türk Silahlı Kuvvetleri'ndeki TSK yolsuzluk iddialarıyla ilgili kapsamlı bir "temizlik harek tı" başlattı. Eski Deniz Kuvvetleri Komutanı İlhami Erdil'in yargılanması ve Özel Kuvvetler Komutanlığı inşaatındaki yolsuzluk iddialarıyla ilgili dava açılmasının ardından, Genelkurmay Askeri Savcılığı 4 dosyayı daha gündemine aldı. Üst rütbeli bazı subayların da soruşturulmalarını gerektirebilecek nitelikteki dosyalar şöyle sıralandı 
Cumhurbaşkanlığı Muhafız Alayı inşaatıTSK Rehabilitasyon Merkezi inşaatıKara Harp Okulu Eğitim Tesisleri inşaatı5 yıldızlı otel konforunda bir misafirhanenin de yer aldığı Aksaz Deniz Üssü inşaatı 


</TEXT>
</DOC>
