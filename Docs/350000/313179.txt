<DOC>
<DOCNO> 313179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/07/son/sonspo18.html </URL>
<DATE> 2005/02/07/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Nihat Kahveci coştu, Barcelona yıkıldı, Real dolu dizgin 
</HEADLINE>
<TEXT>

     İspanya'da bu haftanın yıldızı Valencia'ya iki gol atan Nihat Kahveci'ydi. 2 gol atarak takımını kurtaran Nihat'a gazeteler övgü yağdırdı. Lider Barcelona kendi evinde Athletico Madrid'e yenilmekten kurtulamadı, Real Madrid ise Espanyol'u 4 golle uğurladı. 

Geçtiğimiz hafta Nihat'ın forma giymediği maçta sahasında Villarreal'den 4 gol yiyen Real Sociedad'ın Anoeta Stadı'nda bu haftaki konuğu 3. sıradaki Valencia'ydı. 
     İlk yarıda Valencia Di Vaio ile öne geçti, ardından Nihat'ın süper vole golü geldi. Maçın son 10 dakikasına tam dört gol sığdı. 
     80'de Sociedad Aranburu ile durumu 2-1 yaptı, 82'de Baraja eşitliği sağladı. Xisco maçın bitimine 2 dakika kala Valencia'yı 3-2 öne geçirdi ancak milli yıldızımız Nihat Kahveci 90. dakikada sahneye çıktı ve skoru 3-3'e taşıyarak takımını yenilgiden kurtardı. 
     5 haftadır kaybeden Real Sociedad aldığı beraberlikle puanını 23 yaptı. 
     
     Gazeteler ne dedi 

     İspanya’nın yüksek tirajlı gazetelerinden As, Kurtarıcı Nihat’ ifadesini kullanırken, Sociedad’ı Nihat kurtardı. Haftalardır kabus yaşayan ve puan alamayan Real Sociedad, Nihat’ın süper oyunuyla 2005’in ilk puanını kazandı’ diye yazdı. Marca gazetesi de, Real Sociedad’a yılın ilk puanını getiren isim Nihat Kahveci oldu. Valencia maçın bitimine 3 dakika kala öne geçse de Türk oyuncuyu durduramadı’ yorumunu yaptı. 
     Barcelona'yı Fernando Torres yıktı 
     Açık ara liderliğini sürdüren Barcelona'ya Athletico Madrid sürprizi. Katalan ekibi Nou Camp'ta ağırladığı rakibi önünde Torres'i durduramadı. İspanya'nın gelecekteki en önemli yıldızı olarak gösterilen Torres, maçın 1. dakikasında Nou Camp sakinlerini şoka uğratan golü attı. Ronaldinho 70. dakikada penaltı kaçırırken, yine Torres 90. dakikada Barcelona filelerini havalandırdı ve skoru ilan etti 0-2. 
     Real dört dörtlük, Gravesen siftah yaptı 
     Lider Barcelona'nın 7 puan ardından haftaya ikinci sırada giren Real Madrid, Santiego Bernabeu'da ağırladığı 4. sıradaki Espanyol'u sahadan sildi 4-0. 
     13'te Zidane ile öne geçen beyaz-şimşekler, Raul 30, 75 ve Gravesen'in sayılarıyla sahadan 4-0 galip ayrıldı. Real Madrid'in ara transferde Everton'dan aldığı Danimarkalı Gravesen, mor-beyazlı formayla ilk golünü kaydetti. 
     Real Madrid, puanını 47'ye 51 puanda kalan 51 Barcelona'yla aradaki farkı 4'e indirdi. 
     
</TEXT>
</DOC>
