<DOC>
<DOCNO> 305781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/12/son/soneko33.html </URL>
<DATE> 2005/01/12/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Borsada rekor kapanış 26.271 
</HEADLINE>
<TEXT>

     İMKB Ulusal 100 Endeksi, 2. seansı 55.81 puan artarak 26,271.34 puandan, YTL bazında yeni bir tarihi kapanış rekoruyla tamamladı. 
     Hisse senetleri 2. seansta ortalama yüzde 0.21 oranında değer kazandı. 
     Endeks bundan önceki en yüksek gün sonu kapanışını 26,110.17 puanla dün gerçekleştirmişti. 
     Bugünkü 2. seans içinde ulaşılan 26,575.00 puanlık seviye de diğer tarihi zirveyi oluşturdu. 
     İlk seanstaki 105.36 puanlık artış dikkate alındığında, Borsa endeksi günün tamamında 161.17 puan yükseldi. Hisse senetlerinin günlük ortalama değer artışı yüzde 0.62 oldu. 
     Endeks 2. seansa, 27.19 puan artarak 26.242.72 puan seviyesinde başladı. Seansın ilk yarısını 26,204.85 puandan geçen endeks, en düşük 25,035.30 puana kadar gerilerken, en yüksek değer olarak 26,575.00 puana çıktı. Bu puan da endeksin seans içinde bugüne kadar gördüğü en yüksek seviye olarak belirlendi. 
     2. seans kapanışında, mali endeks 51.84 puan artarak 37,885.35 puana, sanayi endeksi 106.95 puan artarak 21.570.12 puana yükselirken, hizmetler endeksi 65.06 puan azalarak 14,643.07 puana geriledi. 
     Böylece ilk seansa göre, mali grup hisseler ortalama yüzde 0.44, sanayi grubu hisseler ortalama yüzde 0.50 değer kazanırken, hizmet grubu hisseler ortalama yüzde 0.44 oranında değer kaybetti. 
     2. seansta işlem gören toplam 303 hisse senedinden 72'si değer kazandı, 180'i değer yitirdi, 51 hisse senedinin fiyatında değişiklik olmadı. 
     2. seansta, 947 milyon 596 bin YTL'lik işlem hacmi kaydedildi. Günlük işlem hacmi, 1 milyar 687 milyon 626 bin 817 YTL olarak hesaplandı. 
     Günlük işlem hacmi bu değerle, 2005 yılının rekorunu da kırmış oldu. Daha önceki rekor, 1 milyar 612 bin 337 YTL'lik işlem hacmiyle dün gerçekleşmişti. 
     2. seansta Sabancı Holding, Doğa Holding, Tüpraş, Yapı ve Kredi Bankası ile İş Bankası C en çok işlem gören hisse senetleri oldu. 
     
</TEXT>
</DOC>
