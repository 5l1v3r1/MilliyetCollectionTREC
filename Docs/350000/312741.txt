<DOC>
<DOCNO> 312741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/05/son/sonyas01.html </URL>
<DATE> 2005/02/05/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Yıldızlar, bakımlı olmak için para saçıyor... 
</HEADLINE>
<TEXT>

     Sinema, müzik ve podyum dünyasının ünlüleri güzellik ve bakım sözkonusu olunca kesenin ağzını ardına kadar açıyor. 
     Netscape sitesi, ünlü yıldızların bakım sırlarını ve nerelere nasıl para harcadığını şöyle ortaya koydu 
     -Cilt bakımı Ciltleriyle başı dertte olan Brad Pitt, Cameron Diaz gibi ünlülerin kapısını aşındırdığı merkezin diğer müşterileri Cher, Penelope Cruz, Halle Berry, Salma Hayek, Nicole Kidman ve Jennifer Aniston. Cilt bakım uzmanının Beverly Hills'teki evine giderek bakımlarını yaptıran ünlüler bunun karşılığında 500-3 bin dolar ödüyor. 
     -Kaşlar ''Kaş Kraliçesi'' olarak tanınan Anastasia, ünlülerin yay gibi kaşlarına şekil veriyor. Günlerce sıra bekledikleri Anastasia'ya ulaşabilen ünlüler arasında Madonna, Cher, Jennifer Lopez, Renee Zellweger, Oprah Winfrey ve Penelope Cruz var. Tabii bunun bedeli de ilk ziyarette 55 dolar, ''ayağı alışan'' müşteri ise 45 dolardan işlem yaptırabiliyor. 
     
     CLOONEY GÜZELLİK SALONUNDA 

     -Güzellik salonu Filmlerinde elinden silah düşmeyen ünlü aktör George Clooney'nin de güzellik salonlarında saatler harcadığı ortaya çıktı. Estella Warren adlı uzmana güvenen ünlüler arasında Clooney'nin yanı sıra, Angelina Jolie, Pink, Rachael Leigh Cook, Mena Suvari ve Rita Wilson da var. Salonda saç bakımı da yapılıyor. 
     -Kuaför Hollywood yıldızlarına özel saç kesimleri yapan merkezin ziyaretçileri Tiger Woods, Ricky Martin, Kirsten Dunst, Christina Applegate ve Kate Bosworth. Bosworth'un ''Eğer saçlarımı Jonathan yapmayacaksa ölmeyi tercih ederim'' diyecek kadar güvendiği kuaför için bekleme süresi 6-12 hafta arasında değişiyor. 
     Beverly Hills'teki Joseph Martin de yıldızların uğrak yerlerinden. 
     Julia Roberts, Sheryl Crowe ve Julianne Moore'un gittiği bu merkezde saç kesimi 150 dolar. 
     -Masaj, akupunktur Koreli masaj uzmanı Hahm, otomobil bile çarpsa ağrı sızı bırakmayacağını söyleyecek kadar iddialı. Winona Ryder, Adrien Brody, Winona Ryder, Courtney Love ve Mena Suvari'yi ağırlayan merkez de en az 2 hafta sıra bekletiyor. 
     -Spa Latince ''sanus per aquam-suyla gelen şifa'' sözcüğünün kısa yazılışı olan spa, şifalı sularla gelen sağlığın ardından yapılan masajla rahatlatıyor. Angelica Huston, Rosanna Arquette, Kristin Davis, Halle Berry, Christina Applegate ve Carrie-Ann Moss ve Halle Berry spa merkezlerinin müdavimleri. 
     
     SÜPER KAHRAMANLAR YARATIYOR 

     Angelina Jolie'nin ''Lara Croft'' filmindeki kaslı ve mükemmel vücudunun sırrı Peterson. 
     Evinde kurduğu özel merkezde boks ringinden tenis kortuna kadar her türlü spor imkanına sahip mükemmel bir merkez kuran Peterson, ''Lara Croft'' filminde aylarca birlikte çalıştığı Jolie'yi adeta yeniden yarattı. Jennifer Lopez'e de idman yaptıran Peterson'ın diğer müşterileri arasında Ben Affleck ile Sylvester Stallone de var. 
     
     ÜNLÜLER PILATES YAPIYOR 

     Hollywood ünlüleri, sporcular, işadamları ve hatta kraliyet ailesi mensuplarının benimsediği pilates, tüm vücudu çalıştıran bir ''sihirli değnek''. 
     Bütün kas gruplarını, özellikle de sırt, bel ve kalça bölgelerini çalıştıran sporun bağımlıları arasında Madonna, Denise Richards, Janet Jackson, Julia Roberts var. Ünlülerin eğitmeni ''Bay Lee'', ''Bana gelen bedeni terziye gelen kumaş gibi inceler ve gerekeni yaparım'' diyor. 
     Bay Lee'nin en büyük rakibi ise ''pilates prensesi'' olarak tanınan Winsor. Bu konuyla ilgili dört kitabı bulunan Winsor'un müşterileri Vanessa Williams, Brandy, Minnie Driver, Melanie Griffith, Elizabeth Berkeley, Jamie Lee Curtis, Courtney Thorne-Smith, Samuel L. Jackson, Melanie Griffith ve Daisy Fuentes. 
     Yediğine içtiğine de büyük özen gösteren ünlüler, diyetisyenlerin kapısını aşındırıyor. Christina Aguilera, Mandy Moore, Owen Wilson, Brendan Fraser ve Gillian Anderson'ın diyetisyeni her ünlüye göre farklı bir diyet reçetesi sunuyor. Diyetisyen ücretleri ise her ziyaret için 65 dolar olmak üzere 1000 dolara kadar ulaşıyor. 
     
     DETOKS CEP YAKIYOR... 

     Son günlerin moda tabiri olan ''detoks'', vücuttaki toksinleri atmak için yapılan diyet. 
     Bütün Hollywood'un müdavimi olduğu detoks merkezleri ise kelimenin tam anlamıyla cep yakıyor. Yaklaşık üç hafta süreyle kalınan merkezlerin ziyaretçi trafiği ise oldukça yoğun. Matt Damon, Ben Affleck, Casey Affleck, Summer Phoenix, Gisele Bundchen, Christy Turlington, Gwen Stefani, Liv Tyler ve Cindy Crawford'ın gittiği merkez, kapıyı 900 dolardan açıyor ve rakam 2 bin 500 dolara kadar çıkıyor. 

     
</TEXT>
</DOC>
