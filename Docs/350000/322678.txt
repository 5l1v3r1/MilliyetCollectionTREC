<DOC>
<DOCNO> 322678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/10/son/sonyas21.html </URL>
<DATE> 2005/03/10/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Başbakandan mobilya devi IKEA'ya 'cinsel ayrımcılık' suçlaması 
</HEADLINE>
<TEXT>

     Norveç Başbakanı Kjell Magne Bondevik, İsveç mobilya mağazaları zinciri IKEA'yı, mobilyaların nasıl monte edildiğini gösteren el kitabında yalnızca erkek resimlerini kullandığı için ''cinsel ayrımcılıkla'' suçladı. 
     Bondevik, Vardens Gang gazetesine yaptığı açıklamada, ''özellikle Müslüman ülkelerde kadın-erkek eşitliği ile ilgili fikirlerin gelişmesine yardımcı olmak gerektiğini'' belirterek, ''Bunu değiştirmeleri gerekir, bunun haklı çıkarılabilir bir yanı yok'' dedi. 
     Başbakan Bondevik, mobilyaları monte ederken kendisinin de büyük sorunlar yaşadığını sözlerine ekledi. 
     Haberde, bir IKEA sözcüsünün, firmasını, ''Kültürel faktörleri dikkate almalıyız. Müslüman ülkelerde, kadınları kullanma kılavuzlarında göstermek sorun yaratıyor'' diyerek savunduğu belirtildi. 
     Ürünlerinin çoğu müşteri tarafından monte edilen ve 32 ülkede 200'den fazla mağazası bulunan IKEA, kullanma kılavuzlarında erkek resimlerini ya da cinsiyetleri belli olmayan çizgi figürleri kullanıyor. 
     
</TEXT>
</DOC>
