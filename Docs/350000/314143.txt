<DOC>
<DOCNO> 314143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/10/son/soneko51.html </URL>
<DATE> 2005/02/10/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Benzin fiyatlarında indirim 
</HEADLINE>
<TEXT>

     TÜPRAŞ süper, kurşunsuz ve 98 otan kurşunsuz benzinin rafineri fiyatında yüzde 3.9-4 oranları arasında indirim yaptı. İndirim vergiler nedeniyle rafineri çıkış fiyatında yüzde 0.9-1 oranları arasında kaldı. 
     Uluslarası fiyatlara göre fiyatlarını belirleyen TÜPRAŞ, yarından itibaren kurşunsuz benzinin metreküp fiyatını 452.65 YTL'den 434.41 YTL'ye, süper benzinin fiyatını 439.24 YTL'den 421.65 YTL'ye, 98 oktan kurşunsuz benzinin fiyatını da 474.02 YTL'den 455. YTL'ye indirdi. 
     Tüm ürünlerde metreküp başına 1.5 YTL olan EPDK payı, ÖTV ve KDV'nin eklenmesiyle bulunan rafineri çıkış fiyatı yüzde 1 oranında inerek kurşunsuz benzinde 2 bin 122.12 YTL'ye, süper benzinde 2 bin 123.59 YTL'ye düştü. 98 oktan kurşunsuz benzinin rafineri çıkış fiyatı ise yüzde 0.9 azalışla 2 bin 291.01 YTL'ye indirildi. 
     Fiyatlarını kendileri belirlemeye başlayan akaryakıt dağıtım şirketlerinin de pompa fiyatlarında yüzde 1'e yakın bir oranda indirim yapması bekleniyor. 
     
</TEXT>
</DOC>
