<DOC>
<DOCNO> 316368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/18/son/sondun26.html </URL>
<DATE> 2005/02/18/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Guardian Belgeler, cinsel tacizi ortaya çıkıyor 
</HEADLINE>
<TEXT>

     BBC 

      İngiltere'nin prestijli gazetelerinden The Guardian'ın bugünkü manşeti "Belgeler, Bagram üssündeki tacizi ortaya çıkarıyor" şeklinde. Gazete, Afganistan'daki Amerikan güçlerinin, tutuklulara, Irak'taki Ebu Gureyb cezaevindekine benzer cinsel tacizde bulundukları yolunda yeni kanıtların ortaya çıktığını belirtiyor. 
     Bu olayların gözlendiği yerler ise başkent Kabil yakınlarındaki Bagram üssü ve Kandehar yakınlarındaki bir Amerikan tesisi. 
     Habere bakılırsa, Amerikan askerleri tacizleri sırasında fotoğraflar da çekmiş. Afgan tutuklular, tecavüze maruz kalmış, cinsel anlamda aşağılanmış. 
     Amerikan ordusunun iddialarla ilgili soruşturmasına yönelik 1000 sayfalık belgeler, uzun bir hukuk mücadelesi sonrası, Amerikan Sivil Özgürlükler Birliği'nin eline geçmiş. Guardian muhabirlerinin de belgelere, bu birlik aracılığıyla ulaştıkları belirtiliyor. 
     Haberde ayrıca, Afganistan ve Irak'taki aşağılama olaylarının, geçen yıl patlak veren Ebu Gureyb skandalı sonrası da sürdüğüne dikkat çekilmiş. 
     
</TEXT>
</DOC>
