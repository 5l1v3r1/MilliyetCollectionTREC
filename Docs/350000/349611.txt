<DOC>
<DOCNO> 349611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/07/son/sondun02.html </URL>
<DATE> 2005/06/07/ </DATE>
<TIME> 02.00 </TIME>
<AUTHOR>  </AUTHOR>
<HEADLINE>
İsveçliler ilk defa milli bayramlarını resmi olarak kutladılar... 
</HEADLINE>
<TEXT>

     İsveç’te 6 Haziran’ın ulusal gün ilan edilmesinden sonra İsveçliler ilk kez resmi olarak milli bayramlarını kutladı. 
     Başkent Stockholm’deki Skansen milli parkında akşam düzenlenen resmi kutlama törenlerine, Kral Karl Gustav, Kraliçe Silvia, Veliaht Prenses Viktoria, Prenses Madeleine, Prens Carl Philip, Kral’ın annesi ile bakanlar, yabancı ülkelerin büyükelçileri, İsveçli sanatçılar, diğer davetliler ve kalabalık bir halk topluluğu katıldı. 
     Kutlamalara, Türkiye’nin Stockholm Büyükelçisi Necip Egüz ile eşi Şenay Egüz de katıldı. 
     Kraliçe Silvia, Veliaht Prenses Viktoria ve Prenses Madeleine’in geleneksel İsveç kıyafetleriyle katıldığı kutlamalarda, marşlar söylendi, ayrıca İsveçli sanatçılar çeşitli gösteriler düzenledi. 
     
</TEXT>
</DOC>
