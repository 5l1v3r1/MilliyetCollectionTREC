<DOC>
<DOCNO> 304613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/08/son/sondun06.html </URL>
<DATE> 2005/01/08/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Iraklı bir genci öldürmekten yargılanan Amerikalı asker aklandı... 
</HEADLINE>
<TEXT>

     ABD'de, Iraklı bir sivili öldürmekten yargılanan Amerikalı asker aklandı. 
     Askeri mahkemede yargılanan 14 yıllık asker Tracy Perkins'in, cinayet ve yanlış bilgi verme suçlamalarından aklandığı, ancak ''saldırı ve ağır saldırı'' iddialarından suçlu bulunduğu belirtildi. 
     Cezası henüz kesinleşmeyen çavuş Perkins'in 33 , en fazla 11 yıl 6 ay hapis cezasına çarptırılabileceği bildirildi. 
     Perkins, Iraklı 19 yaşındaki Zeidun Hassan'ı ve kuzenini, Ocak 2004'te Samara'da Dicle nehri üzerindeki köprüde bulunan kontrol noktasından nehre atlamaya zorladığı için yargılanıyordu. 
     Zeydun Hassan'ın kuzeni Mervan Hassan, kuzeninin nehirde akıntıya kapılarak boğulduğunu ve cesedinin 12 gün sonra bulunduğunu söylemişti. Askeri müfettişler, hükümet yetkililerinin Hassan'ın cesedini hiçbir zaman görmediğini rapor etmişlerdi. 
     Savunma avukatları, öldüğü ispatlanmadığı için Hassan'ın yaşıyor olabileceğini ve eğer öldüyse bunun askerlerin elinde meydana gelmediğini iddia etmişti. 
     
</TEXT>
</DOC>
