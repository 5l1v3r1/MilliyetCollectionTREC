<DOC>
<DOCNO> 324299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/yazar/heper.html </URL>
<DATE> 2005/03/17/ </DATE>
<TIME>  </TIME>
<AUTHOR> Doğan HEPER  </AUTHOR>
<HEADLINE>
İtiraf gibi Ermeni destanı... 
</HEADLINE>
<TEXT>


Meleh, Nışan, Garabet fed ler 
İyice şec at ibraz etdiler 
Haylice Türklere kurşun urdular 
Çokça ağlatdılar Türk Müslim nı. 

Baron Tersemeksyan Keban'ı sarsdı 
Tutub Muhammed'i ilk def'a kesdi 
Andırın'da Türk'ü gayretle bastı 
Figaanları tutdu Arş-ı Rahm nı. 

Fersenli r hib oldu zorbacı 
Andırın ağası hissetdi acı 
Türk kızları tesl m oldular bacı 
Dediler doğrudur İs m nı. 

Yeni Dünya Egya bir kolu basdı 
Y Surp Pırgiç deyip çok asker kesdi 
Osm nl-ı ordusunun kökünü sarsdı 
Red fler firarla kurtardı canı. 

Medh edelim Panos Çolakyan'ı 
Saldırdı orduya kara dumanı 
On sekiz saatlik Tum, Andırın'ı 
Urub har b etdi Türk Müslim nı 

Türkçe bu mısraları, Anadolu'da yaşayan Ermenilerin sazla okudukları bir destandan aldım. 
Destan, Türklere yapılan mezalimi iftiharla anlattığı için ilginç. 
Elimde eski bir kitap var. Tam 432 sayfa. Kitap Osmanlı toprakları üzerindeki Ermeni komiteleri, ayaklanmaları, ihanetleri, mezalim ve bunların vesikalarıyla dolu. Bu destan da orada yer alıyor. 

BUGÜN uzun, etkili ve örgütlü bir propaganda döneminden sonra, geçmişte Ermenilerin Türklere uyguladığı mezalim unutturuldu. Ermenilerin savaş bölgeleri dışına çıkarılışı olayı soykırım iddiaları haline getirildi. Ve bu senaryo günümüzde Türkiye için adeta AB şartı sayıldı. 

ERMENİLER uzun yıllar boyunca hep başkaları tarafından Osmanlı'ya karşı kullanıldılar, bugün de tarih tekerrür ediyor. 
Ermenistan, iddialarının bazı çevrelerce destek görmesiyle, sonunda Türkiye'den tazminat ve toprak elde etmeyi hayal ediyorsa buna La Fontaine'in kargasının bile güleceğini hesap edemiyor demektir. 

MİLLETLER, topluluklar arasındaki kırgınlıklar ve kızgınlıklar sonsuza kadar süremez. Hele mağduriyetler karşılıklıysa, anormal dünya şartları içinde meydana gelmişse... 
Bugün Türkiye'de yaşayan Türk Ermenilerine bakış herhangi bir Türk vatandaşından farklı değil. Olamaz. Dostça, kardeşçe bir birliktelik sürdürülüyor. Bu dostluk Ermenistan Ermenileriyle de neden olmasın. Sınırlar açılsa, Ermeni dostlarımız Türkiye'ye gelse çalışsa, ticaret yapsa, Türk yatırımcılar oraya gitse fena mı olur. 
Ama diaspora ve Erivan buna engel oluyor. Yazık ediyor. 

Basiretsizlik .. Cumhurbaşkanı'nın Suriye gezisinin bu ortamda doğuracağı hassasiyetler önceden sezilip, saptanmalıydı. Böylece hem Türkiye'nin prestijini, hem ABD ve AB ile olan ilişkilerini, hem de Şam'la münasebetlerini zedelemeyecek bir yol, iş aleniyete dökülmeden bulunurdu. 
Şunu da belirtelim Edelman, yanlışlarına bu konuyu da katmış oldu. 

TARTIŞMA 
Lisede öğrendiklerim Gündemde liselerin dört yıla çıkarılması ve öğrenciye hayatta kullanabileceği kavramları öğretme planı var. 
Bu konuda ilk hareket "güncel tarih kitabı" basımıyla başladı. 
Ben uzun uzun yıllar önce liseyi bitirdim. O günlerde okuduğum derslerden "fitoftera enfentans"ı, "olpidyum brasıka"yı, "gastro poda"yı, "artro poda"yı, "penta takdil"i, "mitoz-amitoz çoğalma"yı, "pisagor"u ve benzerlerini, "bir cismin ağırlık merkezinden geçen düşey doğrunun dayanma yüzeyinin dışına çıkınca o cismin devrileceğini" biliyorum. Şimdi bu satırları okuyan uzmanlar, biraz yanlış hatırladığımı da saptamış olsalar, o günlerde not almak için beynimi nasıl da eritircesine yorduğum gerçeğini değiştiremezler. 
Bunları bilmesem ne çıkardı, diye sorduğum da oluyor. 
Eğitimciler bu kadar yıl sonra bu sorunun cevabını bulduysa, ne mutlu bugünkü öğrencilere... 

VATANDAŞ 
Ölüm tehdidi altında Yasalar caydırıcı değil. 
Polis etkinliğini kaybetti. 
Sonuç yakalananları savcı salıyor, cezaevine giren çok kısa sürede serbest kalıyor. 
Yıllardır rastlanmayan, ibretlik olaylar kameralarla saptanıp, TV'lerde sergileniyor. 
Bazı gaspçılar İstanbul'un kalbinde, Dolmabahçe'de, kırmızı ışıkta bekleyen otomobillerin birkaç dakika arayla camlarını kırıp kıymetli eşyaya el koyuyor. Çekinme, ürkme, korkma kalmadı. Zorbalık meydan okuyor. 
"Bizzat ihkak-ı hak" ilk kez bu kadar güncel hale geldi. Seni koruyan yoksa, sen kendini koruyacaksın, başka çaren yok... 
Geçen günlerde İzmir'de hırsızlar demir tüccarı Mehmet Fadıl Oğur'u bıçakladı, öldürdü. 
İstanbul'da Küçükçekmece'de Ömer Albudak, fabrikasını basan silahlı gaspçılardan birini vurup öldürmeseydi bugün o da müteahhit Oğur gibi hayatta olmayacaktı. 
Nefsi müdafaa, meşru müdafaa, bizzat ihkak-ı hak... Günümüzde caydırıcılık bu hukuk müesseselerinin kullanılmasına kaldı. 
Acı değil mi 



</TEXT>
</DOC>
