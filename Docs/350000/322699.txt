<DOC>
<DOCNO> 322699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/11/ekonomi/eko03.html </URL>
<DATE> 2005/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancı, Merkez'in yapamadığını yaptı 
</HEADLINE>
<TEXT>


ABD'de canlı büyümeye vurgu yapılması, "FED faizleri hızlı yükseltir mi " korkusunu tetikledi. Bono satan bazı yabancıların dolar alması, kuru 1.2880'e kadar yükseltti 

SONGÜL HATISARU Finans atölyesi 

Merkez Bankası'nın bir gün önce yaptığı 2.2 milyar dolarlık yüklü müdahaleye karşın sadece 1 kuruş yükselebilen dolar kuru, dün 1.2880 seviyesine kadar tırmandı. Önceki günkü yazımızda ABD'de faizlerin yükseldiğini ve bunun bizim piyasamızı da olumsuz etkilediğinin altını çizdik. ABD'de faiz yükselişinin yarattığı rahatsızlıkla, önceki gün bono faizleri kotasyon indirimine karşın düşmedi, 0.15 puan yükseldi. Dün de gösterge bono 27 Eylül 2006 vadeli bononun faizi ağırlıklı olarak birkaç hedge fonun yaptığı yoğun satışların etkisiyle 0.35 puanlık yükselişle 16.10'ye çıktı. 

Piyasalar tedirgin 
Önceki gün ABD'de de yayımlanan ekonomiye ilişkin raporda canlı büyümeye ve enflasyonist baskıya vurgu yapılması bizde de diğer gelişmekte olan piyasalarda gözlendiği gibi yabancıların bono satıp döviz alma eğilimlerini tetikledi. Canlı büyüme enflasyonist baskı yaratılabileceğinden bu alandaki gelişmeler piyasa tarafından yakından izleniyor. Hafta başında ABD'de yüzde 4.30 seviyesinden işlem gören 10 yıl vadeli bonoların faizi 4.52 seviyesine yükseldi. Gelişmekte olan ülkelerde de satış eğilimi vardı. Gösterge 2030 vadeli eurobondun fiyatı da 145.5 seviyesinden, 141 dolara kadar geriledi. Daha sonra gelen alımların etkisiyle eurobondun fiyatı 1 dolarlık yükselişle 142'ye çıktı. 

Yerliler sattı 
Yabancıların gelişmekte olan ülkelerdeki satışlarından nasibini alan iç piyasada da bono satan yabancıların dövize yönelmesiyle 1.263'deki dolar kuru, 1.288 seviyesine geldi. Ancak yerli oyuncuların ve bazı yabancıların kurda yüksek seviyeleri satış fırsatı olarak kullanmasıyla dolar kapanışta 1.280 seviyesine kadar geriledi. Yabancılar son bir ayda açtıkları pozisyonlarda yüzde 6 civarında k r ettiler. Bu nedenle bonoda satış, dövizde alım yönündeki dünkü hareketliliğin yabancıların k r realizasyonu amaçlı işlemlerinden kaynaklandığını düşünüyoruz. 

Tasarı bu haliyle yasalaşırsa faizlerde düşüş zor görünüyor BDDK'nin tartışmaya açtığı kredi kartları yasa tasarısı, kartlarda faiz hesaplaması ve limitlerine sınırlamalar getiriyor. Tasarı bu haliyle yasalaşırsa bankaların kredi kartından sağladıkları k r marjları düşecek. Bankalar geçen yıl kredi büyümelerinin önemli bir bölümünü kredi kartlarından sağladılar. Öte yandan, Türkiye'de enflasyon ve genel faiz hadleri düşüyor. 2005'te bankaların kart faizlerinde, faiz düşüşüne paralel indirime gideceği beklentisi vardı. Ancak düşen faiz ortamında bankaların bono portföylerinden elde edilen gelirleri 2005 yılında da gerilemeye devam edecek. 
Şimdi kartlarda da k r marjları gerilerse, bankalar kredi kartı faizlerini indirmekte istekli olacaklar mı Önceki gün Bankalar Birliği'nin gazetecilerle düzenlediği sohbet toplantısında banka genel müdürlerine bu konuyu sordum. 
Aldığım izlenim tasarı bu haliyle yasalaşırsa bankaların k r marjlarını korumak için faizleri indirmekte aceleci olmayacakları, düşecek olan k r marjlarını faiz indirimine gitmeyerek kompanse edecekleri yönünde. Tüketicinin korunması mantığıyla yola çıkan BDDK'nin taslak üzerinde daha iyi düşünmesinde fayda var. 

Sermaye piyasası 
Öte yandan yeni bankacılık yasa tasarısı da bankaların hisse alım satımı, halka arz gibi sermaye piyasası işlemleri yapmalarının önündeki engelleri kaldırıyor. Tasarı yasalaşırsa bankalar aracı kurum ve portföy şirketlerini bankalarının içine alabilecek. Bankalar bu eğilime girerse sektörde yeni işsizler yaratılır korkusu var. Ersin Özince, İş Bankası olarak aracı kurum ve portföy yönetim şirketlerini bankanın içine almayacaklarını, aksi yöndeki davranışlarında büyüyen hacimler nedeniyle sektörde işsizlik yaratmayacağını söylüyor. Ancak konunun başka boyutları da var. Sermaye piyasası faaliyetlerinin bankacılık kanunu içine alınması SPK ve BDDK arasında bir yetki çatışması gündeme getirmeyecek mi Tasarı bu şekliyle yasalaşırsa getireceği ve bunun da sermaye piyasası aleyhine işleyeceğini hep birlikte göreceğiz. 


</TEXT>
</DOC>
