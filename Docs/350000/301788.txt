<DOC>
<DOCNO> 301788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/29/yazar/akyol.html </URL>
<DATE> 2004/12/29/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Irak ve Türkiye farkı 
</HEADLINE>
<TEXT>


IRAK hızla mezhep ve etnik çatışmalara sürükleniyor. Son olarak Şii lider Abdülaziz El Hak m'e bomba yüklü arabayla suikast teşebbüsünde bulunulması, Şiileri tahrike yönelik bir provokasyondur. 
Abdülaziz El Hak m, Türkiye'nin dostu, saygın bir Şii dini liderdir. 
Bir yıl önce Abdülaziz'in ağabeyi merhum Ayetullah Muhammed Bakır El Hak m öldürülmüştü Şiilere yönelik başka cinayetler ve suikast teşebbüsleri de oldu. 
El Hak mler itibarlı bir Şii ulema ailesidir. Saddam bu aileden 18 din adamını idam ettirmişti Böylesine itibarlı bir ailenin öfkeye kapılıp Sünni örgütlere karşı misilleme yaptığını düşünün İşte El Kaide bunu sağlayarak Irak'ı herkes için cehenneme çevirmek istiyor 
Ama çok şükür, Şii ulema 'hikmetli' davrandı, Abdülaziz misillemede bulunmayacaklarını, seçimlerin 30 Ocak'ta yapılmasını desteklediklerini açıkladı. 

TERÖRİST Usame Bin Ladin ise yine yangına benzin sıkıyor teyp kaydındaki konuşmasında, Abdülaziz el Hak m'e yapılan suikast teşebbüsünü kınamadığı gibi, Sünnileri seçimleri boykot etmeye çağırdı. Dahası, Şiiler tarafından suikastların sorumlusu sayılan terörist El Zerkavi'yi "Irak'ta El Kaide'nin temsilcisi" olarak ilan etti. 
Sünni-Şii gerilimi tırmanıyor 
Nüfusun yüzde 60'ını oluşturan Şiiler, bu güvenle, seçimlerin yapılmasını destekliyor. El Kaide ise hem terörü tırmandırarak, hem Şiileri tahrik ederek seçimleri yapılamaz hale getirmeye çalışıyor. 
Adnan Paçacı gibi Sünni kökenli laikler de siyasi ikbal hesaplarıyla, seçimlerin ertelenmesini isteyerek "boykot"a destek veriyor. 
"Uluslararası Kriz Grubu"nun resmen açıkladığı gibi 
"Seçimler Sünnilerle Şiilerin arasındaki gerilimi büsbütün tırmandıracak, iyileşme beklentilerinin aksine durum daha da kötüleşecek." 
Ve tabii Kürtler öyle bir ortamda ayrılma yönünde önemli adımlar atacaklardır. Buna Arap tepkisi ne olacak 
Irak'ı, hatta bütün bölgeyi fevkalade zor günler bekliyor 

TÜRKİYE İkinci Meşrutiyet'te bile, Balkan milliyetçilikleri dışında, böyle mezhep ve etnik kutuplaşmalara sahne olmamıştı. Siyasi yelpazede merkeziyetçi otoriter İttihat ve Terakki ile ademi merkeziyetçi liberal Hürriyet ve İtilaf partileri vardı. 
Milli Mücadele'yi yürüten Meclis'te ise muhafazak rlar, liberaller ve inkılapçılar, biraz da sosyalistler bulunuyordu. 
Irak'ta ise h l siyasi fikirler değil, mezhepler, etnik kimlikler ve hatta aşiretler siyasete hükmediyor. Irak h l "millet" sosyolojisinin çok gerisindedir. Saddam Tikrit aşiretine, dolayısıyla "Sünni üçgenine"ne dayanıyordu. Onun dışındaki kesimler dışlanmıştı. Ortak bir "ülke" ve "millet" hissi yeterince oluşmadı. İşte Irak mezhep, bölge, etnik, kabile bağlarına göre çatışmaya sürükleniyor. 
"İşgale direnmek" elbette milliyetçi bir reflekstir ama direniş "Sünni üçgeni"nde kalıyor, milli ve merkezi bir siyasi hareket yok Suudi kökenli terörist Bin Ladin ile Ürdün kökenli terörist Musa El Zerkavi başrollerde Kılıçla kelle keserek .. 
Irak'ı din ve etnik bir iç savaş felaketinden ancak 'meşru' seçimler kurtarabilir, ama bakalım yapılabilecek mi 



</TEXT>
</DOC>
