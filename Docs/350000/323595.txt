<DOC>
<DOCNO> 323595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/14/son/sondun06.html </URL>
<DATE> 2005/03/14/ </DATE>
<TIME> 07.45 </TIME>
<AUTHOR>  </AUTHOR>
<HEADLINE>
ABD ilkokulunda Türkiye dersi... 
</HEADLINE>
<TEXT>

     Her yıl eğitim programında farklı bir ülkenin kültürünü ve tarihini işleyen ABD'nin Virginia eyaletindeki Hill ilkokulu, bu yıl derslerinde Türkiye'yi ele aldı. 
     Middleburg kasabasındaki Hill özel okulu öğrencileri, Ekim 2004 tarihinden beri derslerinde Türkiye'yi öğrenirken, eğitim dönemini, folklor gösterileri ve Karagöz oyunu gibi faaliyetlerle tamamladı. 
     Türkiye'nin Washington Büyükelçiliği'yle de temasa geçen okul yetkilileri, 3 Türk öğretmeni de, öğrencilere Türkiye'yi anlatmaları amacıyla üç haftalığına misafir etti. 
     Washington Türk Folk Dans Grubu, özel gösterinin ardından küçük öğrencilere folklor dersi de verdi. Ayrıca Türk sanatçı Hüsnü Aydoğdu, Amerikalı çocuklara Türk müzik aletlerini tanıttı. 
     
</TEXT>
</DOC>
