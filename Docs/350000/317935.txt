<DOC>
<DOCNO> 317935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/23/son/sonsiy22.html </URL>
<DATE> 2005/02/23/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Erdoğan AKP'li milletvekilleriyle buluşuyor Hepinizi seviyorum 
</HEADLINE>
<TEXT>

     Başbakan Recep Tayyip Erdoğan, AK Parti'li 20 milletvekili ile öğle yemeğinde biraraya geldi. 
     Başbakan Erdoğan, grup toplantısının ardından, AK Parti TBMM Grup Başkanlığı'nda, partili 20 milletvekili ile öğle yemeği yiyerek, görüş alışverişinde bulundu. 
     Yemekte, milletvekillerinin Başbakan Erdoğan'a sorunlarını anlattıkları, Türkiye ve dünyada meydana gelen gelişmelerle ilgili görüşlerini aktardıkları bildirildi. 
     Erdoğan'ın, yemekte milletvekillerine, ''Hepinizi seviyorum. Hepinize eşit mesafedeyim. Herkese kapım açık. Bir sorununuz olduğunda bana gelin'' dediği ifade edildi. 
     Öte yandan, Başbakan Erdoğan'ın, bundan sonra da AK Parti grup toplantısının olduğu günlerde milletvekilleri ile öğle yemeğinde gruplar halinde biraraya geleceği öğrenildi. 
     
</TEXT>
</DOC>
