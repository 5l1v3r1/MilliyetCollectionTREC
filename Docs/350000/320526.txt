<DOC>
<DOCNO> 320526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/son/sonyas21.html </URL>
<DATE> 2005/03/03/ </DATE>
<TIME> 21.07 </TIME>
<AUTHOR>  </AUTHOR>
<HEADLINE>
Dünya'da her yıl 4 milyon bebek ölüyor 
</HEADLINE>
<TEXT>

     Dünyada her yıl yeni doğan 130 milyon bebekten 4 milyonunun öldüğü açıklandı. 
     Dünya Sağlık Örgütü DSÖ ve BM Çocuklara Yardım Fonu UNICEF uzmanlarının İngiliz The Lancet tıp dergisinde yayımlanan raporunda, çok kolay ve ''düşük maliyetli'' önlemler sayesinde yeni doğan 3 milyon bebeğin kurtarılabileceği belirtildi. 
     Save the Children Çocukları Koruyun adlı kuruluştan Dr. Joy Lawn, anne ve çocuk sağlığı programlarında erken ölümlerin önlenmesi konusu üzerinde çok fazla durulmaması nedeniyle, genellikle önlenebilir nedenlerden dünyada her saat yeni doğan 45 bebeğin öldüğünü, bunun da 21. yüzyıl için ''şaşılacak bir durum'' olduğunu ifade etti. 
     Bebek ölümlerinin yüzde 99 kadarının yoksul ve gelişmekte olan ülkelerde meydana geldiğinin vurgulandığı DSÖ ve UNICEF raporunda, Afganistan, Bangladeş, Çin, Demokratik Kongo Cumhuriyeti, Hindistan, Etiyopya, Nijerya, Pakistan, Endonezya ve Tanzanya'da yeni doğan bebeklerden üçte ikisinin öldüğü kaydedildi. 
     
</TEXT>
</DOC>
