<DOC>
<DOCNO> 334624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/19/guncel/axgun01.html </URL>
<DATE> 2005/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızlar köyde hapis 
</HEADLINE>
<TEXT>


Meydandere köyünde çocuklar, 5. sınıfa kadar köydeki iki sınıflı ilkokulda okuyor. Sonraki 3 yıl için erkekler şehre, YİBO'ya gidiyor. Kızlar ise eve mahk m. Çünkü babaları onları okutmaya gerek görmüyor 

Pınar Aktaş - Siirt 

Meydandere, Siirt merkeze bağlı bir köy. Şehre 21 kilometre uzaklıkta olmasına rağmen yolun bozukluğu nedeniyle 1 saatte ulaşılabiliyor. Köyde 113 hanede 1200 kişi yaşıyor. İlköğretimin ilk 5 yılını okuyan yaklaşık 100 öğrenci, köydeki iki sınıflı ilkokula gidiyor. 
Ancak bu okul 1952'de yapılmış ve o tarihten beri içinde değişen tek şey sıralar. Tebeşir paralarını bile öğretmenler ceplerinden veriyor. 

Erkekler daha şanslı 
Köylüler, ilköğretim çağındaki öğrencilerin fazla olması nedeniyle yıllardır bir ilköğretim okulu istiyorlar. Bu arada erkek öğrencileri ilköğretimin son 3 yılı için şehirdeki YİBO'ya gönderiyorlar. 
Kızlar ise daha şanssız. Çünkü onlar 2003 - 2004 öğretim yılında sadece bir dönem yatılı okuyabilmişler. Ancak daha sonra işler karışmış. Çünkü kızların bir kısmı, 90'lı yıllarda terör nedeniyle okulları 5 yıllığına kapanınca, hiç okul yüzü görmemiş. Okuma yazma bilmiyorlar. Bir kısmı da 3., 4. sınıfa kadar okuyup aileleri tarafından okuldan alınmışlar. Nedeni, bölgede yaygın olan 'Kız çocuklarının okutulmasına gerek yok' düşüncesi. 

Hepsi AKP'ye oy vermiş 
Köylüler, konuşmaya AKP'li bir köy olduklarını söyleyerek başlıyorlar. Zira son seçimde köydeki 338 seçmenin tümü oyunu AKP'ye vermiş. 
Tek dertlerinin köylerine 8 yıl eğitim veren bir okul olduğunu belirtiyorlar. Okul için arazi bile belirlenmiş, zemin etüdü de yapılmış. 

Sabahat, Nezahat, Gülten.. 
Şimdi köyde 12 - 16 yaş arası yaklaşık 30 kız okula gitmeyi bekliyor. Kızlar okumak için istekli ancak babaları ve aileleriyle, okumak arasında kalmışlar. 
Sabahat Ulusal 14 Hiç okumamış. "Okuma yazmayı bilmeyi çok isterdim. Ama artık çok geç" diyor.Aslı Şen 14 5. sınıfa kadar okumuş. Devam etseydi bu yıl mezun olabilecekti. Aslı, "Buradaki insanlar kızlarını başka yere göndermek istemiyorlar. 'Şehre giden kız kötü yola düşer mi ' diye düşünüyorlar" diyor.Nezahat Pöge 12 6. sınıfın yarım döneminde şehirde yatılı okumuş Pöge, "Şehirde ailemden uzakta olduğum için üzüntüden ders çalışamıyorum. Ama en büyük hayalim okumak ve öğretmen olmak" diye konuşuyor.Gülten Ulusal 15 5. sınıfa kadar okumuş. Yatılıya gönderilmeyen Gülten ise şöyle konuşuyor "Babam okumamı istiyor. Arkadaşlarım gitmediği için ben de gidemiyorum. Bu köyde 'Kızını gönderdin. Orada tek başına ne yapacak diye ayıplıyorlar."Sabahat Pöge 16 Sadece 1. sınıfa gitmiş. "Ailem beni Kuran'a gönderdi. Herkes okula giderken ben Kuran'a gittim. 'Bu yaştan sonra okula mı gideceksin ' diyerek bırakmazlar. Okuyabilseydim polis olmak isterdim" diyor. 

Erkekler Göndermeyiz 
Son söz köyün erkeklerinin. Onlar eğitimcilerin bütün ikna çabalarına rağmen kızlarını göndermeyeceklerini söylüyorlar. 


</TEXT>
</DOC>
