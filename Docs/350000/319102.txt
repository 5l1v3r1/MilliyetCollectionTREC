<DOC>
<DOCNO> 319102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/27/son/sontur26.html </URL>
<DATE> 2005/02/27/ </DATE>
<TIME> 20.30 </TIME>
<AUTHOR>  </AUTHOR>
<HEADLINE>
Bakırköy'deki inşaatın ruhsatı yerel seçimlerden 13 gün önce alınmış 
</HEADLINE>
<TEXT>

     Bakırköy Belediyesi, temel kazısı sırasında yolun bir bölümünün çökmesine neden olan alışveriş merkezinin inşaat ruhsatının, yerel seçimlerden 13 gün önce alındığını bildirdi. 
     Belediyeden yapılan yazılı açıklamada, ''Fişekhane Caddesi 18 pafta 564 ada ve 154 parsel sayılı yerin, Bakanlar Kurulu kararı ile 'turizm alanı' ilan edilmesinden dolayı, imar planı yapma ve tüm yapılaşma şartlarını belirleme yetkisinin Kültür ve Turizm Bakanlığı'na ait olduğu'' kaydedildi. 
     Açıklamada, söz konusu yerin, ''bakanlıkça onaylı 17 Haziran 1997 tasdik tarihli ve 1 1000 ölçekli imar planında, 'Turizm ve Ticaret Merkezi' olarak belirtildiği, 2003'te de Büyükşehir Belediyesi'nce avan projesinin onaylandığı'' belirtildi. 
     Alışveriş merkezinin tatbikat projelerinin Bakırköy Belediyesi'nce onaylanmadan önce itfaiye, kaymakamlık, İSKİ, BEDAŞ, Sivil Havacılık Genel Müdürlüğü ile ulaşım yolları ve trafik açısından UKOME'den gerekli uygunluk yazılarının alınmış olduğu kaydedilen açıklamada, şöyle denildi 
     ''2004 yılında yapımına başlanan alışveriş merkezinin inşaat ruhsatı 15 Mart 2004 tarihinde alınmıştır. Bu da ruhsatın 28 Mart'taki yerel seçimlerden 13 gün önce alındığını gösteriyor. 
     İnşaatın temelinde dün akşam toprak kayması meydana gelmiş ve Fişekhane Caddesi'nin bir bölümü çökmüştür. Çökmeden hemen sonra belediyemiz olay yerinde gerekli önlemleri almıştır.'' 
     
</TEXT>
</DOC>
