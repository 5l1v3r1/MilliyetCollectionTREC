<DOC>
<DOCNO> 323035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/11/son/sonyas25.html </URL>
<DATE> 2005/03/11/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
Mahkemede dehşet Açılan ateşte yargıç öldü, yaralılar var 
</HEADLINE>
<TEXT>

     MAHKEMEDE ATEŞ AÇILMASI NEW YORK A.A - 11.03.2005 - ABD'nin Atlanta şehrinde bulunan Fulton Kasabası mahkeme binasında yargıcın öldüğü olayda, iki yargıç yardımcısı ve bir katibin yaralandığı kaydedildi. 
     Olaydan sonraki gelişmeleri canlı veren Amerikan televizyonlarına göre, Brian Nichols isimli 34 yaşında bir şüphelinin açtığı ateşte ağır yaralanan yargıç Rowland Barnes'in hayatını kaybettiği, diğer üç yaralıdan birisininse durumunun kritik olduğu belirtildi. 
     Görgü tanıklarının verdiği bilgiye göre, yerel saatle sabah 09 00 sıralarında meydana gelen olayda, mahkemede tecavüz suçlamasıyla yargılanan siyah şüpheli Nichols, bir güvenlik görevlisinin silahını ele geçirerek mahkemede bulunan yargıç ve yardımcılarına ateş etti. 
     CNN televizyonu, Nichols'un kaçmayı başardığını ve son olarak bir çekici aracı çalarak kaçmaya devam ettiğini bildirdi. Olay üzerine harekete geçen polisin, mahkeme çevresindeki bütün yolları trafiğe kapattığı ve şüpheliyi yakalamaya çalıştığı kaydedildi. 
     
</TEXT>
</DOC>
