<DOC>
<DOCNO> 330750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/06/son/soneko49.html </URL>
<DATE> 2005/04/06/ </DATE>
<TIME> 22.50 </TIME>
<AUTHOR>  </AUTHOR>
<HEADLINE>
Boucher ''Türkiye'de iş dünyasında büyümenin her zaman destekçisiyiz'' 
</HEADLINE>
<TEXT>

     ABD Dışişleri Bakanlığı Sözcüsü Richard Boucher, Türkiye'de ekonomik reformların ve iş dünyasındaki büyümenin eskiden beri destekçisi olduklarını kaydetti. 
     Düzenlediği günlük basın toplantısında bir gazetecinin, Türk basınında bir Amerikan Dışişleri Bakanlığı yetkilisine dayanılarak verilen ve ABD'nin Türkiye'de ''İslami iş dünyasının'' büyümesinden endişe ettiği yönündeki habere ilişkin bir soru üzerine Boucher, ''Bu konuda söyleyeceğim bir şey yok. Kimliği belli olmayan yetkilinin her yorumunun arkasından gitmeye çalışacak değilim'' dedi. 
     Boucher, ''Türkiye'de iş dünyası ve ekonomik reformlarla ilgili politikamız eskiden beri çok açık oldu. Biz, Türkiye'de iş dünyasının büyümesinin her zaman destekçisiyiz'' diye konuştu. 
     
</TEXT>
</DOC>
