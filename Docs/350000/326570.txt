<DOC>
<DOCNO> 326570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/24/son/sondun04.html </URL>
<DATE> 2005/03/24/ </DATE>
<TIME> 00.25 </TIME>
<AUTHOR>  </AUTHOR>
<HEADLINE>
Terri Schiavo artık ölebilir 
</HEADLINE>
<TEXT>

     Amerikan temyiz mahkemesi, bitkisel hayattaki Terri Schiavo'nun ailesinin başvurusunu reddetti. 
     Kızlarının beslenme tüpünün yeniden takılmasını reddeden mahkeme kararına karşı Atlanta'daki temyiz mahkemesine başvuran aile için, bu yasal yol da kapanmış oldu. Mahkeme heyeti, 2'ye karşı 10 oyla, davayı görmeme kararı aldı. 
     Schiavo, kocasının başvurusu üzerine mahkeme kararıyla 18 Mart'ta beslenme tüpünden çıkarılmıştı. Doktorlar Terri Schiavo'nun su ve gıda olmaksızın 1-2 hafta yaşayabileceğini söylemişlerdi. 
     Terri Schiavo'nun ailesi, kızlarının makineye bağlı olarak yaşatılmasını istiyor. Michael Schiavo ise, karısının 15 yıl önce kalp krizi geçirmeden önce, kendisini yapay yollarla hayatta tutmaya çalışmayacağına söz vermesini istediğini belirterek, karısının isteğini yerine getireceğini söylüyor. 
     1990'da geçirdiği kalp krizinin ardından Terri'nin beyninde hasar oluşmuştu. Ailesi ile kocası, Terri'nin akıbeti konusunda 7 yıldır mahkemede mücadele ediyor. 
     
</TEXT>
</DOC>
