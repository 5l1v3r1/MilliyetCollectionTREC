<DOC>
<DOCNO> 312515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/04/son/sontur58.html </URL>
<DATE> 2005/02/04/ </DATE>
<TIME> 21.43 </TIME>
<AUTHOR>  </AUTHOR>
<HEADLINE>
Kars'ta silah kaçakcılığı iddiası... 
</HEADLINE>
<TEXT>

     Kars'ın Arpaçay İlçesi'nde, aralarında Kars Belediye Başkan Yardımcısı Dünyamalı Demir ve Belediye Başkanı Naif Alibeyoğlu'nun kardeşi Alican Alibeyoğlu'nun da bulunduğu 35 kişi, silah kaçakçılığı yaptıkları iddiasıyla gözaltına alındı. Alibeyoğlu savcılıkça serbest bırakılırken, Demir çıkarıldığı mahkemece tutuksuz yargılanmak üzere serbest bırakıldı. 5 kişi tutuklanarak cezaevine gönderildi. 
     AA muhabirinin edindiği bilgiye göre, bir süre önce Arpaçay Cumhuriyet Başsavcılığı'nca başlatılan silah kaçakçılığıyla ilgili soruşturma kapsamında yürütülen operasyon sonucunda, aralarında Kars Belediye Başkan Yardımcısı Demir ve Belediye Başkanı Alibeyoğlu'nun kardeşi Alican Alibeyoğlu'nun da aralarında bulunduğu 35 kişi, güvenlik güçleri tarafından gözaltına alındı. 
     Arpaçay Cumhuriyet Savcılığı'na çıkarılan söz konusu kişilerden, aralarında Demir'in de bulunduğu 10 kişi mahkemeye sevk edildi. Alican Alibeyoğlu ve diğer 25 kişi serbest bırakıldı. 
     Mahkemeye sevk edilen 10 kişiden, 5'i tutuklandı. Demir ve diğer 4 kişi ise tutuksuz yargılanmak üzere serbest bırakıldı. 
     
</TEXT>
</DOC>
