<DOC>
<DOCNO> 340840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/09/son/sondun01.html </URL>
<DATE> 2005/05/09/ </DATE>
<TIME> 01.30 </TIME>
<AUTHOR>  </AUTHOR>
<HEADLINE>
Schröder'den özür... 
</HEADLINE>
<TEXT>

     Nazilerin yenilgiye uğratılmasının 60. 
     yıldönümü dolayısıyla yarın yapılacak "Zafer Günü" törenine katılmak üzere Moskova’ya giden Almanya Başbakanı Gerhard Schröder, Almanların savaş sırasında çektirdikleri acılar için Rus halkından özür diledi. Schröder, Rus gazetesi Konsomolskaya Pravda gazetesiyle yaptığı röportajda, Hitler Almanyası’na karşı kazanılan zaferde hiçbir ülkenin Sovyetler Birliği kadar büyük bedel ödemediğini söyledi. Rusya Devlet Başkanı Putin’in, Moskova’daki tören için yaptığı davetten büyük onur duyduğunu belirten Schröder, "Bugün Almanların, Almanya adına Rus halkına ve diğer halklara yaptıkları için özür dilediklerini" belirtti. Schröder, Rusya ve Almanya arasındaki bağların savaştan 60 yıl sonra hiç olmadığı kadar sıkı olduğunu kaydetti. 
     
</TEXT>
</DOC>
