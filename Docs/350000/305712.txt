<DOC>
<DOCNO> 305712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/12/son/sondun14.html </URL>
<DATE> 2005/01/12/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Çin'de havai fişek atölyesinde patlama 13 ölü... 
</HEADLINE>
<TEXT>

     Çin'de bir havai fişek atölyesi ile havai fişek üretilen bir evde meydana gelen patlamalarda 13 kişi öldü, 12 kişi yaralandı. 
     Yeni Çin Haber Ajansı'nın bildirdiğine göre, ülkenin kuzeyindeki Şanşi Shanxi eyaletinde bulunan Şiangliu Xiangliu havai fişek atölyesinde dün meydana gelen patlamada 12 kişi öldü, 11 kişi yaralandı. 
     Çin'in doğusundaki Anhui eyaletine bağlı Zhandian köyünde evinde havai fişek üreten bir kişi, meydana gelen patlamada öldü, karısı yaralandı. 
     Çinliler Ocak ayı sonu veya Şubat başına rastlayan geleneksel Bahar Bayramı'nı kötü ruhları korkuttuklarına inandıkları havai fişeklerle kutluyorlar. Ancak ilkel koşullarda ve izinsiz olarak havai fişek üretilen bazı yerlerde sık sık kazalar meydana geliyor. 
     
</TEXT>
</DOC>
