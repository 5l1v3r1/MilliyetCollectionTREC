<DOC>
<DOCNO> 322638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/10/son/sontur32.html </URL>
<DATE> 2005/03/10/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Sahte rakıda eski Tekel çalışanının parmak izi... 
</HEADLINE>
<TEXT>

     Bursa'nın merkez Yıldırım İlçesi'ndeki bir mezarlığın yanına atılmış halde bulunan 816 şişe sahte rakıda, İstanbul'da tutuklanan eski bir Tekel çalışanının parmak izine rastlandığı bildirildi. 
     Bursa Emniyet Müdürlüğü'nden alınan bilgiye göre, Fidyekızık Mezarlığı'nın yanına bırakılan sahte rakıların üzerinde elde edilen parmak izlerinin, Emniyet Genel Müdürlüğü'nün veritabanında kaydı bulunan ve geçen hafta İstanbul'da tutuklanan eski Tekel çalışanı Avni Kaptan'a ait olduğu belirlendi. 
     Emniyet yetkilileri, Avni Kaptan'ın soruşturma dosyasına, Bursa'daki sahte kolilerinden elde edilen parmak izinin delil olarak gönderildiğini bildirdiler. 
     
</TEXT>
</DOC>
