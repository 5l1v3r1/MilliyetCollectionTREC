<DOC>
<DOCNO> 333088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/13/son/sontur46.html </URL>
<DATE> 2005/04/13/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
İmam nikahlı eşinden korkup "tecavüze uğradım" demiş .. 
</HEADLINE>
<TEXT>

     Samsun'da, bir kadının cep telefonunu gasp ettikten sonra tecavüz ettiği iddiasıyla 27 yıl hapis cezası istemiyle yargılanan sanık, beraat etti. 
     Samsun 1. Ağır Ceza Mahkemesi'ndeki duruşmada, Hürriyet Mahallesi'nde, yaklaşık 2 ay önce, evine gittiği İkbal Öztürk'e 24 tecavüz edip cep telefonunu gasp ettiği gerekçesiyle tutuklanan Ali Olgun'un 22 yargılanmasına başlandı. 
     Gasp ve tecavüz iddiasıyla 27 yıl hapis cezası istemiyle yargılanan sanık Olgun, suçlamaları kabul etmedi. Olgun, ''Olay günü kadınla para karşılığı birlikte olmak için anlaştım. Daha sonra evine gittiğimde kadının imam nikahlı eşi gelerek bıçak çekti. Ben de evden kaçtım. Bir şey gasp etmedim'' dedi. 
     Mağdur Öztürk ise imam nikahıyla yaşadığı kişiden korktuğu için polise böyle ifade verdiğini belirterek, şunları söyledi 
     ''Olay günü benim telefon numaramı arkadaşımdan almış, görüştük. Evime geldi, birlikte olduk. Daha sonra telefonuma bakmak için eline aldı. O sırada eşim geldi. Zorla tecavüze uğramış değilim. Telefonum da gasp edilmedi.'' Mahkeme heyeti, delil yetersizliği nedeniyle sanığın beraatine karar verdi. 
     
</TEXT>
</DOC>
