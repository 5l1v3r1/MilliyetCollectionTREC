<DOC>
<DOCNO> 309320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/25/son/sontur51.html </URL>
<DATE> 2005/01/25/ </DATE>
<TIME> 18.05 </TIME>
<AUTHOR>  </AUTHOR>
<HEADLINE>
Film değil gerçek... Hepsi sevdiği kızı görmek istediği için oldu... 
</HEADLINE>
<TEXT>

     İzmir'de vatani görevini yaparken sevdiği kızı görmek için birliğinden firar ederek, Kırıkkale'ye gelen bir asker, evine baskın yapan polislerden kurtulmak için komşunu ve çocuklarını rehin aldı. 
     Firari asker, ailesinin ve polis ekiplerinin ısrarı sonucu teslim oldu. 
     Alınan bilgiye göre, vatani görevini yapmak için İzmir'e giden Recep A. 22 , sevdiği kızı görebilmek için 2 Ekim 2004'te birliğinden firar ederek, Kırıkkale'ye geldi. 
     Yenimahalle Tuna Caddesi 26. Sokak'taki evinde 4 aydır saklanan Recep A, polis ekiplerinin ihbar üzerine yaptıkları baskında yakalanamamak için alt kattaki komşusunu ve çocuklarını rehin aldı. 
     Firari asker Recep A, ailesinin ve polis ekiplerinin ısrarı sonucu rehin aldığı kişileri bırakarak, teslim oldu. 
     Daha sonra Emniyet Müdürlüğü'ne götürülen Recep A, sorgulanmasının ardından askerlik yaptığı İzmir'e gönderilmek üzere Jandarma Alay Komutanlığı'na teslim edildi. 
     
</TEXT>
</DOC>
