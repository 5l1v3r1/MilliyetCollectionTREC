<DOC>
<DOCNO> 336077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/23/guncel/gun09.html </URL>
<DATE> 2005/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Siciller temizleniyor 
</HEADLINE>
<TEXT>


GÖKÇER TAHİNCİOĞLU Ankara 

AKP Kastamonu Milletvekili Hakkı Köylü'nün verdiği yasa teklifi yaşama geçerse, Milletvekili Seçimi Kanunu dışındaki kanunlara göre ceza alan kişilerin sicilleri temizlenecek. Böylece yargılanmaları süren batık bankacılardan, yolsuzluk suçları nedeniyle kamu görevinden çıkarılan kişilere kadar pek çok hükümlü, eski işlerini yapma imk nı bulacak. 
Adli Sicil Kanunu'nun TCK'da benimsenen yaptırım sistemine uyumunu sağlamaya yönelik teklif, yasalaştığı tarihte, süre yönünden silinme koşulu taşıyan adli sicil kayıtlarının tamamı silinecek. Böylece sabıka kaydı bulunan yaklaşık 8 milyon kişi için beyaz sayfa açılacak. Bu kişiler, adli sicillerinden dolayı başvuramadıkları işlere başvurabilecek, giremedikleri dernek vb. kurumlara üye olabilecek. 

Batık bankacılar 

"Affa uğramış olsalar" bile özel yasalardan dolayı sabıkaları adli sicil kaydında yer alan kişilerin sicilleri de temizlenecek. Böylece, bankacılık, çeşitli kamu görevleri, silah ruhsatı alabilme gibi işlemler için gerekli olan "sabıkasızlık" koşuluna, hüküm giyip cezasını çekmiş kişiler de sahip olacak. 


</TEXT>
</DOC>
