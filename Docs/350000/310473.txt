<DOC>
<DOCNO> 310473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/29/yazar/civaoglu.html </URL>
<DATE> 2005/01/29/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Zaman değirmeni 
</HEADLINE>
<TEXT>


Financial Times gazetesi, "Türkiye'nin burun buruna geldiği Kerkük krizinin" nedenlerini ve yakın geleceğini masaya yatırıyor 
İşgalden hemen öncesine kadar ABD, Irak'ta bir kuzey cephesi açmak olanağını vermesi karşılığı Türkiye'nin de Irak'taki Kürdistan'ı işgal etmesi senaryosunu uygulamaya hazırdı. 
Türkiye bu öneriyi reddedince, ABD de Kürtlere dayanmak zorunda kaldı. 1 Mart tezkeresini... G.C. " 
............. 
İşte h l süren "1 Mart tezkeresi ekseninde o zaman hangi taraf haklıydı" tartışmalarına, Financial Times'ın bugünkü bakışı. 
Yani... O zamanlar çarpışan görüşlerden hangisi gerçekçiymiş 
"ABD'ye Anadolu'dan geçiş hakkı verilsin... Buna karşılık Kuzey Irak'ın Musul ve Kerkük dahil kontrolünü yörede mevzilenecek TSK alsın. AB harek tı sonrası siyasal yeniden yapılanma için masaya oturulduğunda, Türkiye de ağırlıklı olarak yer alsın... Zaten Türkiye'den Saddam'a karşı savaşmasını isteyen de yok. Tek mermi atmadan diplomasi kozları Ankara'nın elinde olsun" diyenler mi 
Yoksa... 
"Bu işe hiç bulaşmayalım" diyenler mi 
............. 
Şimdi burun buruna gelinen koşullar, birinci görüşün daha doğru olduğu izlenimlerini veriyor. 
.............. 
ABD, Kuzey Irak Kürtleriyle neredeyse stratejik dostluk ilişkilerine girdi. 
"Kuzey'de başı ağrımadı" denebilir. Türkiye bastırsa da Kürtleri feda etmesi uzak olasılık. 
Financial Times'a göre, "Irak'ta zaten başka dayanağı olmayan ABD, Kuzey Irak Kürtlerini terk etmeyecektir." 

Ya bağımsızlık 
Peki, ABD desteğini de arkasına alan Barzani ve Talabani, Kuzey Irak'ta Bağımsız Kürdistan Devleti ilan etme aşamasına geldiler mi 
Financial Times'ın değerlendirmesi şöyle 
"Kürtler, duygusal olarak bir devlete kavuşmayı isteseler de şimdi zaten bağımsız bir devlet ilan etmenin tehlikelerine uğramadan bağımsızlığı fiilen yaşıyorlar." 
Bu satırlar siyah beyaz bir fotoğraf kadar net... 
Şöyle ki 
"Yeni Irak Anayasası ile öngörülen federal yapıda, Kürt kesimi federe devletinin merkezi otoriteye bağı sadece göstermelik. 
Irak'ın toprak ve devlet bütünlüğü korunuyormuş gibi bir görüntüden ibaret. 
Aslında Kuzey Irak Kürt yönetimi fiilen bağımsız." 
Yarınki seçimlerde yüksek sayıda milletvekili çıkararak siyasi gücünü daha da perçinleyecek. 
Özellikle Kerkük'te büyük fark yaparsa, bu kente ve petrolüne el atmanın -iç- koşulları sağlanmış denebilir. 
Böylece fiili ekonomik bağımsızlık da elde edilmiş olur. 
........... 
Türkiye'nin ne yazık ki yapabileceği çok şey yok gibi. 
Ancak... 
Kuzey Irak Kürt yönetimi zaten hiç tehlikesiz ve risksiz sahip olduğu bağımsızlığı, bugünden yarına -resmen- bağımsız devlet ilanına götürürse başını derde sokar. 
Sadece Türkiye'yle değil, Irak ve Suriye'yle de... 
........... 
Bir süre bekleyecektir. 
Belki uzunca süre. 
Ama... Türkiye, oradaki realiteyi görmeli ve ona göre politikalar üretmelidir. 
Bu da kolay değil. 
Türkiye'nin de kendi kamuoyu, iç politika dinamikleri, zorlukları, duyarlı kurumları ve coğrafyaları var. 
Kerkük için -oynanmış değiştirilmiş- yeni nüfus, ABD himayesi, fiili bağımsızlık gibi gerçekleri dikkate alarak çok daha geniş vizyonlu çözümlere yönelmek büyük, zorlu ve tarihi bir sınavlar dizisi. 
1 Mart tezkeresinde ilk sınav notu iyi değildi. 
Notu bu satırların yazarı vermiyor... Zamanın değirmenlerinde öğütülenler alıyor. 



</TEXT>
</DOC>
