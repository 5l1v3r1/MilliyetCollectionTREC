<DOC>
<DOCNO> 346926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/29/son/sondun27.html </URL>
<DATE> 2005/05/29/ </DATE>
<TIME> 23.45 </TIME>
<AUTHOR>  </AUTHOR>
<HEADLINE>
Avrupa Sosyalist Partisi "Anayasa ölmedi" 
</HEADLINE>
<TEXT>

     Fransa’daki AB anayasası referandumunun sonuçlarını basına değerlendiren Avrupa Sosyalist Partisi Başkanı Poul Nyrup Rasmussen, "Anayasa’nın ölmediğini" söyledi. 
     "Fransa ve Avrupa için 29 Mayıs son derece hüzünlü bir gün" diyen Rasmussen, "Anayasa’nın öldüğü söylentileri abartılı bulduğunu" ifade etti. 
     Fransa’dan çıkan "Hayır" sonucunun AB Anayasası’nın onay sürecinin sonunu getirmemesi gerektiğini belirten Rasmussen, her AB vatandaşının referandum yöntemiyle veya ulusal parlamentolar aracılığı ile görüş bildirmek hakkına sahip olduğunu hatırlattı. 
     Rasmussen, Avrupalı sosyal demokratların, AB Anayasası’nın, refah, istihdam ve sosyal faaliyetler açısından olumlu gelişmeler getirecek bir unsur olduğu inancını sürdürdüklerini söyledi. 
     Fransa’dan gelen "Hayır"ın "AB’ye hayır" anlamı taşımadığını savunan Rasmussen, "Fransız halkı, yorgun ve gözden düşmüş, Fransızların endişelerini gideremeyen bir hükümeti reddetti" dedi. 
     
</TEXT>
</DOC>
