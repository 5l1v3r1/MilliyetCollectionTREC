<DOC>
<DOCNO> 337957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/29/magazin/amag.html </URL>
<DATE> 2005/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bugün Roma yarın nik h 
</HEADLINE>
<TEXT>


Mehmet Ali Erbil, yarın 26 yaşındaki Tuğba Coşkun ile Roma'da nik h masasına oturacak 

MAGAZİN SERVİSİ 

İki kez evlenip ayrıldığı Muhsine Kamiloğlu'ndan sonra Nergis Kumbasar ve Sedef Altıntaş'la yaptığı evlilikleri de yürütemeyen Mehmet Ali Erbil, yarın 26 yaşındaki Tuğba Coşkun ile hayatını birleştirecek. 48 yaşındaki Erbil, Roma'daki Türk Büyükelçiliği'nde gerçekleşecek nik ha az sayıda arkadaşını davet etti. Erbil, bugün abisi Mustafa Erbil, Seda Sayan, konservatuvardan arkadaşı tiyatrocu Tarık Ünlüoğlu ile eşi, arkadaşı Hakan Kardeşler, korumaları, Tuğba Coşkun, Coşkun'un ablası ve eniştesiyle birlikte bugün saat 14.00'te Roma'ya uçacak. 

Gelinlik giymeyecek 
Yarın 14.00'te kıyılacak nik hta Coşkun'un şahitliğini Seda Sayan yapacak. Erbil'in şahidi ise, Roma Büyükelçisi ya da "Kurtlar Vadisi"ndeki "Testere Necmi" rolüyle tanınan tiyatrocu Tarık Ünlüoğlu olacak. Coşkun, nik hta gelinlik yerine sade bir kıyafet giyecek. Çift, haziranda İstanbul'da düğün yapacak. Erbil'le Coşkun, ilk kez nik h masasına oturacakları Roma'da basına yakalanmıştı. Eşi Sedef Altıntaş'ı İstanbul'da bırakıp Roma'ya tatile giden Erbil, rahatsızlanınca hastaneye kaldırılmış, hastanede yanından ayrılmayan kadının da Coşkun olduğu ortaya çıkmıştı. 




</TEXT>
</DOC>
