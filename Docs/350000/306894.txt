<DOC>
<DOCNO> 306894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/16/spor/spo06.html </URL>
<DATE> 2005/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Eczacı'nın ilacı kupa 
</HEADLINE>
<TEXT>


Voleybol Top Teams Cup'ta adını final - four'a yazdıran Lacivert-Beyazlı takım şampiyonluğa göz kırptı. Kaptan Özlem, "İnancımız tam. Önce final, sonra kupayı istiyoruz" diye konuştu 

RAGIP TEKİN 


Çatı kuruldu 
AVRUPA'DA Top Teams Cup'ta dörtlü finale yükselme başarısını gösteren Eczacıbaşı, şimdi kupaya uzanmanın hesabını yapıyor. Geçen sezon ligde hedefin uzağında kalınması üzerine revizyona giden kulüpte, menajerliğe Selcan Teoman ve antrenörlüğe Brezilyalı Marco Aurelio Motto'nın getirilmesinin ardından istikrar sağlandı. Rusya'daki ikinci turu yenilgisiz zirvede kapatan Eczacı, üçüncü turu da tek mağlubiyetle geçerek, çeyrek final biletini almıştı. 

Teoman iddialı 
FRANSIZ Villebon'u iki maçta da set vermeden deviren Eczacıbaşı, final - four'a adım atıp, büyük bir başarıya imza attı. İlk maçını İtalyan Pallavolo Chieri ile oynayacak olan Lacivert - Beyazlılar, kadrosunda Dünyaca ünlü ABD'li Tom Logan, Scott, Brezilyalı Virna Dias, Bulgar Zetova gibi isimleri barındıran rakiplerinden çekinmiyor. Menajer Selcan Teoman, "Chieri'nin bireysel farklılıkları önemli değil. Biz takım oyunu oynuyoruz. Finali istiyoruz" diye konuştu. 

Motto temkinli 
DÖRTLÜ finalde diğer maç Bayer 04 Leverkusen Almanya ve geçen yıl finalde Güneş Sigorta'ya kaybeden E.Tongeren Belçika arasında oynanacak. Antrenör Motto, "Yükselişe geçtik. Ancak yüzde 70 kapasitedeyiz. Bunu maksimuma çıkarmalıyız" diye konuştu. Kaptan Özlem ise, "Sezon başında başarıyı kimse tahmin edemiyordu. Ama hocamızın çalışma sistemi ile yüksek kapasiteye ulaştık. İnancımız tam, önce final, sonra kupayı istiyoruz" dedi. 

Güneş, bankayı boşalttı 3-0 

Zirvede bitirdi 
VOLEYBOL Bayanlar 1. Ligi'nde üst sıralar için mücadele eden İller Bankası, Vakıfbank Güneş Sigorta karşısında tutunamadı. İlk yarıdaki son sınavını da rahat kazanan Güneş Sigorta, namağlup lider olarak zirvede yer aldı. Ev sahibi, defansta Necla, hücumda Neslihan, Aysun ve Samsonova ile etkili olurken, Ankara temsilcisinde Seda ve Güldeniz'in çabası yeterli olmadı. 

Maçın karnesi 
HAKEMLER Selahattin Aydın, Aylin Turnaoğlu 
VAKIFBANK GÜNEŞ SİGORTA Mayboroda 7 , Elif 7 , Tetyana 7 , Samsonova 8 , Aysun 8 , Neslihan 8 , Necla Libero - 7 , Gözde 6 , Yasemin 6 
İLLER BANKASI Seda 7 , Angelova 6 , Hülya 6 , Gizem 6 , Güldeniz 7 , Fulya 5 , Songül Libero - 6 , Meryem 5 , Merve 5 , Burcu 4 
SETLER 25-19, 25-20, 25-16 

Filede dün 
Beşiktaş - Manavgat Erk. 3-0 
Polis Akademisi-TKİ Erk. 3-1 
Anadolu İht. - Şahinbey Bld. 0-3 
SSK - Fenerbahçe 2-3 
T.Telekom Avea - Şişli 3-0 
Göztepe - TED Ank.Kolej 3-0 
Numunespor-Emlak Bankası 2-3 

Filede bugün 
Burhan Felek Spor Salonu 
12.00 Galatasaray - Çankaya Bld. 
14.00 Arçelik - Halk Bankası 
16.00 Fenerbahçe - H.Polisgücü 
Akatlar Spor Salonu 
19.00 Beşiktaş - Yeşilyurt 
Bursa Atatürk Spor Salonu 
13.00 B.Emniyet - Bafra T.Bld. 
Tokat H.Akbaş Spor Salonu 
13.00 Tokat B.Plevne - A.S.Joseph 
Ereğli Erdemir Spor Salonu 
14.00 Erdemirspor - SSK 
D.Bakır Dicle Ünv. Spor Salonu 
13.00 Dicle Ün. - Eczacıbaşı 


</TEXT>
</DOC>
