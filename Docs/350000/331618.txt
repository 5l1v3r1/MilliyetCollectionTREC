<DOC>
<DOCNO> 331618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/09/guncel/gun09.html </URL>
<DATE> 2005/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'İstanbul Erkek'te karikatür yarışması 
</HEADLINE>
<TEXT>


İSTANBUL Milliyet 

İstanbul Erkek Liseliler Eğitim Vakfı Özel İlköğretim Okulu, Cumhuriyet dönemi Türk karikatürünün öncü isimlerinden Cemal Nadir Güler anısına, "Yarının Büyüklerinin Çizgisiyle Avrupa Birliği" konulu karikatür yarışması düzenliyor. İstanbul'daki ilköğretim okulları arasında düzenlenecek yarışmada, Cemal Nadir Ailesi Özel Ödülleri'nin bütün kategorilerden seçilecek başarılı bir öğrenciye dijital fotoğraf makinesi, bir öğrenciye CD çalar ve başarılı öğrencilere de çeşitli ödüller verilecek. 
Öğrenciler 3 ayrı kategoride yapılacak yarışmaya, öğretmen ve okul müdürünün onayını aldıktan sonra topluca katılabilecek. Öğrenciler, diledikleri kadar karikatürü 22 Nisan'dan önce ulaşması koşuluyla İstanbul Erkek Liseliler Eğitim Vakfı, Türkocağı Caddesi, No 4, 34120 Cağaloğlu-İstanbul adresine ulaştırabilecek. Katılımcılar, 0 212 514 01 47 no'lu telefonlardan da bilgi alabilecek. 


</TEXT>
</DOC>
