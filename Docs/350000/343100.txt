<DOC>
<DOCNO> 343100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/16/son/sontur46.html </URL>
<DATE> 2005/05/16/ </DATE>
<TIME> 21.35 </TIME>
<AUTHOR>  </AUTHOR>
<HEADLINE>
İzmir'de TNT patlayıcı yüklü kamyon ihbarı alan polis alarma geçti... 
</HEADLINE>
<TEXT>

     İzmir’de çalıntı plakalı bir kamyonun TNT patlayıcı madde yüklü olduğu ihbarı üzerine İzmir polisi alarma geçti. 
     Alınan bilgiye göre, Tire İlçe Emniyet Müdürlüğü’nün 155 Polis İmdat hattını arayan bir kişi, 07 VR 352 plakalı kamyonda TNT yüklü patlayıcı madde olduğunu ihbar etti. İhbar üzerine ilçede geniş çaplı arama yapılırken, konu İzmir Emniyet Müdürlüğü’ne ve bölgede çalışan trafik ekiplerine bildirildi. 
     Haber Merkezi aracılığıyla yapılan anonslarda 07 VR 352 plakalı kamyonun dikkatli bir şekilde takip edilerek yakalanması, İzmir Emniyet Müdürlüğü Terörle Mücadele Şube Müdürlüğü ekiplerine teslim edilmesi istendi. 
     İzmir Emniyet Müdürlüğü yetkilileri, aracı arama çalışmalarının dikkatli bir şekilde sürdürüldüğünü bildirdiler. 
     Plakanın Antalya’dan bir süre önce çalınan bir otomobile ait olduğu tespit edildi. 
     
</TEXT>
</DOC>
