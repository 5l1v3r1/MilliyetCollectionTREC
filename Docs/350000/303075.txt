<DOC>
<DOCNO> 303075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/03/son/sonsiy04.html </URL>
<DATE> 2005/01/03/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Sarıgül savunmaya CHP plakalı araçla geldi 
</HEADLINE>
<TEXT>

     CHP Genel Merkez Yönetimi kararıyla hakkındaki yolsuzluk iddiaları nedeniyle partiden kesin ihracı istenen Şişli Belediye Başkanı Mustafa Sarıgül, Yüksek Disiplin Kurulu'na YDK savunma vermek üzere CHP Genel Merkezi'ne geldi. 
     Sarıgül, "O6 CHP 356" plakalı araçla Genel Merkezin bulunduğu sokağa girdi. Burada CHP'li eski yöneticiler tarafından karşılanan Sarıgül'ün yanında daha önce partiden ihraç edilen, ancak mahkeme kararıyla geri dönen İstanbul Milletvekili Hasan Aydın da bulundu. 
     Girişte gazetecilerin yoğun ilgisiyle karşılaşan Sarıgül, çıkışta bir açıklama yapacağını bildirdi. 
     Sarıgül'ün, beraberinde 30 sayfayı bulan savunmasını 15 kişilik YDK üyelerine okuyacağı ve hakkındaki iddiaları yanıtlayacağı öğrenildi. Sarıgül, halen savunma vermeyi sürdürüyor. 
     
</TEXT>
</DOC>
