<DOC>
<DOCNO> 333121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/13/son/sonyas13.html </URL>
<DATE> 2005/04/13/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Dört bin laboratuvara yanlışlıkla ölümcül grip virüsü gönderildi 
</HEADLINE>
<TEXT>

     BBC 

      Dünya Sağlık Örgütü, 18 ülkedeki toplam dört bin laboratuvardan tahlil kitlerine yanlışlıkla konulan ölümcül grip virüsü örneklerini imha etmesini istedi. 
     Söz konusu virus 1957'de yaklaşık dört milyon kişinin ölümüne yol açmış ve 1968'de ortadan kalkmıştı. 
     Dünya Sağlık Örgütü uzmanlarından Klaus Stohr, BBC'ye yaptığı açıklamada, 1968'den sonra doğanların bu virüse bağışıklı olmadıklarını, virüsün bir kişiye bulaşması halinde dünya çapında bir salgının başlayabileceğini söyledi. 
     Stohr bununla birlikte böyle bir kazanın yaşanması riskinin düşük olduğunu belirtti. 
     Virüsü yanlışlıkla kitlere koyan Amerikan şirketi, sorunun bir sistem hatasından kaynaklandığını açıkladı. 
     Virüsün yanlışlıkla gönderildiği laboratuvarlardan sadece 61'i Amerika dışındaki ülkelerde. 
     Söz konusu şirketin Amerikan yasalarına t bi olduğu, Dünya Sağlık Örgütü'nün olası bir salgın riskini bertaraf etmek için devreye girdiği belirtiliyor. 
     Dünya Sağlık Örgütü'nün çağrısıyla laboratuvarlara gönderilen yazıda sağlık uzmanlarının virüsten etkilenmemeleri için dikkatli davranmaları gerektiği belirtiliyor. 
     Yazıda virüs örneklerinin bir hafta içinde ima edilmesi isteniyor. 
     
</TEXT>
</DOC>
