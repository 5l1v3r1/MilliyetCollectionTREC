<DOC>
<DOCNO> 343336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/17/son/sonsiy21.html </URL>
<DATE> 2005/05/17/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Baykal Sayın Maliye Bakanı, biz unuttuk size çıkartılan af sayısını 
</HEADLINE>
<TEXT>

     CHP Genel Başkanı Deniz Baykal, Türkiye’nin IMF ile imzaladığı anlaşma ile 3 yıl daha bu kurumun vesayeti altına girmeyi kabul ettiğini savunarak, "Bu anlaşma ile önümüzdeki dönem insan ve sosyal duyarlılıklar yine unutulacak" diye konuştu. 
     Baykal, partisinin grup toplantısında yaptığı konuşmada, IMF ile 1999 yılında yapılan 6 yıllık anlaşmanın ardından, 2008 Mayıs ayına 
     kadar sürecek 3 yıllık yeni bir anlaşma daha yapıldığını ve anlaşmanın onaylandığını belirterek, "Bu, 3 yıl daha IMF politikaları ile ekonominin yürütüleceğini gösteriyor. Anlaşma aynı zamanda önümüzdeki dönemde insan ve sosyal duyarlılıkların yine unutulacağını da gösteriyor" dedi. IMF ile imzalanan anlaşma ile iktidarın seçimler öncesinde verdiği vaadleri yerine getiremeyeceğinin de artık ortaya çıktığını öne süren Baykal, 3 yıllık dönemde ekonomideki sıkıntıların tüm ağırlığı ile devam edeceğini söyledi. IMF politikalarının ülkede döviz bulundurmayı zorunlu kıldığını ve bunun da ya borçla ya da sıcak para girişi ile sağlanacağını belirten Baykal, sözlerini şöyle sürdürdü "6 yıl uyguladık, şimdi 3 yıl daha uygulayacağız bu IMF politikalarını. Buradaki temel gösterge, Türkiye’ye sıcak para girişini sağlamaktır. 38 milyar dolar sıcak para girdi bu dönemde ülkeye. Buna karşın 2004 yılında yatırım için Türkiye’ye giren yabancı sermaye miktarı ise 300 milyon dolar. 38 milyar dolar portföy yatırımı için gelen para, yani bir kişi bile işsahibi olamayacak bu parayla. Bir süre tutulacak, zamanı geldiğinde çıkacak ve girecek. Bu para Türkiye’de döviz kanaması yaptırıyor ve IMF bu paraya güven veriyor. Peki ne olacak Olacağı, biraz daha gideriz bu anlaşma ile. Ama bu gidişle nereye varırız Asıl sorulması gereken soru budur. Biraz daha zaman ve gün kazanıyoruz bu anlaşmalarla, ama bilin ki bunlar hesaba yazılıyor ve günü gelince bunlar ödenecek. Ulusal kuruluşlarımız yok pahasına satılıyor, çiftçi, esnaf çöküyor. Kayıt dışı ekonomi gün geçtikçe büyüyor. Tüm bunlar yapılırken, Maliye bakanına bir af daha getiren tasarıyı bu hafta TBMM’de görüşeceğiz. Çeteleyi unuttuk, bu kaçıncı af sayın Maliye bakanı, daha ne kadar af gerekiyor size " 
     
     "METROPOLLERDE CAN GÜVENLİĞİ" 
     Deniz Baykal, metropol kentlerde can güvenliğinin sorun olmaya devam ettiğini, kap-kaç olayları ve taksici cinayetlerinin toplumu huzursuz ettiğini belirterek, hükümetin Türkiye Esnaf ve Sanatkarlar Konfederasyonu’nun bugünkü kadrosunu dağıtmak için girişimlerde bulunduğunu öne sürdü. Taksi şöförlerinin daha güvenli araçlara sahip olması için TESK’in girişimlerde bulunduğunu, ancak maliye bakanının yaptığı ÖTV artışı ile bunun önünü kestiğini belirten Baykal, bakanın bu oranı makul bir seviyeye çekmesi gerektiğini söyledi. 
     Yurt dışında işçi olarak çalışan vatandaşların yurda dönerek borçlanma suretiyle emekli olabildiklerini hatırlatan Baykal, uygulamanın bugüne kadar günlük 2 dolar olarak gerçekleştiğini söyledi. Hükümetin aldığı bir kararla bunu 5 dolara çıkardığını ifade eden Baykal, bu artırımın insafla bağdaşmadığını belirterek, "Bu vatandaşlara yolunacak kaz gözüyle bakılarak büyük insafsızlık yapılıyor"dedi. 
     
     "8 MİLYAR DOLAR ZARAR" 
     Yarın TBMM’de CHP’nin Enerji ve Tabii Kaynaklar Bakanı Hilmi Güler hakkında verdiği gensoru önergesinin görüşüleceğini hatırlatan Baykal, bu bakanlıkta yaşanan tüm gelişmelerin, kamuoyunun yakın ilgisi ve bilgisi ile izlendiğini söyledi. Siyasi iktidar tarafından yapılan atamalar ve bu görevdeki insanların gerçekleştirdikleri uygulamalarla Bakanlığın tam bir yolsuzluk yumağına dönüştüğünü ileri süren Baykal,"Tüm bunlar olurken sayın bakan sanki bunlar Merih’te yaşanıyormuş gibi sırtını dönüp yürüyor" dedi. 
     "Mavi Akım Projesi"nde uygulanan fiyat formülünün, Gasprom yetkilileri ile yapılan görüşmeler sonrasında değiştirildiğini ve bir hesaba göre Türkiye ve Hazine’nin bundan 8 milyar dolar zarar ettiğini öne süren Baykal, Enerji Piyasası Düzenleme Kurulu’nun da bağımsız bir kurum olarak görev yapması gerekirken bu sorumluluğunu yerine getiremediğini söyledi. 
     
</TEXT>
</DOC>
