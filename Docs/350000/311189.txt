<DOC>
<DOCNO> 311189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/01/guncel/axgun02.html </URL>
<DATE> 2005/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yalçınkaya'ya 7 yıl istemi 
</HEADLINE>
<TEXT>


Çakıcı - MİT - Yargıtay skandalında adı geçen eski Yargıtay Genel Sekreter Yardımcısı Ercan Yalçınkaya hakkında, 'yargıya nüfuz etmek ve haksız mal edinmek'ten dava açıldı 

Gökçer Tahincioğlu - Ankara 

Sincan Ağır Ceza Mahkemesi, Yargıtay Genel Sekreter Yardımcılığı'ndan Kazan Savcılığı'na atanan Ercan Yalçınkaya hakkında, Müteahhit Hakkı Süha Şen'in oğlu için "yargıya nüfuz ettiği" ve "haksız mal edindiği" gerekçesiyle dava açılmasına karar verdi. Böylece, Milliyet'in ortaya çıkardığı skandala adı karışan dönemin Yargıtay'ın zirvesindeki iki isminden biri h kim karşısına çıkacak. Ankara Ağır Ceza Mahkemesi'nde 2 yıldan 7 yıla kadar hapis istemiyle yargılanacak Yalçınkaya hüküm giyerse h kimliği de son bulacak. 
Adalet Bakanlığı, ismi Alaattin Çakıcı'nın yurtdışına kaçışına ilişkin dosyada geçen Yalçınkaya hakkında başlatılan soruşturma sonunda, dava açılması istemiyle dosyayı Sincan Başsavcılığı'na göndermiş, başsavcılık da hazırladığı fezlekeyi son soruşturma kararını vermekle yetkili Sincan Ağır Ceza Mahkemesi'ne iletmişti. Mahkeme heyetinin dün yaptığı toplantıda, 2'ye karşı 1 üyenin oyuyla Yalçınkaya hakkında dava açılması kararı alındı. 

H kime nüfuz 
İddianamede, eski Yargıtay Başkanı Eraslan Özkaya ile MİT'çi Kaşif Kozinoğlu'nu tanıştıran ve Çakıcı'nın yurtdışına kaçışına yardım ettiği gerekçesiyle hakkında dava açılan Müteahhit Şen'in oğlunun İstanbul'da karıştığı bir kavganın ardından tutuklanması istemiyle Üsküdar Nöbetçi H kimliği'ne sevk edildiği belirtildi. Bu aşamada Yalçınkaya'nın devreye girerek Şen'in oğlunun tutuklanmaması için görevli h kimi aradığı iddia edildi. Konuyla ilgili telefon dinleme kayıtları ve h kimlerin ifadeleri delil gösterildi. 

Maaşla bağdaşmayan artış 
İddianamede, 7 - 8 yıllık bir h kim olmasına rağmen maaşıyla bağdaşmayacak oranda mal edindiği belirtilen Yalçınkaya'nın, Audi marka arabası ve bankada yaklaşık 25 milyar lirası bulunduğuna dikkat çekildi. Dava dosyası, karar gerekçesi yazıldıktan sonra yargılamanın yapılacağı Ankara Ağır Ceza Mahkemesi'ne gönderilecek. 


</TEXT>
</DOC>
