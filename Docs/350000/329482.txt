<DOC>
<DOCNO> 329482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/01/son/sonyas15.html </URL>
<DATE> 2005/04/01/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Olumlu yetiştirilen kızlar bunu çocuklarına da yansıtıyor 
</HEADLINE>
<TEXT>

     LONDRA, DHA 

      YENİ Zelanda'da yapılan bir araştırmada, okul öncesi, çocukluk ve ergenlik dönemlerinde aileleri tarafından olumlu bir ortamda yetiştirilen kız çocuklarının ileride kendi çocuklarını da aynı şekilde yetiştirdiği ortaya çıktı. 
     Uluslararası bir bilim adamları ekibi tarafından yürütülen araştırmada, 1970'li yıllarda dünyaya gelmiş 1000 Yeni Zelandalı üzerinde gözlem yapıldı. Çalışmadan elde edilen sonuçlara göre, aileleri tarafından iyi yetiştirilen çocuklarda, bunun dil yeteneği, ruhsal sağlık, düşünme becerisi ve akademik başarıya olumlu şekilde yansıdığı belirlendi. 
     
     UYUMLU VE KAVGASIZ BİR AİLE ORTAMI ÖNEMLİ 
     Çocuk Gelişimi adlı bilim dergisinde yayımlanan raporda şu bulguya yer verildi 
     Okul öncesinde fazla baskıcı olmayan bir aile ortamında yetişen çocukluk dönemini uyumlu, olumlu ve kavgasız bir aile ortamında geçiren ergenlik çağında ise ebeveynleriyle açık iletişim kurup güven duygusuna dayalı bir bağ oluşturan kız çocukları, gelecekte kendi çocuklarını yetiştirirken de sıcak, hassas ve motive edici anneler oluyor. 
     
     BU ALANDA YAPILMIŞ ÇOK AZ ÇALIŞMA VAR 
     Araştırma ekibinin başkanı olan Londra Üniversitesi bilim adamlarından Jay Belsky, baskıya, hatta tacize maruz kalarak kötü bir biçimde yetiştirilen çocukların bunu kendinden sonraki kuşaklara aktardığına dair birçok çalışma bulunduğunu, ancak olumlu ortamda büyüyenlerin müteakip kuşağa bunu aynı şekilde yansıttığını gösteren araştırma sayısının çok az olduğunu söyledi. 
     
</TEXT>
</DOC>
