<DOC>
<DOCNO> 321092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/05/son/sontur31.html </URL>
<DATE> 2005/03/05/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Polisten kaçarken öldü... 
</HEADLINE>
<TEXT>

     Artvin'in Hopa İlçesi'nde polisin denetim yaptığı bir otelde kapısını kilitleyen Türkmenistan uyruklu kadın, dördüncü kattan atlayınca hayatını kaybetti. Kadının vizesinin dolduğu bildirildi. 
     Alınan bilgiye göre, ilçedeki otellerde denetim yapan Hopa Emniyet Müdürlüğü'ne bağlı ekipler, bir oteldeki denetimleri sırasında, Türkmenistan uyruklu Güljian Ovezova'nın 29 kaldığı odaya giderek kapıyı açmasını istedi. 
     Güvenlik görevlilerine, ''giysilerini giyerek kapıyı açacağını'' söyleyen Ovezova, 4. kattaki odasının balkonundan atladı. 
     Ağır yaralanan Ovezova, kaldırıldığı Karadeniz Teknik Üniversitesi Farabi Hastanesi'nde öldü. 
     Ovezova'nın pasaportunun vizesinin dolduğu ve sınırdışı edilme korkusuyla güvenlik güçlerinden kaçtığı öğrenildi. 
     Olayla ilgili soruşturmanın sürdürüldüğü bildirildi. 
     
</TEXT>
</DOC>
