<DOC>
<DOCNO> 348628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/03/son/sonspo04.html </URL>
<DATE> 2005/06/03/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Serhat Akın mazi oluyor 
</HEADLINE>
<TEXT>

     Daum'un, sözleşmesini uzatmak için kalmasını şart koştuğu Serhat Akın ile Fenerbahçe arasındaki ipler kopma noktasına geldi. 
     Menacer Turgut Devekıran, Daum’un her şartını kabul ettik ancak bugüne kadar bizimle görüşen olmadı. Çok iyi teklifler var, ama Serhat Fenerbahçe’ye para kazandırmadan gitmek istemiyor'' dedi 
     
     İpler koptu kopacak 

     Aslında Kadıköy Boğası devam etmek istiyor. Ancak menaceri Turgut Devekıran, Alman hoca ile birebir görüşme yaptıklarını ve tüm şartları kabul ettiklerini belirterek, Çünkü Serhat Fenerbahçe’den ayrılmak istemiyor. Bu nedenle her şeye evet’ dedik. Buna karşın bugüne kadar görüşmeye çağıran olmadı'' ifadesini kullandı. 
     
     Bir çok teklif var’ 

     Şu ana kadar kimseden bir ses çıkmadı'' diyen Devekıran, konuşmasını şöyle sürdürdü Serhat’a çok iyi teklifler var. Bunlarla görüşüyoruz da... İçlerinde anlaştığımız takımlar da var. Ancak Serhat Fenerbahçe’yi böyle bırakıp gitmek istemiyor. En azından çok sevdiği kulübüne para kazandırmak niyetinde. Buna rağmen bizimle fazla ilgilenen yok. Açıkçası ne arayan var, ne de soran. Gelen teklifleri milli maçlardan sonra değerlendireceğiz.'' 
     
     Fener aşkı başka’ 

     Tüm bu gelişmeler sonrasında bile Fenerbahçe yönetiminin daveti olursa masaya oturacaklarını dile getiren Turgut Devekıran, Çünkü Serhat’ın Fener aşkı başka. O her türlü fedakarlığı yaptı, yapmaya da devam ediyor'' diye konuştu. Bilindiği gibi, golcü futbolcu sezon başında kampı terkettiği için yönetimin ve başkan Aziz Yıldırım’ın hışmına uğramış, daha sonra araya giren Christoph Daum, ortamı yumuşatmayı başarmıştı. 

     
</TEXT>
</DOC>
