<DOC>
<DOCNO> 314220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/10/son/sontur22.html </URL>
<DATE> 2005/02/10/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Kar gidiyor, hava ısınıyor... 
</HEADLINE>
<TEXT>

     Milliyet İNTERNET 

Türkiye'yi esir alan kar yağışı ve soğuk hava, cumartesiden itibaren etkisini kaybediyor. Pazar günü kar yağışı yalnızca Bolu-Kastamonu-Ankara çevresinde ve Doğu Anadolu'da görülürken, Ege ve Batı Akdeniz'de yağmur başlıyor. İstanbul yarın ve cumartesi günü kar yağışlı, pazar günü İzmir ve Antalya yağmurlu, Ankara kar altında... 
     Hava sıcaklığı pazar günü batı bölgelerimizden başlayarak artacak. İstanbul'da -3'lere inen sıcaklıklar 10 dereceye, Ankara'da -7'lerden 5 dereceye kadar yükselecek. Antalya ve Adana'da pazar günü sıcaklıklar 13, İzmir'de ise 12 dereceye çıkacak. 
     Yarın Doğu Marmara İstanbul , Karadeniz ve Doğu Anadolu bölgesinde kar yağışı sürüyor. Diğer bölgelerimiz parçalı bulutlu, iç kesimlerde kuvvetli don ve buzlanma yaşanacak, dikkat 
     Cumartesi günü Trakya kar yağışlı, İstanbul karla karışık yağmurlu, Karadeniz'de yer yer kar görülecek. Doğu Anadolu'da kar yağışı devam ederken, iç bölgelerde yine buzlanma ve don var. Akdeniz ve Muğla'da hava açık, gökyüzü az bulutlu... 
     Pazar günü Kıyı Ege ve Antalya'da yağmur bekleniyor, Isparta'da kar görülebilir. Kar yağışı Ankara-Bolu-Kastamonu çevresiyle Doğu Anadolu ve Güneydoğu Anadolu'nun doğusunda etkisini sürdürecek. Diğer yerler çok bulutlu... 


     
</TEXT>
</DOC>
