<DOC>
<DOCNO> 306908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/16/yazar/cemal.html </URL>
<DATE> 2005/01/16/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Baykal da olmaz, Sarıgül de 
</HEADLINE>
<TEXT>


Evet öyle. Baykal da olmaz, Sarıgül de.Baykal'la CHP seçim kazanamaz. 
Kendine iktidar yolu açamaz. 
Sarıgül'le de bir yere gidemez. 
Baykal'la CHP'nin gideceği yer bellidir. Ecevit nereye kadar gidebildiyse, Baykal'la da o kadar olur. 
Baykal siyaset sahnesinde şimdilik kalabilmiş tek 'eski'dir. Kendini yenileyememiştir. Bu saatten sonra da Baykal'la ilgili herhangi bir değişim umudu yoktur. 
Zaten kendisinin de böyle bir niyeti olduğu söylenemez. CHP'ye değişim ruhu aşılayabilecek bir vizyon ve heyecana sahip değildir. 
Baykal bir zamanlar hiç olmazsa değişimin lafını ederdi. Seçim, kurultay zamanı geldiğinde, arada bir vitrin değişikliği yapardı. Örneğin İsmail Cem'in yazdığı Yeni Sol kitabına ortak olabilirdi. Göz boyamak için de yeni yeni saksılar koyardı vitrine. 
Yani her seçim zamanı torbadan tavşan çıkarma becerisi vardı. 
Artık bu da kalmadı. 
Belki zorlamayla da olsa böylesi çıkışlar h l yapabilir. Ama artık inandırıcılığı sıfırlandı gibi. Bu saatten sonra etkili olabileceği çok kuşkulu... 
Kısacası 
Baykal'la olmaz 
Baykal'la seçim kazanamaz CHP. 
Kendine iktidar yolu açamaz. 
Mustafa Sarıgül'le de olmaz. 
Peki, kiminle olur 
Bilemiyorum. 
Belki o kim sorusu bugün için o kadar da önemli değil. Öncelik bence bir başka yerde yatıyor. 
Önce herkesin bir araya gelip Baykal'a karşı tek bir genel başkan adayı üzerinde anlaşması makul bir yol olabilir. Bu yeni genel başkanla CHP'nin tüzüğünü Stalinist çizgilerden kurtarıp parti içi demokrasiyi gerçekleştirmek bir ilk adım olarak atılabilir. 
Yolculuğa böyle çıkılır. 
Demokratik tüzük diyerek. 
Sonbahardaki olağan kurultayda ise adaylar ortaya çıkar, kendi programlarıyla demokratik bir yarış içine girerler. 
Bu mümkün mü 
Baykal partiyi verir mi 
Bana bu ihtimal pek yakın gözükmüyor. Baykal, CHP içindeki sultasını delege ağalarıyla sağlama bağlamış olabilir. Baykal'ı içten dıştan kuşatarak bu diktatoryal yapıyı kırmak zor. 
O zaman 
Bu yol elbette denenmeli. Bunun için demin de belirttiğim gibi Baykal'a karşı tek bir adayla çıkmak gerekiyor. 
Zülfü Livaneli'nin, Hurşit Güneş'in, Mustafa Sarıgül'ün, Hasan Fehmi Güneş'in, Altan Öymen'in, Hikmet Çetin'in, Tarhan Erdem'in, Kemal Derviş'in, Erol Çevikçe'nin, Haluk Ülman'ın, Ertuğrul Günay'ın, Ahmet Ketenci'nin, Onur Kumbaracıbaşı'nın oturup tek bir aday üzerinde birleşmeleri... 
Önce bu yapılmalı. 
Demokratik tüzük için güç birliği Ya bundan da sonuç alınamazsa O zaman da herkes kendi yoluna gider. 
Belki o zaman siyasette merkeze oynayacak gerçek bir sosyal demokrat partinin kurulması için kollar sıvanır. Bu zaman çoktan geldi ama kimileri h l eline taşın altına sokmaktan kaçıyor. 
İyi pazarlar 
- 
TATİL DUYURUSU 
Yıllık iznimden bir haftayı bayram vesilesiyle kullanıyorum. Gelecek hafta yazı yok. Herkesin bayramını kutluyor, şimdiden iyi tatiller diliyorum. 
Hasan Cemal. 



</TEXT>
</DOC>
