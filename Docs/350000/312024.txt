<DOC>
<DOCNO> 312024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/03/son/soneko30.html </URL>
<DATE> 2005/02/03/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Koç Holding Turkcell hisselerini satacağız 
</HEADLINE>
<TEXT>

     Özaydınlı, anlaşma öncesi görüşmelerin her aşamasında BDDK, TMSF, Çukurova'ya bilgi verdiklerini kaydederek, bankanın sahipliğini legal ve hukuki olarak üstlenmediklerini, ilgili kişiler tarafından banka yönetimine "nezaket ziyaretlerinin" yapıldığını söyledi. 
     
     TURKCELL 

     "Turkcell'e ilişkin opsiyon süresi dolduğunda nasıl bir durum ortaya çakacak. Turkcell'de emanetçi misiniz " sorusunu ise Özaydınlı, şöyle yanıtladı 
     "Emanetçi lafını sevmedim. Bizim bu operasyondaki motifimiz 'bankacılık sektöründe ön sıralara tırmanmak' onun dışında bir hedefimiz yok. Hisseleri devralacağımız grubun diğer şirketlerine, Turkcell, Digtürk, Superonline, baktığımızda, bu şirketler kendi sektörlerinde ilke imza atmış başarılı şirketlerdir. Bu grup tarafından belli bir noktaya getirilmiştir. Bizim zora düşmüş bir grubun bu zor durumundan yararlanmak suretiyle her hangi bir şekilde bu şirketleri değerlendirmek gibi bir niyetimiz yok. Bu iyi niyetimizi göstermek içinde, finans dışı şirketlerle ilgili belli bir opsiyon tanınmıştır. Bu tanınma prosedürü bizim sahipliğimiz devreye girdiğinde olacaktır. Her hangi bir konuda adım atabilmesi için bankanın sahipliğinin Koç Finansal Hizmetlere geçmesi gerekmektedir." Özaydınlı, ana hedeflerinin bankanın mali gücünün sağlam hale gelmesi için bu hisselerin nakde çevrilmesi şeklinde olacağını söyledi. Özaydınlı, bankanın "elinde hisse senedi tutmakla" mali açıdan güçlü konuma gelemeyeceğini, değerli şirketlerin nakde çevrilmesiyle mali yapıyı güçlendirmeyi en doğru yöntem olarak gördüklerini ifade etti. 
     Bülend Özaydınlı, bankanın Çukurova Grubu'na ait olduğunu kaydederek, son yasal düzenlemelere göre ise BDDK ve TMSF'nin hakim ortak rolünü oynadığını dile getirdi. 
     Özaydınlı, devam eden Digitürk ihalesine ilişkin kararı şu anki hakim ortağın verebileceğini ifade etti. 
     Özaydınlı, başka bir soru üzerine, bir banka devralınırken tüm aktif ve pasiflerinin de birlikte devralındığını belirterek, "Sadece Turkcell hisselerine odaklanarak bir değerlendirme yapmak mümkün değil" dedi. 
     Özaydınlı, bankayı satın alabilmek için şu anda indikatif fiyat olarak 2 milyar 50 milyon euro verileceğini ancak devam eden çalışmalar çerçevesinde düzenlenecek bir rakam olduğunu söyledi. 
     Özaydınlı, bir gazetecinin "Yapı Kredi Bankasını satın alma sürecine TMSF dahil oldu mu Hisse devrinin gerçekleşmemesi ihtimali var mı " sorusunu söyle yanıtladı 
     "BDDK ve TMSF, hepsi, konunun içerisinde olan yetkili kurumlardır. Hisse devre fiilen gerçekleşmeden her şey olabilir. Yaptığımız anlaşma bağlayıcı bir anlaşmadır. 
     Gerçekleşmeme ihtimali yoktur. Anlaşmanın kısa zamanda gerçekleşmesi için her taraf çaba göstermektedir. Olaya gayet açık ve dürüst şekilde olaya yaklaşıyoruz. Kısa zaman içerisinde bu olayın gerçekleşmesi gerekir. Büyük bir operasyon... 'Hemen yarın gerçekleşecek' diye beklenti içine girmemek lazım." Özaydınlı, satın alma için ödenecek bedelin ise Çukurova Grubu'na yapılacağını söyledi. Özaydınlı, Koçbank ve Yapı Kredi'nin birleştirilmesinin ise hisse devri sonrasında ortak ile birlikte değerlendirileceğini kaydetti. 

     
</TEXT>
</DOC>
