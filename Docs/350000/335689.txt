<DOC>
<DOCNO> 335689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/21/son/sonyas19.html </URL>
<DATE> 2005/04/21/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Sarhoş, polisi bile güldürdü 
</HEADLINE>
<TEXT>

     Zafer TOKUŞ DHA 

      ADAPAZARI'nda aşırı alkol alan 2 kişi taşkınlıklarıyla polisi uğraştırdı. Sarhoşlardan biri davranışlarıyla polisi bile güldürürken, diğeri polisi görünce ağlamaya başladı. 
     Adapazarı'nın Çark Caddesi'nde aşırı alkollü 60 yaşındaki Hüseyin Sağlam'ın taşkınlık yapması üzerine vatandaşlar polisi aradı. Olay yerine gelen polis ekibi, Hüseyin Sağlam'ı korakola götürmek istedi. Ancak Hüseyin Sağlam'ın eliyle sus işareti yaparak, "Size istibahrat veriyorum'' demesi polisleri ve izleyenleri güldürdü. Hüseyin Sağlam daha sonra polis ekibi tarafından evine bırakıldı. 
     Dün akşam saatlerinde ihbar üzerine Atatürk Bulvarı'na gelen Polis ekibi de yerde yatan 40 yaşındaki Davut Yıldız'la karşılaştı. Aşırı alkollü olduğu belirlenen Davut Yıldız polisi görünce, "Beni dövdüler'' diyerek ağlamaya başladı. Polisler, "sık sık karşımıza çıkıyor'' dedikleri Davut Yıldız'ın görüntüsünün alınmasına izin vermedi. Polisler tarafından sakinleştirilen Davut Yıldız, ifadesi alınmak üzere emniyete götürüldü. 
     
</TEXT>
</DOC>
