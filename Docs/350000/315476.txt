<DOC>
<DOCNO> 315476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/15/son/sonspo18.html </URL>
<DATE> 2005/02/15/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Arsenal yabancılara teslim... 
</HEADLINE>
<TEXT>

     İngiltere Premier Ligi'nin iddialı takımlarından Arsenal, dün yaptığı Crystal Palace maçını, tamamı yabancılardan oluşan bir kadroyla oynadı. 
     Geçen yıl Premier Lig'de şampiyon olan Arsenal'in 5-1 kazandığı maçtan önce İngiliz futbolcular Ashley Cole ve Sol Campbell'in sakatlıkları nedeniyle kadrodan çıkarılması üzerine ilk 16'yı oluşturan futbolcuların tamamı yabancılardan oluştu. 
     Arsenal'de 6 Fransız, 3 İspanyol, 2 Hollandalı, 1 Kamerunlu, 1 Alman, 1 Fildişi Sahili'nden, 1 Brezilyalı ve 1 İsveçli futbolcu ilk 16'ya girmeyi başardı. 
     İngiliz futbol tarihinde bir ilk olan bu olaydan önce 1999 yılında Chelsea ilk 11'in tamamını yabancı futbolculardan kurmuş, ancak yedekler arasına 4 İngiliz futbolcu almıştı. 
     Konuyla ilgili bir açıklama yapan Arsenal Teknik Direktörü Arsene Wenger, ''Bana iletilinceye kadar konuyla ilgili bilgim yoktu. Ben insanların pasaportlarına bakmıyorum. Baktığım şey, onların kaliteleri ve davranışları'' dedi. 
     Maçı izleyenler arasında İngiltere Milli Takım Teknik Direktörü Sven-Goran Eriksson'un da olması dikkat çekerken, takım kadrolarında sadece milli takıma seçilen Crystal Palace'ın golcüsü Andy Johnson yer aldı. 
     
</TEXT>
</DOC>
