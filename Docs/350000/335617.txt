<DOC>
<DOCNO> 335617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/21/son/sontur04.html </URL>
<DATE> 2005/04/21/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Yağmurlu 23 Nisan... 3 gün yağmur, hava 10 derece soğuyacak 
</HEADLINE>
<TEXT>

     İki günlük sıcak hava gidiyor, sağanak yağış geliyor. Yağışlar önümüzdeki üç günde tüm yurdu etkisi altına alacak. Ulusal Egemenlik ve Çocuk Bayramı'nın kutlanacağı 23 Nisan Cumartesi günü, yurt genelinde sağanak ve gök gürültülü sağanak yağış bekleniyor. 
     Tüm yurtta artan hava sıcaklığı yarın düşmeye başlıyor, bazı bölgelerimizde yer yer 10 derece kadar düşüş yaşanacak. İstanbul'da cumartesi günü gündüz sıcaklığı 13 dereceye inecek. Önümüzdeki hafta başından itibaren sıcaklıklar artacak... 
     Gün gün hava durumu ise şöyle 
     YARIN Doğu Karadeniz, Doğu Anadolu'nun doğusu ve Mardin dışında tüm Türkiye sağanak yağmur altında. Özellikle Batı Karadeniz, Eskişehir-Ankara ve Afyon çevresinde şiddetli sağanak görülecek. 
     CUMARTESİ günü Trakya, Kıyı Ege ve Hakkari-Van çevresi parçalı bulutlu, tüm yurtta sağanak yağış sürüyor. Yağışlar özellikle Batı ve Orta Karadeniz ile Ankara-Eskişehir çevresinde etkili. 
     
PAZAR günü ise yağışlar doğu bölgelerimize kayıyor. Marmara, Batı Karadeniz, Ege, Batı Akdeniz ve İç Anadolu'nun batısı parçalı bulutlu, diğer bölgelerimiz sağanak yağmurlu. Erzurum yağmurlu, Adana ve Samsun sağanak yağış alacak. 
     

     
</TEXT>
</DOC>
