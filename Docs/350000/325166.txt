<DOC>
<DOCNO> 325166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/20/guncel/gun02.html </URL>
<DATE> 2005/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Artık hapiste 'ağalık' yok 
</HEADLINE>
<TEXT>


Devlet, mahk mlara dışarıdan gelen paranın 120 YTL'yi aşan kısmını emanet hesapta toplayınca, cezaevlerinde trilyonlar birikti, ağalık bitti 

Ümran Avcı - İstanbul 

Devlet, paraları sayesinde cezaevlerinde krallar gibi yaşayan "ağalara" dışarıdan gelen parayı kesti. Belli limitin üstündeki paralar ortak hesapta toplandı. Uygulamayla sadece Bayrampaşa Cezaevi'nde 1 yılda 6 milyon YTL 6 trilyon lira para birikti. 
Adalet Bakanlığı'nın 4 yıl önce hayata geçirdiği uygulamayla koğuşlardaki ağa sisteminin kırılması, haraç ve rüşvet olaylarına son verilmesi hedeflendi. 

Para arttıkça arttı 
Cezaevlerine, tutuklu veya hükümlülerin haftalık ancak 120 YTL harcayabileceği ya da limiti 120 YTL olan kredi kartlarının kullanılacağı bildirildi. Sistem işlemeye başlayınca 1600'ü uyuşturucu kaçakçısı olmak üzere 3400 tutuklunun kaldığı Bayrampaşa Cezaevi'nin "Tutuklu Emanet Para Hesabı"ndaki 2500 YTL 2002'de 2.5 milyon YTL'ye, 2004'te 6 milyon YTL'ye 6 trilyon lira çıktı. 
Kartal Özel Tip Cezaevi'nde de haftalık 120 YTL limitli kredi kartı kullanılıyor. Özgürce para taşıyamamak koğuş ağalarının canını sıksa da, fakir ve kimsesiz mahk mların yüzü güldü. Cezaevlerindeki haraç ve benzeri olaylarda belirgin azalma oldu. 
Bayrampaşa Cezaevi'nden bir yetkili, yeni sistemi şöyle anlattı "Para, makbuz eşliğinde dağıtılıyor. Haftada 120 YTL'nin 120 milyon lira haricindeki miktarlar, vadede, repoda, faizde değerlendiriliyor. Faizler tutuklularla ilgili işlerde harcanıyor, Adalet müfettişleri denetliyor." 

Zengin mahk mlar 
Tutuklunun parasının kısıtlanmasıyla birtakım olayların da önüne geçildiğini anlatan yetkili, şöyle devam etti "Gelen tutukluların aylık durumlarını sorarız. Aylık kazancı 100 milyar lira olan insan bile var. Geçmişte cezaevinde pek düzen olmadığı için genellikle bu paralar tutukluların üzerlerinde bulunurmuş. Gelirleri çok yüksek olan tutuklular var. Cezaevinde cebinizde çok nakit paranız varsa, kalabalık bir koğuşta adam tutarsınız, ağalık yaparsınız. Bu yöntemle bunları engelliyoruz. 4 yıldır olumsuz olay olmadı." 

Bayrampaşa'da kimler kalıyor 

Müştak Ayvaz Uzan Grubu'nda genel müdür olarak çalışıyordu. Cem Uzan'ın yardımcısı, Rumeli Holding Yönetim Kurulu Üyesi Uzanlar'ın operasyonundan tutuklu 6 kişinin öldürüldüğü TEM otoyolu katliamı davasından Selahattin Büyüköztekin.Çayırağası şirketi sahibi Abdülkadir Soybak - uyuşturucu davasından tutuklu.Kadri Davutoğlu, Talip Doğan, Ali Ekber Pektaş Örfi Çetinkaya davası .Sedat Şahin'in 20 adamı. 

</TEXT>
</DOC>
