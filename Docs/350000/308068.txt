<DOC>
<DOCNO> 308068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/20/son/sonspo13.html </URL>
<DATE> 2005/01/20/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Beşiktaş'ta Sergen ve Emre takımndan ayrı çalıştı 
</HEADLINE>
<TEXT>

     Beşiktaş, Türkiye Kupası 3. kademede 23 Ocak Pazar günü Konyaspor ile kendi sahasında yapacağı maçın hazırlıklarını bugün basına kapalı olarak gerçekleştirdiği hafif bir idmanla sürdürdü. 
     Shakhtar Donetsk ile dün bir hazırlık maçı yapan siyah-beyazlı takım, Konyaspor maçı hazırlıklarına ara vermeden devam etti. BJK Nevzat Demir Tesisleri'nde teknik direktör Vicente Del Bosque yönetiminde gerçekleştirilen idmanda siyah-beyazlı futbolcular, koşunun ardından kısa süreli top tekniği çalışması yaptı. 
     Beşiktaş'ın bugünkü antrenmanında Tayfun, takımla birlikte çalışırken, Sergen ve Emre takımdan ayrı çalıştı. 
     Siyah-beyazlı takım, Konyaspor maçı hazırlıklarını yarın akşam yapacağı antrenmanla sürdürecek. 
     
</TEXT>
</DOC>
