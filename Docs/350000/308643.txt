<DOC>
<DOCNO> 308643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/23/son/soneko01.html </URL>
<DATE> 2005/01/23/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Kapıkule'den geçen yolcu ve araç sayısında artış... 
</HEADLINE>
<TEXT>

     Fiziki konumu ve işlerliği bakımından Türkiye'nin en büyük, dünyada ilk 3 kara sınır kapısı arasında yer alan Kapıkule Sınır Kapısı'ndan 2004 yılında geçen yolcu ve araç sayısında, bir önceki yıla göre büyük artış yaşandı. 
     AA muhabirinin edindiği bilgiye göre, sınır kapısından geçen yıl 2 milyon 161 bin 342'si giriş, 2 milyon 129 bin 404'ü çıkış olmak üzere toplam 4 milyon 290 bin yolcu geçiş yapıldı. 2003 yılında ise sınır kapısından 1 milyon 795 bin 621'i giriş, 1 milyon 803 bin 676'sı çıkış olmak üzere toplam 3 milyon 599 bin 297 yolcu geçiş yapmıştı. 
     Sınır kapısından geçen otomobil sayısı ise 437 bin 841'i giriş, 428 bin 952'si çıkış olmak üzere toplam 866 bin 793'ü bulunken 2003'te kapıdan 692 bin 421 otomobil geçmişti. 
     Kapıkule'den geçen yolcu otobüsler ve kamyonetlerin sayısında da artış yaşandı. 2004'te sınır kapısından 24 bin 167'si giriş, 24 bin 252'i çıkış olmak üzere toplam 48 bin 419 otobüsü geçerken, 2003 yılında ise bu sayı 48 bin 156 olmuştu. Yine sınır kapısından geçen yıl 10 bin 225'i giriş, 23 bin 2'ü de çıkış olmak üzere toplam 33 bin 478 kamyonet, 2003'te ise 28 bin 279 kamyonet geçti. 
     Türkiye'nin kara yoluyla yaptığı ihracatın önemli bir bölümünün geçtiği Kapıkule'den 230 bin 204'ü giriş, 220 bin 27'si çıkış olmak üzere toplam 450 bin 231 adet de TIR geçiş yaptı. 2003 yılında sınır kapısını kullanan TIR sayı 366 bin 768 olmuştu. 
     Yetkililer, Kapıkule'den geçen yolcu ve araç sayısındaki artışa karşılık sınır kapısında çalışan personel sayısında azalma yaşandığını belirterek, ''Ancak alınan tedbirler sayesinde Kapıkule'de önemli bir sıkıntı yaşanmıyor'' diye konuştular. 
     
</TEXT>
</DOC>
