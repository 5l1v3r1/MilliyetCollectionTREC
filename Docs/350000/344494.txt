<DOC>
<DOCNO> 344494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/21/spor/spo21.html </URL>
<DATE> 2005/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Fatura memurlara çıktı 
</HEADLINE>
<TEXT>


Karate Federasyonu Başkanı Türkmen, seçimlerde rakibi olan Aydoğan Çelik'in, EKF'nin yönetimine girmesine engel olmak istemesinin cezasını memurlarına kesti 


Karate Federasyonluğu Başkanlığı seçimlerinde birbirlerine rakip olan Dinçer Türkmen ile Aydoğan Çelik'in rekabeti Avrupa'ya taştı... 
Avrupa Federasyonu seçimlerinde Çelik'in yönetim kuruluna girmesine engel olmak isteyen Türkmen, EKF'ye bir yazı göndererek, taleplerini bildirmişti. Olayın ortaya çıkmasından sonra Çelik cephesinden büyük tepki alan Türkmen, konuyla ilgili bir açıklama yaptı. Çelik'in, Avrupa Federasyonu'na girmesine engel olmak istediğini kabul eden Türkmen, "Ben de EKF'de yönetime girmek istiyordum. Başvuru süresini geçirdiğim için bu düşüncem gerçekleşmedi. Bu konuda federasyon çalışanları beni uyarmalıydı. Davranışlarının kasıtlı olup olmadığının ortaya çıkması için tüm çalışanları teftişe vereceğim" dedi. 


</TEXT>
</DOC>
