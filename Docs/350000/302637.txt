<DOC>
<DOCNO> 302637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/18/son/sontur09.html </URL>
<DATE> 2005/12/18/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Aynı borcu iki kez ödedi 
</HEADLINE>
<TEXT>

     Denizli’de bir berber, kefil olduğu borcu ödedi ancak, aldığı senet çalınınca aynı parayı bir kez daha ödemek zorunda kaldı. 
     Uçancıbaşı Mahallesi Kayalık Caddesi’nde erkek kuaförlüğü yapan Adnan Ersan 25 , müşterisi Ö.K’nın M.Y’den aldığı 1500 YTL borca kefil oldu. Düzenlenen 23 Mart 2005 tarihli senede de kefil olarak imza attı. Ancak senedin alacaklı kısmı boş bırakıldı. 
     Borç ödenmeyince, alacaklı tarafından icra takibi başlatıldı. 
     Bunun üzerine Ersan, kefil olduğu 1500 YTL’yi ödedi ve senedi geri aldı. Ödediği parayı alabilmek için ise senedi kasasına koydu. 
     Bu arada 3 Ağustos 2005’te Ersan’ın işyerine giren kimliği belirlenemeyen kişiler, televizyon, DVD, kamera, bilgisayar, müzik seti ve 1500 YTL tutarındaki senedi aldı. 
     Hırsızlık olayının üzerinden bir süre geçtikten sonra, Denizli 2. 
     İcra Müdürlüğü’nden Ersan’a 22 Eylül 2005 tarihli ödeme emri tebliğ edildi. Ödemesi istenen borçla ilgili araştırma yapan Ersan, daha önce kefil olarak ödediği paranın kendisinden ikinci defa istendiğini öğrendi. 
     Yasal faizleri ve diğer masraflarla 2 bin YTL’yi bulan icra takibi karşısında şaşıran Ersan, "Senet, kefil olduğum Ö.K. tarafından doldurulmuş ve alacak kısmı boş bırakılmıştı. İcra işlemiyle ilgili tebligatta, senedin bu kısmının doldurulduğunu gördüm. Borçlu olarak göründüğüm A.Ö’yü tanımıyorum bile" dedi. 
     Senedin A.Ö. ve E.E. tarafından ciro edildiğini de kaydeden Ersan, "Hırsızlık olayında çalınan senetten dolayı daha önce ödediğim 1500 YTL’yi ikinci defa ödemek zorunda kaldım" diye konuştu. 
     
</TEXT>
</DOC>
