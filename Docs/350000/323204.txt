<DOC>
<DOCNO> 323204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/12/son/sonspo02.html </URL>
<DATE> 2005/03/12/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Aziz Yıldırım'dan Emre seferi 
</HEADLINE>
<TEXT>

     Başkan Aziz Yıldırım, önümüzdeki günlerde Milano’ya giderek, prensip anlaşmasına varılan Emre Belözoğlu ile bir görüşme yapacak 
     
     Ufak pürüzler var 
     Kulübün 100. kuruluş yıldönümü olan 2007’de Avrupa şampiyonluğunu hedefleyen Fenerbahçe’de, daha şimdiden bu amaca yönelik güçlü bir kadro oluşturmak için düğmeye basılırken, İnter’in başarılı yıldızı Emre Belözoğlu’nun transferinin bitme aşamasına geldiği belirlendi. Ufak pürüzler dışında imzada hiçbir pürüzün kalmadığı belirtilen yıldız futbolcuyla görüşmek üzere Başkan Aziz Yıldırım’ın önümüzdeki günlerde Milano’ya gideceği ve transfere son noktayı koyacağı ifade edildi. 
     
     Taraftarın sabırsızlığı 
     Teknik direktör Daum’un isteği doğrultusunda iç transferde de 10’un üzerinde futbolcuyla görüşmeler sürdürülüyor. Bu arada Emre’nin transferi haberleri, taraftarlar arasında büyük coşku yarattı. İnternet sitelerindeki forumlarda, memnuniyetlerini dile getiren Sarı - Lacivertliler, İnterli futbolcunun, eski kulübü Galatasaray’ı tercih etmemesi ve kendi formalarını giyecek olmasının rakiplerini çatlatacağını belirtip, sabırsızlıkla imza gününü beklediklerini dile getirdi. 
     
</TEXT>
</DOC>
