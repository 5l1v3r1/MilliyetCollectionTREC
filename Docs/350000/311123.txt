<DOC>
<DOCNO> 311123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/31/son/sontur28.html </URL>
<DATE> 2005/01/31/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Yeni evli çift evlerinde ölü bulundu 
</HEADLINE>
<TEXT>

     Osmaniye'nin Kadirli İlçesi'nde, 8 ay önce evlendikleri belirtilen çift, evlerinde başlarından tabancayla vurulmuş halde bulundu. 
     Emniyet Müdürlüğü yetkililerinden alınan bilgiye göre, ihbar üzerine, Şahit Kansu Küçükateş Mahallesi'ndeki Cansu Apartmanı'na giden güvenlik güçleri, eve girdiklerinde yatak odasında iki cesetle karşılaştılar. Yapılan araştırmada, başlarından tabancayla vurulmuş halde bulunan kişilerin 8 ay önce evlenen Levent ve Özlem Sarıyıldırım çifti olduğu belirlendi. 
     Yetkililer, olayın cinayet mi ve intihar mı olduğunun araştırıldığını, cesetlerin otopsi yapılmak üzere Devlet Hastanesi'ne kaldırıldığını bildirdiler. 
     Bu arada, olay yerindeki ruhsatlı tabancanın, kentte beyaz eşya mağazası bulunan Levent Sarıyıldırım'a ait olduğu kaydedildi. 
     

     
</TEXT>
</DOC>
