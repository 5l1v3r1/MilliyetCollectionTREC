<DOC>
<DOCNO> 305153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/10/son/sonspo03.html </URL>
<DATE> 2005/01/10/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Beşiktaş, Malatyasporlu Eren Aydın'ın işini bitirdi... 
</HEADLINE>
<TEXT>

     Beşiktaş, Malatyasporlu Eren Aydın’ın işini bitirdi. Genç futbolcu, gelecek sezon başından itibaren Siyah-Beyazlı takımın kadrosuna katılacak. 
     
     Kulüpler anlaştı 

     Bir yandan ikinci yarı öncesi kadroyu takviye etmek amacıyla ara transfere yoğunlaşan Siyah - Beyazlılar, diğer taraftan da geleceğin takımını kurmak için girişimlerini sürdürüyor. Kocaelispor’un genç kalecisi Hakan Arıkan’ın işini büyük ölçüde bitiren Kara Kartallar, Malatyaspor’da yıldızı parlayan sol kanat oyuncusu Eren Aydın’ı da renklerine kattı gibi... Beşiktaş Yönetimi’nin hem Eren Aydın ve menaceri hem de Doğu Kulübü’yle her konuda anlaşma sağladığı bildirildi. 
     
     Artık Beşiktaşlı’ 

     Taraflar arası görüşmelerde, Beşiktaş’ın Eren’e karşılık 650 bin dolar para ve iki oyuncu vereceği ifade edildi. Ayrıca, Malatyaspor Yönetimi’nin talebi gereği, genç oyuncunun ikinci yarıda da Sarı - Kırmızılı ekipte kalacağı, gelecek sezon başından itibaren Kartal’ın kadrosuna katılacağı belirtildi. Bu konuda FANATİK’in sorularını yanıtlayan Eren Aydın’ın menaceri Metin Korkmaz, Her iki kulübün yöneticileri anlaştı. Çok kısa sürede müthiş bir çıkış yakalayan Eren, artık Beşiktaşlıdırö dedi. 
     
     Eren Aydın kimdir 

     Doğum yeri Beykoz - İstanbul. 
     Doğum tarihi 16-01-1982. 
     Boy 1.82. 
     Kilo 72. 
     Takımları Paşabahçe, Batman Petrolspor, Şekerspor, Malatyaspor. 
     Mevkii Sol bek, stoper. 
     
     Türk Futbolu için hazine’ 

     Batman Petrolspor’dan sonra Şekerspor’da forma giyen Eren Aydın, Aykut Kocaman’ın gelişiyle birlikte Malatyaspor’a transfer edildi. İkinci Lig’den alınmasına karşın genç talebesine güvenen, geride kalan ilk yarıda Eren’e 14 maçta bin 215 dakika görev vererek şu anki kariyerinde önemli bir rol üstlenen Kocaman da oyuncusu hakkında şunları söyledi Gerek Eren olsun, gerek Ferit, gerekse Bilal... Bu isimler, Türk Futbolu’nun geleceği. Ben onların yanına onlar gibi bir - iki futbolcu daha katabilsem, takımın geleceği kurtulur. Eren ve onun gibiler, hem oynadıkları takım için bir değer, hem de Türk Futbolu için hazinedir.ö 
     
     Futbolu beyniyle oynar’ 

     Paşabahçe’de top koştururken Eren Aydın’ı keşfeden ve görev yaptığı süreçte genç oyuncuyu Batman Petrolspor’a transfer ettiren Turhan Sofuoğlu, talebesinden övgüyle bahsediyor. Her teknik adamın Eren gibi futbolculara sahip olmak isteyeceğini ifade eden deneyimli çalıştırıcı, Öncelikle şunu söylemeliyim Eren müthiş bir oyun zekasına sahip. Futbolu beyniyle oynayan bir futbolcu... Her antrenör, kendi ekibinde bu tip isimlerin olmasını ister. Kalitesinden şüphem yok, bunun yanı sıra fiziki değerlerinin de gün geçtikçe arttığını gözlemliyorum. Kanımca gelecekte milli takımın da vazgeçilmezleri arasına girecektir. Her takımda oynar ve kendine güvenenleri mahcup etmezö yorumunu yaptı. 

     
</TEXT>
</DOC>
