<DOC>
<DOCNO> 343639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/18/son/soneko13.html </URL>
<DATE> 2005/05/18/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Kapasite kullanımı yüzde 80.1'e yükseldi... 
</HEADLINE>
<TEXT>

     İmalat sanayinde kapasite kullanımı, bu yılın Nisan ayında yüzde 80.1’e yükseldi. 
     Devlet İstatistik Enstitüsü DİE , İmalat Sanayi Aylık Eğilim Anketi Nisan ayı sonuçlarını açıkladı. 
     Ankete cevap veren 2,904 işyerinden derlenen verilerin Nisan ayı ilk geçici sonuçlarına göre, 2004 yılı Nisan ayında yüzde 76.5 olan üretim değeri ağırlıklı kapasite kullanım oranı, bu yılın Nisan ayında yüzde 80.1 olarak hesaplandı. 
     Söz konusu ayda imalat sanayinde kapasite kullanım oranı devlet sektöründe yüzde 80.7, özel sektörde ise yüzde 79.9 oldu. Geçen yılın aynı döneminde kapasite kullanım oranları kamu da yüzde 68.8, özel sektörde yüzde 81.6 olarak belirlenmişti. 
     
     FAALİYET KOLLARINA GÖRE 

     İmalat sanayinde iktisadi faaliyet kollarına göre Nisan ayında kapasite kullanımı en yüksek sektör, yüzde 90.3 ile büro, muhasebe bilgi işlem makinaları imalatı oldu. 
     Kapasite kullanım oranları, gıda ürünleri ve içecek imalatında yüzde 69.9, tütün ürünleri imalatında yüzde 57.8, tekstil ürünleri imalatında yüzde 82.4, giyim eşyası imalatında yüzde 81.0, derinin işlenmesi bavul, çanta ve benzeri imalatında yüzde 65.5, ağaç ve mantar ürünleri imalatında yüzde 86.1, kağıt ve kağıt ürünleri imalatında yüzde 87.3, basım ve yayım imalatında yüzde 73.7, kok kömürü, rafine edilmiş petrol ürünleri imalatında yüzde 87.0 oldu. 
     Aynı dönemde kapasite kullanım oranları, kimyasal madde ürünleri imalatında yüzde 69.9, plastik kauçuk ürünler imalatında yüzde 82.2, metalik olmayan diğer mineral madde imalatında yüzde 81.2, ana metal sanayinde yüzde 82.9, metal eşya sanayinde yüzde 77.2, makina ve teçhizat imalatında yüzde 71.8, elektrikli makina cihazları imalatında yüzde 79.4, radyo, TV haberleşme cihazları imalatında yüzde 87.9, tıbbi, optik hassas aletler imalatında yüzde 75.5, taşıt araçları ve karoseri imalatı yüzde 86.7, diğer ulaşım araçları imalatında yüzde 79.4 ve mobilya imalatında yüzde 85.9 olarak belirlendi. 
     
     TAM KAPASİTE İLE ÇALIŞAMAMA NEDENLERİ 

     Bu arada tam kapasite ile çalışamama nedenleri gözönüne alındığında Nisan ayında, geçen yılın aynı dönemine göre iç pazarda talep yetersizliğinin payı yüzde 52.8’den yüzde 51.5’e, işçilerle ilgili meseleler yüzde 3.7’den yüzde 1.3’e, yerli mallarda hammadde yetersizliği yüzde 3.6’dan yüzde 3.1’e geriledi. 
     Aynı dönemde, dış pazarda talep yetersizliği yüzde 17.8’den yüzde 19.7’ye, mali imkansızlık yüzde 1.7’den yüzde 3.1’e, ithal 
     mallarda hammadde yetersizliği yüzde 2.1’den yüzde 2.4’e çıktı. 
     
     BEKLENTİLER 

     DİE’nin, imalat sanayi aylık eğilim anketinde, işyerlerinin üretim, yurtiçi satış, satış fiyatları ve hammadde fiyatları konusunda 2005 yılı Nisan ayı gerçekleşme durumlarına ilişkin görüşleri ile 
     Mayıs ayı beklentilerine de yer verildi. 
     Nisan ayında üretim miktarında artış belirten işyeri oranı yüzde 41.9, yurtiçi satışlar konusunda artış belirten işyerleri de yüzde 
     46.1 olarak belirlendi. 
     Aynı dönemde, satış fiyatlarında artış belirten işyeri oranı yüzde 27.8, hammadde fiyatlarında artış belirten işyeri oranı da yüzde 30.9 
     oldu. 
     Mayıs ayında ise üretim miktarında artış beklentisi gösteren işyerlerinin oranı yüzde 44.9, yurtiçi satışlarda artış bekleyenlerin oranı da yüzde 45.5 olarak tespit edildi. 
     Satış fiyatlarında artış belirten işyeri oranı yüzde 17.7 hammadde fiyatlarında artış belirten işyeri oranı da yüzde 16.3 oldu. 
     
</TEXT>
</DOC>
