<DOC>
<DOCNO> 331540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/08/son/sontur24.html </URL>
<DATE> 2005/04/08/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Olay kaymakam Altınpınar için görevlendirilen müfettiş Sütçüler'e geldi 
</HEADLINE>
<TEXT>

     İçişleri Bakanlığı Mülkiye Müfettişi Abdülkadir Topçu, Sütçüler Kaymakamı Mustafa Altınpınar hakkındaki iddiaları soruşturmak için ilçeye geldi. 
     AA muhabirinin aldığı bilgiye göre, İçişleri Bakanlığı'nca, Orhan Pamuk'un kitaplarının toplatılarak imha edilmesi talimatını veren Isparta'nın Sütçüler İlçesi Kaymakamı Mustafa Altınpınar hakkında açılan soruşturma çerçevesinde görevlendirilen Mülkiye Müfettişi Abdülkadir Topçu, ilçeye gelerek çalışmalarına başladı. 
     Sütçüler Kaymakamı Mustafa Altınpınar, Ermeni soykırımına yönelik sözleri üzerine kamu kurumlarına ait kitaplıklardaki Orhan Pamuk'a ait kitapların toplatılarak imha edilmesi için yazılı talimat vermişti. 
     Kitaplıklarda Orhan Pamuk'a ait kitap çıkmaması üzerine Altınpınar, ''Keşke yazıyı yazmadan önce ilçede Pamuk'a ait kitap olup olmadığını araştırsaydım diye düşünüyorum'' sözlerini sarf etmişti. 
     
</TEXT>
</DOC>
