<DOC>
<DOCNO> 349767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/07/son/sontur13.html </URL>
<DATE> 2005/06/07/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Elleri olmadan hem yazıyor, hem resim çiziyor 
</HEADLINE>
<TEXT>

     Recep İSTEK DHA 

      KAYSERİ’nin Develi İlçesi’nde doğuştan 2 eli bilek hizasından olmayan ilköğretim 3'üncü sınıf öğrencisi ve sınıf birincisi 9 yaşındaki Veyis Farsak, Dünya Çevre Haftası nedeniyle düzenlenen kompozisyon yarışmasında, mansiyon ödülü alarak örnek bir çaba ortaya koydu. 
     Develi İlçesi Sindelhöyük Beldesi’nde, Yenice İlköğretim Okulu 3-A sınıfı öğrencisi Veyis Farsak’ın azmi, görenleri hayrete düşürdü. Babası Hüseyin’i 3 yıl önce kaybeden, annesi Hanım 50 , kardeşleri Ünal, 28 , Yenal 26 , Ahmet 24 ve Meryem 20 ile birlikte oturan Veyis Farsak, özürlü olmasına rağmen azmiyle herkesi şaşırttı. Doğuştan, 2 eli de bilek hizasından olmayan Sınıf birinci Farsak, çevre bilincini artırmak amacıyla düzenlenen kompozisyon yarışmasında mansiyon ödülüne layık görüldü. Veyis Farsak’ın çeyrek Cumhuriyet Altını ve kitap setinden oluşan ödülünü Çevre ve Orman Müdürü Nurdeni Deniz verdi. 
     
     DOKTOR OLMAK İSTİYOR 
     Okuyup doktor olmak isteğini belirten Farsak, Ellerim olmamasına rağmen kendi gayretimle kalem kullanmayı öğrendim. Zaman içinde iki kolumla kalem kullanmayı geliştirdim. Şimdi kolay bir şekilde hem yazı yazabiliyorum, hem de resim yapabiliyorum. Okuyup doktor olacağım, benim gibi özürlü insanlara yardımcı olacağım'' dedi. 
     Ağabeyi Ünal, kardeşi Veyis’in durumunu anne karnında iken farkettiklerini ancak tedavisinin bulunmadığını söyledi. Veyis’i doğmadan önce ve dünyaya geldikten sonra defalarca doktara götürdüklerini belirten Ünal Farsak, Tedavisini yaptıramadık. Ancak, Veyis hayata küsmeyerek örnek bir başarı ortaya koydu'' diye konuştu. 
     
</TEXT>
</DOC>
