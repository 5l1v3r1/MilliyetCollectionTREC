<DOC>
<DOCNO> 326745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/24/son/sontur10.html </URL>
<DATE> 2005/03/24/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Suikaste elinde çiçekle gelmiş .. 
</HEADLINE>
<TEXT>

     Osman BEKLEYEN DHA 

      VAN Belediye eski Başkanı Şahabettin Özarslaner'e suikast girişiminde bulunmak üzere gelen PKK Kongra-Gel teröristi Rubar' kod adlı Mehmet İ.'nin, suikaste elindeki çiçeğin içine gizlediği susturucu silahla geldiği ortaya çıktı. Suikastten polisin yaptığı operasyon kurtulan Özarslaner, olayın 2 yıl önce kaçırılmasıyla ilgili olabileceğini belirterek, "Kaçırılma ve fidye istenme olayının Van'daki çetelerle ilişkisi varsa. Bu suikast girişiminin de çetelerle bağlantısı olabilir'' dedi. 
     HADEP listesinden 1999 yılında Van Belediye Başkanı seçilen ve bu partinin kapatılmasından sonra kurulan DEHAP'a geçmeyerek bağımsız kalan eski Başkan Şahabettin Özarslaner, suikastten son anda kurtuldu. Bacaklarındaki rahatsızlık nedeniyle bir süre tedavi gördükten sonra evcinde dinlenen Özarslaner'i öldürmek isteyen bölücü terör örgütü PKK Kongra-Gel üyesi Rubar' kod adlı Mehmet İ. önceki gün bir ziyaretçi gibi eski başkanın evine gitti. Eline çiçek alan Mehmet İ. üzerinde taşıdığı susturucu silahı da bu çiçeklerin arasına gizleyip Özarslaner'in evine gitti. Ancak, Van Emniyet Müdürlüğü ekipleri, önceden aldıkları istihabarat üzerine Özarslaner'in oturduğu sitede önlem alınca, terörist eve girerken susturuculu silahıyla birlikte yakaladı. 
     Suikastten son anda kurutalan Van Belediye eski Başkanı Şahabettin Özarslaner, evinde yaptığı basın toplantısında, başkanlık döneminde kendisinden rant elde etmek isteyenler bulunduğunu ve partisi içinde bir grubun kendisine karşı çıktığını söyledi. Özarslaner, "Ama bunun suikasta kadar geleceğini düşünmemiştim'' dedi. Kimseye yenlış yapmadığını savunan Özarslaner, yapılan suikast girişiminin Van halkına, huzuru barışa yapıldığını söylerek şöyle dedi 
     "Aynı suikast girişimi geçen yıl valimiz Hikmet Tan'a da yapıldı. O neyse, bu da onun bir parçasıdır. Bu olaylar Van'ın imajını bozmaya yöneliktir. Görev yaptığım süre içinde de Van halkına eşit yaklaştım. Siyasi kimliğimi bir yana bıraktım. Tarafsız davrandım. İnsanların kamplara bölünmesini istemedim. Sizden- bizden diye ayırmadım. Eğer bu suç ise, ben bu suçu işledim. Ben bu olayın 2003 yılındaki kaçırılma olayı ile bağlantılı olabileceğini düşünüyorum. Emniyet güçlerinin yağdan kıl çekercesine yaptığı operasyonu da tebrik ediyorum. Benim kaçırılma olayının nasıl Van'la bağlantısı varsa bu suikastin de Van'da bağlantıları vardır. Benim halkla bütünleşmem parti içinde onay görmedi. Belediyede rant peşinde kardo peşinde olanların rahatsız olduklarını ve bu insanların parti içinde egemen olduklarını biliyorum. Böyle bir çete grubu var. Benim ortadan kalkmam bu ülkenin barışına demokratikleşmesine neden olacaksa kendimi feda ederim. Bu güne kadar kimseden hiç bir örgütten tehdit almadım.'' 
     
</TEXT>
</DOC>
