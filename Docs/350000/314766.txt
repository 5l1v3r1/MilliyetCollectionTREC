<DOC>
<DOCNO> 314766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/13/dunya/axdun01.html </URL>
<DATE> 2005/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
ISAF'ın komutası bugün Türkiye'de 
</HEADLINE>
<TEXT>


1600 kişilik Türk birliğinin 6 aylık görev döneminde, Afganistan'daki ilk parlamento seçimleri de yapılacak 

ANKARA Milliyet 


Türkiye, Afganistan'daki Uluslararası Güvenlik Destek Gücü'nün ISAF komutasını, bugün başkent K bil'de düzenlenecek törenle Avrupa Kolordusu'ndan EUROCORPS devralacak. Törende, 1. Ordu Komutanı Orgeneral Hurşit Tolon da hazır bulunacak. 
Afganistan'da ISAF'ın 7. döneminin komutasını 11 Ağustos'a kadar yürütecek olan Türk birliği, yaklaşık 1600 kişilik personelden oluşacak. ISAF bünyesindeki K bil Çokuluslu Tugayı'nın KÇUT Komutanlığı'nı 27 Ocak'ta devralan Türkiye, 1 Şubat'ta da K bil Havaalanı'nın sorumluluğunu İzlanda'dan almıştı. ISAF'ın komutasını 3. Kolordu Komutanı Korgeneral Ethem Erdağı, KÇUT'un komutasını da Ankara 28. Mekanize Piyade Tugayı Komutanı Tuğgeneral Ümit Dündar yürütecek. K bil Havaalanı için de Albay Kazım Öndül komutan olarak atandı. 
Afganistan'da görev yapacak Türk personelden 900'ü KÇUT Komutanlığı'nda, 42'si müttefik ülke subayı olmak üzere 344'ü ISAF VII kararg hında, 65'i K bil Havaalanı'nda, 198'i de diğer birliklerde görev alacak. Türk komutasını, görevi yürüttüğü 6 aylık dönemde, Afganistan'da bahar aylarında yapılacak parlamento seçimleri ve ISAF'ın görev alanını tüm ülkeye yayma çalışmaları gibi önemli gelişmeler bekliyor. 
Bünyesinde NATO üyesi olan ve olmayan toplam 47 ülkeden 8 bin 500 civarında asker bulunan ISAF, yeni Afgan ulusal ordusu ve polisinin eğitimine katkı da sağlıyor. Türkiye, daha önce 20 Haziran 2002 - 10 Şubat 2003 arasında ISAF'ın 2. dönem komutasını üstlenmişti. 


</TEXT>
</DOC>
