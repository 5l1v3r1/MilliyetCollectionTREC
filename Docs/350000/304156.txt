<DOC>
<DOCNO> 304156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/06/son/sontur43.html </URL>
<DATE> 2005/01/06/ </DATE>
<TIME> 17.59 </TIME>
<AUTHOR>  </AUTHOR>
<HEADLINE>
Diyarbakır'daki mavi tren seferleri iptal edildi... 
</HEADLINE>
<TEXT>

     Diyarbakır-Malatya seferini yapan 4 Eylül Mavi Tren seferleri iptal etti. 
     TCDD Diyarbakır Gar Müdürü Tahir Oral AA muhabirine yaptığı açıklamada, haftada 3 kez karşılıklı olarak Malatya-Diyarbakır seferini yapan 4 Eylül Mavi Treni'nin bu seferlerinin 1 Ocak 2005 tarihinden itibaren iptal edildiğini söyledi. 
     Daha önce Ankara-Malatya seferini yapan trenin yaklaşık 2 yıldır Diyarbakır'a sefer düzenlediğini ifade eden Oral, bu seferlerin vatandaşlardan istenilen düzeyde rağbet görmediğini belirtti. 
     Oral, TCDD Genel Müdürlüğü'nün kararı doğrultusunda seferlere son verildiğini kaydederek, ''200 kapasiteli Mavi Tren seferlerine haftada ortalama 30 kişi biniyordu. Ücret bedeli 7 milyon liraydı. Bazen seferlerde birkaç yolcu taşıyorduk. Yolcu azlığı nedeniyle seferler iptal edildi'' dedi. 
     
</TEXT>
</DOC>
