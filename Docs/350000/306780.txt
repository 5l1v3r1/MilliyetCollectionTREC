<DOC>
<DOCNO> 306780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/15/son/sonspo18.html </URL>
<DATE> 2005/01/15/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Fenerbahçe, Pınar Karşıyaka'yı devirdi 
</HEADLINE>
<TEXT>

     Türkiye Basketbol Ligi'nde yapılan ve çekişmeli geçen maçta Fenerbahçe, Pınar Karşıyaka'yı 78-72 yendi. 
     Maçın ilk dakikalarında pota altında etkili olan Fenerbahçe, 6. dakikada 6-2 üstünlük sağlarken, oyunda dengeyi kuran Pınar Karşıyaka, 6. dakikada 9-9 beraberliği sağladı. Salyers ile üstünlüğü tekrar ele geçiren sarı-lacivertli-ekip, 1. periyodu 21-14 önde geçti. 
     Fenerbahçe, maçın 2. periyodunda ağırlıklı olarak alan savunması yaparak rakibini durdurmaya çalıştı. Mrsiç'in 3 sayılık basketiyle 12. dakikada farkı 8 sayıya 24-16 çıkaran evsahibi takım, ilk 20 dakikada takımı adına 16 sayı üreten Salyers'ın skorer oyunuyla ilk yarıyı 39-34 önde kapadı. 
     Maçın ikinci yarısının başlarında hücumda zorlanan Fenerbahçe, 5 dakika içinde sadece 2 sayı bulabildi. Holman'ın basketleriyle oyunda denge kuran Pınar Karşıyaka, 27. dakikada 44-43 öne geçti. Çabuk toparlanan sarı-lacivertliler, rakibinin üst üste hücumlardan boş dönmesini Barış ile sayıya çevirdi ve 3. periyodu 52-49 önde geçmesini bildi. 
     Maçın son periyodunda skorer oyununu sürdüren Fenerbahçe, 36. dakika içinde 59-52'lik üstünlük sağladı. Faruk'un 3 sayılık basketleriyle farkı kapatan Pınar Karşıyaka, 38. dakika 62-61 öne geçti. Ancak Mrsiç'in etkili oyunuyla rakibinin öne geçmesine izin vermeyen Fenerbahçe, son dakikalarda Pınar Karşıyaka'nın taktik faullerini de Mrsiç ile baskete çevirdi ve maçı 78-72 kazandı. 
     Bu arada maçta hakemlerin verdiği kararlar sonrası her iki ekibin teknik heyeti ile maçı izleyenler zaman zaman bu kararlara sert tepki gösterdi. 
     Salon Abdi İpekçi . 
     Hakemler Mustafa Can xx, Alper Özgök xx, Berk Torun xx . 
     Fenerbahçe Mrsiç xxxx 26, Ömer xx 5, Erdal xx 5, Salyers xxx 21, Harvey xx 2, Barış xxx 10, Booker xx 6, Rasim x 3, Zeki x . 
     Pınar Karşıyaka Akins xx 10, Muratcan xxx 22, Lowe xxx 16, Faruk xx 9, Holman xxx 12, Onur x 3, Mehmet x . 
     1. Periyot 21-14 . 
     Devre 39-34 Fenerbahçe lehine . 
     3. Periyot 52-49 . 
     5 Faulle Çıkanlar 29.42 Harvey Fenerbahçe , 38.39 Holman, 39.21 Onur Pınar Karşıyaka 
     
</TEXT>
</DOC>
