<DOC>
<DOCNO> 335041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/20/yasam/yas03.html </URL>
<DATE> 2005/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Berksoy, eserleriyle Venedik Bienali'nde 
</HEADLINE>
<TEXT>


Küratör Martinez, Venedik Bienali için Semiha Berksoy ve Bülent Şangar'ı seçti. Martinez, Berksoy'u neden seçtiğini şöyle anlattı İnsanlar Berksoy'un eserleriyle iletişim kurabiliyor 

Yasemin Bay 

Bu yıl, Venedik Bienali'nin 110 yıllık tarihinde ilk kez 2 kadın yönetmen küratörlük yapacak Maria de Corral ve Rosa Martinez. Martinez, 12 Haziran - 6 Kasım tarihleri arasında izlenebilecek olan 51. Venedik Bienali'nde geçtiğimiz yıl kaybettiğimiz Semiha Berksoy ve Bülent Şangar'ın çalışmalarını sergileme kararı aldı. Martinez ile bienali ve İstanbul Modern'i konuştuk. 

İstanbul Modern'in başküratörü olarak, müzedeki rolünüz nedir 
İstanbul Modern'i bu ülke için büyük bir umut olarak görüyorum. Benim rolüm, ileride yapılacak sergilerdeki kriterleri belirlemek, Avrupa'daki büyük koleksiyonları, sergileri buraya taşımak... 

Küratörlüğü üstlenmenizde neler etkili oldu 
'97'deki 5. İstanbul Bienali'ni hazırladığımdan beri bienal komitesiyle çok sıkı bir ilişkim var. Bana başküratörlüğü teklif ederken, diğer işlerimi de sürdürebileceğimi söylediler. 1 hafta sonra da Venedik'ten aradılar. Tüm kadınlar adına 'evet' dedik 

Nasıl bir tema çerçevesinde oluşturacaksınız Venedik Bienali'ni 
Maria de Corral'dan daha geçmişe dönük, retrospektif anlamda sergi hazırlamasını istediler. Benden ise daha ileriye dönük bir sergi istediler. Mek na özgü sergiler düzenlemeyi seviyorum. Sergimin konusunu nasıl Venedik'e bağlarım diye düşündüğümde, Hugo Pratt'ın hazırladığı Corto Maltese adlı çizgi bant kahramanı aklıma geldi. Bu karakterin, "Her Zaman Biraz Daha İleri" adlı kitabını sergimin başlığı olarak aldım. Yani her zaman daha ileri, farklı yerleri keşfetmek coğrafi, entelektüel, sanatsal olarak. 

Neden, Berksoy ve Şangar üzerinde karar kıldınız 
Türkiye ile çok sıkı ilişkim olduğu için birçok kişiyi değerlendirdim aslında. Fakat benim için Semiha Berksoy'un sanatını ifade ediş biçimi önemliydi. İnsanlar onun eserleriyle iletişim kurabiliyorlardı. Her ne kadar resim eğitimi olmasa da, çalışmalarında her zaman daha ileri gidiyordu. O tam anlamıyla bir sanatçı. Beksoy'un resimlerinden otoportre, aşk resimleri ve ana - kız resimleri serisini sergileyeceğim. Şangar'ı seçmemin nedeni ise, işlerinde çok tutarlı olması. Fotoğrafı kullanarak hik yeler anlatıyor. Ve bu hik yelerle kendisinin ve çevresinin sosyal kritiğini de yapıyor. 

Bienal'de biliyorsunuz Türkiye'yi Hüseyin Çağlayan temsil edecek. 
Çok ilginç buluyorum çalışmalarını. Çünkü modayı videoyla ilişkilendiren, farklı disiplinleri bir araya getiren bir sanatçı. Disiplinlerarası farkı silmek benim için önemli ve tabii bu çağ için. 


</TEXT>
</DOC>
