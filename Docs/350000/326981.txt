<DOC>
<DOCNO> 326981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/25/son/sondun47.html </URL>
<DATE> 2005/03/25/ </DATE>
<TIME> 18.05 </TIME>
<AUTHOR>  </AUTHOR>
<HEADLINE>
Rice'tan İsrail'e uyarı Yayılmacılık ABD siyasetiyle bağdaşmıyor 
</HEADLINE>
<TEXT>

     ABD Dışişleri Bakanı Condoleezza Rice, İsrail'in Batı Şeria'daki Maale Adumim yerleşim yerini genişletme planının Amerikan siyasetiyle bağdaşmadığını bildirdi. 
     Rice, Los Angeles Times gazetesine verdiği demeçte, bu planın Filistinlilerle barışı tehlikeye sokabileceğini söyledi. 
     ''İsrail'in, Maale Adumim'e 3500 ev daha inşa etme planının, tatmin edici bir yanıt olmadığını'' belirten Rice, ABD'nin, İsrail Başbakanı Ariel Şaron hükümetine bu konudaki endişelerini bildirdiğini kaydetti. 
     Rice, ABD'nin, aralarında İran'ın da bulunduğu nükleer silah geliştirmek isteyen ülkelerden, 1968 Nükleer Silahların Yayılmasının Önlenmesi Anlaşması altında barışçı amaçlarla uranyum zenginleştirme haklarından vazgeçmelerini istediğini, çünkü bunun, silah programı geliştirilmesi çalışmalarını gizleyebileceğini belirtti. 
     Tahran'ın, ABD'nin isteklerine rağmen nükleer silah geliştirmeyi amaçladığı yönündeki şüpheleri gidermek için adım atmadığını belirten Rice, ABD yönetiminin Tahran'dan, nükleer programı için yakıtı önceden nükleer silahları olan ülkelerden almasını istediğini bildirdi. 
     
</TEXT>
</DOC>
