<DOC>
<DOCNO> 340136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/06/son/sondun44.html </URL>
<DATE> 2005/05/06/ </DATE>
<TIME> 22.20 </TIME>
<AUTHOR>  </AUTHOR>
<HEADLINE>
Putin Abd Rusya'yı eleştirmeden önce kendi kapısının önünü temizlemeli" 
</HEADLINE>
<TEXT>

     Rusya Devlet Başkanı Vladimir Putin, "ABD’nin örnek bir demokrasiye sahip olmadığını ve Rusya’yı eleştirmeden önce kendi kapısının önünü süpürmesi gerektiğini" söyledi. 
     Putin, Amerikan CBS televizyon kanalında pazar günü yayınlanacak "60 dakika" adlı programda yaptığı ve bir bölümü CBS tarafından bugün basına duyurulan açıklamasında, ABD başkanlık seçimi sistemine değinerek, "Seçimlerinizle sorunlarınız var" dedi. 
     "Bush’un, yüksek mahkemenin verdiği tartışmalı bir karar sayesinde 2000’de zafer kazandığını" hatırlatan Putin, "4 yıl önce bir mahkeme sizin başkanlık seçiminize karar verdi. Ancak biz sizin demokratik sisteminize burnumuzu sokmayacağız, çünkü bu Amerikan halkını ilgilendiriyor. Demokrasi başka yerlere ihraç edilemez. 
     Demokrasi bir toplumun iç sürecinin bir sonucu olmalıdır" dedi. 
     ABD Başkanı George Bush, 9 Mayıs’ta Moskova’da yapılacak, İkinci Dünya Savaşı’nın sona erişinin 60. yıldönümü törenlerine katılacak. 
     
</TEXT>
</DOC>
