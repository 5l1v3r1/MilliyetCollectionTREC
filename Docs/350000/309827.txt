<DOC>
<DOCNO> 309827 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/27/son/sondun17.html </URL>
<DATE> 2005/01/27/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
NYT Türkiye Kuzey Irak'ta müdahaleye hazır 
</HEADLINE>
<TEXT>

     NEWYORK LONDRA ANKA 

Genelkurmay İkinci Başkanı Orgeneral İlker Başbuğ'un Irak konusundaki açıklamalar yankı buldu. New York Times gazetesi, "Türkiye'nin askerleri, Kuzey Irak'ta seçim sonrası çatışmalar patlak verirse veya Iraklı Kürtlerin bağımsız bir devlet kurmaya kalkarsa, müdahale etmeye hazır" derken Financial Times, Başbuğ'un Türkiye'nin müdahale edebileceğini söylemediğini yazdı. 
     New York Times gazetesi, "Türkiye, müdahaleye hazır" başlıklı haberinde "Üst düzey bir general, Çarşamba günü Türkiye'nin askerlerinin seçim sonrası Kuzey Irak'ta çatışmalar patlak verirse yada Iraklı Kürtlerin bağımsız bir devleti kurmaya kalkarsa, müdahale etmeye hazır olduklarını söyledi" diye yazdı. 
     Başbuğ'un açıklamalarının Türkiye'nin Pazar günü Irak'ta yapılacak seçimler konusundaki "artan kaygısını" yansıttığını belirten gazete, "Türkiye, Kürtlerin Kerkük'teki siyasi bir zaferi kendi devleti kurmak için kullanarak Irak'ın, Türkiye'nin güvenliğini tehdit edebilecek bölünmesine yol açmasından korkuyorlar" yorumunu yaptı. 
     

     
</TEXT>
</DOC>
