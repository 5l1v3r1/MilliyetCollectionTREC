<DOC>
<DOCNO> 310064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/27/son/sonyas18.html </URL>
<DATE> 2005/01/27/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Sinemaseverlere müjde... "Bağımsız Filmler Festivali" başlıyor .. 
</HEADLINE>
<TEXT>

     '' f İstanbul 4. AFM Uluslararası Bağımsız Film Festivali'', Yapı Kredi Üniversite Bankacılığı'nın ana sponsorluğunda 17-27 Şubat 2005 tarihleri arasında gerçekleştirilecek. 
     Festivalin tanıtımı amacıyla f Koordinatörleri Serra Ciliv ve Pelin Turgut tarafından Beyoğlu Fitaş Sineması'nda basın toplantısı düzenlendi. 
     Ciliv ve Turgut'un verdiği bilgiye göre, festivalde, son 2 yıl içerisinde yapılan en ilginç 43 bağımsız film gösterilecek. Bunların dışında, ünlü Amerikalı bağımsız yönetmen Hal Hartley'nin son filmi olan ''The Girl From Monday Pazartesi Günkü Kız ''ın dünya prömiyeri yapılacak. 
     Festivalde, bağımsız yönetmenlerin ''Sundance Ödülleri''nin başını çektiği ''Hit filmler'', korku türü filmlerin yer aldığı ''Nöbetçi sinema'', gay ve lezbiyen filmlerinin yer aldığı ''Gökkuşağı'' ve ''Olduğumuz gibi'' bölümlerin yanı sıra bu yıl ilk kez seyirciden gelen istek doğrultusunda ''Fantastik filmler'' bölümü de bulunacak. 
     Ayrıca bu yıl, Ortadoğu'daki genç sinemacıların çektiği filmlerin yer aldığı ''Ortadoğu Şimdi'' ve 9 Eylül 2001 sonrası yaşanan olayların irdelendiği filmlerin yer aldığı ''Amerika'dan sevgilerle'' bölümleri de sunulacak. 
     Festivalde bilet fiyatları, öğrenci 8.5 YTL, tam 10.5 YTL olarak belirlendi. University Telekard sahipleri, yüzde 50 indirimli olarak filmleri izleyebilecek. 
     
     FESTİVALDE HANGİ FİLMLER VAR 
     Festivalde gösterilecek filmlerden bazıları şunlar 
     ''9 Şarkı, Eğitmenler, Karşınızda Peter Sellers, Hayali Kahramanlar, Pür Neşe, Makinist, 20 Parmak, Peçenin Arkasından Afganistan, Susuzluk, Bağdatlı Liberace, Bahçe, Buhar Çocuk, İpler, Geri Döndüler, Harika Günler, İzo, Güzel Boksör, Kızların Oyunu, Evlenme Hakkı, Dikenli Yol, Bir Porno Yıldızının Güncesi, Bush'a göre Dünya, Silver City, Top Spot, Uzaktan Gelen Yabancı, Dünyayı Kurtar, Yüreğimde Bir Delik, Can Baz, Daima İleri.'' Ayrıca, '' f İstanbul''un düzenlediği ''Kısa Film Yarışması''na katılan 176 film arasında seçilen 31 film de 80'er dakikalık 3 gösterimde sunulacak. 
     '' f İstanbul 4. AFM Uluslararası Bağımsız Filmler Festivali''nde gösterilecek filmler hakkında ayrıntılı bilgi almak isteyenlerin, ''www.ifistanbul.com'' adresinden yararlanabilecekleri bildirildi. 
     
</TEXT>
</DOC>
