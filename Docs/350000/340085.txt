<DOC>
<DOCNO> 340085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/06/yazar/oztrak.html </URL>
<DATE> 2005/05/06/ </DATE>
<TIME>  </TIME>
<AUTHOR> Faik ÖZTRAK  </AUTHOR>
<HEADLINE>
Yurtdışında yerleşiklerin DİBS iştahı 
</HEADLINE>
<TEXT>


Konsolide bütçenin borç stokunun GSMH içindeki payının 2003 yılı sonuna göre 5.6 puan gerileyerek geçtiğimiz yıl sonunda yüzde 73.7 olduğunu görüyoruz. 
Bu yılın mart ayı itibariyle konsolide bütçenin borç stokuna baktığımızda ise son 15 ayda toplam borç stoku 43.5 milyar YTL artmış. Ancak piyasaya olan borç stokundaki artış 48.8 milyar YTL ile toplam borç stokundaki artışı aşmış. Piyasanın Hazine k ğıdına olan iştahı son 15 ayda hem bütçe açıklarının, hem de bankacılık krizinden sonra Hazine'nin TMSF'ye ve kamu bankalarına verdiği borçlanma k ğıtlarının geri ödemesinin, iç piyasadan borçlanarak finanse edilmesine imk n vermiş. 
İç borçlanma k ğıtlarına olan talebe baktığımızda son 15 ayda banka dışı kesimin talebinde önemli bir artış olduğu dikkati çekiyor. Banka dışı kesimin menkul kıymet portföyü içinde en çok artan kalem DİBS. Son 15 ayda piyasaya ihraç edilen DİBS stokundaki artış ihraç fiyatlarıyla 48.8 milyar YTL olmuş. Banka dışı kesimlerin elindeki DİBS stokundaki artış ise piyasa fiyatlarıyla 39.8 milyar YTL olmuş. Piyasa fiyatlarıyla artışın fiyat artışlarını da içerdiğini dikkate alsak, son dönemde bankacılık dışı kesimin DİBS talebini belirleyici hale geldiği görülüyor. 
Bu k ğıtları ellerinde tutanları yurtiçi ve yurtdışı yerleşikler olarak ayırdığımızda talebin yarısının yurtdışında yerleşiklerden geldiğini görüyoruz. Yabancıların elindeki k ğıtlar son 15 ayda 15 milyar YTL veya 11 milyar artmış. Hem DİBS faizlerindeki kararlı düşüş hem de TL'nin yabancı paralar karşısında değer kazanması, dünyadaki likidite bolluğuyla birleştiğinde DİBS'leri yabancılar için çok cazip bir enstrüman haline getiriyor. Yurtdışından gelen finansman artarken Hazine'nin işi de kolaylaşıyor. Ancak bu durum kendi risklerini de yaratıyor. 
Son dönemde sağlanan uluslararası finansman cari açığın çok üstünde. Bu bir yandan TL'nin değerlenmesine yol açarken, iç talebi de destekliyor. Hızlı büyüme, artan dış açık olgusuyla birlikte gerçekleşiyor. Aşırı rekabet baskısı, işsizlik sorununun çözümünü zora sokuyor. 
Diğer taraftan gelişen piyasa ekonomilerinde izlenen genel eğilimin aksine bize gelen finansmanın önemli bir kısmı borç şeklinde. Biz bu borcun önemli bir kısmını Hazine'nin kamuya olan borcunu piyasa borcuna çevirmekte kullanıyoruz. Bunu bankacılık krizinin zararlarını geri ödemek ve bu suretle hem para politikasının altyapısını güçlendirmek, hem de bankacılık kesiminin sağlığını artırmak için yapmak durumundayız. Ancak diğer taraftan yatırımın dolayısıyla üretim kapasitesindeki artışın finansmanında kullanılamayan dış borcun riski artırdığı da açık. 
Bu durum bize yurtdışından gelen finansmanın halen önemli bir bölümünü kullanan Hazine'nin, borcunun azaltılması konusundaki kararlılığın sürmesi gerektiğini gösteriyor. Diğer taraftan önümüzdeki dönemde temel önceliğin, kamunun finansman ihtiyacı ve ekonominin rekabet gücü arasında sıkışıp kalmak yerine, ekonomik dengelerin daha sağlıklı bir yerde oluşmasını sağlayacak, makro ve mikroekonomi politikalarının seçilmesi ve uygulanması olduğu da ortaya çıkıyor. 




</TEXT>
</DOC>
