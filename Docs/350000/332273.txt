<DOC>
<DOCNO> 332273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/11/son/sonspo25.html </URL>
<DATE> 2005/04/11/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
Kayserispor'dan A. Sebatsporlu yöneticilerin açıklamalarına tepki... 
</HEADLINE>
<TEXT>

     Kayserispor Başkanı Recep Mamur, Akçaabat Sebatspor maçından sonra ortaya atılan şike iddialarını değerlendirerek, ''Kayserispor olarak, Futbol Federasyonu'na, hakemlerimize ve Süper Lig'de mücadele eden takımlarımıza inanıyor ve güveniyoruz'' dedi. 
     Mamur, AA muhabirine yaptığı açıklamada, Akçaabat Sebatsporlu yöneticilerin yaptıkları açıklamaları şiddetle kınadıklarını da belirterek, şunları söyledi 
     ''Şike iddialarının kulübümüzle hiçbir ilgisi ve bağlantısı yoktur. Akçaabat Sebatsporlu yöneticilerin elimizde bantlar var. Kayserisporlu yöneticiler tarafından bu işler yapılmıştır yolundaki açıklamaları da gerçeğe aykırıdır. Bu açıklamaları yapanları kınıyoruz. Kayserispor olarak Futbol Federasyonu'na, hakemlerimize ve Süper Lig'de mücadele eden takımlarımıza güveniyoruz. Kulübümüz hiçbir kulüpten beklenti içerisinde olmamıştır ve olmayacaktır. Kayserispor, kalan maçlarını kazanıp ligde kalacaktır. Bizim şike ile bahis ile hiçbir ilgimiz olmamıştır.'' Mamur, Akçaabat Sebatspor Teknik Direktörü Güvenç Kurtar'ı Kayserispor soyunma odasındaki konuşmaları nedeniyle kınadıklarını da kaydetti. 

     
</TEXT>
</DOC>
