<DOC>
<DOCNO> 326505 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/24/siyaset/siy04.html </URL>
<DATE> 2005/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Balandı, bu sefer DYP'yi şik yet etti 
</HEADLINE>
<TEXT>


Kavga sonucunda AKP'den istifa ederek DYP'ye geçen Balandı bu kez de DYP Afyonkarahisar il yönetiminden şik yetçi oldu 


AKP teşkilatıyla yaşadığı sorunlar nedeniyle 30 Aralık 2004'te istifa ettikten sonra 11 Şubat'ta DYP'ye katılan Afyonkarahisar Milletvekili Reyhan Balandı, il binasında hakarete uğradığını iddia ederek, il başkanı ve yönetim kurulu üyelerinden şik yetçi oldu. 
Balandı, DYP il binasında yapılan il yönetimi ve ilçe başkanları istişare toplantısına katılmak istedi. İl yönetiminin, Balandı'ya toplantıya katılamayacağını söylemesi üzerine tartışma çıktı. Olay yerine polis çağıran Balandı, kendisine hakaret ettikleri gerekçesiyle, İl Başkanı Gültekin Uysal ve il yönetiminden şik yetçi oldu. Poliste ifade veren Uysal ve yönetim kurulu üyeleri, soruları yanıtsız bıraktı. 
Balandı, AKP'den de büyük tartışmalar yaşayarak ayrıldı. İl Başkanı Burhanettin Çoban'la arasındaki kavga nedeniyle partiden istifa eden Balandı, kadın eli sıkmayan Çoban'ın kendisiyle ilgili dedikodular ürettiğini söylemişti. 
Çoban'ın görevden alınmasını isteyen Balandı, konuyu Başbakan Erdoğan'a da iletmiş, ancak sonuç alamamıştı. Balandı'nın istifasının ardından AKP yönetimi Çoban'ı da görevden almıştı. İstifasının ardından Balandı, AKP'nin kadınları vitrin olarak kullandığını iddia ederek DYP'ye katılmıştı. 

'Partiyi bağlamaz' 
Balandı, olaydan sonra yaptığı açıklamada, "Bu olay DYP'yi bağlamaz. DYP'nin meselesi değil" dedi. 


</TEXT>
</DOC>
