<DOC>
<DOCNO> 341876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/son/sonsiy07.html </URL>
<DATE> 2005/05/12/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Hoca'nın partisinde AKP'nin anketinde yüzde 7'yiz sevinci 
</HEADLINE>
<TEXT>

     AKP’nin yaptırdığı ve henüz açıklanmayan bir ankette Saadet Partisi’nin oy oranının yüzde 7 çıktığı bilgisi, Necmettin Erbakan ve partililer arasında sevinç yarattı. 
     ANKA’nın edindiği bilgiye göre Erbakan ve SP kurmaylarına ulaşan AKP’nin henüz bilinmeyen bir anketinin sonucuna ilişkin bilgi partiyi dalgalandırdı. Yarın bir seçim olması durumunda partilerin oy oranlarının ne olacağına ilişkin yapılan ankete göre 3 Kasım seçimlerinde yüzde 2.5 oy alan ve kamuoyuna açıklanan anketlerde de sürekli aynı oy düzeyinde görülen SP’nin oyu yüzde 7 çıktı. 
     Yüzde 7’lik sonuç bir süredir Türkiye çapında başlatılan üye kampanyası ve etkinliklere olan katılım ve ilgiye uygun bulundu. Erbakan ve kurmayları arasında yapılan değerlendirmelerde, "Barajın yüzde 7’ye çekilmesi halinde yeniden Meclis’teyiz" görüşü seslendirilmeye başladı. 
     SP’ye ulaşan aynı ankette, AKP’nin oy oranı kamuoyuna açıklanan ve yüzde 440’lar düzeyinde görülen anketlerin çok gerisinde bir sonuçla yüzde 30 çıktı. 3 Kasım’da AKP ile birlikte aydığı yüzde 18’lik oy oranıyla Meclis’e giren ikinci parti olan CHP’nin oyu ise yüzde 10 düzeyinde görünüyor. Ankette, CHP’ye en yakın partiler olarak DYP ve MHP çıkarken, DEHAP, ANAP gibi partiler yüzde 5’ler düzeyinde çıktı. 
     
</TEXT>
</DOC>
