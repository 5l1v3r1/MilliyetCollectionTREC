<DOC>
<DOCNO> 319144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/28/siyaset/siy01.html </URL>
<DATE> 2005/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Coşkun Sahtek rlık ve usulsüzlük kesinleşti 
</HEADLINE>
<TEXT>


TSE'de yolsuzluk iddiaları üzerine başlatılan soruşturmanın raporu savcılığa teslim edildi. Bakan Coşkun, denetimin yanlışlıkları ve rüşvet mekanizmasını doğurduğunu belirtti 

Gülçin Üstün - Ankara 


Sanayi ve Ticaret Bakanı Ali Coşkun, Türk Standartları Enstitüsü'ndeki TSE yolsuzluk iddiaları üzerine 16 üst düzey bürokratla ilgili başlatılan soruşturmanın tamamlandığını belirtti. Coşkun "Usulsüzlük ve sahtek rlık kesinleşti. Müfettişler raporu savcılığa teslim etti" dedi. 
Bakanlık Teftiş Kurulu, soruşturma kapsamında, Eylül 2004'te görevden alınan ve aralarında Genel Sekreter Asım Dinç'in de bulunduğu 16 üst düzey bürokratla ilgili raporunu tamamladı. Kalitesiz Çin mallarının piyasada h kim olmasını önlemek için son 2 yıldır denetimi güçlendirdiklerini belirten Coşkun, sıkı denetimin yanlışlıkları ve rüşvet mekanizmasını doğurduğunu anlattı. 
TSE'deki yolsuzlukların, güven ve kalite kavramlarını yaraladığını söyleyen Coşkun, "Bize gelen ihbarlardan ismi bilinenlerin imzaladıkları dosyalar üzerine gidildi. 16 kişinin usulsüzlük ve sahtek rlık yaptığı kesinleşti. 252 bin dosya var, bu konuda tek tek inceleme yapmamız mümkün değil" dedi. 

Bozuk mala da onay 
Müfettişlerin dosyayı Ankara Cumhuriyet Başsavcılığı'na teslim ettiğini belirten Coşkun, şunları kaydetti 
"Teftiş Kurulu raporuna göre, yurtdışından gelen ve ulusal standartlara uygun olup olmadığı laboratuvarlarda incelenen mallara ilişkin raporlarda usulsüzlük gerçekleştirildi. Rapor verilirken bozuk mala da sağlam gibi onay vermişler. Konu zaten yargıya intikal etti. Olayın içinde rüşvet de var. Paranın miktarını bulamıyorsun, ama standarda uymadığı belirlenen mal Türkiye'ye sokulmuş. TSE'nin üzerine gölge düşmemesi lazım." 

Görevden uzaklaştırılanlar 

"Görevi ihmal ve kötüye kullanma" gerekçesiyle TSE Başkanı Kenan Malatyalı tarafından görevden uzaklaştırılan bazı bürokratlar şöyle Genel Sekreter Asım Dinç, yardımcıları Kürşat Cezmi Özcan ve Osman Katipoğlu, İthal Malları Belgelendirme Daire Başkanı Hüseyin Özdamar, Muhasebe ve Mali İşler Daire Başkanı Adnan Çözeli, İdari İşler Daire Başkanı Arif Gani ile İstanbul Bölge, Bursa Bölge ve Erenköy Şube müdürleri. 


</TEXT>
</DOC>
