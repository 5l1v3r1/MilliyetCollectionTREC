<DOC>
<DOCNO> 311155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/31/son/sonyas05.html </URL>
<DATE> 2005/01/31/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Omurilik hastalarına umut ışığı 
</HEADLINE>
<TEXT>

     BBC 

Kök hücreler, canlı dokuların temel taşı olarak biliniyor. Bu hücrelerin vücudumuzdaki 220 farklı hücreden istenilen herhangi birine dönüşmesi mümkün. 
     BBC bilim muhabiri Keith Adams'ın haberine göre, Omurilik zedelenmesi sonucu felç olanlar uzun bir süredir, kök hücrelerin kendi rahatsızlıklarının tedavisinde kullanılıp kullanılamayacağı sorusunun yanıtını arıyordu. 
     Bir süre önce hayatını kaybeden "Superman" aktör Christopher Reeve de bu beklenti içindeydi. 
     Wisconsin Üniversitesi'ndeki bilimadamları şimdi bu beklentide olanları umutlandıracak önemli bir adım attı. 
     Bilimadamları kök hücreleri, aldığı komutları, beynin hareket etmesini istediği herhangi bir bölgeye ulaştırabilen motor nöronlara dönüştürdüler. 
     Amerikalı bilimadamları bundan sonraki aşamada, bir dizi kimyasal kullanılarak laboratuvar ortamında elde edilen bu sinir hücrelerinin vücudun diğer bölümleriyle iletişime geçip geçmediğini deneyecekler. 
     Bilimadamları, bu hücrelerin insanlar üzerinde denenmeye başlamasının yıllar alabileceğini söylüyorlar. 
     

     
</TEXT>
</DOC>
