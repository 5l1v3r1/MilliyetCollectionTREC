<DOC>
<DOCNO> 340710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/08/son/sonspo18.html </URL>
<DATE> 2005/05/08/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Denizlispor 4 - Akçaabat Sebatspor 2 maç bitti 
</HEADLINE>
<TEXT>

     Birinci Süper Lig’de Denizlispor ile Akçaabat Sebatspor arasındaki karşılaşma evsahibi ekibin 4-2 üstünlüğüyle sonuçlandı. 
     4. dakikada İbrahim Çelik cezaalanında topu eliyle oynayınca hakem 
     Yıldırım, penaltı noktasını gösterdi. Selahattin’in kullandığı, penaltı atışında top ağlarla buluştu 1-0 11. dakikada, Hakan’ın korner direği yakınlarından ortaladığı topa Bayram yükseldi. Bayram’ın kafa vuruşuyla kaleye gönderdiği top, son anda direğe çarparak yandan auta çıktı. 
     17. dakikada Ömer Rıza, topu cezalanındaki Ersen Martin’e aktardı. 
     Ersen Martin, kaleciyle karşı karşıya kaldığı pozisyonda, topa etkili vuramadı ve kaleci 2 hamlede meşin yuvarlağı kontrol etti. 
     25. Mıkka’nın korner vuruşunda top kaleciyi geçerek arkada bom boş 
     pozisyondaki Kratochvil’de kaldı. Kratochvil, sağ ayağının içiyle düzgün bir vuruş yaparak topu kaleye gönderdi 1-1 30. dakikada Bayram kaleyi karşıdan gören ve yaklaşık 25 metre mesafeden topa çok sert vurdu. Top önce kaleci Süleyman’a ardından üst direğe çarparak kornere çıktı. 44. dakikada, Serhat, yaklaşık 25 metreden sert vurdu. Kaleci son anda topa uzanarak kornere gönderdi. Karşılaşmanın, ilk yarısında başka gol olmayınca 1-1 sonuçlandı. 
     
     İKİNCİ YARI 

     48. dakikada, Ömer Rıza sol çaprazdan aldığı topu ortaladı. 
     Muhammet, topu ceza alanından uzaklaştırmak isterken ters bir vuruş yaparak kendi kalesine gönderdi 2-1. 
     62. dakikada, Denizlisporlu Timuçin rakiplerini geçerek pasını 
     cezaalanına girmekte olan arkadaşı Ömer Rıza’ya verdi. Ömer Rıza, önünü boşaltarak sağ ayağıyla aşırtma bir vuruş yaparak topu filelerle buluşturdu 3-1. 
     69. dakikada, Mustafa Keçeli, orta sahada rakibinden kaptığı topu 
     yaklaşık 30 metre taşıdı. Akçaabat Sebatspor’un az oyuncuyla yakalandığı pozisyonda Keçeli yerden sert vurdu, kaleci topu kornere gönderdi. 
     70. dakikada Alp, oyuna girer girmez rakibinden kaptığı topla 
     cezaalanına girdi ve akıl dolu bir vuruşla takımının 4. golünü attı. 
     80. dakikada, Akçaabat Sebatsporlu Anderson, pasını cezaalanındaki 
     arkadaşı Ali Bayraktar’a verdi. Ali Bayraktar’ın çok iyi yükselerek kafayla vurduğu top auta çıktı. 
     82. dakikada, Ekrem kaleyi çaprazdan gören noktadan faul atışıyla 
     topu cezaalanına gönderdi. Orhan avuta giden topa yükselip kafayla vurarak aradaki farkı 2’ye indiren golü attı 4-2. 
     Karşılaşmada başka gol olmayınca, maç 4-2 Denizlispor’un galibiyetiyle sonuçlandı. 
     
     KÜNYE 

     

Stat Atatürk. Hakemler Bülent Yıldırım xx, Serkan Akal xx, Mustafa Sönmez xx. Denizlispor Süleyman xx, Mikka xx Dk. 87 Bülent , Burak x, Kratochvil xxx, İbrahim x, Güven xx, Abraham xxx, Serhat xx, Timuçin xx, Ömer Rıza xxx Dk. 70 Alp xx , Ersen Martin x Dk. 41 Mustafa Keçeli x . Akçaabat Sebatspor Osman x, Serdal x, Muhammed x, Ali Şen x Dk. 72. Ali Bayraktar x , Hakan Bayraktar xx, Ekrem x, Selahattin xxx, Ali Eren x Dk. 74 Hamza x , Bayram xx, Anderson x Dk. 84. Fatih , Orhan x. Goller Dk. 4 Selahattin, Dk. 82 Orhan, Dk. 25 Kratochvil, Dk. 48 Muhammet kendi kalesine , Dk. 62 Ömer Rıza, Dk. 70 Alp. Sarı Kart Dk. 81 Serdal Akçaabat Sebatspor .      
</TEXT>
</DOC>
