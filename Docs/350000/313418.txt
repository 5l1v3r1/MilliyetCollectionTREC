<DOC>
<DOCNO> 313418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/08/son/sondun36.html </URL>
<DATE> 2005/02/08/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Saddam'ın bir yakını yakalandı 
</HEADLINE>
<TEXT>

     Irak güvenlik güçlerinin, devrik Irak lideri Saddam Hüseyin'in ''teröristlere para ve silah yardımı yapan'' bir yakınını yakaladığı bildirildi. 
     Irak hükümetinden yapılan açıklamada, ''Güvenlik Güçleri, terörist Beşir Matar El Tikriti'yi, 13 Ocak'ta Bağdat'ın kuzeyindeki El Şarkat kenti yakınlarında bir evde şüpheli eylemler yapıldığına dair elde edilen istihbaratın ardından bu kentte yakaladı'' denildi. 
     Açıklamada, Beşir Matar'ın Saddam Hüseyin'in yakınlarından biri olduğu ve devrik rejime ait çeşitli servislerle yakın ilişki içinde bulunduğu belirtilerek, ''Bu kişinin, aralarında Kusay Saddam Hüseyin'in de bulunduğu eski rejim mensubu kişileri sakladığından ve onlara yardım ettiğinden şüpheleniyoruz. Ayrıca halkın verdiği bilgiye göre Beşir, teröristlere para ve silah yardımı yapıyordu'' ifadesi kullanıldı. 
     
</TEXT>
</DOC>
