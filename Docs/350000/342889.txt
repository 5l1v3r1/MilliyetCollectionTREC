<DOC>
<DOCNO> 342889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/16/yasam/axyas02.html </URL>
<DATE> 2005/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Genç annenin katiline müebbet hapis istendi 
</HEADLINE>
<TEXT>


Savcı, hırsızlık için girdiği evde bebeğiyle uyuyan genç kadını öldüren sabıkalı Sebahattin İpek'in ömür boyu hapsini istedi 

ANKARA Milliyet 

Ankara Cumhuriyet Başsavcılığı, hırsızlık amacıyla girdiği evde Zerrin Tahincioğlu Fırat'ı 30 öldüren sabıkalı Sebahattin İpek 20 hakkında müebbet hapis cezası istemiyle dava açtı. Ankara Basın Savcısı Metin Sezgin, cinayetle ilgili soruşturmayı tamamladı. Dava iddianamesine göre, İpek, iş bulmak için olay tarihinden 1 hafta önce Ankara'ya gitti. Parasız kaldığı için 2 Mayıs'ta Tahincioğlu'nun evine girdi. Yatak odasına giren sanık, altın aramak için komidinleri açtı. Bu sırada 3 aylık bebeği Kerem'le uyuyan Tahincioğlu uyandı ve bağırmaya başladı. İpek, bunun üzerine mutfaktan bıçak alıp genç kadını öldürdü. İddianamede, suçunu itiraf eden sanığın eylemine uyan Türk Ceza Kanunu'nun "bir suçu kolaylaştırmak için adam öldürmek" suçunu düzenleyen 450 7 ve "silahlı gasp" eylemini içeren 497 2 maddeleri uyarınca cezalandırılması talep edildi. 



</TEXT>
</DOC>
