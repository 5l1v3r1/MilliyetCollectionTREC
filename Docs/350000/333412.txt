<DOC>
<DOCNO> 333412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/14/son/sontur05.html </URL>
<DATE> 2005/04/14/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Avcılar'da olaylı yıkım... 
</HEADLINE>
<TEXT>

     Avcılar'da Hazine arazisi üzerine yapılan 15 binayı yıkmak için bölgeye gelen belediye ekipleri, bir grubun taşlı saldırısına uğradı. 
     Firuzköy Yeşilkent Mahallesi Fatih Caddesi'ndeki Hazine arazisi üzerine yapılan 15 binayı yıkmak için sabah saatlerinde bölgeye gelen belediye ekiplerine, burada toplanan bir grup engel olmak istedi. 
     Yıkım yapmak için harekete geçen belediye görevlileri ve iş makinelerini taşa tutan gruba, çalışmalara nezaret eden Çevik Kuvvet Şube Müdürlüğü'ne bağlı ekiplerce panzerler de kullanılarak müdahale edildi. Polisin tazyikli su ve göz yaşartıcı gaz kullanarak gerçekleştirdiği müdahale sonucu grup, yıkım bölgesinden geri çekildi. 
     Olaylar sırasında bazı polis ve vatandaşların hafif şekilde yaralandıkları görüldü. 
     Belediye ekipleri, grubun kontrol altına alınması üzerine yıkım çalışmalarına başladı. 
     
</TEXT>
</DOC>
