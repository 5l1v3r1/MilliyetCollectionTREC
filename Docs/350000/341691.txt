<DOC>
<DOCNO> 341691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/ekonomi/aeko.html </URL>
<DATE> 2005/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancıya yüzde 20 sınırı 
</HEADLINE>
<TEXT>


Başbakan Yardımcısı Şener, bankacılıkta yabancı payına sınır getirilmesi gerektiğini, bunu görüşülmekte olan Bankacılık Kanunu'nda yapmak istediklerini belirtti. Şener, "BDDK'ya oranı aşağı çekme yetkisi de verilebilir" dedi 

Ahmet Erhan Çelik - Ankara 

Devlet Bakanı ve Başbakan Yardımcısı Abdüllatif Şener, bankacılıkta yabancı sermayeye sınır getirilmesi gerektiğini belirterek, yabancı sınırını "toplam aktiflerin yüzde 20'si" olarak tanımladı. Gelişmiş ülkelerde yabancılara sınır getirildiğini vurgulayan Şener, "BDDK'ya da yüzde 20'lik sınırın "gerektiğinde aşağı çekilmesi" için yasal imk n getirilebileceğini söyledi. 
Bankacılıkta, geçen yılın son aylarından başlayan ve bu yıl da hızlanarak süren yabancı alımlarına sınır getirilmesi düşünülüyor. Milliyet'e açıklamalarda bulunan Devlet Bakanı Şener, bankacılıkta yabancı sermayeye sınır getirilmesinin gerekçesini, "Ülkeleri karşılaştırdığınızda gelişmiş ülkelerde yabancıların çok küçük paylara sahip olduğunu görüyorsunuz. Hemen her ülkede değişik yöntemlerle yabancılara sınırlar getirilmiş. Peki bu sınırlama biz de neden yok " diye anlattı. 
Bu sınırın görüşmeleri devam eden yeni Bankacılık Kanunu'na konulabileceğini ifade eden Şener, BDDK'ya gerektiğinde bu sınırı aşağı çekme yetkisi de verilebileceğini söyledi. 
Şener, yabancı sermayenin teknoloji ve know - how getirmesi halinde faydalı olacağını ifade ederken, yabancı bankaların Türkiye'den topladıkları mevduatı k ra dönüştürerek kendi ülkelerine aktaracaklarına dikkat çekti. "Bankacılık başka konuya benzemez, ekonominin can damarı" diyen Şener, yabancı sınırını Meclis Plan ve Bütçe Komisyonu'nda bulunan Bankacılık Kanunu'nda yapmak istediklerini söyledi. 
Şener, Cumhurbaşkanı Ahmet Necdet Sezer tarafından veto edilen ve Tasarruf Mevduatı Sigorta Fonu'nun TMSF elindeki medya organlarının yüzde 100'ünün yabancılara satılmasını öngören kanunda ısrar etmemelerini 'kavga istemiyorum' diye açıkladı. Şener, şöyle konuştu 
"Kanunun yeniden Meclis'e getirmek kafama yatmadı. Birçok kesim medya organlarının yabancılara satışına karşı çıkıyor. Karar vermek hakikaten zor. Ben de siyasette artılara değil, eksilere bakarım. TMSF elindeki varlıkları bu kanun olmadan satacak. Nasıl satılır bilmiyorum ama en doğru yol bu." 
Şener, veto edilen yasanın Cumhurbaşkanı'nın istediği şekilde yeniden düzenleneceğini belirtirken, konuyu Başbakan Recep Tayyip Erdoğan'la da istişare ettiğini söyledi. 



BDDK Başkanı Yıl sonuna kadar yüzde 15'i bulur Yapı Kredi'yi alan Koç Finansal'ın yüzde 50'si Unıcredıto'ya ait. Dolayısıyla bu bankada satılan yüzde 57.4 hissenin yarısı yabancıya gitmiş oldu. Dışbank'ın tamamını Fortis aldı. TEB'in yarısını BNP Paribas satın aldı. Rabobank ile Şekerbank görüşüyor. Bu arada vitrinde daha birçok Türk bankası var. 
Yabancıların Türk bankacılık sektörü içindeki payları BDDK'nin 2004 yılında yayımladığı Bankacılık Sektörü Değerlendirme Raporu'na göre yüzde 3.2 düzeyindeydi. BDDK Başkanı yaptığı son açıklamalarda yüzde 5 - 5.5 olan yabancı payının yıl sonuna kadar yüzde 15 - 20'yi bulacağını söyledi. Bazı analistlere göre ise 'ilerleyen dönemde' Türk bankacılık sektörü içindeki yabancı payının yüzde 30'ları bulacak. 



Doğu Avrupa'da en büyük 20 bankanın 17'sinin sahibi oldular 1990'lardan itibaren birçok gelişmekte olan ülkede mali sistemler üzerindeki kısıtlamalar kaldırıldı. Bu da Doğu Avrupa ve Latin Amerika ülkelerinde bankacılık sektörünün yüzde 50'den fazlasının yabancı bankaların kontrolüne geçmesini sağladı. Asya ülkelerinde yabancı payı görece daha düşük kaldı. 
Beş merkezi Doğu Avrupa ülkesinin en büyük 20 bankasının üçü yüzde 100 yabancı kontrolünde, 14'ünde yabancılar 'çoğunluk hissedar' durumunda, kalan üçünde ise azınlık ortak durumunda. 2003 yılı itibariyle Polonya'da 1993'te 10 yabancı banka vardı, 2003'te sayıları 47'ye çıktı. Aynı dönemde Macaristan'da yabancıların kontrolündeki banka sayısı 18'den 26'ya çıktı. Macaristan'da ise 1993 - 2002 arasında 15'ten 26'ya yükseldi. Bu ülkelerde yabancı bankaların sayıları artarken yerel bankaların sayısı azaldı. Sırasıyla 77'den 13'e, 34'ten 9'a, 25'ten 7'ye düştü. 
Doğu Avrupa ülkelerine özellikle Batı Avrupa ülkelerinin büyük bankaları girdi. Bu süreçte Polonya'da yabancıların bankaların toplam aktifleri içindeki payı yüzde 60'a, Çek Cumhuriyeti'nnde yüzde 82'ye, Macaristan'da yüzde 77'ye ulaştı. Yabancıların bölge bankacılığının toplam aktiflerinin yüzde 76'sını, sermayenin ise yüzde 71'ini kontrol eder duruma geldi. 


</TEXT>
</DOC>
