<DOC>
<DOCNO> 301326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/27/son/sonspo04.html </URL>
<DATE> 2004/12/27/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
İlhan Mansız, Bobiç'i yedi 
</HEADLINE>
<TEXT>

     Hertha Berlin, Fredi Bobic’i gönderiyor. Alman futbolunun son yıllarda yetiştirdiği en önemli golcülerden 33 yaşındaki Sloven asıllı yıldızın biletinin kesildiği belirtildi. Mavi-Beyazlı ekibin devre arasında kadrosuna katmayı planladığı İlhan Mansız’ın gelişinin de Bobic’in gönderilme kararında büyük pay sahibi olduğu bildirildi. Bu sezon forma giydiği 14 maçta sadece bir kez fileleri havalandırabilen Bobic’in performansından teknik direktör Falko Götz de memnun değildi. 
     
     Hoeness de açıkladı 

     Kulüp Menaceri Dieter Hoeness, Bobic’in sezon başına aldığı 1 milyon 800 bin Euro’nun gereksiz yere maliyeti arttırdığını ifade etti ve İlhan’ı kastederek, Zaten onun yerine alternatif bir golcü elimizde varö diye konuştu. Bobic, EURO 2004’te Alman Milli Takımı’nın kadrosunda bulunuyordu. Bir süredir Hertha Berlin ile antrenmanlara çıkan Beşiktaş’ın eski yıldızı böylece sakatlığını tamamen atlatıp, Alman ekibiyle resmi sözleşme imzalarsa, direkt takıma girme olanağı bulacak. 

     
</TEXT>
</DOC>
