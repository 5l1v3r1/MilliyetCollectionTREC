<DOC>
<DOCNO> 312443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/04/son/sonspo37.html </URL>
<DATE> 2005/02/04/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
İbrahim Kutluay bilinmeyenleri anlattı 
</HEADLINE>
<TEXT>

     İbrahim Kutluay, 31 yaşında aldığı NBA’e gitme kararının arkasında, Ülkerspor’un sözleşmesinde değişiklik yapma talebi olduğunu söyledi. 
     NBA takımlarından Seattle SuperSonics ile yollarını ayıran İbrahim Kutluay, sezon sonuna kadar eski takımı Panathiniakos’ta oynayacak. 
     NBA için geç sayılacak bir yaşta 31 yaşında Seattle ile sözleşme imzalayan milli basketbolcu, bu kararının arkasında eski takımı Ülkerspor'un olduğunu söyledi. 
     İbrahim, dört yıllık sözleşme imzaladığı turuncu-yeşilli ekibin, ikinci yılın sonunda kontratını değiştirmek istediğini belirtti. 
     Benimle yeni sözleşme yapmak için masaya oturmayı talep ettiler. Dört yıllık kontrattan ödün vermeyeceğimi söyledim" diyen İbrahim, bu koşullar altında teklif gelmesi durumunda beni bırakacaklarını belirttiler" şeklinde konuştu. 
     Panathinaikos-Ülkerspor Euroleague maçını yeni takımının yedekler sırasında izleyen İbrahim'e Yunan taraftarlar büyük ilgi gösterdi. 
     İbrahim, yaklaşık iki buçuk yıl aradan sonra Panathinaikos ile ilk maçını Olympiakos'a karşı oynayacak. 

     
</TEXT>
</DOC>
