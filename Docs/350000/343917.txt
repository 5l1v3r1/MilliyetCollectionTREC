<DOC>
<DOCNO> 343917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/19/yazar/heper.html </URL>
<DATE> 2005/05/19/ </DATE>
<TIME>  </TIME>
<AUTHOR> Doğan HEPER  </AUTHOR>
<HEADLINE>
Başbakan yatırım istiyor ama... 
</HEADLINE>
<TEXT>


BAŞBAKAN Recep Tayyip Erdoğan Güneydoğu ve Doğu Anadolu için yatırım ortamının iyileştiğini, teşvikler çıkarıldığını belirterek özel sektörün artık bu bölgelere yatırım yapmamak için mazereti kalmadığını söylüyor. Erdoğan, "Çıkarılan yasalar ve teşvikler ortada ama şik yetler biliyoruz ki hiç bitmeyecek. İstişare ede ede bunları da aşacağız" diyor. 
Erdoğan, "Yanı başımızda Ortadoğu gibi hızla büyüyen bir pazar var ve biz bu coğrafyanın merkezindeyiz. Gaziantep-Şanlıurfa otoyolu bitiyor. GAP, Akdeniz'e de bağlanıyor" diye konuşuyor. 
Evet, Başbakan doğru söylüyor. 

TÜRKİYE ürün ihracı yerine yatırımcı ihraç eder oldu. 
Yurtiçinde yatırımlar azaldı. Yatırımın talibi özellikle bankacılıkta bazı yabancılar oldu. 
Türk yatırımcı elverişli bölgelere itibar etmezken Güneydoğu'ya nasıl gider 
"Bölücülüğe karşı, yıllarca, en etkili silah Güneydoğu'ya yatırım" denildi. Ama çeşitli mazeretlerle bu niyet bir türlü pratiğe dönüştürülemedi. 
Barzani, Anadolu'nun 21 ilini "Kürdistan" diye haritasına alıp duvarına asmaya cüret ediyorsa biraz da bundandır. 

2000 yılının sonlarına doğru MGK'nın da kabul ettiği, "Güneydoğu için yeni kalkınma planı" gündeme gelmişti. 
Ama o güne kadar kabul edilen 11 Güneydoğu kalkınma planının başına gelen onun da başına geldi ki, bu plan da uygulanmaya başlanmadan gündemden kalktı, unutuldu. 
Evet, Başbakan "Güneydoğu'ya yatırım yapın" derken yıllardır bilineni, söyleneni tekrar etmiş oluyor. Ama tekrarda fayda olduğu da unutulmamalı. 

BİZ Kuzey Irak'ı unuttuk. 
Oysa ABD unutmuyor. 
Dışişleri Bakanı Rice, kimseye haber vermeden Irak'a gitti, Bağdat'tan önce Erbil'e indi ve Selahaddin'de Barzani ile görüştü. 
ABD Dışişleri Bakanı'nın Bağdat'ta Devlet Başkanı Talabani ile görüşmeden önce Kürt lideri Barzani ile görüşmesi ilginç değil mi 
İlginç olduğu kısa sürede anlaşıldı ve Barzani, "Kerkük bir Kürt şehridir. Kimsenin bir Kürt şehri için konuşmaya hakkı yoktur. Şehir kısa sürede Kürdistan sınırları içine katılacaktır" diye kükredi 

TÜRKİYE'nin bölünmez bütünlüğü için, önemli olan Güneydoğu'nun kalkındırılmasıdır. 
Yani yatırımdır. 
Hele Barzani gibi komşularımız oldukça bu kaçınılmaz, ihmal edilemez. Çünkü Kuzey Irak'ta ne olacağı belli değildir. Daha doğrusu Barzani'nin arzuları bellidir de ne hazırlıklar içinde olduğu gizlidir. 

Çifte standart Fransa "Soykırımı kabul et" diyen Cezayirlilere cevap verdi 
"Soykırıma tarihçiler karar verir." 
Aynı Fransa, bunu Ermenilere Türkiye söyleyince, karşı çıkıyor. Soykırım anıtı dikip tören bile düzenliyor. 
Bu Fransa'nın çifte standardı değil de nedir 

BRAVO 
Celalettin Cerrah "Korsan otoparkçılar 204 caddeyi işgal etti..." 
Bunu söyleyen İstanbul Emniyet Müdürü Celalettin Cerrah. 
Ne denir Bravo 
Bunu konuşan Emniyet Müdürü olmasa susup oturacağız. Ama söyleyen Emniyet Müdürü olunca kan beynimize çıkıveriyor ve sormadan edemiyoruz Bu iki paralık adamlar, işgalciler senin örgütünden güçlü mü 
Söz İstanbul'dan açılmışken şu Taksim'den ve İstiklal Caddesi'nden bahsetmeden duramayacağım. 
Nedir o Taksim'deki "su duvarı"nın hali 
İki yandaki bez dövizler kaldırılmalı ve bir daha asılmamalı. 
Duvar boydan boya temizlenmeli. 
Su devamlı, havuzlar dahil akmalı, ışıklandırılmalı ve renklendirilmeli. 
İstiklal Caddesi'ndeki ağaçların dibini gören yok mu 
Çiçeklerin bir iki kökü kaldı. İzmaritler çiçeklerin yerini aldı. 
Birileri bunların bakımıyla görevlendirilemez mi 
"Görevlendirdik" deniyorsa, görevliler görevlerini ihmal ediyor demektir. Denetim gerekiyor. 
Sonra, şu Beyoğlu Balıkpazarı, özelliğini kaybediyor. 
Kısa süre sonra o tablo gibi manav ve balıkçılar kalmayacak, bütün sokak meyhane dolacak. 

OPERASYON 
Yollamak yanlış Şenol Özgül 21 yaşında idi. "İdi" diyorum, çünkü askerliğini yaptığı Bingöl'de şehit oldu. Çıktığı PKK operasyonundan canlı dönemedi. 
Ve teskere almaya, yani askerliğinin bitmesine bir gün vardı. 
Askerliğinin bitmesine bir gün kalan er operasyona yollanır mı 
Yollanmaz. 
"Yollanır" diyenler olacaktır. Ama ben olsam yollamam. Yollamadım da. Hem de operasyona değil, göreve. 
Ulaştırma yedek subayı olarak çok önemli bir yerde iki yıl askerlik yaptım. 
Benle beraber çalışan, bugün sizin de tanıdığınız yedek teğmen bazı kişiler vardı. 
Teskere almasına kısa süre kalan er rica eder ve ben onları direksiyona oturtmazdım. 
Kamyonu kullanırken bir hata yapar, teskere beklerken başı belaya girer diye. 
Teskeresine bir gün kala şehit olan Şenol Özgül'ün ruhu şad olsun. 
Ve bu, tüm komutanların unutamayacakları bir ders olsun... 



</TEXT>
</DOC>
