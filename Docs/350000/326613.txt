<DOC>
<DOCNO> 326613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/24/son/sondun47.html </URL>
<DATE> 2005/03/24/ </DATE>
<TIME> 23.02 </TIME>
<AUTHOR>  </AUTHOR>
<HEADLINE>
Alt meclis Kurmanbey Bakiyev'i vekaleten Başbakanlığa atadı 
</HEADLINE>
<TEXT>

     Kırgızistan alt meclisi muhalif lider Kurmanbek Bakiyev'i vekaleten başbakanlığa atadı. 
     Milletvekili Karganbek Samakov, meclisinin kapalı kapılar ardında yaptığı toplantıdan sonra gazetecilere verdiği demeçte, geçici hükümetin başına Bakiyev'in atandığını belirterek, Bakiyev'in yeni bakanları yarın geç saatlerde seçeceğini söyledi. 
     Bu arada meclis toplantısından sonra Bakiyev, herhangi bir açıklama yapmadan parlamentodan ayrıldı. 
     Kırgızistan'ın üst meclisi de İşenbay Kadirbekov'u vekaleten devlet başkanlığına atamıştı. 
     Kırgızistan'ın eski yönetim sistemine göre yetkilerin çoğu devlet başkanın elindeydi. Oluşturulacak geçici yönetim sisteminde yetkilerin nasıl paylaşılacağı konusu ise belirsizliğini koruyor. 
     
</TEXT>
</DOC>
