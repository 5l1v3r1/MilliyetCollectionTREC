<DOC>
<DOCNO> 305623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/12/guncel/axgun01.html </URL>
<DATE> 2005/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
'Derin devletin cılkı çıktı' 
</HEADLINE>
<TEXT>


Alaattin Çakıcı, dünyanın her yerinde derin devletin var olduğunu öne sürerek, "Bu ülkede, bir Yargıtay Başkanı'nın 'Alevi' diye onuruyla oynandı" diye konuştu 

ESRA ALUS İstanbul 

Borsacı Adil Öngen'e yönelik silahlı saldırıyı azmettirdiği iddiasıyla yargılanan Alaattin Çakıcı, İstanbul 3. Ağır Ceza Mahkemesi'nde görülen davada ilk kez konuştu. Çakıcı, "Sulukuleli" diye tanımladığı Nuri ve Vedat Ergin kardeşleri şik yet etmediğini, onların kendisi için "zurnanın son deliği" olduğunu söyledi. Kozinoğlu'nu da eleştiren Çakıcı, şunları kaydetti "Kendini kurtarmak için 'Cumhurbaşkanı ve MİT'in bilgisi dahilinde Çakıcı'ya gittik. Ben alacağımı aldım' diyor." 

Derin devlet her yerde 
Dünyanın her yerinde "derin devletin" var olduğunu ileri süren Çakıcı, "Bizimkinin cılkı çıkmış" dedi. Avukatı Bozkurt Nuhoğlu ile ilgili haberlere tepki gösteren Çakıcı, şöyle konuştu "Bu ülkede bir Yargıtay Başkanı'nın 'Alevi' diye onuruyla oynandı. O Yargıtay Başkanı'nın işimle ilgilenip ilgilenmediğini bilmiyorum. Avukat Nuhoğlu hemşerimdir. Nuhoğlu gibi geçmişi şerefli bir adama elimi verip o da bana elini veriyorsa şeref duyarım. Benden komünist ve faşist olmaz. Nuhoğlu'ndan da faşist olmaz. Atatürk ilke ve inkılapları doğrultusunda Türk milliyetçiliğini savunuyorum." Çakıcı, Fransız adli makamlarından yanıt gelinceye kadar susacağını söyledi. 

'Hiçbir Alevi, devletle işbirliği yapanı sevmez' 

LUBE AYAR İstanbul 
Çakıcı, 26 Nisan 2004'te, Müteahhit Hakkı Süha Şen'le telefonda konuşurken, eski Yargıtay Başkanı Eraslan Özkaya hakkında söyledikleri polis kayıtlarına şöyle geçti 
Alaattin Çakıcı O senin arkadaşın var ya hani, teneke o teneke... 
Süha Şen Hı teneke. 
A.Ç. Bu adam Alevi değil mi Hiçbir Alevi, devletle işbirliği yapanı sevmez. 
S.Ş. Böyle bir şey yaparlarsa Allah cezalarını versin. O zaman, 'Ben mutlaka hallederim' ne demek 
A.Ç. Siz adama söylediniz, beni methetti falan, 2 gün sonra neler oldu. Laflar o kadar tezat ki. Şimdi de, 'Daha önce söyleseydin, ben kontrol ederdim' diyor değil mi 


</TEXT>
</DOC>
