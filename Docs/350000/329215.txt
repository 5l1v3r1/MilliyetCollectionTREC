<DOC>
<DOCNO> 329215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/01/son/sondun11.html </URL>
<DATE> 2005/04/01/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Chavez ABD'nin düşmanı olmak istemiyorum 
</HEADLINE>
<TEXT>

     Venezüella Devlet Başkanı Hugo Chavez, ''ABD'nin düşmanı olmak istemiyorum'' dedi. 
     Chavez, devlet başkanlığı sarayında yaptığı açıklamada, ABD ile görüş ayrılıklarını karşılıklı saygı çerçevesinde çözmek istediklerini söyledi. 
     ''Kimsenin düşmanı olmak istemiyoruz. En çok istediğim şey barış'' diyen Chavez, barış içinde yaşamalarına izin verilmesini istedi. 
     Chavez, diğer ülkelerin de bağımsız hareket etmesi gerektiğini ve bunun, küçük ülkelerin bir araya gelerek oluşturacağı yeni haritanın bir parçası olacağını kaydetti. 
     Latin Amerika'da sosyalistler tarafından yönetilen 7 ülkeden biri olan Venezüella'nın Devlet Başkanı, Küba lideri Fidel Castro'nun yakın arkadaşı olarak biliniyor. 
     Venezüella, yaptığı silah anlaşmaları nedeniyle ABD'nin tepkisini çekiyor. 
     Devlet başkanlığı görevine 1999'da gelen Chavez, ABD'nin kendisini devirmeyi, hatta öldürmeyi planladığını ileri sürüyor. 
     
</TEXT>
</DOC>
