<DOC>
<DOCNO> 326176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/23/son/sondun05.html </URL>
<DATE> 2005/03/23/ </DATE>
<TIME> 00.05 </TIME>
<AUTHOR>  </AUTHOR>
<HEADLINE>
Mussolini'nin torunu bölgesel seçimlere katılabilir... 
</HEADLINE>
<TEXT>

     İtalya'da yüksek idari mahkeme, İtalyan diktatör Benito Mussolini'nin torunu Alessandra Mussolini'nin, gelecek ay yapılacak bölgesel seçimlere katılabileceğine hükmetti. 
     İtalyan haber ajanslarının bildirdiğine göre, mahkeme, Mussolini'nin imza listesinin kabul edilmesi gerektiğine karar verdi. 
     Alessandra Mussolini, kararı, ''Mahkeme, adaletin ve şeffaf bir yönetimin olduğunu kanıtladı'' sözleriyle değerlendirdi. 
     Gelecek ay yapılacak bölgesel seçimlere adaylığı, imza sahtekarlığı yaptığı gerekçesiyle engellenen Mussolini, başvurduğu iki alt mahkemeden olumlu yanıt alamamıştı. Alessandra Mussolini, başlattığı yasal sürecin yanı sıra 5 gün süren açlık grevi de yapmıştı. 
     Lazio bölgesi için 3500 kişinin desteği gerekirken, Mussolini, adaylığını destekleyen 4300 kişilik imza listesi sunmuştu. Bu imzaların 800'den fazlasının sahte olduğu, imza sahiplerinin bir kısmının öldüğü, aralarında ünlü sanatçı Ornella Mutti'nin de bulunduğu, bir kısmınınsa Mussolini'nin dilekçesini imzalamadığı açıklanmıştı. 
     
</TEXT>
</DOC>
