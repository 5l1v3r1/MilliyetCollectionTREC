<DOC>
<DOCNO> 341337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/10/son/sontur37.html </URL>
<DATE> 2005/05/10/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
YYÜ Bahar Şenlikleri'ni protesto eden 58 öğrenci gözaltına alındı... 
</HEADLINE>
<TEXT>

     Yüzüncü Yıl Üniversitesi YYÜ 8. Bahar ve Spor Şenlikleri’ni protesto eden öğrencilere, Jandarma Komutanlığı ekipleri müdahale etti. 
     Alınan bilgiye göre, YYÜ Öğrenci Derneği’nden YÖDER bir grup öğrenci, kendilerine tanıtım platformu verilmediği gerekçesiyle, YYÜ Yerleşkesi’ndeki şenlik alanına giderek bir süre oturma eylemi yaptı. 
     Jandarma Komutanlığı ekipleri, halay çekerek eğlenen grubu dağılmaları yönünde uyardı. 
     Uyarıyı dikkate almayan gruba müdahale eden Jandarma Komutanlığı ekipleri, 58 öğrenciyi gözaltına aldı. 
     Gözaltına alınan öğrencilerin, İl Jandarma Alay Komutanlığı’ndaki sorgularının ardından Cumhuriyet Başsavcılığı’na çıkarılacağı bildirildi. 
     
</TEXT>
</DOC>
