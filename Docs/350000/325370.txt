<DOC>
<DOCNO> 325370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/20/son/sonyas07.html </URL>
<DATE> 2005/03/20/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Dev köpekbalığı dehşeti 
</HEADLINE>
<TEXT>

     SYDNEY DHA 

      SIK sık köpekbalığı saldırılarıyla gündeme gelen Avustralya'da bugün bir dalgıç daha boyu 6 metreyi bulan bir köpekbalığının kurbanı oldu. 
     Avustralya polisinin verdiği bilgiye göre ülkenin Batı kıyılarındaki Abrolhos Adaları açıklarında, çalıştığı lüks teknedeki turistlerle birlikte denize dalan 26 yaşındaki dalgıç bir büyük beyaz köpekbalığının saldırısına uğradı. Talihsiz adam aldığı ölümcül darbeler nedeniyle kısa sürede yaşamını yitirirken, saldırıda başka ölen ya da yaralanan olmadı. İlk seferini yaptığı belirtilen lüks teknedeki toplam yolcu sayısı açıklanmadı. Saldırının ardından dalgıcın cesedeni arama çalışmaları başlatıldı. 
     Avustralya sahilleri son 12 ayda çok sayıda köpekbalığı saldırısına şahit olmuş, bu saldırılarda çok sayıda insan yaralanırken, 3 kişi de yaşamını yitirmişti. 
     
</TEXT>
</DOC>
