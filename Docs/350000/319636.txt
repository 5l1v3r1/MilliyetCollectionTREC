<DOC>
<DOCNO> 319636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/01/son/sonsiy16.html </URL>
<DATE> 2005/03/01/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Erdoğan'dan dış gezi eleştirisine yanıt 
</HEADLINE>
<TEXT>

     Yurtdışına yaptığı gezilere yönelik eleştirilere değinen Recep Tayyip Erdoğan, ''dükkanının içine kapanan tüccar ne kadar başarılıysa Ankara'ya mahkum olan siyasi o derece başarılıdır'' dedi. 
     AKP Grup Toplantısı’nda hükümetin dış politika perspektifini anlatan Erdoğan, dış politikadaki aktif, barışçı ve çok boyutlu girişimlerinin bütün hızıyla sürdüğünü söyledi. 
     Etiyopya ve Güney Afrika Cumhuriyeti'ne başbakan düzeyinde Cumhuriyet tarihinin ilk ziyaretlerini gerçekleştireceğini söyleyen Erdoğan, ''Türkiye, Avrupa Birliği yolunda attığı tarihi adımlara ve sahip olduğu kararlılığa paralel olarak, diğer coğrafyalarla da ilişkilerini karşılıklılık temelinde en yüksek seviyeye çıkaracak hamleler içindedirö dedi. 
     Başbakan Erdoğan, dış politika perspektifimizi genişleterek büyüttük. İşadamlarımızla birlikte Afrika’ya gideceğiz. Artık tek tek ülkelere değil, kıtalara bakıyoruz. Bu ülkelerle ekonomik ilişkilerimizi geliştireceğizö dedi. 
     
     Erdoğan kapalı bir Türkiye istemiyor 
     Başbakan Recep Tayyip Erdoğan, içine kapalı bir Türkiye asla istemediklerini ve istemeyeceklerini söyledi. Erdoğan, halktan aldıkları destekle Türkiye’yi dünyada yıldızı parlayan bir ülke haline getirdiklerini savundu. 
     Türkiye’nin 3 kasım öncesinden çok farklı bir durumda olduğunu dile getiren Başbakan Erdoğan, Türkiye’yi ayıplanan bir ülke olmaktan çıkardıklarını ifade etti. Erdoğan, Türkiye’yi yeni pazarlara açıyoruz. Yeni imkanlarla tanıştırıyoruz. Kasvetli günleri insanlarımızın bilincinden silmeye devam edeceğizö dedi. 
     
     SSK’daki sorunlar hızla çözülecekö 
     SSK hastanelerinde yaşanan sorunları hızlı bir şekilde çözeceklerini belirten Erdoğan, SSK hastanelerinin devri yasasını bazı riskleri göze alarak çıkardıklarını söyledi. Daha önce hastaların, SSK içindeki bir eczaneden sadece ilaçlarını alırken, şimdi herhangi bir eczaneden aldıklarının hatırlatan Erdoğan, bir geçiş süreci sıkıntısının olmasının normal olduğunu dile getirdi. 
     Erdoğan hastane çalışanları sayısını da artırmaya devam edeceklerini belirtti. Başbakan Erdoğan, eczanelerin ilaç alımından kaynaklanan alacaklarını aksatmayacaklarını da sözlerine ekledi. 
     
</TEXT>
</DOC>
