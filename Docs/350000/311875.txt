<DOC>
<DOCNO> 311875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/03/magazin/amag.html </URL>
<DATE> 2005/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Günaşırı Şaban .. 
</HEADLINE>
<TEXT>


Kemal Sunal'ın 52 filmi, 8 ulusal televizyon kanalında bir yıl içinde 205 kez gösterildi. Show TV, yarışta diğer kanallara açık ara fark attı 

Ali'ce 
Ali Eyüboğlu 

Kurban Bayramı'nda 3 kanalda aynı anda Kemal Sunal filmi yayımlanmasından yola çıkıp bir yılda kaç "Şaban filmi" ekrana geldiğini araştırdık. Ortaya ilginç veriler çıktı... Kemal Sunal, meslek hayatı boyunca 82 filmde oynadı. 2004 yılında bu filmlerden 52'si yayımlandı. 52 film 365 gün içinde, ulusal yayın yapan 8 kanalda toplam 205 kez gösterildi. 

V rislere telif yok 
Show TV, Sunal filmi gösteriminde rakiplerine açık ara fark attı. Yıllar önce Sunal filmlerinin çoğunun yayın haklarını satın alan Show TV, yayımlamadığı Sunal filmlerini ise 2-3 bin dolara diğer kanallara kiraya verdi. 
10 kez yayımlanan Kibar Feyzo, en çok gösterilen Sunal filmi oldu. 'Hababam Sınıfı' 9, 'Şaban Pabucu Yarım' ile 'Doktor Civanım' 8 kez ekrana geldi. 'Salako', 'Çarıklı Milyoner', 'Sosyete Şaban' ve 'Korkusuz Korkak' filmleri 2004'te 7'şer kez, 'Yedi Bela Hüsnü', 'Avanak Abdi', 'İnatçı' ve 'En Büyük Şaban' filmleri ise 6'şar kez gösterildi. Geçen yıl 5'er gösterim yapan 'Şaban filmleri' de şunlar 'Tosun Paşa', 'Hanzo', 'Umudumuz Şaban', 'Şen Dul Şaban', 'Gerzek Şaban', 'Kapıcılar Kralı', 'Atla Gel Şaban' ve 'Sahte Kabadayı'. 
Peki bu durumda Sunal ailesinin payına düşen telif ne Yasaya göre, yasanın çıktığı 1995'ten önce çekilen filmlerde tek hak sahibi, filmin gösterim hakkını elinde bulunduran kişi. Oyuncuyla yapımcının filmin vizyondan sonraki haklarına ilişkin özel bir anlaşması yoksa telif elde etme şansı yok. Nitekim Sunal'ın eşi ve oğlu, şu ana kadar tek kuruş telif almadıklarını doğruluyor. 

En az TGRT ve atv'de gösterildi 

Hangi kanal kaç Kemal Sunal filmi gösterimi yaptı Show TV 78 Kanal 7 46 STV 26 Star TV 23 Kanal D 19 TRT1 11 atv 1 TGRT 1 


</TEXT>
</DOC>
