<DOC>
<DOCNO> 343058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/16/son/sontur03.html </URL>
<DATE> 2005/05/16/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Bira ısmarlama kavgası kanlı bitti 
</HEADLINE>
<TEXT>

     İzmir’in Bornova İlçesi’nde bir barda çıkan silahlı kavgada 1’i ağır 2 kişi yaralandı. 
     Alınan bilgiye göre, gece Çamdibi Semti’ndeki bir bara giden Hakan S, Kerim K. ve Levent K, kendilerine bira ısmarlamadığı için Yalçın E. 
     ile tartışmaya başladı. 
     Tartışmanın kavgaya dönüşmesi üzerine Yalçın E, Levent K’yi tabancayla yaraladı. Bunun üzerine Levent K. de Yalçın E’ye elinden aldığı silahla ateş etti. 
     Arkadaşları tarafından özel bir polikliniğe kaldırılan Levent K, buradaki ilk müdahalenin ardından, durumunun ağır olması nedeniyle Tepecik Eğitim ve Araştırma Hastanesi’ne sevk edildi. 
     Olay yerinden kaçan Yalçın E. ise tedavi amacıyla geldiği aynı hastanede, olayın tanıklarından Hakan S’nin kendisini görerek durumu polise bildirmesi sonucu yakalandı. 
     Yalçın E, tedavisinin ardından gözaltına alındı. 
     
</TEXT>
</DOC>
