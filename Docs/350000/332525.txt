<DOC>
<DOCNO> 332525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/12/son/soneko21.html </URL>
<DATE> 2005/04/12/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Koç Holding Birleşme yönünde bir karar söz konusu değil 
</HEADLINE>
<TEXT>

     Koç Holding, ''Koç Finansal Hizmetler'in, Yapı ve Kredi Bankası hisselerinin satın alınması konusunda çalışmalarına devam ettiği belirtilerek, ''Bu sebeple Yapı ve Kredi Bankası ve Koçbank'ın birleştirilmesi yönünde verilmiş bir karar olması söz konusu değildir'' denildi. 
     Koç Holding A.Ş'den, basında yeralan habere ilişkin olarak Borsa Baskanlığı'nca istenen açıklamaya cevaben İMKB'ye yapılan açıklamada, konu hakkında daha önceki açıklamalarda da belirtildiği üzere, Koç Topluluğu şirketlerinden Koç Finansal Hizmetler A.Ş'nin, Yapı ve Kredi Bankası A.Ş. hisselerinin satın alınması konusunda çalışmalarına devam ettiği vurgulanarak, ''Bu sebeple adı geçen haberde belirtilen Yapı ve Kredi Bankası A.Ş. ve Koçbank A.Ş'nin birleştirilmesi yönünde verilmiş bir karar olması da söz konusu değildir'' ifadesine yer verildi. 
     Açıklamanın ardından Yapı ve Kredi Bankası hisse senetlerinin sırası saat 11.10'dan itibaren yeniden işleme açıldı. Dün 5.45 YTL'den kapanan Yapı Kredi Bankası hisseleri açılıştan itibaren 5.45-5.60 YTL aralığında işlemlere devam ediyor. 
     
</TEXT>
</DOC>
