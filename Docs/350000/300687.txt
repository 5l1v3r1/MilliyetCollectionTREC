<DOC>
<DOCNO> 300687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/24/son/sontur40.html </URL>
<DATE> 2004/12/24/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Eceabat Belediye Başkanı'na silahlı saldırı 
</HEADLINE>
<TEXT>

     Çanakkale'nin Eceabat ilçesi Belediye Başkanı Adem Ejder makamında silahlı saldırıya uğradı. Ejder, saldırı sonucu ağır yaralandı. 
     İnşaat işçisi olduğu öğrenilen bir kişi Başkan Adem Ejder ile görüşmek üzere makamına geldi. 
     Bir süre sonra makam odasından silah sesleri gelince, görevliler içeriye girdiler ve Ejder'i yaralı halde buldular. 
     
     HAYATİ TEHLİKEYİ ATLATTI 

     Eceabat Belediye Başkanı Adem Ejder'i makamında tabancayla yaraladığı iddia edilen Sinan T. yakalandı. 
     Alınan bilgiye göre, görüşmek için makamına gittiği Belediye Başkanı Adem Ejder'i, yanında bulundurduğu tabancayla ateş ederek yaraladığı iddia edilen Sinan T 25 , kenti terk etmeye çalıştığı sırada polis tarafından suç aleti tabancayla gözaltına alındı. 
     Aslen Bayburtlu olduğu ve ilçede karo imalatı yaptığı belirtilen Sinan T'nin, Belediye Başkanı Ejder'i yaralama nedeninin araştırıldığı bildirildi. 
     Öte yandan, Çanakkale Devlet Hastanesi'nde ameliyata alınan Adem Ejder'in sağ koluna üç kurşun isabet ettiği, ancak hayati tehlikeyi atlattığı belirtildi. 
     
</TEXT>
</DOC>
