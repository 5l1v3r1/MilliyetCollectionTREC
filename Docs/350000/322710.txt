<DOC>
<DOCNO> 322710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/11/guncel/gun01.html </URL>
<DATE> 2005/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Onları sigara ayırdı 
</HEADLINE>
<TEXT>


Prof. Erol Mutlu, eşi Aylin'in ölüm haberini komada aldı, 'Aşkım' diye sayıkladı. Ayrılıkları ise 15 gün sürdü 

BAHAR ATAKAN Ankara 

Eski Ankara Üniversitesi İletişim Fakültesi Dekanı Prof. Dr. Erol Mutlu ile Eski Anadolu Ajansı muhabirlerinden, çevirmen eşi Aylin Mutlu, 15 gün arayla kansere yenik düştü. 
21 yıllık evli Mutlu çiftinin yaşam mücadelesinin ardından hüzünlü bir aşk hik yesi çıktı. Aylin Mutlu'nun evlilik yıldönümü 20 Şubat'ta yaşamını yitirip doğum günü 21 Şubat'ta toprağa verilmesi de öykünün en acı tesadüfleri oldu. 

SARS'tan şüphelendi 
Tayvan'da, International Zheugzhi Üniversitesi'nde Türkoloji bölümünde Türkçe dersi veren Erol Mutlu 56 , 2 yıl önce SARS şüphesiyle gittiği hastanede kanser olduğunu öğrendi. Tedavi için Türkiye'ye geldi. 
Nisan 2004'te kanser beyin ve beyinciğe sıçradı, bilinci kapandı. Kısa süreli bir gerilemenin ardından Mutlu'nun tedavisine tekrar başlanırken, aile ikinci acı haberle sarsıldı. Aylin Mutlu 55 da eşi gibi küçük hücreli akciğer kanserine yakalanmıştı, beyninde de 2 kitle saptandı. Beyin kanaması geçiren Aylin Mutlu, 20 Şubat'ta hayatını kaybetti. Erol Mutlu da 15 gün sonra 8 Mart'ta hayata veda etti. Çift, Karşıyaka Mezarlığı'nda yan yana toprağa verildi. 
Erol Mutlu ile Aylin Mutlu arasındaki güçlü bağı kızları Sezen, "Annemin komaya girdiği saatlerde babam birden gözlerini açıp 'Aylin, aşkım' diye sayıkladı" sözleriyle anlattı. "Sigara, katilleri oldu" diyen Sezen Mutlu, "Kimse sigara içmesin" çağrısında bulundu. 


</TEXT>
</DOC>
