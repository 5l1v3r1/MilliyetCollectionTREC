<DOC>
<DOCNO> 303262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/04/yasam/yas02.html </URL>
<DATE> 2005/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir aileyi katlettiler 
</HEADLINE>
<TEXT>


İstanbul Sarıyer'de, aralarında 3 yaşında bir çocuğun da bulunduğu aynı aileden 4 kişi öldürüldü. 3 kardeşten de haber alınamıyor... 

Dinçer Şeref 

Tarabya Cumhuriyet Mahallesi'ndeki 3 katlı bir binanın ikinci katında oturan 4 çocuklu Şamil 54 ve Satı Çınar 54 çifti, dün sabah evden çıkmayınca yakınları şüphelendi. Evin ışıklarının da yandığını gören Satı Çınar'ın babası İbrahim Yılanlıdağ, hemen bir çilingir bulup kapıyı açtırdı. İçeri giren Yılanlıdağ, damadı Şamil Çınar 54 , kızı Satı 54 , torunu Derya 22 ve 3 yaşındaki torunu Eren Yılanlıdağ'ın kanlar içindeki cesetleriyle karşılaştı. 

Otomobilleri de kayıp 
Olay yerine gelen polis 8 adet boş kovan bulurken, kapı ve pencerelerde zorlama izine rastlamadı. 3 katlı binanın bir katının boş olduğu, diğer 2 katın Çınar ailesi tarafından kullanıldığı bildirildi. İkinci kattaki dairenin salonunda bulunan cesetler, incelemenin tamamlamasından sonra Adli Tıp Kurumu morguna kaldırıldı. 
Katliamın zanlılarının, tekstil işiyle uğraşan Yılmaz Çınar 30 , Özcan Çınar 26 ve Müşar Çınar'ı 24 kaçırdıkları ihtimali üzerinde duruluyor. Eminönü Yeşildirek'te Çınar Bebe Giyim adlı işyerini işleten kardeşlerin, 34 UL 9843 plakalı Volkswagen Bora ve 34 YP 9883 plakalı Volkswagen Transporter marka araçları da kayıp. 
Kızı, damadı ve torunlarının cesetlerini bulan İbrahim Yılanlıdağ, olayın şokundan uzun süre kurtulamadı. Saldırganların 3 yaşındaki çocuğu bile vahşice katlettiğini belirten Yılanlıdağ, "Onun günahı neydi. Bu hınç kime Bu çocukların kimseye zararı dokunmadı" diye feryat etti. 

Mafya mı kaçırdı 
Kocaeli Üniversitesi Kamu Yönetimi Bölümü'nde okuyan Derya Çınar'ın yılbaşı tatilini ailesiyle geçirmek için geçen hafta geldiği öğrenildi. Kayıp otomobilin de Derya Çınar'ın üzerine kayıtlı olduğu belirtildi. Kayıp kardeşlerin, Kemerburgaz'da bir kooperatif kurmak istedikleri, olayın bununla bağlantılı bir arazi mafyası tarafından gerçekleştirilmiş olabileceği ihtimali üzerinde duruluyor. Saldırganların susturuculu tabancayla gelmesinin cinayeti önceden planladıklarını gösterdiğini belirten polis, evde yapılan incelemelerde 17 farklı parmak izinin tespit edildiğini ve bunların kimlere ait olduğunu araştırıldığını söyledi. Cinayetlerin 5 ya da 10 kişi tarafından işlenmiş olabileceği ihtimali üzerinde duruluyor. 


</TEXT>
</DOC>
