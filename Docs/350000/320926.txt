<DOC>
<DOCNO> 320926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/05/siyaset/siy02.html </URL>
<DATE> 2005/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal'dan Afrika'ya telefon 
</HEADLINE>
<TEXT>



CHP Genel Başkanı Deniz Baykal, Edirne'de su taşkınları nedeniyle incelemelerde bulunduğu sırada vatandaştan aldığı izinle Edirneli olan Maliye Bakanı Kemal Unakıtan'ı arayarak su taşkınlarından zarar görenlere yardımcı olunmasını istedi. Baykal, taşkından en çok etkilenen Karaağaç Mahallesi'nde taşkınlarda zarar gören Lozan Caddesi'nin yapılması gerektiğini belirterek, "Sizin adınıza Unakıtan'a telefon açarak bu durumu aktarmamı ister misiniz Şimdiye kadar hiç Unakıtan'ı telefonla arayarak bir şey istemedim" dedi. Vatandaşlardan "evet" yanıtını alan Baykal, daha sonra Afrika gezisindeki Unakıtan'ı mobil telefonundan arayarak yardımcı olmasını istedi. Baykal, telefonda Başbakan Recep Tayyip Erdoğan'a da selam söyledi. 



</TEXT>
</DOC>
