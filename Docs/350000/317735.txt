<DOC>
<DOCNO> 317735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/23/magazin/amag.html </URL>
<DATE> 2005/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Albaylık yetmedi 
</HEADLINE>
<TEXT>


Kadir İnanır, kendisine albay diye hitap etmeye başlayan yakınlarını, "Ne albayı Benim subay arkadaşlarımın hepsi general" diye susturdu 

ALİ'CE Ali AYÜBOĞLU 

Kadir İnanır'ın kendisi gibi oyunculuğu meslek edinen yeğeni Levent İnanır, oyuncu arkadaşı Bülent Bilgiç ve ticaretle uğraşan yeğeni Ali Maytalman, yıllarca "dayı" diye hitap ettikleri aktöre yeni bir unvan bulmaya karar verir. Üçlünün okey arası fikir jimnastiğinde İnanır'ın yeni kod adı "albay" olarak belirlenir. Levent İnanır, Bülent Bilgiç ve Ali Maytalman, birkaç saat sonra yanlarına gelecek olan İnanır'a nasıl hitap edecekleri konusunda bir hayli prova yapar. 

'Albay ne derse o' 
"Albay aşağı, albay yukarı" derken İnanır da gelir ve kare tamamlanır. Üçlüden biri, "Akşama ne yapacağız " diye sorunca diğeri, "Albay ne derse onu yaparız" diye yanıt verir. "Albay" muhabbeti uzayınca Kadir İnanır müdahale eder. Bülent Bilgiç'e dönüp, "Kim ulan bu albay " der. Bülent Bilgiç, hışmına uğramaktan korktuğu için ezile büzüle de olsa "albay" konusunu aydınlığa kavuşturur. Bilgiç, "Abi biz aramızda sana 'albay' demeye karar verdik" deyince İnanır'ın tepesi atar "Ne albayı .. Benim subay arkadaşlarımın hepsi general." 


</TEXT>
</DOC>
