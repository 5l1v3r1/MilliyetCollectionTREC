<DOC>
<DOCNO> 349098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/05/son/sondun18.html </URL>
<DATE> 2005/06/05/ </DATE>
<TIME> 18.15 </TIME>
<AUTHOR>  </AUTHOR>
<HEADLINE>
Irak'ta Zerkavi'nin bir yardımcısı yakalandı... 
</HEADLINE>
<TEXT>

     Irak’ta El Kaide örgütünün lideri Ebu Musab El Zerkavi’nin bir yardımcısının yakalandığı bildirildi. 
     Irak hükümet yetkilileri, Zerkavi’nin en önemli maddi destekçilerinden olan ve Ebu Raad olarak da tanınan Mutlak Mahmud Abdullah’ın dün Musul’da yakalandığını söyledi. 
     Irak hükümetinin yaptığı açıklamada, Ebu Raad’ın, şantaj, adam kaçırma ve hırsızlık gibi faaliyetlerle örgüte maddi kaynak sağladığı ve terörist eylemler planladığı belirtildi. 
     Irak’ta dün yapılan açıklamada da Zerkavi’nin örgütünden, "Ebu Abdülrahman" diye bilinen ve Irak’taki saldırıları organize etmekle suçlanan Molla Mehdi adlı militanın yakalandığı bildirilmişti. 
     
</TEXT>
</DOC>
