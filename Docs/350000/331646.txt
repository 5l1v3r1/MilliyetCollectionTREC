<DOC>
<DOCNO> 331646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/09/spor/bbas.html </URL>
<DATE> 2005/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bekle bizi Atina 75-63 
</HEADLINE>
<TEXT>


Efes Pilsen, Euroleague çeyrek finalinin ikinci randevusunda Yunanistan'da bir dizi çirkinlikten sonra boyun eğdiği Panathinaikos'tan rövanşı aldı, seride 1-1 eşitliği sağladı. Hesap şimdi Atina'ya kaldı 


Lacivert - Beyazlılar, Euroleague çeyrek final ikinci maçında Yunan Panathinaikos'tan rövanşı "söke söke" aldı, Final - Four şansını 14 Nisan'da Atina'da oynanacak son maça taşıdı. 
12 bin seyircinin hınca hınç doldurduğu ve gerilimi yüksek karşılaşmada ağır strese rağmen iyi mücadele eden Efes, taraftar desteğini de arkasına alarak oyunun büyük bölümünü kontrolünde götürdü. İlk çeyreği 18 - 16 önde kapayan, ikinci çeyrekte bocalayan temsilcimiz, Lakovic'i durduramayınca, devreyi 32 - 28 geride tamamladı. 
Üçüncü periyotta agresif savunmasıyla rakibini sindiren, Solomon ile oyuna ağırlığını koyan Efes, Nikola Prkacin'in pota altı sayılarıyla rahatladı. Kıran kırana geçen son çeyrekte farkı 9 sayıya kadar çıkaran Efes'e karşı Jaka Lakovic ile direnen Panathinaikos'a son yumruğu, Ender ve Solomon'un son dakikalardaki üçlükleri vurdu. 
Efes Pilsen, 14 Nisan'da Atina'daki maçı da kazanırsa Final - Four'a kalacak. 

İstatistik 

GÖKHAN TÜRE 


EFES PİLSEN OYUNCU TS 2S 3S SA R 9 Solomon 24 1 6 5 10 7 8 5 6 Mustafa 2 1 2 0 1 - 2 7 Nikolic 7 2 4 - 3 4 5 6 Ermal 4 2 5 - - 2 6 Domercant 5 1 4 0 3 3 4 3 7 Ender 6 0 1 2 4 - 2 8 Prkacin 16 7 10 - 2 2 5 8 Kaya 9 2 4 - 5 6 9 4 Kecman 2 0 1 - 2 4 - TOPLAM 75 16 37 7 18 22 28 33 

PANATHİNAİKOS OYUNCU TS 2S 3S SA R 5 Papanikolau 3 0 1 1 1 - 1 9 Lakovic 20 3 5 3 6 5 6 3 5 Batiste 2 1 2 0 1 0 1 2 5 Tsartsaris 3 0 2 0 2 3 6 1 6 Scepanovic 7 - 1 3 4 4 1 3 İbrahim - 0 1 0 1 - 1 3 Baxter - - - 0 2 2 7 Alvertis 9 1 3 2 4 1 2 - 7 Femerling 10 3 3 - 4 4 8 7 Diamantidis 9 1 3 1 4 4 4 2 3 Kalaitzis - - - - 1 TOPLAM 63 9 20 8 22 21 29 24 
1.PERİYOT 18 - 16 E.Pilsen , 2.PERİYOT 32 - 28 Panathinaikos , 3.PERİYOT 52 - 45 E.Pilsen , MAÇ SKORU 75 - 63 E.Pilsen , BEŞ FAUL Femerling 39.02 , HAKEMLER Armand De Keyser Belçika , F. Facchini İtalya , Ivan Zachara Çek Cumhuriyeti 

Abdi İpekçi yetmedi 

Efes Pilsen - Panathinaikos arasındaki tansiyonu yüksek maça girişin ücretsiz olması nedeniyle de büyük ilgi gösterildi. Abdi İpekçi tıklım tıklım dolarken, 4 - 5 bin kadar taraftar da dışarıda kaldı. Lacivert - Beyazlılar, salona gelen taraftarlara forma, Efes Pilsen ve Türk Bayrağı dağıttı. Panathinaikos'un ısınmaya çıktığında "Mehter Marşı" çalındı. Efes sahaya indiğinde ise tribünler karnaval yerine döndü. Atina'da açılan "İstanbul Bizimdir" dövizine, "1453'ten Beri" Since 1453 pankartlarıyla karşılık verildi. Salonda adeta kuş uçurtulmazken, güvenlik amacıyla merdivenler de boş bırakıldı. 

Obradovic'ten tehdit 

Yunan ekibinin çalıştırıcısı Zeljko Obradovic ile Efes Pilsen'in başantrenörü Oktay Mahmuti arasında maçtan sonra ilginç bir diyalog yaşandı. Sırp Coach'un, "Sizin yerinizde olsam, Atina'ya gelmezdim" dediği bildirilirken, Mahmuti bu sözler karşısında büyük şaşkınlık yaşadı. 
Bitiş düdüğünün ardından Panathinaikos kaptanı Alvertis, Kaya'nın üzerine yürüdü. Bu sırada Yunanlı oyuncuların tehdit içeren sözleri nedeniyle karşılıklı itişmeler yaşanırken, Ermal ile Alvertis sert biçimde tartıştı. Maç sırasında da tribünlerden gelen yabancı maddeler nedeniyle birkaç kez oyun durdu. 
Oktay Mahmuti, taraftarlara teşekkür ederek, "Altıncı adamımız oldular. Atina'da hedefe ulaşmak istiyoruz" dedi. 

İbrahim'e işkence 

Panathinaikos'ta forma giyen milli basketbolcu, hayatının en zor maçlarından birine çıktı. İbrahim Kutluay için salon hoparlörlerinden eski sevgilisi Demet Akalın'ın parçası çalındı. Bu sırada, protokol tribününde yer alan sevgilisi Demet Şener'in de güldüğü gözlendi. Efesli taraftarlar maç sırasında da top her eline geldiğinde İbrahim'i ıslıkladı. İbo, "Türk misafirperverliğini gösterilmesini beklerdim. Gösterilen tepki doğru değil. Rövanşı alacağımıza inanıyorum" dedi. 

Fenerbahçe'ye teselli 

FIBA Avrupa Kupası'nda ikincilikle yetinen Sarı - Lacivertli bayanlar, Türkiye Kupası'nda Erdemirspor'u yenerek moral buldular, yarı finale adlarını yazdırdılar 

Diyarbakır'daki bayanlar basketbol Türkiye Kupası çeyrek finalinde Final 8 Fenerbahçe, Erdemirspor'u ikinci yarıdaki başarılı oyunuyla 76 - 68 devirdi. Maça kötü başlayan Sarı - Lacivertliler, devreyi 31-29 geride kapattılar. Üçüncü periyotta Korana ve Tamara'nın sayılarıyla üstünlüğü ele geçiren Fenerbahçe, son bölümde de oyunu kontrolünde tutup, galibiyete uzandı. Erdemir'de 32 sayı atan Rochelle'nin çabaları yetersiz kaldı. 

Maçın karnesi 
HAKEMLER Caner Kanan,Erhan Kardaş 
ERDEMİRSPOR Aynur 6 5, Gülizar 4 , Dilek 6 6, Betül 7 8, Anatte 6 7, Rochelle 9 32, Khadijah 6 6, Elhan 4 , Ümmühan 5 4 
FENERBAHÇE Şaziye 5 , Nilay 7 12, Şükran 6 5, Serap 5 4, Tamara 8 19, Korana 8 20, Marie Ferdinand 7 13, Nalan 5 3 
1. PERİYOT 20-14 Erdemir , 
2. PERİYOT 31-29, 
3. PERİYOT 51-46 F.Bahçe , 
MAÇ SKORU 76-68 F.Bahçe 

Diğer maçlar 
Beşiktaş - Mersin Bld. 88 - 77 
Çankaya Bld. - İst.Ünv. 69 - 78 
Ceyhan Bld. - Migros 72 - 81 

Yarı final programı 
15.00 Beşiktaş - Migros 
17.00 F.Bahçe - İst. Ünv. 

Pota'da kritik derbi 

Basketbol Ligi'nde kümede kalma savaşı veren Galatasaray, bugün ezeli rakibi Fenerbahçe ile zorlu bir mücadele verecek. Ligin bitimine üç hafta kala sondan ikinci durumda bulunan Sarı - Kırmızılılar, dördüncü sıradaki Sarı - Lacivertliler ile Ataköy Ahmet Cömert Salonu'nda saat 15.00'te karşılaşacak. ATV'den naklen yayınlanacak müsabakayı Engin Kennerman, Aytuğ Ekti, Ozan Çakar hakem üçlüsü yönetecek. Sezonun ilk yarısındaki maçı Fenerbahçe 80-69 kazanmıştı. 

Diğer maçlar 
Ankara Atatürk Salonu 16.00 Büyük Kolej - Darüşşafaka 
Haldun Alagaş Salonu 16.00 Tekelspor - İTÜ 
İzmir Atatürk Salonu 18.00 Pınar Karşıyaka - Türk Telekom 

Haydi çocuklar 

Polonya'nın Wroclaw kentinde organize edilen Dünya Şampiyonası'nda ülkemizi temsil eden Oğuzkaan Koleji Kız Basketbol Takımı, bugün İspanyol ekibi IES Llobregat ile finalde karşılaşacak. Müsabaka TSİ 13.30'da başlayacak. Erkeklerde de Şehremini Lisesi, Yunanistan'ın Mandoulides Thermi kentindeki şampiyonada, Thessalonici ile altın madalya için kozlarını paylaşacak. Bu mücadele de 17.30'da başlayacak. İki ekibimiz de, namağlup olarak finale çıkmayı başardılar. 


</TEXT>
</DOC>
