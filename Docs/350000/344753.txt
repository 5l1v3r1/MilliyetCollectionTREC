<DOC>
<DOCNO> 344753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/22/spor/spo13.html </URL>
<DATE> 2005/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk raunt Raikkonen'in 
</HEADLINE>
<TEXT>


Monaco'daki ilk sıralama turunu zirvede tamamladı. Alonso ikinci oldu. Michael Schumacher 11. sırada kaldı. 15.00'de başlayacak yarış CNN Türk'ten yayınlanacak 


Formula 1'de sezonun 6. ayağı olan Monaco Grand Prix'sinde, ilk sıralama turunun galibi, McLaren - Mercedes'in Finli pilotu Kimi Raikkonen oldu. 3 bin 340 metrelik metrelik Monte Carlo pistindeki turda Raikkonen, 163.271 kilometre ortalama hız ve 1.13.644'lük dereceye ulaştı. 
Genel klasmanda ilk sıradaki yerini koruyan Renault'un İspanyol pilotu Fernando Alonso, 1.14.125'lik derecesiyle ikinciliği elde etti. Üçüncülüğü, 1.14.584 ile Williams - BMW'nin Avustralyalı pilotu Mark Webber alırken, Michael Schumacher, 1.16.186 ile ancak 11. olabildi. Aracı pistten çıkarak bariyerlere çarpan Toyota'nın Alman pilotu Ralf Schumacher, yarış dışı kaldı. 
İkinci sıralama turu, yine aynı pistte, bugün TSİ 11.00'de yapılırken, 78 tur sürecek olan yarış ise 15.00'de başlayacak ve yarış CNN Türk'ten naklen yayınlanacak. 

Dereceler 1.Kimi Raikkonen Finlandiya McLaren 1.13.644 2.Fernando Alonso İspanya Renault 1.14.125 3.Mark Webber Avustralya Williams 1.14.584 4.Giancarlo Fisichella İtalya Renault 1.14.783 5.Juan Pablo Montoya Kolombiya McLaren 1.14.858 6.Nick Heidfeld Almanya Williams 1.15.128 7.Jarno Trulli İtalya Toyota 1.15.189 8.David Coulthard İngiltere Red Bull 1.15.329 


</TEXT>
</DOC>
