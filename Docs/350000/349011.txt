<DOC>
<DOCNO> 349011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/05/guncel/gun02.html </URL>
<DATE> 2005/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
'Vatan Haini'ni bir daha okudu 
</HEADLINE>
<TEXT>


ANKARA Milliyet 

Muğla Milas'taki şiir dinletisinde N zım Hikmet'in "Vatan Haini" şiirini okuduğu için Milas Kaymakamı Hulusi Doğan'ın gözaltına aldırdığı lise öğrencisi Ç.C., aynı şiiri ünlü şairi anma gecesinde bir kez daha okudu. 
N zım Hikmet Kültür ve Sanat Vakfı, Ankara Sanat Tiyatrosu ve Çankaya Belediyesi, N zım Hikmet'in 42. ölüm yıldönümü nedeniyle Ankara'da anma gecesi düzenledi. Geceye katılmak için babasıyla birlikte Milas'tan gelen Ç.C. 17 , davetlilerden büyük ilgi gördü. Can Dündar'ın hazırladığı N zım Hikmet belgeselinin izlendiği gecede sahneye çıkan Ç.C., gözaltına alınmasına neden olan "Vatan Haini"ni yeniden okudu. Milas Anadolu Lisesi'ndeki dinleti gecesinde programda yer almayan şiiri okuduğu için gözaltına alınan ve ifadesi alındıktan sonra serbest bırakılan Ç.C., üniversiteye giriş sınavına hazırlandığını belirterek, konuyla ilgili konuşmak istemediğini söyledi. 
Ankara Sanat Tiyatrosu'nda düzenlenen gecede, Turgay Fişekçi, Nevzat Şenol ve Nurgül Ateş, N zım'ın yaşamını şiirlerle anlattı. Hasan Yükselir de, N zım Hikmet şarkılarını seslendirdi. 


</TEXT>
</DOC>
