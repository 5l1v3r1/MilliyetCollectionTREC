<DOC>
<DOCNO> 331423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/08/son/soneko19.html </URL>
<DATE> 2005/04/08/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Uluslararası borsalarda petrol fiyatları 54 dolar seviyesinin altına indi 
</HEADLINE>
<TEXT>

     Uluslararası borsalarda rekor seviyelerde daha fazla tutunamayıp gerilemeye başlayan petrol fiyatları, 54 dolar seviyesinin de altına indi. 
     New York Borsası'nda dünkü kapanışına göre 14 sent gerileyen ABD hafif petrolünün varili, .97 dolardan satılıyor. Londra Borsası'nda Brent petrolünün varili ise 56 sentlik düşüşün ardından .48 dolardan işlem görüyor. Son gerilemelere rağmen petrol fiyatları, geçen yılın aynı döneminin yüzde 50 üzerinde bulunuyor. fiyatlar 2005 başından bu yana da yüzde 24 artmış durumda. 
     Analistler, ABD Merkez Bankası Başkanı Alan Greenspan'in ''global stoklardaki artış karşısında fiyatların gerilemesi gerektiği'' yönündeki açıklamalarının ardından düşüşe geçen petrol fiyatlarının, dolar seviyesinin de altına inmesini bekliyor. 
     ABD'de haftalık olarak açıklanan ham petrol stoklarının 317.1 milyon varil ile son yılların en yüksek düzeyine çıkması, fiyatlardaki gerilemeyi kolaylaştırmıştı. 
     IMF Baş Ekonomisti Raghuram Rajan, dün yaptığı açıklamada, petrol fiyatlarının uzun vadede 100 dolara çıkma ihtimalinin bulunduğunu, fakat bunun kaçınılmaz bir senaryo olmadığını kaydetmişti. 
     
</TEXT>
</DOC>
