<DOC>
<DOCNO> 321547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/07/son/sonspo18.html </URL>
<DATE> 2005/03/07/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Basketbolcuların eğitim çıtası yüksek... 
</HEADLINE>
<TEXT>

     Türkiye Basketbol Ligi'nde TBL forma giyen sporcuların yüzde 59'unun üniversite mezunu ya da öğrencisi olduğu açıklandı. 
     Basketbol Federasyonu Basın Bürosu tarafından, TBL'deki 14 takımda forma giyen 179 oyuncu arasında yapılan araştırmaya göre, bu sporcuların yüzde 59'unu oluşturan 105 kişinin üniversite mezunu ya da öğrencisi olduğu belirlendi. 
     Araştırmayla ilgili yorumda, basketbolun tüm dünyada okumuş ve elit insanların sporu olarak bilindiği vurgulanırken, yapılan çalışma sonucunda bu sporun Türkiye'de de aynı tanıma uyduğunun istatistiki verilerle göz önüne serildiği ifade edildi. 
     TBL'deki oyuncu profilinde, 64 oyuncunun üniversite mezunu, 41 oyuncunun halen üniversite öğrencisi durumunda, 66 oyuncunun lise mezunu, 6 oyuncunun lise öğrencisi ve 2 oyuncunun ise orta okul mezunu olduğu bildirildi. 
     Takımlardaki eğitim durumu kıyaslamasında da Bandırma Banvitspor ve Pınar Karşıyaka kadrolarındaki 12'şer üniversiteli oyuncuyla ilk sırayı aldılar. 
     
</TEXT>
</DOC>
