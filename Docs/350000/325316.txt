<DOC>
<DOCNO> 325316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/20/son/sonspo12.html </URL>
<DATE> 2005/03/20/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Kastamonu'da olaylı maç... 
</HEADLINE>
<TEXT>

     Kastamonu 1. Amatör Küme Futbol Ligi final maçı sonrasında olaylar çıktı. 
     Köy Hizmetlerispor ile Bozkurt Belediyespor arasındaki final maçınının ardından Bozkurt Belediyespor taraftarları, stattan önce çıkmak istemeleri üzerine polisle tartıştı. 
     Polis, Köy Hizmetlerispor taraftarlarıyla karşı karşıya getirmemek için Bozkurt Belediyesporlu taraftarları statta bekletince, Bozkurt Belediyespor taraftarları stadın kapılarını zorladı. Stat ile yüzme havuzu arasına çıkan konuk ekibin taraftarlarıyla polis arasında başlayan kavga ilerledi. Takviye gücün gelmesi sonrasında polisle Bozkurt Belediyespor taraftarları arasında arbede iyice tırmandı. Tekmelerin ve copların havalarda uçuştuğu olaylar, yaklaşık yarım saat sürdü. 
     Taraftarlar polisin aleyhine tezahürat yaparken, polis de bazı taraftarları kendilerine küfür ettiği gerekçesiyle gözaltına aldı. 
     Gözaltına alınan 4 Bozkurt Belediyesporlu taraftarın bırakılmaması üzerine konuk ekip taraftarları, polis minibüsünü sararak arkadaşlarının bıkakılmasını istediler. 
     Bozkurt Belediyespor Kulübü Başkanı Nazım Çetinkaya, antrenör ve futbolcuların da karıştığı olaylarda Bozkurt Belediye Başkanı'nın oğlu Salper Canbaz ile yeğeni Tuğrul Canbaz yaralandı. 
     Maçı Köy Hizmetlerispor 3-1 kazanarak Kastamonu şampiyonu oldu. 
     
</TEXT>
</DOC>
