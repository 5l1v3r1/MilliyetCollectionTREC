<DOC>
<DOCNO> 337895 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/son/sontur56.html </URL>
<DATE> 2005/04/28/ </DATE>
<TIME> 22.55 </TIME>
<AUTHOR>  </AUTHOR>
<HEADLINE>
Ünlü isimler Otistik Çocuklar için bir araya geldi... 
</HEADLINE>
<TEXT>

     Kültür, sanat ve iş dünyasının önde gelen isimlerinin, Türkiye Otizm Erken Tanı ve Eğitim Vakfı'nın ''Tohuma Su Gerek'' projesine katılarak tasarladıkları eserler müzayedeyle satıldı. 
     İtalyan Kültür Merkezi'ndeki müzayedede, Hülya Avşar, Güler Sabancı, Caroline Koç, Ümit Boyner, Demet Akbağ, Devrim Erbil, Nilüfer, Günseli Kato ve Oya Eczacıbaşı gibi ünlü isimlerin, İtalyan ebru sanatçısı Danilo Giannoni ile ebru çalışması yaparak tasarladıkları tablodan çantaya, kaftandan takıya, kitaptan lambaya kadar 40'a yakın eser, vakıf yararına, Can Has'ın yönettiği açık artırmayla satışa sunuldu. 
     Basına kapalı müzayedeye, Caroline Koç, Cem Boyner, Ümit Boyner, Günseli Kato, Türkiye Otizm Erken Tanı ve Eğitim Vakfı Başkanı Mina Narin ile İtalya'nın İstanbul Başkonsolosu Luciano Pezzotti'nin yanı sıra çok sayıda davetli katıldı. 
     Müzayededen elde edilen gelirin yarın açıklanacağı bildirildi. 
     
</TEXT>
</DOC>
