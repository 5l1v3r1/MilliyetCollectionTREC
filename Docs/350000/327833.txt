<DOC>
<DOCNO> 327833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/28/son/sonsiy10.html </URL>
<DATE> 2005/03/28/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Sargıgül'e destek veren CHP'li Toprak İstifayı düşünmüyorum 
</HEADLINE>
<TEXT>

     Kongre sürecinde Mustafa Sarıgül'e destek veren milletvekilleri arasında yer alan CHP İzmir milletvekili Muharrem Toprak, partiden ayrılmayı düşünmediğini belirterek, ''Partimin daha demokratik bir noktaya gelmesi için mücadeleye devam edeceğim'' dedi. 
     Toprak, ''istifa etmeyi düşünmediğini'' bildirdi. 
     Parti içinde kalarak demokrasi mücadelesini sürdürmek istediğini ifade eden Muharrem Toprak, ''Ben şu an partideyim ve partimin demokratik bir noktaya gelmesi için çaba göstereceğim'' diye konuştu. 
     Toprak, İstanbul Milletvekili Ahmet Güryüz Ketenci, İzmir Milletvekili Hakkı Akalın, Mersin Milletvekili Ersoy Bulut, Hatay Milletvekili Züheyir Amber ve Amasya Milletvekili Mustafa Sayar'ın bugün gerçekleşen istifalarıyla ilgili olarak da ''Arkadaşlarımızın kendi değerlendirmesidir'' ifadesini kullandı. 
     
</TEXT>
</DOC>
