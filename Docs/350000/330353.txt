<DOC>
<DOCNO> 330353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/05/son/sondun36.html </URL>
<DATE> 2005/04/05/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Tsunamizede çocuklar okula başladı... 
</HEADLINE>
<TEXT>

     BM Çocuklara Yardım Fonu UNICEF, uluslararası toplumun yardımlarının, Güney Asya'yı 26 Aralık 2004'te vuran tsunami felaketinden etkilenen ülkelerdeki çocukların birçoğunun okullarına geri dönebilmelerine olanak tanıdığını belirtti. 
     UNİCEF'in yayımladığı raporda, felaketten en fazla etkilenen bölgelerdeki çocukların yaklaşık yüzde 90'ının okullarına yeniden başladığı kaydedildi. 
     Felaket bölgelerinde genel olarak içme suyu bulunduğu belirtilen raporda, 273 binden fazla kişinin ölümüne yol açan felaketten sonraki dönemde çok az sayıdaki çocuğun hastalık sonucu öldüğüne dikkat çekildi. 
     UNICEF öte yandan, 15 Mart tarihi itibariyle 442 milyon dolarlık yardım toplandığını, bu miktarın 2006'ya kadar yardım faaliyetlerine yetecek bir fon olduğunu, bu fonla geçen ay Endonezya'nın Açe bölgesinde meydana gelen depremin kurbanlarına da yardım sağlanabileceğini açıkladı. 
     
</TEXT>
</DOC>
