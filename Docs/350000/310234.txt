<DOC>
<DOCNO> 310234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/28/son/soneko19.html </URL>
<DATE> 2005/01/28/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
İkinci elde ucuzluk dönemi... 
</HEADLINE>
<TEXT>

     Cazip fiyatlar nedeniyle sıfır otomobillere yönelen müşteri talebini yeniden kazanmaya çalışan ikinci el otomobil piyasasının, fiyatları 500 YTL ile 2 bin YTL arasında geriye çektiği bildirildi. 
     Bursa Oto-Koop Başkanı Rasim Hazar, A.A muhabirine yaptığı açıklamada, ''ikinci el'' piyasasındaki durgunluğun devam ettiğini, bunun sıfır otomobillerle ''ikinci el'' otomobiller arasındaki fiyat farkının azalmasından kaynaklandığın belirtti. 
     Hazar, son iki yılda sadece Bursa'da 7 bin 200 yeni aracın trafiğe girdiğine dikkati çekerek, ''Piyasa sıfır otomobile doydu. Fiyatları düşürmekten başka çare kalmadı. ÖTV indiriminin kokusu, şimdi çıkmaya başladı. Asıl darbeyi şimdi yiyen ikinci el piyasası isyanlarda'' diye konuştu. 
     Oto-Koop'ta, son bir ayda 7 işyerinin kapandığını, böyle gitmesi halinde en az 10 işyerinin daha kapanmasını beklediklerini kaydeden Hazar, otomobillerde modeline göre, 500 ila 2 bin YTL arasında indirine gittiklerini bildirdi. 
     Hazar, ''ikinci el''de sadece ''doğan'', ''şahin'', ''kartal'', ''broadway'' gibi modeli düşük otomobillerin alıcı bulduğunu ifade etti. 
     Bursa Oto-Koop'ta, bazı modellerde ikinci el otomobil fiyatları ise şöyle 
     

Marka Model En düşük YTL En yüksek YTL Doğan 2001 12.000 12.500 Şahin 2001 11.500 12.000 Palio 1.2 2001 12.000 12.500 Renault Clio Symbol 2001 13.000 14.000 Renault Clio HB 2001 14.000 15.000 Renault 1.4 RNA 2001 12.500 13.000 Renault Megan RTX 2000 17.000 17.500 Ford Focus Ambiente 2001 17.000 18.000 Opel Astra CD 2000 17.500 18.500 Opel Corsa 1.2 2001 13.000 14.000 Honda Civic 1.6 2001 17.000 18.000 Hyundai 1.3 2001 11.500 12.000 Hyundai 1.5 GL 2001 12.000 12.500 Toyota Corolla Terra 2001 14.500 15.000 Volkswagen Bora 2001 22.000 23.000 Passat Trendline 2001 24.000 25.000 Suzuki Vitara 1.6 2001 23.500 24.000      

     
</TEXT>
</DOC>
