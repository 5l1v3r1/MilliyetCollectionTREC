<DOC>
<DOCNO> 319462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/01/guncel/gun04.html </URL>
<DATE> 2005/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
SSK'li, yeni sisteme güvenmedi 
</HEADLINE>
<TEXT>


ŞAKİR AYDIN 

SSK hastanelerinin Sağlık Bakanlığı'na devrinin üzerinden bir hafta geçmesine rağmen İstanbul'daki hastanelerde kuyruk çilesi bitmedi. Kuyrukları azaltmak için alınan bazı önlemler ise hayata geçirilemedi. Örneğin hastalar, artık başhekim onayı istenmemesine rağmen reçetelerini 'ne olur ne olmaz' diye onaylatmak için kuyruğa girdi. Sağlık Bakanlığı'nın kuyrukları azaltmak için aldığı kararlar dün uygulamaya sokuldu. Ancak vatandaşların çoğu bunu bilmiyordu. Bilgisi olanlar da, "Ne olur ne olmaz, belki sorun çıkar" diyerek geçen haftaki kuyruklara girmeye devam etti. Yeni uygulamaya göre, kimlik ve sağlık karnesi fotokopisi de gerekmiyor. Sadece vizite kağıdının fotokopisi yeterli. Bu fotokopiyi dışarda çektirmeyen hastalar, yine kuyruğa girmek zorunda kaldı. 


</TEXT>
</DOC>
