<DOC>
<DOCNO> 307610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/18/son/sontur47.html </URL>
<DATE> 2005/01/18/ </DATE>
<TIME> 18.35 </TIME>
<AUTHOR>  </AUTHOR>
<HEADLINE>
10 bin öğretmen alınacak 
</HEADLINE>
<TEXT>

     Milli Eğitim Bakanlığı'na MEB bağlı eğitim kurumlarının öğretmen ihtiyacını karşılamak amacıyla 10 bin öğretmen alınacak. 
     İngilizce öğretmenliği için 1466, ilköğretim matematik öğretmenliği için 587, sınıf öğretmenliği için 2355, Türkçe öğretmenliği için ise 1130 öğretmen kadrosu ayrıldı. 
     Milli Eğitim Bakanlığı'ndan yapılan yazılı açıklamada, 10 bin kadroya, ilk atama, açıktan ve açıktan ilk atama yoluyla öğretmen alınacağı bildirildi. 
     Açılan kadrolara başvuracak öğretmen adaylarının öğretmenlik için 2003 ve 2004'te yapılan KPSS'ye girmiş ve öğretmenlik alımı yapılacak alanın taban puanı veya üzerinde puan almış olmaları gerekiyor. 
     2005-1 Öğretmenlik İçin Atama Kılavuzu, bakanlığın internet adresinde http personel.meb.gov.tr 26 Ocak'ta yayınlanacak. Adaylar, kılavuzda belirtilen koşulları taşımaları kaydıyla 26 Ocak-9 Şubat tarihleri arasında, önce elektronik başvuru formunu dolduracaklar. 
     Öğretmen adayları, kendilerine en yakın başvuru bürolarına giderek başvurularını resmi hale getirecekler. Başvurular, 81 il milli eğitim müdürlükleri ile Ankara ve İstanbul'da merkez ilçe milli eğitim müdürlüklerine yapılabilecek. Başvurulardan ücret alınmayacak. 
     
</TEXT>
</DOC>
