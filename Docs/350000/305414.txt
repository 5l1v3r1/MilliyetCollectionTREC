<DOC>
<DOCNO> 305414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/11/son/soneko12.html </URL>
<DATE> 2005/01/11/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Halkbank'ın talipleri artıyor... 
</HEADLINE>
<TEXT>

     Halk Bankası'nın özelleştirilmesinde talipli sayısı artıyor. 
     Geçtiğimiz hafta biri yerli, diğeri yabancı iki kuruluşun Halk Bankası'na talipli olduğunu açıklayan Kamu Bankaları Ortak Yönetim Kurulu Başkanı Zeki Sayın, banka için üçüncü bir talipli daha olduğunu açıkladı. 
     Sayın, ortaya çıkan taliplilerin ardından Banka içinde bir çalışma başlattıklarını, gayrimenkullerin değerlemesi üzerinde çalıştıklarını ifade etti. 
     Bu değerleme çalışmaları ile görüşmede izleyecekleri stratejiyi belirleyeceklerini vurgulayan Sayın, ardından da talipliler ile biraya gelineceğini belirtti. 
     
     DEĞERLEME ÇALIŞMASI BAYRAM SONRASI BİTECEK 
     Değerleme çalışmasının bayram sonrası biteceğini de açıklayan Sayın, ardından talipliler ile görüşeceklerini kaydetti. 
     Zeki Sayın, taliplilere bu ay içinde randevu vermeyi hedeflediklerini de vurguladı. 
     
     AÇIKLAMALAR ETKİLİ OLDU 
     Zeki Sayın, geçtiğimiz hafta yaptığı ''2 talipli var'' açıklamasının çok etkili olduğunu ve başka taliplilerin de sırada bulunduğunu söyledi. 
     Ancak gizlilik sözleşmesi yapılmadan ve görüşme olmadan tekliflerin ciddiyeti konusunda bir şey söylemenin mümkün olmadığını anlatan Sayın, buna karşılık geçen hafta açıkladığı 2 talipliden başka yurt içinden de yeni bir talipli olduğunu ifade etti. 
     Halkbank'ın tamamının mı yoksa belli bir bölümünün mü satılacağı sorusuna karşılık Sayın, ''Bir bakalım düşünceleri nedir. Biz her şeye hazırız'' dedi. 
     
</TEXT>
</DOC>
