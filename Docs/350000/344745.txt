<DOC>
<DOCNO> 344745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/22/spor/bbas.html </URL>
<DATE> 2005/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes Pilsen duble yaptı 87-78 
</HEADLINE>
<TEXT>


Lacivert - Beyazlılar, Fenerbahçe'ye yine nefes aldırmadı, son çeyrekte geriye düşmesine karşın Nikolic'in sıradışı oyunuyla skoru 2 - 0'a taşıdı 


Efes Pilsen, Play - Off yarı finalinin ikinci maçında da Fenerbahçe'ye şans tanımadı, rakibini Nikolic'le devirerek seride durumu 2 - 0 yaptı 87 - 78 
İlk çeyrekte pota altı üstünlüğüne karşın uzak şutlarda başarılı olamayan Fenerbahçe karşısında Efes Pilsen, Solomon ve Nikolic'in sayılarıyla etkili oldu, ikinci periyoda 33 - 21 önde girdi. Bu çeyreğin hemen başında Ender'in üçlüğüyle 15 sayı 36 - 21 öne geçen Efes Pilsen önünde Fenerbahçe, Ömer'in üst üste 10 sayısıyla farkı kapadı, 15. dakikada skoru 40 - 37'ye getirdi. Ancak paniğe kapılmayan Efes, Domercant ve Kaya ile devreyi 51 - 45 kapadı. 
3.çeyrekte Fenerbahçe'nin Ömer ve Erdal'ın üçlükleriyle farkı kapama çabaları, savunmadaki verimsizlik nedeniyle sonuç vermedi. Efes, Domercant, Nikolic ve Solomon ile oyundaki üstünlüğünü korudu, son periyoda 72 - 68 galip girdi. 
Fenerbahçe, baskılı girdiği son çeyrekte 32.21'de Salyers'ın üçlüğüyle 72 - 73 öne geçti. Ancak Efes Pilsen, savunmasını sertleştirerek Solomon ve Nikolic ile son üç dakikaya girilirken farkı 10 sayıya çıkardı ve maçı kazandı. 

İstatistik 

EFES PİLSEN OYUNCU TS 2S 3S SA R 8 Domercant 20 3 8 3 4 5 6 4 5 Mustafa - 0 3 - - 9 9 Nikolic 24 11 16 - 2 2 6 8 Solomon 15 4 6 2 5 1 3 2 7 Kaya 12 5 6 - 2 3 7 5 Ermal 4 1 2 - 2 2 4 6 Cenk 5 1 1 1 2 - 4 6 Ender 3 0 2 1 3 - - 5 Prkacin 4 2 4 - - 1 TOPLAM 87 27 48 7 14 12 16 37 
FENERBAHÇE OYUNCU TS 2S 3S SA R 8 Ömer 21 5 9 3 8 2 5 7 6 Erdal 13 1 1 3 5 2 2 1 7 Edwards 17 5 11 - 7 15 6 4 Mrsic 5 2 6 0 6 1 2 2 6 Salyers 11 1 4 3 6 - 5 4 Emre 2 1 1 - - 1 5 Barış 4 1 2 0 1 2 2 - 5 Harvey 5 2 4 - 1 3 3 3 Rasim - - - - - TOPLAM 78 18 38 9 26 15 29 25 
1.PERİYOT 33 - 21 E.Pilsen , 2.PERİYOT 18 - 24 Fenerbahçe , DEVRE 51 - 45 E.Pilsen , 3.PERİYOT 21 - 23 Fenerbahçe , 4.PERİYOT 15 - 10 E.Pilsen , MAÇ SKORU 87 - 78 E.Pilsen 
HAKEMLER Memduh Öget, Serkan Emlek, Ozan Çakar 

Cenk - Ersan ön listede 

NBA'de draft öncesi hazırlanan ön listelerde iki milli oyuncumuz, Efes Pilsenli Cenk Akyol ile Ülkersporlu Ersan İlyasova da yer aldılar. Efes'in 18 yaşındaki 1.94 boyundaki genç yıldızı Cenk, Ülkersporlu 2.06 boyunda ve 18 yaşındaki Ersan ile birlikte ön listeye girdiler. Listede, Avrupa ve Dünya'dan 35 oyuncu yer alırken, Sırbistan Karadağ ve İspanya 5'er oyuncu ile başı çektiler. NBA draftleri seçmeler , 21 Haziran'da listelerin netleşmesinden sonra 28 Haziran'da New York Madison Square Garden'da gerçekleştirilecek. 

Kartal'a ceza 

TBF Disiplin Kurulu, Akatlar Salonu'ndaki Beşiktaş - Fenerbahçe Bayanlar Basketbol Ligi Play - Off final serisi maçında yaşanan olaylar nedeniyle Beşiktaş'a iki maç seyircisiz oynama ve 8 bin YTL para cezası verdi. Bilindiği gibi sahaya atılan yabancı maddeler nedeniyle Fenerbahçeli Şükran başından yaralanmıştı. 



</TEXT>
</DOC>
