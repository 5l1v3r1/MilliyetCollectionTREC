<DOC>
<DOCNO> 314320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/11/spor/bbas.html </URL>
<DATE> 2005/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu kızlar süper 78-58 
</HEADLINE>
<TEXT>


Fenerbahçe, FIBA Bayanlar Avrupa Kupası'nda İsrail'in Anda Ramat takımını ezdi geçti, Final-Four'un finalinde rakibine 20 sayı fark atarak Güney Konferansı birinciliğini elde etti 

HATİCE YÜCEL 


İlk sekize kaldı 
FIBA Bayanlar Avrupa Kupası Güney Konferansı Dörtlü Finali'nde, İsrail'in Anda Ramat Hasharon takımını zorlanmadan deviren Fenerbahçe, birinci oldu. İlk maçında Rus Dinamo Novosibirsk'i yenerek yoluna devam etmeyi garantileyen Sarı-Lacivertliler, bu sonuçla ilk sekize kaldı. Fenerbahçe karşılıklı basketlerle geçen mücadelenin ilk periyodunu 18-15, devreyi ise 38-32 önde bitirdi. 

Muhteşem destek 
FENERBAHÇE karşılaşmanın ikinci yarısında ortaya koyduğu performansla rakibine ezici bir üstünlük kurdu. Özellikle Johnson, Ferdinand ve Şaziye'nin skorer oyunu Sarı-Lacivertliler'e üçüncü çeyrekte 59-44'lük üstünlüğü getirdi. Son periyodda, seyircisinin muhteşem desteğini de arkasına alan Fenerbahçe salondan 20 sayı farkla galip ayrıldı. Fenerbahçeli Marie Ferdinand turnuvanın en değerli oyuncusu seçildi. 

Buldozer Efes 74-49 

Lacivert-Beyazlılar Euroleague A Grubu'ndaki son maçında basketbol şov yaptı, Sırbistan-Karadağ'ın Partizan takımına deplasmanda 25 sayı fark attı 

Grupta ikinci oldu 
EFES Pilsen, Euroleague A Grubu'nda ilk raundun 14. ve son maçında Sırbistan-Karadağ'ın Partizan takımını deplasmanda farklı yenerek ilk raundu ikinci sırada tamamladı. İlk iki çeyreğinde hücumda bekleneni veremeyen ve Tripkovic'i savunamayan Efes devreyi 34-32 geride kapadı. Üçüncü çeyreğe fırtına gibi giren ve bu periyotta bulduğu 6-28 'lik seriyle rakibini sahadan silen Efes sonuca kolay gitti. Efes pazartesi günü gerçekleşecek ve Ülkerspor'un da katılacağı ikinci tur kura çekiminde seri başı olarak yer alacak. 

Maçın karnesi 
Grupta ikinci oldu 
HAKEMLER Tsanidisy Yunanistan , Boltauzer Slovenya Piloidis Yunanistan 
PARTIZAN Tripkovic 7 22, Bogdanoviç 4 5, Boziç 3 , Peroviç 7 12, Markoviç 3 , Semih 3 3, Borovnjak 4 4, Bakiç 4 3, Blake 3 
EFES PİLSEN Ender 6 5, Solomon 8 21, Barış 7 4, Prkaçin 6 3, Nikoliç 7 11, Kaya 6 2, Pasdal 5 1, Tecman 5 2, Ermal 6 3, Domarcent 7 19, Alper 6 3 
1. PERİYOT 21-15 Partizan , 2.PERİYOT 34-32, 3. PERİYOT 60-40 Efes Pilsen , MAÇ SKORU 74-49 Efes Pilsen 
BEŞ FAUL Borovnjak 24.14 



</TEXT>
</DOC>
