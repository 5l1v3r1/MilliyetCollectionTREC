<DOC>
<DOCNO> 324331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/son/sondun24.html </URL>
<DATE> 2005/03/17/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Rasmussen'den Bağdat'a sürpriz ziyaret 
</HEADLINE>
<TEXT>

     Danimarka Başbakanı Anders Fogh Rasmussen, Iraklı siyasi liderlerle görüşmek üzere Bağdat'a sürpriz ziyarette bulundu. 
     Rasmussen'in makamından yapılan açıklamada, Başbakanın çok sayıda siyasi grupla görüşmesinin planlandığı kaydedildi. 
     Rasmussen'in, bu çerçevede Şii Dava Partisi'nin lideri ve başbakanlığa atanması beklenen İbrahim El Caferi ile görüştüğü bildirildi, ancak görüşmenin içeriği konusunda bilgi verilmedi. 
     Rasmussen'in, 501 Danimarka askerinin konuşlandığı Irak'ın güneyindeki Basra kentine gidip gitmeyeceğinin bilinmediği belirtildi. 
     Danimarka parlamentosu, Irak'taki misyonun görev süresinin 6 ay daha uzatılıp uzatılmayacağına Haziran'da karar verecek. Danimarka, Irak'taki askeri misyonu sırasında "dost ateşinde" bir askerini kaybetmişti. 
     Ortadoğu turunda bulunan Fogh Rasmussen'in, bugün Mısır'a gitmesi bekleniyor. 
     
</TEXT>
</DOC>
