<DOC>
<DOCNO> 305000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/10/spor/spo04.html </URL>
<DATE> 2005/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon gönül kırmadı 1-1 
</HEADLINE>
<TEXT>


Bordo - Mavili takım, ligde gol yağdırdığı Samsunspor ile oynadığı hazırlık maçında berabere kaldı. Mehmet Yılmaz'ın attığı gole yanıt Ivanov'dan geldi 


İKİNCİ yarı için Belek'te form tutmaya çalışan Trabzonspor, ilk hazırlık maçında Samsunspor engelini geçemedi. Ligde 4-0 yendiği rakibi karşısında 51'de Emrah'ın uzun pasında topla buluşan Mehmet Yılmaz, şık bir vuruşla takımını öne geçirdi 1-0. 74'te Trabzonspor savunmasının hatasından yararlanan İvanov topu rakip filelere gönderdi 1 - 1. 

Maçın karnesi 
HAKEMLER Berkant Mercanlı, Mustafa Okan Olmuş, Özay Tavır 
TRABZONSPOR Hasan 6 Petkoviç Dk.46 6 - Emrah 6 , Tolga 6 , Erdinç 6 Selim Dk.64 5 - Volkan 6 , İbrahim Ege 5 Tayfun Dk.46 6 , Adem 5 Yusuf Dk.79 4 , Hasan Üçüncü 6 , Celalettin 6 Lee Yong Dk.46 5 - Gökdeniz 6 Ufuk Dk.46 5 , Mehmet Yılmaz 7 
SAMSUNSPOR Kerem 5 - Adnan 6 , Kenan 5 Elyasa Dk.46 5 , Erhan 5 Krita Dk.46 5 - Ayari 5 Tamer Dk.46 6 , Musa 5 , Ercan 6 , Kais 6 , Volkan 5 Muhammet Dk.46 5 - Caner 5 Önder Dk.60 5 , Erkan 5 İvanov Dk.46 6 
GOLLER Mehmet Yılmaz Dk.51 , İvanov Dk.74 

Yattara'ya sorgu 

Dün sabahki çalışmanın ardından bir grup taraftar oyunculara tatlı ikram etti. Yattara akşam kampa katılırken, Şenol Güneş, Gineli yıldızı odasında bir saat sorguya çekti. 

Szmkowiak liste başı 

Öncelik Polonyalı'da 
YABANCI transferinde düğmeye basan Trabzonspor, daha önce de ismi birçok kez gündeme gelen Miraslow Szmkowiak üzerinde yoğunlaştı. Polonyalı oyuncu için bugün son bir hamle yapılması bekleniyor. Szmkowiak'ta pürüz çıkması halinde Emre'nin takımı Inter'de forma giyen 32 yaşındaki Yunan Karagounis ile Arjantinli Guglielminpietro Guly üzerinde duruluyor. Ayrıca Romanya'nın Steau Bükreş takımında forma giyen orta saha oyuncusu Daci için de araştırma başlatıldı. Yönetim, yarına kadar yabancı transferini noktalamayı planlıyor. 


</TEXT>
</DOC>
