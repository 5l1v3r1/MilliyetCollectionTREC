<DOC>
<DOCNO> 315931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/17/guncel/agun.html </URL>
<DATE> 2005/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bu ülkede malı da götürürüm, parayı da' 
</HEADLINE>
<TEXT>


Enerji operasyonunu başlatan telefon kayıtlarında, işadamı İbrahim Selçuk, EÜAŞ Genel Müdür Vekili Piyade'ye, 'İstediğim ihaleyi alırım kardeşim... İşte sabah devletin erk nıyla oturuyorum' diyor 

TÜRKER KARAPINAR Ankara 

Enerji ve Tabii Kaynaklar Bakanlığı'ndaki yolsuzluk operasyonunu başlatan telefon dinleme kayıtlarına, Kurtlar Vadisi dizisinde "Konseyin para deposu olarak yansıtılan cimri para babası karakteri İplikçi Nedim" de yansıdı. 
Kayıtlarda, Elektrik Üretim A.Ş. EÜAŞ Genel Müdür Yardımcısı Servet Üst, işadamı İbrahim Selçuk'tan istediği bir çeyrek ve bir yarım altını finanse edecek olan, ismini vermediği kişiden, "İplikçi gelmedi mi, iplikçi " diye söz etti. 
Operasyonun kilit ismi olan tutuklu Selçuk, EÜAŞ bürokratları ve diğer işadamlarının yaptıkları telefon görüşmeleri şöyle 

Ortakla pazarlık 
SELÇUK Garantisi yok, korktum. Yarın bir yamukluk olursa. Biri ilanlı, biri davetli. Ona göre ayarlanacak, anladın mı Soma'daki işi termik santral baca arıtma tesisi ihalesi de konuş. İki tane iş var, bir tanesi bizim de, yani beraberiz de. 15 milyon dolarlık işe de tamam mı Seyitömer Termik Santralı ihalesi Bak acemilik yapma. 
CENGİZ HASMER Selçuk'un ortağı Tamam, o her şeye hazır. Ortak girişim yapacağız, ortak olamazsak ben taşeron olacağım. Aramızda sözleşme yapacağız. O her şeye hazır. Ben yarın Servet Ali'ye giderim. Fifty, fiftiyiz Yüzde 50 - 50 ortağız . Zaten her şeye razı. 

'Götürürüm, ne var yani' 
SELÇUK EÜAŞ Genel Müdür Vekili Önder Piyade ile konuşuyor 
"Kardeşim rahat ol. Bu ülkede malı da götürürüm, parayı da götürürüm. Ne var yani. Kim benim s... yiyebilir. Varsa a... k... İstediğin ihaleyi de alırım, istediğim parayı da yerim kardeşim. Var mı g... yi... Ha sen yiyemezsin ama ben yerim. İşte sabah devletin erk nıyla oturuyorum herkesle." 

Kuzgun'u da kopar 
HASMER Çıkıyor musun yurtdışına Rusya mı İyi, hayırlı bir şeyler gelsin. Tamam Kuzgun'u mu hidroelektrik santralı istiyordu o. Zaten bir tek Urfa hidroelektrik santralı demişlerdi. Kuzgun'u da koparırsan harika olur. 

SELÇUK He çıkıyorum. Rusya. Sağ olasın. Gadosran'ın başkanıyla görüşeceğiz, Putin'in damadıyla. Müşterilerin listesi geldi. Santralların bakım işi. Urfa bizde kaldı. Ağrı Milletvekili Kuzgun'u istiyordu. 

'Başına geçiririm' 
SELÇUK Oğlum ben. Bana tanıyamadım ayakları yapma kafamı bozma. O bakanlığı başına geçiririm senin. Sana Enerji Bakanı'nın yanında iki tane geçirince sen hatırlarsın çakal. Benim hakkımda niye dedikodu yapıyorsun. 

TOLGA ERPOLAT Enerji Bakanı Hilmi Güler'in danışmanı Kimle tanıyamadım. Ben ne konuştum, ne de kimseye bir şey söyledim. 
Ya bu kadar şerefimle, haysiyetimle oynamasınlar. Abi ben buraya geldim ilk 'Bu adam İbrahim Selçuk , Recep Tayyip Erdoğan'a sövdü' dediler. 2 yıldır buradayım camdan atlayacağım vallahi. 

Kurtlar Vadisi'ni izleyeceğim 

SELÇUK Sayın Başbakan milleti niye sıkıntıya koyuyorsun. Fiyat öyle. Ulan ne adamsın. Gidiyorum, Kurtlar Vadisi'ni izleyeceğim. 
CHP'den AKP'ye geçen Ağrı Milletvekili CEMAL KAYA Kimseyi sıkıntıya koymamışım. Onlar ne demişse aynısını vermişim. Valla bürodayım, biraz çalışacağım. 

Uzlaşma tahsilatı 

SEYDİ ADLI KİŞİ Yunanistan hattı iptal oldu. Cemal Kaya'nın CHP'den AKP'ye geçen Ağrı Milletvekili işini de iptal ediyorlarmış. 11 milyona almış, he zarar etmiş. 
SELÇUK Sana hayat hik yesini anlattım. Adam zarar ediyordu. O zarar ettiği için bakan da uzlaşma tahsilatını verdi, iptal yazıları yazıldı. Karşılıklı anlaştılar. Oradan da Kaya 300 milyar zarar etti. 

1 çeyrek, 1 yarım 

SERVET ÜST Şey geldi mi, iplikçi, iplikçi Şimdi 1 çeyrek altın, bir tane yarım altın göndermen lazım. Yarın. Şimdi o lavaş kulak var ya, o senin hemşerin, ona ortak olacak. Adamla konuşuldu. Öbürüne yüzde 40, bunlara yüzde 60, ona yüzde 10 versin. 
SELÇUK Tamam kolay. 1 çeyrek, 1 yarım mı Tamam bıraktırırım. Hangi hemşeri. Erzurumlu. Ha Demirtaş. Tamam amcacığım. 

Nasıroğlu finansör 

Operasyon kapsamında tutuklanan İbrahim Selçuk, 10 Şubat 2005'teki ifadesinde, CHP'den AKP'ye geçen milletvekili Mehmet Nezir Nasıroğlu'nun kuzeni Muzaffer Nasıroğlu hakkında şunları söyledi "Karşılıksız bir çok kez bana para vermiştir. Uluslararası işlerle uğraşır. Konsorsiyum yaparak Umman, Tunus ve Rusya'da ihaleye girdik. Umman ve Tunus'u alamadık, Rusya belli değil." 


</TEXT>
</DOC>
