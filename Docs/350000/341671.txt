<DOC>
<DOCNO> 341671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/11/son/sonyas05.html </URL>
<DATE> 2005/05/11/ </DATE>
<TIME> 08.20 </TIME>
<AUTHOR>  </AUTHOR>
<HEADLINE>
İflas eden Michael Jackson, çiftliğini gizlice sattı 
</HEADLINE>
<TEXT>

     Çocuklara sarkıntılıktan yargılanmakta olan ünlü pop şarkıcısı Michael Jackson’ın çiftliğini gizlice sattığı iddia edildi. 
     National Enquirer gazetesinin haberine göre, büyük mali sıkıntı içinde olduğu ve iflas ettiği bilinen Michael Jackson, fantazi yatırımı Neverland çiftliğini ismi açıklanmayan birisine 35 milyon dolara gizlice sattı. 
     Gazete, California eyaletinin Santa Barbara kentindeki çiftliğini artık daha fazla elinde tutamayacağını anlayan 46 yaşındaki Michael Jackson’ın bu satışın ardından 90 gün içinde 1988’den bu yana sahibi olduğu çiftliğini yeni sahibine terketmesi gerektiğini yazdı. 
     Hakkındaki yargı süreci devam eden ve harcamaları nedeniyle yılda yaklaşık 3 milyon dolara ihtiyacı bulunan ünlü şarkıcının çiftliği için 16 milyon dolar daha kredi ödemesi olduğu belirtiliyor. 
     
</TEXT>
</DOC>
