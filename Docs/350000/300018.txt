<DOC>
<DOCNO> 300018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/son/sontur43.html </URL>
<DATE> 2004/12/22/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Irak'ta bir Türk şoförü öldürüldü .. 
</HEADLINE>
<TEXT>

     Irak'ta bir Türk şoförünün daha öldürüldüğü bildirildi. 
     Batman Şoförler ve Otomobilciler Derneği Başkanı Şükrü Uzunboylu, AA muhabirine yaptığı açıklamada, üyeleri olan Batmanlı TIR Şoförü Şaban Özsağır'ın 30 , önceki gün Musul yakınlarında kimliği belirsiz kişilerin silahlı saldırısı sonucu yaşamını yitirdiğini söyledi. 
     Olayla ilgili bilginin kendisine Özsağır'ın çalıştığı firma tarafından iletildiğini belirten Uzunboylu, şöyle dedi 
     ''Şaban Özsağır'ın, Musul yakınlarında seyir halindeyken silahlı saldırıya uğrayarak öldüğünü öğrendik. Saldırganlar, daha sonra aracı yakmışlar. Özsağır'ın cenazesini almak üzere, Habur Sınır Kapısı'na bir ambulans gönderdik. Baba Mehmet Özsağır da ambulansla gitti.'' 
     
</TEXT>
</DOC>
