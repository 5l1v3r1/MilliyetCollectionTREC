<DOC>
<DOCNO> 315086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/14/son/soneko24.html </URL>
<DATE> 2005/02/14/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Türk Eximbank'tan faiz indirimi... 
</HEADLINE>
<TEXT>

     Türk Eximbank, bugünden geçerli olmak üzere, dış ticaret sermaye şirketleri YTL kredilerinde 2 puan, diğer kısa vadeli YTL kredilerinde 1 puan faiz indirimi yaptı. 
     Türk Eximbank Genel Müdürü Ahmet Kılıçoğlu, yaptığı yazılı açıklamada, yeni faiz indiriminden sonra, ihracatçıların, bugünden itibaren yüzde 11-17 faiz aralığından kredi kullanabileceğini belirtti. 
     Kılıçoğlu, gerek kaynak maliyetleri ve piyasa dinamikleri dikkate alınarak, gerekse ihracat sektörünün ihtiyaçları gözetilerek kredi faizlerinin indirildiğini kaydetti. 
     Bu yıl 1 Ocak-14 Şubat döneminde kullandırılan kredinin, geçen yılın aynı dönemine göre yüzde 7 artışla 340 milyon dolara 459 milyon YTL yükseldiğini, 310 milyon dolar tutarında ihracatın sigorta kapsamına alındığını açıklayan Kılıçoğlu, mümkün olan en uygun koşullarla finansman olanağı sağlamak amacıyla yapılan faiz indirimlerinden sonra, kredi kullanımında artış beklediklerini belirtti. 
     Ahmet Kılıçoğlu'nun açıklamasına göre, söz konusu dönemde, yüzde 66'sı KOBİ niteliğindeki 827 firmaya, bin 426 işlemde kredi kullandırıldı. 
     
</TEXT>
</DOC>
