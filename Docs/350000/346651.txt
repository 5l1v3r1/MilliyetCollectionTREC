<DOC>
<DOCNO> 346651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/28/son/sondun06.html </URL>
<DATE> 2005/05/28/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Clinton'dan tsunaminin vurduğu ülkelere ziyaret... 
</HEADLINE>
<TEXT>

     ABD’nin eski Başkanı Bill Clinton, BM özel temsilcisi sıfatıyla tsunami felaketinin vurduğu ülkeleri kapsayan ziyaretinin ikinci durağı Sri Lanka’ya geldi. 
     Gezisinin ilk durağında Hindistan’da tsunamizedelerle buluşan Clinton, Sri Lanka’nın tsunamiden en çok hasar gören bölgelerinden Kalmunai’de Sri Lanka İskan Bakanı Feryal Eşref tarafından karşılandı. 
     Başkent Kolombo’dan 45 dikakalık bir helikopter seyahatiyle Kalmunai’ye gelen Clinton için geniş güvenlik önlemleri alındı. 
     Clinton, daha sonra yerel yetkililerle görüşmelere geçti. 
     ABD’nin eski Başkanı, Sri Lanka’dan, tsunaminin vurduğu bölgelere yapılan yardımın gerektiği gibi dağıtılmasını sağlamak amacıyla çıktığı gezisinin üçüncü durağı Maldivler’e geçecek. 
     
</TEXT>
</DOC>
