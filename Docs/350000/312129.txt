<DOC>
<DOCNO> 312129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/03/son/sontur24.html </URL>
<DATE> 2005/02/03/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
AK Parti İstanbul İl Başkanı, eşiyle uyurken evi soyuldu... 
</HEADLINE>
<TEXT>

     AK Parti İstanbul İl Başkanı Mehmet Müezzinoğlu'nun Avcılar'daki evinden hırsızlık yapıldı. 
     Müezzinoğlu, A.A muhabirinin sorularını yanıtlarken, Cihangir Mahallesi'nde bulunan 2 katlı evine dün gece hırsızların girdiğini söyledi. 
     Hırsızlık olayının eşiyle evde uyurken gerçekleştiğini ifade eden Müezzinoğlu, şunları kaydetti 
     ''Nasıl olduğunu bilmiyoruz. Hırsızlık olayını sabah kalktıktan sonra farkettik. Bizim odaya girmemiş. O nedenle psikolojik bir travma yaşamadık. Hırsız gelmiş, ziyaretini yapmış, gitmiş. Çok anlamlı da bir şey almamış. Üst kattaki odadan hanımın 1-2 yüzüğü ile gözlükleri kayıp.'' Olayla ilgili İstanbul polisinin araştırmalarını sürdürdüğünü belirten Mehmet Müezzinoğlu, şu ana kadar kendisine iletilen bir sonucun bulunmadığını kaydetti. 
     Hırsızlığın, İstanbul'un kanayan bir yarası olduğunu vurgulayan Müezzinoğlu, ''Hırsızlar çok soğukkanlı. Herhalde İstanbul'da gezici emniyet tedbirlerinin artırılması gerekir'' diye konuştu. 
     
</TEXT>
</DOC>
