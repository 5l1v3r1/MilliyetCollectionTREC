<DOC>
<DOCNO> 306237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/13/son/sontur42.html </URL>
<DATE> 2005/01/13/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Evlenme vaadiyle kandırıp fuhuş bataklığına sürüklediler .. 
</HEADLINE>
<TEXT>

     Gaziantep'te düzenlenen operasyonda, evlenme vaadiyle kandırdıkları kadınları fuhuşa sürükledikleri iddia edilen 3 kişi yakalandı. 
     Emniyet Müdürlüğü Asayiş Şube Müdürlüğü ekipleri, 155 Polis İmdat telefonunu arayarak, Konak Mahallesi'nde bir evde zorla alıkonulup, tabancayla vurulduğu ihbarında bulunan Canan Y'yi 25 , söz konusu evin kapılarının kilitli olması üzerine, pencereye merdiven dayayarak kurtardı. 
     Canan Y'nin ifadesinde, kendisini Kahramanmaraş'tan evlenmek vaadiyle getiren C.K. ile bir süre birlikte yaşadıklarını, daha sonra fuhuşa zorlandığını, kabul etmemesi üzerine de bu kişinin kendisini tabancayla yaralayıp kaçtığını söylediği öğrenildi. 
     İfade üzerine harekete geçen ekipler, Canan Y ile D.A, L.S. ve S.Ö'yü çeşitli tarihlerde evlenme vaadiyle kandırarak, fuhuşa zorladıkları iddia edilen Menekşe K, Mulla A. ve Bülent S'yi gözaltına alıdı. 
     Yetkililer, olayı organize ettiği tespit edilen C.K'nin yakalanmasına çalışıldığını, olayla ilgili sorgulamanın sürdürüldüğünü kaydettiler. 
     Gaziantep Devlet Hastanesi'nde tedavi altına alınan Canan Y'nin sağlık durumunun iyi olduğu öğrenildi. 
     
</TEXT>
</DOC>
