<DOC>
<DOCNO> 324275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/spor/spo15.html </URL>
<DATE> 2005/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



John Carew'e milli çağrı 

BEŞİKTAŞ'IN Norveçli yıldızı John Carew, 30 Mart'taki Moldova karşılaşması için milli takıma davet edildi. Norveç'in hocası Aage Hareide, Kişinev'de oynanacak Dünya Kupası Grup Eleme maçı için golcü oyuncuyu kadroya dahil etti. Norveç grupta İtalya ile liderlik mücadelesi veriyor 

Raul'den rest 

REAL Madrid'in yıldız golcüsü, istenmemesi halinde takımdan ayrılacağını açıkladı. Eflatun - Beyazlılar'ın Avrupa Kupaları'nda en çok gol atan ismi olan 27 yaşındaki Raul, 2010 yılına kadar sözleşmesi olmasına rağmen son dönemde kendisine yapılan haksız eleştirilerden rahatsız olduğunu açıkladı. 

Blatter el koydu 

CHELSEA Teknik Direktörü Jose Mourinho ve UEFA arasındaki düelloya dünya futbolunun patronu Sepp Blatter el koydu. Portekizli çalıştırıcının, Frisk olayındaki tutumunun affedilemez bir davranış olduğunu vurgulayan FIFA Başkanı, "Mourinho böyle davranak, futbola zarar veriyor" ifadesini kullandı. 

Adriano tavan yaptı 

INTER'İN Porto'yu 3-1 yendiği maçta hat - trick yapan Adriano, Şampiyonlar Ligi'ndeki gol sayısını da 10'a çıkararak, krallıkta ilk sıraya oturdu. İtalyan kulübünün Başkanı Massimo Moratti, Real Madrid'in sambacı golcüye olan ilgisini bildiğini belirtip, "100 milyon Euro bile verseler cevabım hayır" dedi. 

UEFA'da iki çeyrek finalist 

UEFA Kupası dördüncü tur rövanş maçlarında Olympiakos'u kendi sahasında 4-0 mağlup eden Newcastle United ile Shakhtar Donetsk'i 2-1'le geçen AZ Alkmaar çeyrek finale yükseldi. Dördüncü turda ilk maçlarını oynayan Steaua Bükreş ile Villarreal ise golsüz berabere kaldı. 

UEFA'da bugün 

R.Zaragoza - A.Wien 1-1 
CSKA Moskova - Partizan 1-1 
Auxerre - Lille 1-0 
Parma - Sevilla 0-0 
S.Lizbon - M.Brough 3-2 

3. Lig'de dün 

Iğdır - D.Kayapınar Bld. 2 - 0 

Havuzda dev buluşma 

GEÇTİĞİMİZ yıl Fenerbahçe'nin üstünlüğüyle sona eren Türkiye Arena Kış Kupası Yüzme Şampiyonası bugün İstanbul'da başlıyor. Burhan Felek Spor Salonu'nda düzenlenecek müsabakalar özellikle Fenerbahçe, Galatasaray ve İYİK'in çekişmesine sahne olacak. 65 kulüpten 750 sporcunun mücadele edeceği organizasyon bugün 09.00'da seçmelerle start alacak. 

Tuğba yürüyor 

DÜNYA Buz Pateni Şampiyonası'nda ülkemizi temsil eden Tuğba Karademir, seçmeleri geçerek yarınki kısa programda yarışmaya hak kazandı. Moskova'daki şampiyonada A Grubu'nda yarışan Karademir, 21 sporcu arasında 15. sırayı alarak yoluna devam etti. 

Ay sezonu açıyor 

2005 IAAF Yürüyüş Grand Prix'sinin ilk etabının yapılacağı Meksika'da madalya mücadelesi verecek olan Yeliz Ay, dün bu ülkeye gitti. Antrenörü Nikolay Radionov ile şampiyonanın düzenleneceği Tijuana'ya giden Ay, 20 kilometre yarışı için parkura çıkacak. 

Filede bugün 

Ankara Selim Sırrı Tarcan Salonu 
14.00 TED Ank.Kolej - Eczacıbaşı 

Filede dün 

Emlak Bankası-DYO Karşıyaka 2-3 
Emlak Toplu Konut-Fenerbahçe 3-0 
Anadolu Voleybol İhtisas-Numunespor 0-3 
İller Bankası-Eczacıbaşı 0-3 
Şahinbey Bld-T.Telekom Avea 2-3 
Göztepe-Beşiktaş 1-3 
Dicle Ü.-Yeşilyurt 3-2 


</TEXT>
</DOC>
