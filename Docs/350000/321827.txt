<DOC>
<DOCNO> 321827 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/08/son/soneko30.html </URL>
<DATE> 2005/03/08/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Giyimde "son fırsat" günleri... 
</HEADLINE>
<TEXT>

     Konfeksiyonda, kış sezonunu kapatma hazırlığı yapan ünlü firmalar, ürünlerinde yüzde 70'lere varan indirim uygulamaya başladılar. 
     Ünlü markalar, birkaç aydan bu yana sürdürdükleri sezon sonu satışlarını ''son fırsat'' indirimine dönüştürdü. Firmalar, fiyatlarını yüzde 70'e varan oranlarda düşürerek müşteri çekmeye çalışıyorlar. 
     Uyguladıkları ''Son fırsat'' indirimleriyle konfeksiyon pazarını canlandırmak istediklerini belirten firma yetkilileri, müşterilerin ilgisinden memnun olduklarını söylüyorlar. 
     Cotton mağazaları, 100 YTL olan ceketleri 50 YTL, 56 YTL olan pantolonları 23 YTL, 30 YTL olan bluzu 15 YTL'ye indirdi. 
     Kiğılı mağazaları, 650 YTL'den satılan takım elbise fiyatını 199 YTL, 109 YTL olan gömlekleri 39 YTL, 450 YTL'den satılan ceketi 159 YTL, 650 ile 750 YTL arasındaki palto fiyatını 199 YTL, 198 YTL olan pantolonun fiyatını ise 55 YTL'ye düşürdü. 
     Vivid de ise ceket fiyatları 69 YTL, etek fiyatları 29 YTL ve pantolon fiyatları ise 39 YTL'ye kadar indirildi. 
     Benzer oranlardaki indirimlerin diğer markalarca da gerçekleştirildiği gözlendi. 
     
</TEXT>
</DOC>
