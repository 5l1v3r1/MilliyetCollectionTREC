<DOC>
<DOCNO> 321456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/07/son/sondun41.html </URL>
<DATE> 2005/03/07/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
Beyaz Saray, Suriye'den laf değil eylem istiyor 
</HEADLINE>
<TEXT>

     Beyaz Saray, Lübnan'dan asker çekme konusunda Suriye'den ''laf değil eylem istediklerini'' açıkladı. 
     Beyaz Saray sözcüsü Scott McClellan, düzenlediği basın toplantısında, ''Suriye'den söz değil eylem görmek istediklerini belirterek, Suriye'nin askerlerini bir an önce Lübnan topraklarından tamamen çekmesini beklediklerini söyledi. 
     Sözcü, Suriye Devlet Başkanı Beşşar Esad ile Lübnan Devlet Başkanı Emil Lahud ile biraraya gelerek, Suriye birliklerinin mart sonuna kadar Bekaa Vadisi'ne çekilmesini onayladıklarını açıkladıkları bugünkü basın toplantısında, iki liderin bildirisini görmediğini belirtti ve ''Suriye ne yapması gerektiğini biliyor. Eylem laflardan çok daha önemli'' ifadesini kullandı. 
     Suriye birliklerinin Lübnan'dan çekilmesini görüşmek üzere Şam'da biraraya gelen Suriye ve Lübnan devlet başkanları, çekilmenin ne zaman tamamlanacağını bildiren bir takvim sunmamıştı. 
     Lübnan'da 14 bin kadar Suriyeli asker bulunuyor. 
     
</TEXT>
</DOC>
