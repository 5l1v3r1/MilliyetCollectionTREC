<DOC>
<DOCNO> 320335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/son/soneko25.html </URL>
<DATE> 2005/03/03/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Kredi kartı kullanımı 1 haftada 301 milyon YTL azaldı... 
</HEADLINE>
<TEXT>

     Tüketici kredileri, 18-25 Şubat tarihleri arasındaki bir haftalık dönemde 459.4 milyon YTL artış göstererek 14 milyar 476.9 milyon YTL'ye çıktı. 
     Tüketici kredileri 18 Şubat'ta 14 milyar 17.6 milyon YTL düzeyinde bulunuyordu. 
     Merkez Bankası'nın haftalık bültenine göre, bireysel kredi kartı kullanımı ise 18 Şubat'ta 13 milyar 758.9 milyon YTL iken 301.1 milyon YTL azalma ile 25 Şubat'ta 13 milyar 457.8 milyon YTL'ye indi. 
     Böylece, toplam tüketici kredisi ve bireysel kredi kartı kullanımı bir haftada 158.3 milyon YTL artışla, 25 Şubat'ta 27 milyar 934.7 milyon YTL'ye çıktı. Bu rakam 18 Şubat'ta 27 milyar 776.5 milyon YTL idi. 
     18 Şubat itibariyle tüketici kredilerinin, 3 milyar 46.2 milyon YTL'si konut, 4 milyar 213.8 milyon YTL'si taşıt, 7 milyar 217 milyon YTL'si de diğer kredilerden oluştu. 
     Söz konusu tarihte, kamu bankaları 5 milyar 255.4 milyon YTL, özel bankalar 8 milyar 60.4 milyon YTL, yabancı bankalar da 1 milyar 161.1 milyon YTL tüketici kredisi kullandırdı. 
     
     KREDİ KARTLARI 
     Bireysel kredi kartı kullanımında 25 Şubat itibarıyla, taksitli alışveriş toplamı 3 milyar 709 milyon 419 bin YTL, taksitsiz kredi kartlı alışverişler ise 9 milyar 707 milyon 645 bin YTL oldu. 
     Kredi kartıyla alışverişlerde, kamu bankaları 59.2 milyon YTL, yabancı bankalar 507.4 milyon YTL taksitli satış düzenlemesi yaparken, özel bankalar kredi kartlarıyla 3 milyar 142.8 milyon YTL'lik taksitli alışveriş gerçekleştirdi. 
     Taksitsiz satışlarda, kamu bankalarına ait kredi kartlarıyla 1 milyar 9.8 milyon YTL'lik, yabancı bankalara ait kartlarla 657.6 milyon YTL'lik, özel bankalara ait kartlarla da 8 milyar 40.3 milyon YTL'lik alışveriş yapıldı. 
     25 Şubat itibariyle, tasfiye olunacak tüketici kredilerinin tutarı 100.8 milyon YTL, bireysel kredi kartlarının tutarı da 716.2 milyon YTL düzeyinde gerçekleşti. 
     
     TİCARİ KREDİLER 
     Öte yandan, taksitli ticari krediler ve kurumsal kredi kartlarının tutarı 25 Şubat itibariyle 8 milyar 569.1 milyon YTL düzeyinde gerçekleşti. Bu rakam, 18 Şubat itibariyle 8 milyar 520.5 milyon YTL düzeyinde bulunuyordu. 
     Taksitli ticari krediler kapsamında, taşıt kredilerine 4 milyar 520 milyon YTL, işyeri kredisine 310.4 milyon YTL, diğerlerine de 3 milyar 1.7 milyon YTL kaynak ayrıldı. Kurumsal kredi kartlarına gelen talep 193.8 milyon YTL oldu. 
     Toplam 8 milyar 362.1 milyon YTL düzeyinde belirlenen taksitli ticari kredilerin 2.7 milyar YTL kamu, 5.6 milyar YTL'si özel bankalar, 88.6 milyon YTL'si de yabancı bankalardan sağlandı. 
     Kurumsal kredi kartlarının 4.5 milyon YTL'si taksitli, 186.5 milyon YTL'si de taksitsiz olurken, bu kredi kartları ile yapılan tüm harcamalar, özel bankalar ile yabancı bankalar tarafından karşılandı. 
     Verilere göre, 58.9 milyon YTL'lik tasfiye olunacak taksitli ticari kredi hesaplaması yapılırken, bu rakam kurumsal kredi kartlarında 10.5 milyon YTL olarak belirlendi. 
     
</TEXT>
</DOC>
