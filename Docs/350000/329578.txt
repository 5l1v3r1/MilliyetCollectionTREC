<DOC>
<DOCNO> 329578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/02/spor/spoz3.html </URL>
<DATE> 2005/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa Şampiyonu'na yakışan lig 
</HEADLINE>
<TEXT>


UĞUR MELEKE 


Avrupa şampiyonu Yunanistan'ın Portekiz'e götürdüğü kadroda sadece 8 lejyoner vardı ve bunların büyük bölümü de Avrupa'nın orta düzey kulüplerinde yedek kalan oyunculardan oluşuyordu. Turnuvanın ardından büyük liglerde forma giyen futbolcuların sayısı artarken, ulusal lig Ethniki Katigoria'nın da kalitesi ulusal takım düzeyine yaklaştı. 
Geçtiğimiz hafta Gürcistan ve Arnavutluk ile karşılaşan Yunan ekibinde belki lejyoner sayısı artmıştı 14 , ancak, Giovanni ve Rivaldo gibi yıldızlar için çekim kaynağı haline gelen ligi temsil eden oyuncular da en az lejyonerler kadar parıltılıydı. 

Düşük ortalama 
Yunan Ligi'nde yükselen heyecan, futbolun defansifleşmesine ve gol sayısının azalmasına da neden oldu. Maçların 61,96 gibi çok ciddi bir kısmı 2-0, 1-1, 1-0 ve 0-0'lık skorlarla bitiyor. Genele bakıldığında da 2,26'lık bir gol ortalaması var ki, bu da Avrupa genelinin yaklaşık 0,4 gol altında... 

Beraberlik oranı yüksek 
Hellenic Ethniki Katigoria, yüzde 32,61'lik beraberlik oranıyla kıtanın en çok dengeli sonucunun alındığı liglerden biri. 

Banko diyorsanız 
Dün 'İddaa için Taktik' ekimizde, nasıl sistemli oynamanız gerektiğine değinmiştik. Eğer sistem oynayacaksınız, yine de 'banko' olarak gördüğünüz maçlar varsa, onları da kuponunuza ekleyebilirsiniz. İddaa kuponunda 'B' harfiyle belirtilen yeri işaretleyin. Kalan maçlardan yine kombinasyon kurun. 
Örneğin, 7 maç seçip, ikisini banko olarak belirlerseniz, geriye sistem kuracağınız 5 maç kalıyor. 5 maçın içinden kendinize bir yanılma payı tanıyarak 5 adet 4'lü kupon yapabilirsiniz. Unutmayın, bankolarınızdan biri bile tutmazsa, diğer 6 maçı da bilseniz faydası olmayacak. 


</TEXT>
</DOC>
