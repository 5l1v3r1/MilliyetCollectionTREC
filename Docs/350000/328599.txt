<DOC>
<DOCNO> 328599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/30/son/sonspo08.html </URL>
<DATE> 2005/03/30/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Beckenbauer 2006'da Türkiye'yi turnuvada görmek istiyoruz... 
</HEADLINE>
<TEXT>

     Alman futbolunun imparatoru Beckenbauer Bütün dünya sizleri 2006’da görmek istiyor. Aksi bir durumda herkes hayal kırıklığına uğrar. Türkiye’nin turnuvada olmaması, Brezilya’nın da katılamamasıyla eş değer bir durum..." 
     
     Sizde potansiyel var’ 

     2006 Dünya Kupası Finalleri’nin Almanya’da yapılmasında başrolü oynayan Franz Beckenbauer, Türkiye’siz bir şampiyona düşünemediğini itiraf etti. İmparator lakablı futbol adamı, Ay-Yıldızlı ekibin büyük bir potansiyele sahip olduğunu söyleyerek Türkiye gruptan çıkacak güçte. Belki ilk maçlarda beklenmedik puanlar kaybettiniz ancak finale mutlaka çıkmalısınız. 2006’ya katılamamanız, Brezilya’nın gelmemesiyle eş değer bir durum. Katılamazsanız, büyük hayal kırıklığına uğrarız" diye konuştu. 
     
     Türkler futbola aşık’ 

     Almanya’da yaşayan Türkler’in futbola aşık olduğunu da dile getiren başarılı futbol adamı Burada yaşayan vatandaşlarınız Türkiye’nin finallere katılacağına inanıyor ve bunu büyük sabırsızlıkla bekliyor. Eğer aksi bir durum ortaya çıkarsa, onlar da büyük hayal kırıklığı yaşayacak. Çünkü beklentileri büyük. Türkiye 2006’ya katılırsa, Almanya’daki gurbetçi gençlerin de önü açılır ve bundan en çok Alman futbolu yarar görürö iddiasında bulundu. 
     
     Kaybımız büyük olur’ 

     FIFA Başkanı Sepp Blatter’in de Türkiye’nin Almanya’da olmasını çok istediğini söyleyen Beckenbauer Blatter de Türkiye’nin Dünya Kupası’na renk katacağını düşünüyor. Bunu 2002’de yaşadık. Aynı zamanda Konfederasyon Kupası’nda da müthiş Türk seyircisi herkesi coşturdu. Türkiye’nin 2006’da organizasyonumuza büyük maddi getirisi de olacak. Gurbetçiler kendi takımları için tribünleri dolduracak. Aksi takdirde Türk seyirciler tribünlere gelmez, organizasyon büyük maddi zarara uğrar" ifadesini kullandı. 

     
</TEXT>
</DOC>
