<DOC>
<DOCNO> 320467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/03/son/sontur39.html </URL>
<DATE> 2005/03/03/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Kardeş katiline 20 yıl hapis 
</HEADLINE>
<TEXT>

     Samsun'da tartıştığı kardeşini bıçakla öldürdüğü iddiasıyla yargılanan kişi, 20 yıl hapse mahkum oldu. 
     Samsun 2. Ağır Ceza Mahkemesi'nde görülen davanın duruşmasında, Fatih Mahallesi'nde yaklaşık 8 ay önce çıkan tartışmada kardeşi Hüseyin Çavuş'u 34 bıçakla öldürdüğü gerekçesiyle tutuklanan Turan Çavuş'un 47 yargılanmasına devam edildi. 
     Ömür boyu hapis cezası istemiyle yargılanan sanık Turan Çavuş, olayın kendisini korumak isterken meydana geldiği belirterek, şöyle dedi 
     ''İkimizin çocukları, olaydan önce bahçedeki çiçeklerin koparılması nedeniyle kavga etmişti. Daha sonra olay büyüdü, kardeşim elindeki bıçakla bana saldırdı. Boğuşma sırada hem o hem de ben bıçaklandım. Böyle olmasını istemezdim.'' Ölen Hüseyin Çavuş'un eşi Emine Çavuş, sanıktan şikayetçi olduğu bildirerek, cezalandırılmasını istedi. 
     Kararını açıklayan mahkeme heyeti, sanığı, suçu ağır tahrik altına işlediği kanaatiyle 20 yıl hapse mahkum etti. 
     
</TEXT>
</DOC>
