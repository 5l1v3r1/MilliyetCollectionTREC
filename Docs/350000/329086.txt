<DOC>
<DOCNO> 329086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/31/son/sonyas18.html </URL>
<DATE> 2005/03/31/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Osbourne'ların İngiltere'deki evinde yangın çıktı... 
</HEADLINE>
<TEXT>

     İngiliz heavy metal şarkıcısı Ozzy Osbourne ve eşi Sharon'un İngiltere'deki evlerinde yangın çıktı. 
     Sun gazetesi, çiftin, geçen cuma gecesi Buckinghamshire'daki evin oturma odasında yangın çıkması ve alarmın çalması sonucu kendilerini avluya atmayı başardığını yazdı. 
     Buckinghamshire itfaiyesi, geçen cuma gecesi bu bölgede yangın çıkan bir eve iki aracın gönderildiğini, dumandan etkilenen iki adamla bir kadının tedavi edildiğini bildirdi. 
     Yangının çıkış nedeninin araştırıldığı belirtildi. 
     Osbourne çiftinin İngiltere'deki evi geçen yıl soyulmuş, hırsız evden 3.6 milyon dolar değerinde mücevher çalmıştı. 
     
</TEXT>
</DOC>
