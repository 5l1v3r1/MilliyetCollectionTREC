<DOC>
<DOCNO> 305050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/10/son/sondun18.html </URL>
<DATE> 2005/01/10/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Bush Filistin seçimleri için ne dedi 
</HEADLINE>
<TEXT>

     ABD Başkanı George Bush, Filistin devlet başkanlığı seçimine katılımın oldukça yüksek olmasının kendisini cesaretlendirdiğini belirtti. 
     Başkan Bush, Beyaz Saray tarafından yayımlanan bildiride, seçimlerin özgür ve hakkaniyetli geçtiğini kaydederek, ''Filistin seçimine yüksek katılım beni cesaretlendirdi'' ifadesini kullandı. Bildiride Bush'un, ''Filistin halkı ve Ortadoğu halkları için tarihi bir gün söz konusu'' ifadesine de yer verildi. 
     İsrail'i, Batı Şeria ve Gazze'deki insani ve ekonomik durumu iyileştirmeye çağıran Bush, Arap ülkelerinin de İsrail'e saldırı düzenleyen militanlara yardım etmeyi reddetmeleri konusunda somut adımlar atması gerektiğini belirtti. 
     Bush ayrıca, Filistin seçiminin, Filistin'in devlet olma amacı için önemli olduğuna da dikkat çekerek, Mahmud Abbas'a, İsrail ile barışı sağlama yolunda yardım edeceğini kaydetti. 
     
</TEXT>
</DOC>
