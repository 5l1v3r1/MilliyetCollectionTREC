<DOC>
<DOCNO> 339893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/05/son/sonspo03.html </URL>
<DATE> 2005/05/05/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Fenerbahçe hakemlerin etkilenip yanlış yapmasından endişeli 
</HEADLINE>
<TEXT>

     Nihat Özdemir, hakemlerin kendilerine yönelik kampanyanın etkisi altında kalıp, yanlış yapmalarından çekindiklerini ifade etti 
     
     Hakederek kazandık’ 

     Trabzonspor maçından sonra kamuoyunda oluşan hakemler aleyhindeki kampanya, Fenerbahçe’de endişe yarattı. Bu konuda bir açıklama yapma gereğini duyan Başkanvekili Nihat Özdemir, şunları söyledi Trabzon maçı bitti, geçti. Onlar tersini iddia etmelerine rağmen, Fenerbahçe gerçekten üstün oynadı. Trabzonlu bazı arkadaşların, hakem aleyhine beyanları oldu. Bizler sezon başından bu yana bu konularda konuşmadık." 
     
     Etkilenmemeliler’ 

     Sezon başından beri, her fırsatta hakemlerle MHK hakkında konuşulmaması gerektiğini dile getiriyor ve uyguluyoruz. Hakkımızın yendiği maçlar oldu ama konuşmadık. Şimdi, Trabzonlular’ın açıklamalarından dolayı endişelerimiz var. Kritik haftalara girilirken, hakemler aleyhimize etkilenmeye çalışılıyor. Biz sustukça, haksızmışız konumuna düşüyoruz. Hakemler bu yersiz eleştirilerden etkilenmemeli." 
     
     Daum Oyuna gelmeyeceğiz 

     Teknik direktör Daum’dan oyuncularına uyarı. Trabzonspor maçı sonrası ortamın müthiş bir şekilde gerildiğini vurgulayan Alman hoca, Başkanımız Aziz Yıldırım, bu konuda çok titiz. Sizlerden duyarlı olmanızı istiyorum. Diyarbakır ile zorlu bir maç oynayacağız. Kesinlikle hakemler, rakip takım oyuncuları ve taraftarla uğraşmayacaksınız. Sahaya çıkıp, en iyi şekilde görevinizi yapmaya çalışın. Bu maçı kazasız atlattıktan sonra Galatasaray ile oynayacağımız kupa finalini düşüneceğiz" dedi. 
     
</TEXT>
</DOC>
