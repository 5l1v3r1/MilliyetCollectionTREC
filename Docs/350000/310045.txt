<DOC>
<DOCNO> 310045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/27/son/sontur69.html </URL>
<DATE> 2005/01/27/ </DATE>
<TIME> 20.49 </TIME>
<AUTHOR>  </AUTHOR>
<HEADLINE>
Islahevlerinde çocuklara ilkyardım eğitimi... 
</HEADLINE>
<TEXT>

     Semiha Şakir Vakfı'nın SŞV , suça itilen çocukların topluma kazandırılmasına yönelik çalışmaları kapsamında, ıslahevlerindeki çocuklara temel ilkyardım eğitimi veriliyor. 
     Vakıftan yapılan açıklamaya göre, Kasım ayından bu yana devam eden çalışmalarla bugüne kadar Diyarbakır E Tipi Cezaevi Çocuk Bölümü ile Elazığ Çocuk Islahevi ve Elazığ E Tipi Cezaevi Çocuk Bölümü'nde ilkyardım eğitimleri tamamlandı. 
     İstanbul'da H Tipi Cezaevi Çocuk Bölümü'nde halen devam eden eğitimlerin, projenin tamamlanacağı bu yılın sonuna kadar Ankara Çocuk Islahevi, Elmadağ Çocuk Tutukevi, İzmir Çocuk Islahevi ve Bergama M Tipi Cezaevi'nde gerçekleştirilmesi hedefleniyor. Proje bitiminde söz konusu tutukevi ve ıslahevlerinde bulunan toplam 1110 çocuğa ulaşılmış olacak. 
     SŞV bünyesindeki sağlık eğitimcisi Gülümser Polat tarafından 20 kişilik gruplara verilen eğitimler, interaktif ve görsel metotlarla da destekleniyor. 
     
</TEXT>
</DOC>
