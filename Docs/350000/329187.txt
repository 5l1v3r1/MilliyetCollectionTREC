<DOC>
<DOCNO> 329187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/01/yasam/yas15.html </URL>
<DATE> 2005/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>



ANKARA 

Mağaradaki cesetlerin esrarı 
Ankara'nın Haymana ilçesinde bir mağarada Şırnak'tan aileleriyle birlikte gelerek çobanlık yapmaya başlayan Orhan Tuncer 32 ve amcasının oğlu Halil Tuncer'in 23 cesedi bulundu. Yetkililer, mağarada define arayan 3 kişinin kazı çalışması yaptıkları sırada mağaranın ağzını kapatmaları sonucu jeneratörden çıkan gazdan zehirlendiklerini öne sürdü. Yetkililer, kesin ölüm nedenini Adli Tıp Kurumu'nun belirleyeceğini kaydetti. 

MARDİN 

Canlı kalkanlar gözaltına alındı 
DHA 
Jandarma, Güneydoğu Anadolu Bölgesi'nde, güvenlik güçlerinin bölücü terör örgütü PKK KONGRA - GEL'e yönelik operasyonlarını durdurması amacıyla Mardin'in Derik ilçesine gitmek isteyen ve kendilerine 'canlı kalkan' adını veren ve aralarında 3 Alman öğrencinin de olduğu 78 kişiyi gözaltına aldı. Jandarma, kimlik kontrolünden geçirdiği 78 kişiyi güvenli olmadığı gerekçesiyle operasyon bölgesine gitmesine izin vermedi . Gitmekte ısrar eden "canlı kalkan"lar, gözaltına alındı. 78 kişinin savcılığa sevk edilmesi bekleniyor. 

KOCAELİ 

Kızgın baba okulu bastı 
Emekli Astsubay Selim K., Hızırreis İlköğretim Okulu 6. sınıf öğrencisi oğlu Özkan K. ile geçen hafta kavga eden aynı okulun öğrencisi M.C.'yi uyarmak üzere okula gitti. Selim K., okul bahçesinde bulduğu M. C., ağabeyi C.C., arkadaşları B.K. ve R.E. ile tartıştı. Öğrenciler tarafından yere düşürülen Selim K., tabancasını çıkararak, havaya 4 el ateş etti. Selim K., öğretmenler tarafından sakinleştirildi. Polis, baba Selim K., oğlu Ö.K. ile C.C., B.K. ve R.E.'yi gözaltına aldı. M. C. ise okuldan kaçtı. 




</TEXT>
</DOC>
