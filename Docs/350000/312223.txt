<DOC>
<DOCNO> 312223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/04/siyaset/siy04.html </URL>
<DATE> 2005/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Arınç AB ile tanışma diskotekte olmadı 
</HEADLINE>
<TEXT>


ANKARA Milliyet 


Fransa Ulusal Meclisi Başkanı Jean-Louis, TBMM Başkanı Bülent Arınç'la görüştü. Görüşmenin ardından Debre ile basın toplantısı düzenleyen Arınç, Türkiye ile AB ilişkisinin duygusal bir ilişki olmadığını belirterek, "Diskotekte tanışmış ve birbirini beğenmiş iki genç değiliz. 40 yıldan beri bir sözleşmeye dayalı olarak AB içinde yer almak istiyoruz" dedi. Arınç, Fransa'da yapılacak referandumla ilgili de şunları söyledi "Eğer bir referandum yapılacaksa Türkiye lehine bir karar çıkacaktır." Debre de, "Türkiye, müzakere sürecini giriyor. Belli bir süre sonra Türkiye'nin ortaklığı ile neticelenir" diye konuştu. Başbakan Erdoğan da Debre'ye, "Fransa kamuoyunun Türkiye ile ilgili önyargılarından kurtulması için bir çalışma yapacağız. Bize yardım ederseniz mutlu oluruz" dedi. 



</TEXT>
</DOC>
