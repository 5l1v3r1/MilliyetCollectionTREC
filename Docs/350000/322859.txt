<DOC>
<DOCNO> 322859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/11/son/soneko23.html </URL>
<DATE> 2005/03/11/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Emisyon hacmi arttı... 
</HEADLINE>
<TEXT>

     Dolaşımdaki kağıt para miktarını gösteren emisyon hacmi, 3 milyon 792.5 bin Yeni Türk Lirası YTL artarak dün itibarıyla, 14 milyar 210 milyon 947.2 bin YTL'ye çıktı. 
     Merkez Bankası verilerine göre emisyon hacmi, 9 Mart tarihinde 14 milyar 207 milyon 154.6 bin YTL idi. Buna göre emisyon hacmi, 9 Mart tarihine göre yüzde 0.03 arttı. 
     Merkez Bankası'nın döviz kurlarında yaşanan aşırı oynaklık üzerine, döviz piyasasına ''alım'' yönünde doğrudan müdahalede bulunduğu 9 Mart tarihi ardından 10 Mart'ta toplam çift taraflı işlem hacmi bir önceki güne göre 3 milyar 469 milyon 200 bin YTL artarak 6 milyar 593 milyon 400 bin YTL oldu. 
     Dün, 1 milyar 733 milyon 927.4 bin YTL'si interbank işlemleri, 1 milyar 115 milyon 341.9 bin YTL'si açık piyasa işlemleri ile olmak üzere toplam 2 milyar 849 milyon 269.3 bin YTL piyasadan çekildi. 
     Böylelikle, Merkez Bankası'nın dövize alım yönünde müdahalede bulunması ardından piyasada oluşan YTL miktarı ertesi gün çekilmiş oldu. 
     
</TEXT>
</DOC>
