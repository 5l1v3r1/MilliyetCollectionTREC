<DOC>
<DOCNO> 339386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/04/guncel/gun02.html </URL>
<DATE> 2005/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP'li Başkan'a kasetli şantaj 
</HEADLINE>
<TEXT>


Çekmeköy'de ruhsatsız büfeyi yıkan AKP'li Başkan Eraslan, tehdit edildi, zorla ilişkiye sokuldu ve 2 milyon dolar istendi. Parayı almaya gelen 6 kişi gözaltına alındı 

ERDAL KILINÇ İstanbul 

Ümraniye, Çekmeköy Belde Belediyesi'nin AKP'li Belediye Başkanı Sıddık Eraslan'a şantaj yaparak 2 milyon dolar istediği öne sürülen 6 kişi yakalandı. İddiaya göre, Çekmeköy'de Mehmet Şenyuva'nın büfesini, belediye ruhsatsız olduğu için yıktı. Bunun üzerine Eraslan'ı tehdit ettiği öne sürülen Şenyuva, Serkan Karakaş'ın liderliğini yaptığı çeteyle anlaştı. 
Şenyuva, Eraslan'ı bir otele çağırdı. Otele giden Eraslan, Şenyuva ve çete üyeleriyle karşılaştı. Silah zoruyla otel odasına götürülen Eraslan, S.K. adlı bir kadınla cinsel ilişkiye zorlandı. Kamereya kaydedilen sevişme sahnelerini de basına vermekle tehdit eden çete üyeleri, Eraslan'dan 2 milyon dolar istedi. 
Durumu polise bildiren Eraslan, çete üyelerine parayı Ümraniye'de bir kafede teslim edeceğini söyledi. Polis, Şenyuva, Karakaş, kardeşi Oktay Karakaş ve adı açıklanmayan 2 kişi, parayı alırken yakaladı. K. da gözaltına aldı. 


</TEXT>
</DOC>
