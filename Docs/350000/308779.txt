<DOC>
<DOCNO> 308779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/24/yasam/axyas01.html </URL>
<DATE> 2005/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Korna da tespih de yasak 
</HEADLINE>
<TEXT>


Tespih asılmayacak, müziğin sesi kısılacak. Minibüsçüler AB'ye uygun hale getirilecek 

GÜRKAN AKGÜNEŞ 

Avrupa Birliği AB uyum sürecinden minibüs şoförleri de nasibini alacak. Yeni kurallara göre, İstanbul'da 2 yıl yaşamayan şoför koltuğuna oturamayacak. 
İletişim, görgü ve nezaket kuralları ile trafik kuralları konusunda eğitime tabi tutulacak. Şoförlerin korna çalması, teybin sesini açması ve durak haricinde durmaları da yasak. 

Uygulamayana ceza 
İstanbul, trafiğinin en sorunlu öğelerinden biri olan minibüslere AB uyum düzenlemeleri getiriliyor. Kent içi taşımacılığının yüzde 50'sine yakınını üstlenen 6 bin 200 minibüs şoförünü AB'ye uyduracak kurallar, İstanbul Minibüsçüler Esnaf Odası'nın 9 Ocak'taki genel kurulunda oybirliğiyle kabul edildi. 
Minibüs şoförlerinin kılık kıyafetinden, minibüslerde bulunan süs ve aksesuvarlara kadar birçok yenilik ve yasak getiren kuralları uygulamayan minibüsçülere disiplin ve para cezaları verilecek. 

İşte yeni kurallar 

Minibüs şoförleri ve sahipleri 100 saat sürecek eğitim seminerine katılacak. Minibüs şoförü olmak için 2 yıl İstanbul'da ikamet etme şartı aranacak.Belirlenen durakların haricinde durulmayacak, bekleme yapılmayacak. Özel araçların ön ve arkalarında dururken kural hatası yapmayacak.Yolcu ve özel araç sahipleriyle tartışmayacak.Kesinlikle çalıştıkları hatlarda korna çalmayacak.Kılık - kıyafetine ve sakal tıraşına özen gösterecek. Temiz giyinecek.Aksesuvar ve süs olmayacak. Özel anlam yüklü söz ve yazılar kaldırılacak.Teyp sesi yolcuları ve çevreyi rahatsız edecek şekilde açılmayacak.Tespih tarihe karışacak. 


</TEXT>
</DOC>
