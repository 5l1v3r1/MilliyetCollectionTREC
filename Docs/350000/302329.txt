<DOC>
<DOCNO> 302329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/01/01/ekonomi/eko03.html </URL>
<DATE> 2004/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Herkes 1.30'u konuşuyor 
</HEADLINE>
<TEXT>

   ABD Doları, yeni yıla euro karşısında 1.26'ya kadar gerileyerek girdi. Analistler, 2004'de euro'nun 1.30 dolar seviyesine yükselmesini bekliyor 
   EKONOMİ SERVİSİ 
   
   Sürekli değer kaybedip euro karşısında 1.25 sınırını aşan dolar hiçbir güçlenme emaresi göstermiyor. 
   Analistler doların 2004'te de bu düşüşe devam edeceğini ve paritenin 1.30 seviyelerine gelebileceğini belirtiyor. 
   Dolar dün de yeni bir rekor kırarak tüm zamanların en kötü seviyesi olan 1.2634 seviyelerine geriledi. ABD bütçe ve dış ticaret açıklarının şu ana kadar ana etken olduğu bu değer kaybına bir de deli dana vakası eklenince düşüşün daha da artacağı bekleniyor. 2004'te doların bu zayıf trendini devam ettireceği belirtiliyor. 
   BNP Paribas para birimleri analisti Thio Chin, euro'nun 1.30 dolar seviyelerine kadar çıkabileceğini söyledi ve ABD'nin kırılgan mali yapısı durdukça gerilemenin devam edeceğini söyledi. 
   Dolar ayrıca ihracat rakamlarını korumak için para birimi üzerinde oynamalar yapan Japon yeni karşısında da değer kaybetti. 
   
   
</TEXT>
</DOC>
