<DOC>
<DOCNO> 338650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/01/son/sondun18.html </URL>
<DATE> 2005/05/01/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Beyaz Saray Kuzey Kore'nin füze denemesi yaptığı anlaşılıyor 
</HEADLINE>
<TEXT>

     Beyaz Saray Genel Sekreteri Andrew Card, Kuzey Kore'nin kısa menzilli füze denemesi yaptığının anlaşıldığını söyledi. 
     Card, CNN'e yaptığı açıklamada, ''Kuzey Korelilerin kısa menzilli füze denediği ve füzenin Japon denizine düştüğü anlaşılıyor'' dedi. 
     Kuzey Kore'nin deneme yapmasına şaşırmadıklarını belirten Card, bu ülkenin daha önce de füze denemeleri yaptığını söyledi. 
     Güney Kore Milli İstihbarat Servisi'nden adının açıklanmasını istemeyen bir yetkili de, Kuzey Kore'nin füze fırlattığına dair işaretler olduğunu, bu konudaki araştırmaların sürdüğünü söyledi. 
     Japonya'nın Kyodo ajansı ile NHK televizyonu da, hükümet kaynaklarına dayanak verdikleri haberde, ABD ordusunun Japonya'yı, Kuzey Kore'nin muhtemel bir denemesi konusunda bilgilendirdiğini duyurdular. Haberlerde, Japonya'nın söz konusu iddiayı araştırdığı kaydedildi. 
     
</TEXT>
</DOC>
