<DOC>
<DOCNO> 305921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/12/son/sontur57.html </URL>
<DATE> 2005/01/12/ </DATE>
<TIME> 20.16 </TIME>
<AUTHOR>  </AUTHOR>
<HEADLINE>
Birlikte olduğu kadını tehdit ettiği iddiası... 
</HEADLINE>
<TEXT>

     Edirne'de, bir süre birlikte olduğu kadının görüntülerini CD'lere çoğaltarak, dağıtma tehdidinde bulunduğu gerekçesiyle tutuklanan kişinin yangılanmasına başlandı. 
     Edirne 1. Ağır Ceza Mahkemesi'nde görülen duruşmaya tutuklu sanık Akif Cülfük 28 ile müşteki İ.Y. 21 katıldı. 
     Cülfük, mahkemedeki savunmasında, hakkındaki suçlamayı kabul etmediğini ileri sürerek, birlikte oldukları görüntüleri bayan arkadaşının isteği üzerine 'hatıra olsun' diye CD'ye kaydettiklerini iddia etti. 
     İ.Y, 2001 yılında yanında çalışmaya başladığı sanıkla bir süre birlikte olduklarını ve kendisinden habersiz birlikte oldukları görüntüleri kaydettiğini öğrendiğini bildirdi. 
     Akif Cülfük'ten ayrılmak istediğinde, sanığın elindeki görüntüleri bütün mahalleye ve internete dağıtacağı şeklinde kendisini tehdit ettiğini söyleyen İ.Y, söz konusu sanığa gerekli cezanın verilmesini istediğini kaydetti. Mahkeme, İ.Y'nin annesi Naciye Y'nin olayla ilgili bilgisinin alınması için duruşmayı ertelerken, sanığın tutukluluğunun devamına karar verdi. 
     
</TEXT>
</DOC>
