<DOC>
<DOCNO> 323146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/12/son/sondun08.html </URL>
<DATE> 2005/03/12/ </DATE>
<TIME> 07.05 </TIME>
<AUTHOR>  </AUTHOR>
<HEADLINE>
Dünya Bankası başkanlığı için Colin Powell önerildi... 
</HEADLINE>
<TEXT>

     İrlandalı ünlü Rok şarkıcısı Bono, Dünya Bankası başkanlığını eski ABD Dışişleri Bakanı Colin Powell'ın en iyi biçimde yapabileceğini söyledi. 
     Dünya Bankası başkanlığı için adı geçen Bono, bu görev için birkaç sıra dışı kişinin bulunabileceğini belirterek, ''Colin Powell'ın harika bir iş yapacağını düşünüyorum, ancak listede bazı büyük kişiler de var'' dedi. 
     Dünya Bankası başkanlığının çok önemli bir görev olduğunu söyleyen Bono, ancak unutulmaması gereken şeyin, bankanın aldığı kararlarda Washington'un etkisi olduğunu kaydetti. 
     Bono'nun Banka başkanlığı için adı, ilk defa şubat ayında, Los Angeles Times gazetesinde geçmişti. BONO'nun DATA Borç, AİDS, Ticaret ve Afrika adlı lobi grubu, hafta içinde yaptığı açıklamada, ünlü şarkıcının başkanlık için aday olmayacağını bildirmişti. 
     Dünya Bankası Başkanı James Wolfensohn'un görev süresi mayıs ayında sona eriyor. 
     
</TEXT>
</DOC>
