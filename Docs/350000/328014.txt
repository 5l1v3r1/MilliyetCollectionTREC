<DOC>
<DOCNO> 328014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/29/spor/spo09.html </URL>
<DATE> 2005/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kardelen çiçeği 
</HEADLINE>
<TEXT>


Kayak Federasyonu, aradığı kanı gurbette buldu. Almanya'da yetişen Duygu Ulusoy, Türk Milli Takımı'nın yeni umudu oldu 

ÖZEL HABER MURAT AĞCA 


2006 Torino Kış Olimpiyatı'na bir yıl kala Türkiye, kayakta gelecek umutlarını "gurbette" buldu... 
Kayak yapmaya henüz altı yaşında Almanya'da başlayan ve kısa sürede yeteneğiyle ant renörlerinin ilgisini çeken Türk kızı Duygu Ulusoy, artık Ay - Yıldızlı takım için yarışacak. Üç yıl süreyle Almanya'nın ünlü Partenkirchen merkezinde kayak okuluna giden Ulusoy, Almanya'da yaş gruplarında 30'un üzerinde madalya kazandı. Milli takım tercihini Türkiye'den yana kullanan 17 yaşındaki genç yetenek, ilk kez yarıştığı Audi quattro Türkiye Kayak Şampiyonası'nda da genç bayanlarda altın madalya aldı. FIS puanı klasmanında Alp Disiplini'nde ilk 40'ta yer alan milli sporcu, gelecekten umutlu "Önümde uzun bir sporculuk dönemi var. Türkiye'ye tarihindeki en iyi dereceleri kazandıracağımdan eminim. Tek sorun ailemin h l Almanya'da olması. Kamplara yalnız geliyorum. Ancak sanırım kısa süre sonra onlar da kesin dönüş yapacak". 
Federasyon Başkanı Erdoğün Üstünsoylu ise Avrupa'da Ulusoy gibi yetenekli gençleri araştırmaya devam ettiklerini belirtti. Frankfurt'ta yaşayan 17 yaşındaki Ufuk ve 18 yaşındaki Umut Uçar kardeşlerin de milli takım için yetiştirildiklerini vurgulayan Üstünsoylu, "Olimpiyata şimdiden yedi sporcuyla gitmeyi garantiledik. Bu sayıyı dokuza çıkarmaya çalışıyoruz. Yaz boyunca da çalışacağız. Sporcularımız yazın Şili ve Arjantin'deki yarışlara katılıp puan toplayacak" diye konuştu. 


</TEXT>
</DOC>
