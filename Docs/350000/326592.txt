<DOC>
<DOCNO> 326592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/24/son/sondun26.html </URL>
<DATE> 2005/03/24/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Filistinliler Kaddafi'den 'özür' bekliyor 
</HEADLINE>
<TEXT>

     Filistin yönetimi, Libya lideri Muammer Kaddafi'den, kendilerine ''geri zekalılar'' demesi nedeniyle özür dilemesini istedi. 
     Filistin devlet başkanlığı sekreteri Tayip Abdülrahim, tüm Filistinlilerle Müslümanların duygularını inciten sözleri nedeniyle Kaddafi'den Filistin halkından özür dilemesini istediklerini belirtti. Abdülrahim, ''Bu sözler, bir zirvede bir Arap lideri tarafından sarf edilmemeliydi. Bunlar zirvenin amaçlarıyla da çelişiyor'' dedi. 
     Bu sözlere benzer bir karşılık vermeyeceklerini, kardeş Libya halkına saygı duyduklarını belirten Abdülrahim, Kaddafi'ye ''teorilerini kendilerine satmayı'' durdurması çağrısında bulundu. 
     İsrail Dışişleri Bakanlığı sözcüsü Mark Regev de Kaddafi'nin sözlerine ilişkin olarak, ''Kem söz sahibinindir'' dedi. 
     Libya lideri Kaddafi, Cezayir'deki Arap Birliği zirvesinde İsrailli ve Filistinlileri ayrı devletler isteyen ''geri zekalılar'', BM Güvenlik Konseyi'ni ise ''terör örgütü'' olarak nitelemişti. 
     
</TEXT>
</DOC>
