<DOC>
<DOCNO> 349214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/06/guncel/axgun01.html </URL>
<DATE> 2005/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Atatürk filmi nasıl baltalandı 
</HEADLINE>
<TEXT>


Yapımı yılan hik yesine dönen Atatürk filminin perde arkasını kitaplaştıran Prof. Tezcan, filmin yapılamamasından dönemin bakanları Mesut Yılmaz ve Hasan Celal Güzel'i sorumlu tutuyor 

Önay Yılmaz - İstanbul 

Dünya çapında bir Atatürk filmi çalışmalarına 1981'de başlayıp yıllarca sürdüren ancak 24 yıldır bir sonuç alamayan Yüksek Öğrenim Eğitim ve Araştırma Vakfı Başkanı ve Boğaziçi Üniversitesi eski Rektörü Prof. Dr. Semih S. Tezcan, bu süreçte yaşadıklarını "Atatürk Dizi Filmi Teşebbüsü Nasıl Baltalandı " adlı kitapta topladı. 
Tezcan, kitabında, 26 Kasım 1986'da Cumhurbaşkanlığı Köşkü'nde Atatürk filmiyle ilgili yapılan görüşmelerin perde arkasını da anlattı. Resmi yazışmaların yanı sıra, yerli yabancı film yapımcılarının görüşlerine de yer veren Tezcan, kitabı filmin yapılamamasından sorumlu tuttuğu Yılmaz ve Güzel'e ithaf etti. İşte bazı bölümler 
Halen Los Angeles'ta yaşayan Adil Özkaptan 1987'de özetle şunları söylemişti 'İsmet İnönü'nün cumhurbaşkanlığı zamanında, Atatürk filmi konusunda yaptığımız tekliflere hep olumsuz cevaplar aldık. Hatta, iki mebus yarı açık yarı kapalı bir şekilde bizi tehdit ederek bu işten vazgeçmemizi önerdi.' 

Aşkları olmadı mı 
ABD'de yapılan temaslar sonucunda korkunç bir gerçekle karşı karşıya kalmıştım. Hangi yönetmenle bunların arasında Amadeus Mozart'ın yapımcısı Milos Forman da var konuşsam, 'İyi hoş, Atatürk büyük kahraman ama, onun kadınlarla hayatı, maceralı bir yaşamı, aşkları falan olmadı mı ' diye filmin ağırlık merkezini kadın konusuna kaydırmak istediler.Cumhurbaşkanlığı'ndaki toplantıda son söz iki Bakan'a verilmişti ki, işte Atatürk filmine bu anda dinamit konmuş oldu. 
Hasan Celal Güzel, 'Bu işe devlet niye para ayırsın ki, çağırırız dış yapımcıları, koşarak gelirler, böyle bir filmin finansmanını sağlarlar, hatta bize para kalır...' dedi. Sıra Kültür Bakanı Mesut Yılmaz'a geldi 'Esasen bu konu bizim bakanlığımızın konusudur. Atatürk filmini bizim bakanlığımız çevirtir. Onun için Tezcan'ın önerisine katılmıyoruz' gibi şeyler söyledi. 

Evren'in zam teklifi 
Cumhurbaşkanı Kenan Evren, 'Finansman meselesi hakikaten zor, acaba nasıl yapsak ki Halka inelim, otobüs ücretlerine, sigaralara ilave özel bir zam yaparak bir Atatürk Fonu mu oluştursak ' gibi şeyler söyledi. Çaresizliğini dile getirdi. 

</TEXT>
</DOC>
