<DOC>
<DOCNO> 349436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/06/son/sontur04.html </URL>
<DATE> 2005/06/06/ </DATE>
<TIME> 04.00 </TIME>
<AUTHOR>  </AUTHOR>
<HEADLINE>
Erol Günaydın'ın sanatta 50. yılı, AKM'de kutlandı... 
</HEADLINE>
<TEXT>

     Ünlü tiyatro sanatçısı Erol Günaydın’ın sanatta 50. yılı, Atatürk Kültür Merkezi’nde düzenlenen geceyle kutlandı. 
     Tiyatro sanatçıları Göksel Kortay ve Haldun Dormen’in sunuculuğunu yaptığı gece, Nebil Özgentürk’ün Günaydın’la ilgili hazırladığı belgeselin gösterimiyle başladı. 
     Gecede sahneye çıkan Ajda Pekkan, Sezen Aksu, Bülent Ortaçgil ve Erol Evgin sevilen şarkılarını seslendirirken, tiyatro sanatçıları Müjdat Gezen, Ferhan Şensoy ve Yılmaz Erdoğan da Erol Günaydın ile ilgili anılarını anlattılar. 
     Gecenin sonunda birlikte sahneye çıkan tüm sanatçılar, Günaydın’ın başına taç takarak sahneye konulan taht benzeri koltuğa oturttular. 
     Tacı eşi Güneş Günaydın’ın başına takan Erol Günaydın, yaptığı konuşmada, "50. yıl kutlaması benim için bir jübile değil, mola. 
     Tiyatronun yaşı yoktur. Ağır hasta veya ölü rolü bile oynayabilirsiniz. Yani bu iş pazara kadar değil, mezara kadar" dedi. 
     
</TEXT>
</DOC>
