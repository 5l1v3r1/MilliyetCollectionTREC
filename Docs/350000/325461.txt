<DOC>
<DOCNO> 325461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/21/yazar/pulur.html </URL>
<DATE> 2005/03/21/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Çoban Ahmet" ve öğle rakıları... 
</HEADLINE>
<TEXT>


SİZ "Çoban Ahmet"i tanır mısınız 
Adı üstünde "Çoban" ne iş yapar 
Hayvan güder. 
Başka 
Atatürkçü Düşünce Derneği'nin Hasankeyf şube başkanıdır. 
Gerekli yerlerden ilgi görmese de "Çoban Ahmet" Hasankeyf'in her taşının altında vardır. 
Lisede öğretmen mi yok, koş valiye Çoban Ahmet 
İlçenin yolu mu bozuk, koş valiye Çoban Ahmet 
Baraj yüzünden Hasankeyf'e yatırım mı yapılmıyor, koş Çoban Ahmet 

PEKİ, kimdir bu Çoban Ahmet 
"Çoban Ahmet" kendisini anlatır ağzı da vardır, dili de vardır, kalemi de vardır, k ğıdı da vardır, hatta başka şeyleri de vardır. 
Bırakalım anlatsın 
"Sorun bir insanın, bir Çoban Ahmet'in sorunu değildir, binlerce insanın sorunudur. Ben çobanlık yaparken kendisini geliştirmiş, muasır medeniyet seviyesine ulaşmak için çaba harcayan bir çobanım, çobanlığımla gurur duyarım. 
Hayvan güderken, heybesinde radyo, gazete, dergi, defter ve kalem bulunduran Çoban Ahmet'im 
Cep telefonu çıktıktan sonra heybesine onu da ekleyen, bilgisayarı da olan vep sayfası bulunan Çoban Ahmet'im 
Bütün bunları ülkemi ve yaşadığım yerleri daha iyiye güzele taşımak için yapıyorum." 

PEKİ, bu "Çoban Ahmet" ne istiyor 
Hasankeyf'i tanıtmak ve tanıttırmak istiyor. 
Kısacası Hasankeyf için ilgi bekliyor. 
Eğer, CNN Türk'te "5N-1K" programının yapımcısı Cüneyt Özdemir onunla ilgilenirse çok sevinecek. 
Web sayfası şu 
"cobanahmet.sitemynet.com" 
Cep telefonu 
"0 533 799 23 83" 

BAZI hatalar yapıyoruz, ister yaşımıza verin, ister dalgınlığımıza, özellikle şiirleri karıştırıyoruz. 
Mesela geçenlerde "Öğle Rakıları" şiirini Özdemir Asaf'a mal etmişiz, oysa şiir Mehmet Kemal'in... 
Bizi uyaran okurumuz K. Deniz Öğüt'e teşekkür ederiz. 
"Öğle rakıları" şiiri şöyle 
"Buyurun içelim birer kadeh Güzeldir öğle rakıları efendim Unutulmaz Bir kadından söz eder gibi Utangaç, gizli yasak. 

Bilir misiniz efendim öğle rakıları Yeni resimlere benzer gündüz gözüyle Gündüz gözüyle bakılan Yeni resimlere inanmazsınız Bir Asmalımescit meyhanesinde, Pera'da Biraz küf, mazi mahrem kokan Biraz Tünel, Sait Faik, Mösyö Rober." 

MADEM Özdemir Asaf'ı andık, onun da bir şiirini yazalım 
"Daha gidilecek yerlerimiz var 
Şu sohbetini dinler gideriz. 
Coştukça şarkılar, türküler, sazlar 
Rakı mı, şarap mı, içer gideriz." 



</TEXT>
</DOC>
