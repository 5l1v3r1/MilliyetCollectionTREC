<DOC>
<DOCNO> 319199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/28/son/sondun15.html </URL>
<DATE> 2005/02/28/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Küçük kızı öldüren akli dengesi bozuk Türk'e ömür boyu hapis 
</HEADLINE>
<TEXT>

     Almanya'nın Hof kenti yakınlarındaki Lichtenberg kasabasında 9 yaşındaki Peggy Knobloch'a tecavüz ettikten sonra öldürmek suçundan Hof Eyalet Mahkemesi tarafından ömür boyu hapis cezasına çarptırılan akli dengesi bozuk Ulvi K. hakkında alınan karar Federal Yargıtay BGH tarafından onaylandı. 
     Hof Eyalet Mahkemesi tarafından yapılan açıklamada, BGH'nın, Ulvi K'nın avukatlarının temyiz başvurusunu reddettiği bildirildi. 
     Babası Türk, annesi Alman olan Ulvi K, Peggy'ye tecavüz etmek ve daha sonra da küçük kızı öldürmek suçundan ömür boyu hapis cezasına çarptırılmış, ayrıca psikolojik tedavi görmesi karara bağlanmıştı. 
     Peggy'nin cesedi bugüne kadar bulunamadı. Ulvi K, polise verdiği ilk ifadesinde babasının Peggy'nin cesedini gizlemek için kendisine yardımcı olduğunu söylemiş, daha sonra ifadesini geri çekmişti. 
     
</TEXT>
</DOC>
