<DOC>
<DOCNO> 322219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/09/son/sonsiy10.html </URL>
<DATE> 2005/03/09/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
CHP, Fethullah Gülen'in okullarının incelenmesini istedi... 
</HEADLINE>
<TEXT>

     CHP Denizli Milletvekili Mustafa Gazalcı ve arkadaşları, Fethullah Gülen'e bağlı olduğunu ileri sürdükleri ve eğitimde devletten sonra en büyük örgütlenme olarak nitelendirdikleri okullar, yurtlar ve dershanelerin, TBMM tarafından araştırılmasını istediler. 
     TBMM Başkanlığı'na verilen Meclis Araştırması açılmasına ilişkin önergede, ''kamuoyunda Fethullah Gülen Okulları olarak bilinen, yurtiçinde ve dışında her aşamada öğretim yapan okulların sayısının yaklaşık 500, bu okullarda çalışan öğretmenlerin sayısının ise 10 bin olduğu bildirildi. Aynı zincire bağlı olarak çeşitli okullara hazırlamak için ülke düzeyine yayılmış yüzlerce dershane, binlerce öğrencinin barındığı yurtlar olduğu ifade edilen gerekçede, bu kurumlarla ilgili birbirinden farklı yorumlar ve tutumlar olduğu belirtilerek, şu görüşlere yer verildi 
     ''Devletten sonra en büyük eğitim ağını kurmuş bu örgütlenme hakkında gerçeğin araştırılması, kamuoyunun aydınlatılması gerekir. Bu görev de en başta TBMM'ye düşer. 
     Fethullah Gülen'e bağlı okul, dershane ve yurtlarda, 1739 Sayılı Milli Eğitim Temel Kanunu'nda öngörülen Öğretim Birliği içinde laik, bilimsel bir eğitim yapılmakta mıdır 
     Anayasamızın 42. maddesinde 'Eğitim ve öğretim Atatürk ilkeleri ve inkılapları doğrultusunda çağdaş bilim ve eğitim esaslarına göre, devletin gözetim ve denetimi altında yapılır, bu esaslara aykırı eğitim ve öğretim yerleri açılamaz' diye belirtilen esaslara bu kuruluşlar uymakta mıdır İlköğretimden üniversiteye kadar yüzlerce okulun yapımı, binlerce öğretmenin aylığı hangi kaynaktan karşılanmaktadır '' Önergede, bütün bu soruların yanıtının TBMM'ce araştırılıp, incelenmesi gerektiği görüşüne yer verilerek, Meclis Araştırması açılması istendi. 
     
</TEXT>
</DOC>
