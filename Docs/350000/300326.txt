<DOC>
<DOCNO> 300326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/23/son/sontur17.html </URL>
<DATE> 2004/12/23/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Yağışlı hava gidiyor, sıcaklıklar 6 derece artıyor 
</HEADLINE>
<TEXT>

     Bir haftadır tüm yurdu esir alan soğuk ve yağışlı hava Cumartesi günü yurdu terk ediyor, hafta sonu hava sıcaklığı batı bölgeleremizden başlayarak tüm yurtta artacak. Sabah saatlerinde sis beklenirken, sıcaklıklar 6 derece kadar artacak. 
     Hafta sonu yalnızca İzmir Pazar günü sağanak yağışlı, Erzurum'da kar yağışı sürüyor. Ankara'da gece sıcaklıkları yine 0 derecenin altında. 
     Bugün yurdun tamamında kar ve yağmur görülecek, hava sıcaklığı 4 derece kadar azalacak. Yarın Orta ve Doğu Karadeniz'in kıyısı, Güneydoğu Anadolu ve Karaman çevresi yağmur, Doğu Akdeniz'de sağanak yağmur, Kayseri-Niğde-Kahramanmaraş hattı ile Orta Karadeniz'in iç kesiminde karla karışık yağmur görülecek. Kar yağışı İç Anadolu'nun doğusu, Doğu Karadeniz'in iç kesimleri ve Doğu Anadolu'da devam ediyor. Batı bölgelerimizde hava açıyor. 
     Cumartesi günü Doğu Akdeniz'de sağanak yağış, Güneydoğu Anadolu ve Karadeniz'in kıyısında yağmur sürüyor. Erzurum-Kars hattı ve Hakkari kar yağışı alacak ve kar yurdu terk edecek. Marmara, Ege ve Akdeniz'de hava sıcaklığı artmaya başlayacak, gökyüzü güneşli... 
     Pazar günü Kıyı Ege'de şiddetli lodosla birlikte sağanak yağış ve yağmur, Trakya'da yağmur bekleniyor. Diğer tüm bölgelerimiz yağışsız bir gün geçirecek. Hava sıcaklığı tüm yurtta artacak, iç bölgelerde gökyüzü sisli... 
     
     SİS UYARISI 

     Hava sıcaklığındaki artışa paralel olarak, cumartesi günü Marmara, İç Ege, İç Anadolu ile Batı Karadeniz’in İç Kesimlerinde , Pazar günü yurdun iç ve doğu kesimlerinde sabah saatlerinde yoğun olmak üzere sis görülecek. 
     Hafta sonunda sabah saatlerinde yoğun olmak üzere görülecek sisin oluşturacağı olumsuz şartlar nedeniyle, ilgililerin ve vatandaşların tedbirli olmaları gerekmektedir. 
     

     
</TEXT>
</DOC>
