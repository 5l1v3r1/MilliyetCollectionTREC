<DOC>
<DOCNO> 336124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/23/yasam/axyas02.html </URL>
<DATE> 2005/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Gümüşhaneli dayanışması 
</HEADLINE>
<TEXT>


GÜSİAD'ın gecesinde, Gümüşhaneli işadamları ve kentin ileri gelenleri bir araya geldi... 

ŞAKİR AYDIN İstanbul 

Gümüşhane Sanayici ve İşadamları Derneği'nin GÜSİAD 'Dayanışma Gecesi'nde, Gümüşhaneli işadamları ve kentin ileri gelenleri buluştu. 
Swissotel'de önceki akşam düzenlenen gecede, Doğan Holding Yönetim Kurulu Başkanı ve GÜSİAD Onursal Başkanı Aydın Doğan, hemşerilerini bir arada görmekten mutluluk duyduğunu ifade ederek, "Pırlanta kadar değerli hemşerilerimi selamlıyorum" dedi. Gümüşhane Valisi Veysel Dalmaz da Gümüşhaneli işadamlarıyla gurur duyduğunu belirterek, "İlimiz küçük olmasına karşın bütün dünyaya dal budak salmış, dürüstlükleriyle anılan illerden birisi. Biz bunlarla gurur duyuyoruz" diye konuştu. GÜSİAD Yönetim Kurulu Başkanı Ahmet Karasoy, derneğe ve kente büyük katkılar sağladığı için Aydın Doğan'a teşekkürü borç bildiklerini söyledi. Konuklar, konuşmaların ardından Seda Sayan ve Ferhat Göçer'in şarkılarıyla keyifli bir gece geçirdi. 


</TEXT>
</DOC>
