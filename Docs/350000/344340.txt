<DOC>
<DOCNO> 344340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/20/son/sonspo33.html </URL>
<DATE> 2005/05/20/ </DATE>
<TIME> 19.30 </TIME>
<AUTHOR>  </AUTHOR>
<HEADLINE>
WTA İstanbul Cup Tenis Tunıvası'nda Venüs Williams'ın rakibi belli oldu 
</HEADLINE>
<TEXT>

     WTA İstanbul Cup Tenis Turnuvası’nda, Çek Cumhuriyeti’nden Nicole Vaidisova finale yükseldi. 
     Holiday Inn Crown Plaza Oteli Kortlarında süren turnuvada, tekler yarı final maçında İsrailli Anna Smashnova’yı 4-6, 6-1, 6-0 sonuçlanan setlerle 2-1 yenen Çek Nicole Vaidisova, finalde ABD’li Venus Williams’ın rakibi oldu. 
     Final maçı, yarın saat 15.15’te merkez kortta yapılacak. 
     Bu arada, çiftlerde Lina Stanciute Litvanya Agnes Szavay Macaristan ikilisini 6-4 ve 6-3’lük setlerle 2-0 yenen Marta Marreero İspanya Antonella Serra Zanetti İtalya çifti finale çıkan ikinci ekip oldu. Stanciute Szavay çifti, yarın saat 12.15’te başlayacak finalde, Avusturyalı çift Daniela Klemenschits Sandra Klemenschits’e karşı mücadele verecek. 
     
     TENİSÇİLER, MİLLİ TAKIM DOKTORLARINA EMANET 
     WTA İstanbul Cup Tenis Turnuvası’nın doktorluğunu, futbol milli takımlarının doktorları Asım Baykan ve Cengiz Dinç yapıyor. 
     19 Yaş Altı Genç Milli Takımı’nın doktoru Asım Baykan ve A Milli 
     Takım’ın doktoru Cengiz Dinç, turnuva boyunca tenisçilerle ilgileniyor. Dr. Asım Baykan, dünyaca ünlü sporcu Venus Williams’ın bugüne kadar sağlık sorunu yaşamadığını belirtirken, "Öteki tenisçilerde ufak tefek sorunlar oldu. Türk sporculardan İpek Şenoğlu önce grip, sonra ishal oldu. Omzunda da sakatlığı vardı. Bu yüzden maçlarda zorlandı" dedi. 
     
</TEXT>
</DOC>
