<DOC>
<DOCNO> 331542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/08/son/sontur26.html </URL>
<DATE> 2005/04/08/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Irak'ta kaçırılan Türk işçiden 4 aydır haber yok 
</HEADLINE>
<TEXT>

     Irak'ta 13 Ocak'ta kaçırılan iş makinesi operatörü Abdulkadir Tanrıkulu'nun Adana'nın Ceyhan İlçesi'ndeki yakınları bekleyişlerini sürdürüyor. 
     Tanrıkulu'nun, Adana'nın Ceyhan İlçesi'nde yaşayan ağabeyi Tahir Tanrıkulu, kardeşinin Irak'ta Doğuş Holding İnşaat Firması'nda iş makinesi operatörü olarak çalışırken 13 Ocak'ta kaçırıldığı haberini aldıklarını söyledi. 
     Yaklaşık 4 aydır kardeşinden haber alamadıklarını belirten Tahir Tanrıkulu, ''Bugüne kadar yaptığımız girişimlerden herhangi bir sonuç çıkmadı'' dedi. 
     Tahir Tanrıkulu, merkezi İstanbul'da bulunan inşaat firması yetkililerinin de kendisine olumlu bir şey söyleyemediğini ifade ederek, yetkililerden, kardeşinin bulunması için devreye girmelerini istedi. 
     
</TEXT>
</DOC>
