<DOC>
<DOCNO> 344869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/22/son/sonyas03.html </URL>
<DATE> 2005/05/22/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Cannes sona erdi, 'Altın Palmiye' "L’enfant"a Çocuk verildi 
</HEADLINE>
<TEXT>

     Cannes film festivalinde en büyük ödül olan "Altın Palmiye"yi, Belçika’dan Luc ve Jean-Pierre Dardenne kardeşler 2. kez kazandı. 
     58’inci Cannes film festivalinde "Altın Palmiye" ödülü Belçikalı 
     kardeşlerin filmi "L’enfant"a Çocuk verildi. 
     Dardenne kardeşler, "Rosetta" adlı filmleriyle 6 yıl önce 1999’da da Altın Palmiye ödülünü kazanmışlardı. 
     Dardenne kardeşler, aldıkları ödülü, Irak’ta rehin alınan Fransız kadın gazeteci Florence Aubenas ve Iraklı rehberi Hüseyin Hanun’a adadıklarını söylediler. 
     Cannes’daki ödül töreninde "Altın Palmiye"yi Amerikalı sinema yıldızları Morgan Freeman ve Hilary Swank’in ellerinden alan Luc Dardenne, yaptığı konuşmada "Kardeşim ve ben bu ödülü, Irak’ta rehin alınan Florence Aubenas ve Hüseyin Hanun’a adıyoruz" ifadesini kullandı. 
     1999’da "Rosetta" ile bu ödülü ilk kez kazanan Dardenne 
     kardeşler, Emir Kusturica, Bille August, Francis Ford Coppola ve Şohei İmamura ile birlikte bu ödülü 2. kez kazanan yönetmenler arasına girdi. 
     
     DİĞER ÖDÜLLER 
     58’inci Cannes film festivalinde ödül alan isimlerden birisi de 
     Amerikalı ünlü aktör Tommy Lee Jones oldu. Tommy Lee Jones, "The Three Burials of Melquiades Estrada" filmindeki rolüyle en iyi erkek oyuncu ödülünü kazandı. 
     Törende, "Free Zone" filmindeki rolüyle en iyi kadın oyuncu ödülünü alan İsrailli Hanna Laslo da kazandığı ödülü "Auschwitz"kurbanları arasındaki annesine ve Filistinlilere adadığını söyledi. Laslo, İsrail-Filistin sorununa çözüm bulunması için diyalog çağrısında bulundu. 
     
     ÖDÜL LİSTESİ 
     -Altın Palmiye birincilik ödülü Jean-Pierre ve Luc Dardenne’in "L’enfant" filmi Belçika . 
     -Büyük Jüri Ödülü ikincilik ödülü Jim Jarmusch’un "Broken Flowers" filmi ABD . 
     -En İyi Kadın Oyuncu "Free Zone" filmindeki rolüyle Hanna Laslo İsrail . 
     -En İyi Erkek Oyuncu "The Three Burials of Melquiades Estrada" filmindeki rolüyle Tommy Lee Jones ABD . 
     -En İyi Yönetmen "Cache" ile Michael Haneke Fransa . 
     -En İyi Senaryo "The Three Burials of Melquiades Estrada" ile Guillermo Arriaga. 
     -Jüri Ödülü "Shangai Dreams" filmiyle Wang Xiaoshuai Çin . 
     -En İyi Kısa Film "Wayfarers" filmiyle Igor Strembitskyy Ukrayna . 
     -Altın Kamera "Me and You and Everyone We Know" ile Miranda July ABD ve "The Forsaken Land" ile Vimukthi Jayasundara Sri Lanka . 
     
</TEXT>
</DOC>
