<DOC>
<DOCNO> 321250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/06/son/soneko14.html </URL>
<DATE> 2005/03/06/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
ASO'da Çağlayan, ATO'da Aygün yeniden başkan... 
</HEADLINE>
<TEXT>

     Ankara Sanayi Odası seçimlerine tek listeyle giren Zafer Çağlayan yeniden başkan seçildi. 
     68 Meclis üyesinin 65'inin oy kullandığı seçimlerde 64 
     oyla yeniden başkan seçilen Çağlayan, "Bulunduğumuz çıtayı daha yukarı götürme özverisi içinde olacağız" dedi. ASO'nun eski Yönetim Kurulu'ndan sadece 3 kişiyi yeni yönetim listesine alan Çağlayan, "Yeni bir taze kan değişikliği yapılması gerekiyordu" dedi. TOBB'un yeni yasasıyla mayıs ayında yapacağı genel kurulu öncesinde odalarda seçimler tamamlanıyor. ASO Yönetim Kurulu seçimlerine Başkan Zafer Çağlayan tek listeyle girerken, oy kullanması gereken 68 Meclis üyesinden 3'ü mazaretleri nedeniyle oylamaya katılmadı. Çağlayan ve 10 kişilik yönetim listesi 65 Meclis üyesinin 64'ünün oyunu alarak yönetime geldi. Bir oy ise geçersiz sayıldı. ASO'nun yeni yönetiminde, önceki yönetimden Teoman Akış, Ahmet Kaya ve Şerafettin Ceceli yer aldı, listeye yeni giren isimler ise şöyle "Nurettin Özdebir, Önder Bülbüloılu, Mehmet Namık Kodaman, Canip Karakuş, Mehmet Doğanlar, Celal Koloğlu ve Hasan Altun." ASO Yönetim Kurulu yedek üyeleri de Hasan Sezai Erdoğan, Uğur Yavuz, Necati Ünal, Rıza Dilber, Yılmaz Kayaaslan, İsmail Gökdoğan, Serhat Çeçen, Bahattin Ünal, Seyit Ardıç ve Tekin İpek'ten oluştu. Ankara Sanayi Odası'nın bugün yapılan seçimlerinde ASO Meclis Başkanlığı'na Tarık Artukmaç yeniden seçilirken, Meclis Başkan Yardımcısı Bülent Salim Doğan da değişmedi. Meclis Başkan Yardımcısı Veli Fuat Mörel'in yerine Bora Aynagöz ve katip üyeliğe de Kadir Kapusuzoğlu seçildi. ASO Muhasebe ve Murakabe Komisyonu asil ve yedek üyeleri de belirlendi. Komisyonun asil üyeleri, "Hakkı Yıldırım, Yılmaz Kayaaslan ve Fahrettin Kürklü"den oluştu. Önceki yönetimden Teoaman Akış, Ahmet Kaya ve Şerafettin Ceceli komisyonda yer aldı. ASO seçimleri kapsamında 6 kişilik Disiplin Kurulu ve TOBB Genel Kurulu'nda oy kullanacak 14 delege de belirlenecek. ASO Başkanı Çağlayan, seçimlerin ardından yaptığı açıklamada, "Çoğu odamız odalara yakışır bir şekilde seçimlerini yaptı. Seçimlerimiz bir nevi panayıra dönüştü. Yönetim Kurulu'nda yüzde 70 civarında bir değişiklik yaptım. Yeni bir taze kan değişikliği yapılması gerekiyordu. ASO Meclisi'nden alacağı güç ve yetkiyle çalışacak. Bulunduğumuz çıtayı daha yukarı götürme özverisi içinde olacağız. Bu dönemde de fevkalede başarılı çalışmalar yapacağız" diye konuştu. TOBB Başkanlığı'na adaylığı da gündeme getirilen Çağlayan, TOBB Genel Kurulu'yla ilgili bir soruya yanıt vermedi. 
     
     AYGÜN, YENİDEN ATO BAŞKANI 

     Öte yandan Ankara Ticaret Odası seçimlerinde Sinan Aygün, geçerli 161 oyun tamamını alarak, yeniden Oda Başkanı olurken, TOBB Başkanı Rifat Hisarcıklıoğlu da 159 oyla, ATO listesinden TOBB delegesi oldu. 
     ATO seçimleri sonuçlandı. ATO seçimlerinde listede yazılı 162 seçmenin tamamı oy kullandı. 1 oyun geçersiz olduğu seçimlerde Sinan Aygün, geçerli 161 oyun tamamını alarak yeniden ATO başkanlığına seçildi. Aygün, 4 yıl daha ATO başkanlığı görevini yürütecek. 
     TOBB Başkanı Rifat Hisarcıklıoğlu, 161 delegeden 159'unun oyunu alarak, TOBB delegesi seçildi. 
     Seçim sonuçlarına göre, Sinan Aygün başkanlığındaki ATO Yönetim Kurulu şu kişilerden oluştu 
     "Salih Bezci, Ali Gökşin, Vecdet Fehmi Şendil, Alaattin Doğan, Mustafa Deryal, Yaşar Kunar, Üner Karabıyık, Mehmet Aypek, Mehmet Kurnaz, Atilla İmirlioğlu, Musa Pireci ve Turgut Tokuş." ATO seçimlerinde Disiplin Kurulu Ali Aslan, Zeki Kara, Ferhat Ertürk, Sırrı Gülten, Ömer Balku, Temel Aksay ve Musa Pireci'dan oluştu. 
     ATO seçimlerinde Hisarcıklıoğlu ve Aygün'le birlikte toplam 26 kişi TOBB delegesi oldu. TOBB Genel Kurulu'nda Hüseyin Akgüz, Günay Tırhol, İbrahim Berkman, Mehmet Akbacakoğlu, Rifat Hayrisin, Erdal Gürsel, Turgut Tokuş, Musa Kaya, Turgay Aral, Atilla Taşdemir, Cihangir Dursun, Seyfi Saltoğlu, Serhun Günay, İsmet Beyazkılıç, Hacı Ali Taylan, Fevzi Yıldırım, Fuat Bircan, Emin Şanlı, Ali Küçük, Aslan Atlı, Yaşasın Kızıldemir, Kadir Caner, Mustafa Turgut ve Bülent Haberal da oy kullanacak. 
     TOBB Başkanı Hisarcıklıoğlu, seçim sonuçlarının kesinleşmesinin ardından yaptığı konuşmada, bütün oda ve borsalarda seçime katılımın çok yüksek olduğunu söyledi. 
     Hisarcıklıoğlu, "Bu odalarımızın ve borsalarımızın ve Odalar ve Borsalar Birliği'nin birlik olarak da bizim tüm Türkiye'nin ekonomisindeki ortaya koymuş olduğu performansın en açık göstergesi" dedi. Seçim sürecinde, odalarda katılımcı demokrasinin ne kadar geliştiğinin de gözlemlendiğini ifade eden Hisarcıklıoğlu, "Cazibe merkezi olmaya başladığımız zaman katılım artıyor. O noktadan dolayı ki katılım artıyor" dedi. ATO Başkanı Aygün'ün geçmiş performansının çok açık delili olarak 3 dönemdir seçimlere tek liste olarak girdiğini anımsatan Hisarcıklıoğlu, Aygün'ü kutladı. 
     
     AYGÜN "MECLİSİMİZ GENÇLEŞTİ" 

     ATO Başkanı Sinan Aygün de seçimlere siyasi müdahale yapıldığı yönündeki iddialara değindi. Aygün, "Eğer siyasi müdahale yapılması gereken bir oda varsa bu odaydı. Bu odaya bile kesinlikle hiçbir siyasetçi ve siyaset adına müdahale edilmemiştir" dedi. 
     Aygün, bir çok Meclis üyesinin yerini koruduğunu belirterek, "Tekrar buraya sizlerin oyları ve destekleriyle başkan olmuşuzdur" dedi. 
     Aygün, seçimlerde 20 bine yakın üyenin oy kullandığını, kar yağışı ve izdihama rağmen seçim için ATO'ya gelenlerin sayısının 30 bini bulduğunu belirterek, oda seçimleri tarihinde bu sayının bir rekor olarak gerçekleştiğini söyledi. Aygün, geçen döneme göre oy kullananların oranının bu seçimde yüzde 400 arttığını ve meclisin yüzde 45'inin yenilendiğini ifade etti. Meclis'in yaş ortalamasının 57'den 42'ye düştüğünü bildiren Aygün, Meclis'in 15 yaş daha 
     gençleştiğini kaydetti. ATO Maclisi'ndeki üniversite mezunu ortalamasının yüzde 43'ten yüzde 52'ye çıktığını ifade eden Aygün, lise mezunu Meclis üyesi sayısının yüzde 32'den, yüzde 30'a, ortaokul mezunu sayısının yüzde 16'dan yüzde 13'e, ilkokul mezunu sayısının da yüzde 9'dan yüzde 5'e 
     düştüğünü bildirdi. Aygün, Ankara tüccarının "mürekkep yalamış bir tüccar" olduğunu, önümüzdeki dönemde üniversite mezunu Meclis üyesi sayısının yüzde 52'den yüzde 70-80'e çıkarmayı hedeflediklerini söyledi. 
     
</TEXT>
</DOC>
