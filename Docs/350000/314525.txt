<DOC>
<DOCNO> 314525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/11/son/sontur23.html </URL>
<DATE> 2005/02/11/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Çantasını vermeyen kadını bıçakladılar .. 
</HEADLINE>
<TEXT>

     Adapazarı'nda bir kadın, kimliği henüz belirlenemeyen bir kişi tarafından bıçaklanarak çantası ve cep telefonu çalındı. 
     Alınan bilgiye göre Adapazarı'nda bir spor salonunda çalışan Sevda Eruz 44 işten çıktıktan sonra otomobiline binmek isterken, kimliği henüz belirlenemeyen kişi tarafından bıçakla tehdit edilerek çantası ve cep telefonu istendi. Bıçaklı saldırgana direnen Sevda Eruz kolundan ve göğsünden bıçaklandı. Eruz'un içinde 150 YTL 150 milyon lira bulunduğu belirtilen çantasını ve cep telefonunu alan kişi kaçtı. Çevredekilerin yardımıyla Sakarya Devlet Hastanesi'ne kaldırılan Eruz'un durumunun iyi olduğu öğrenildi. 
     Bıçaklı saldırganın yakalanması için çalışma başlatıldığı bildirildi 
     
</TEXT>
</DOC>
