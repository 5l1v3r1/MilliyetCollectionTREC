<DOC>
<DOCNO> 317294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/21/son/sonspo24.html </URL>
<DATE> 2005/02/21/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Fenerbahçe kendi sahasında farklı galibiyetlerle dikkat çekiyor 
</HEADLINE>
<TEXT>

     Birinci Süper Futbol Ligi'nin lideri Fenerbahçe, kendi sahasında yaptığı lig maçlarında oldukça yüksek bir gol ortalamasıyla mücadele ediyor. 
     Fenerbahçe Şükrü Saracoğlu Stadı'nda yaptığı 11 lig maçında rakip fileleri 38 kez havalandıran sarı-lacivertlilerin gol ortalaması 3'ün de üzerine çıkarak 3.45'e ulaştı. 
     Ligde kendi sahasında yenilmezliğini sürdürerek, 9 maçtır gol yemeyen Fenerbahçe yüksek gol ortalamasıyla rakiplerine üstünlük sağladı. 
     Sarı-lacivertlilerin kalesi 11 maçta sadece 2 gol gördü. 
     
     38 GOLÜN YÜZDE 29'U NOBRE'NİN 

     Kadıköy'de atılan gollerin çoğunluğunda Marcio Nobre'nin imzası var. 
     Nobre, atılan 38 golün yüzde 29'una 11 sahip olurken bu futbolcuyu 9 golle Alex, 4 golle Tuncay, 3 golle Servet, 2'şer golle Serhat, Luciano, Aurelio ve 1'er golle Mehmet, Deniz, Van Hooijdonk, Ümit ve Anelka takip etti. 
     
     FARKLI GALİBİYETLER 

     Sarı-lacivertlilerin, kendi sahasındaki maçlarında farklı galibiyetleri dikkat çekiyor. 
     Fenerbahçe Kadıköy'deki 11 maçın 2'sini 1, 3'ünü 2, 2'sini 3, 1'ini 4, 1'ini 5, 1'ini 6 ve 1'ini de 7 farklı skorlarla kazandı. 
     Sarı-lacivertli ekibin kendi sahasında yaptığı maçlarda aldığı sonuçlar şöyle 
     1- Fenerbahçe-Samsunspor...... 2 - 1. 
     2- Fenerbahçe-Malatyaspor..... 3 - 1. 
     3- Fenerbahçe-Denizlispor..... 2 - 0. 
     4- Fenerbahçe-Sakaryaspor..... 6 - 0. 
     5- Fenerbahçe-B.B.Ankaraspor.. 1 - 0. 
     6- Fenerbahçe-Diyarbakırspor.. 3 - 0. 
     7- Fenerbahçe-Ankaragücü...... 5 - 0. 
     8- Fenerbahçe-Konyaspor....... 3 - 0. 
     9- Fenerbahçe-Ç. Rizespor..... 2 - 0. 
     10- Fenerbahçe-İstanbulspor... 4 - 0. 
     11- Fenerbahçe-Kayserispor.... 7 - 0. 

     
</TEXT>
</DOC>
