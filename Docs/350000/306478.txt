<DOC>
<DOCNO> 306478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/14/son/sonsiy06.html </URL>
<DATE> 2005/01/14/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Gül Arafat tedavi için davetimizi kabul etmedi 
</HEADLINE>
<TEXT>

     Dışişleri Bakanı Abdullah Gül, ölümünden önce birisi kendisi tarafından olmak üzere Yaser Arafat'la iki görüşme gerçekleştirerek, tedavi için Türkiye'ye davet ettiklerini, ancak eşi Süha Arafat'ın da etkisiyle bunun gerçekleşmediğini söyledi. 
     Dışişleri Bakanı Gül, rahatsızlığı sırasında Arafat'la görüşmek istediğini, ancak "adı geçenin konuşacak durumda olmaması dolayısıyla yanında bulunan Filistin Ulusal Yönetimi Müzekare İşleri Bakanı Saeb Erakat aracılığıyla" Başkan Arafat'a geçmiş olsun dileklerini ilettiğini kaydetti. Gül, "Tarafımızdan bir talepleri olduğu takdirde yardıma hazır bulunduğumuzu söyledim" dedi. 
     Arafat'ın yardım teklifini şükranla karşıladığını Erakat aracılığıyla kendisine ilettiğini anlatan Gül, "Ancak içinde bulunulan aşamada uygulanan tedavinin cevap vermesini beklediklerini ifade etmişti" dedi. 
     Arafat'ın tedavi için Türkiye'ye gelme yönünde bir talebinin olmadığını anlatan Gül, eşi Süha Arafat'ın Fransa'ya gideceklerini ilettiğini şu şekilde açıkladı 
     "Başkan Arafat'ın tedavi amacıyla Fransa'ya gidişinden bir gün önce, 28 Ekim'de, Kudüs Başkonsolosumuz da Arafat'la kısa bir görüşme gerçekleaştirmiştir. Görüşmede Arafat, yardım önerilerimize cevaben, Sayın Başbakanımız ve bana şükranlarının sunulmasını istemiştir. Ayrıca eşi süha Arafat, Arafat'ın tedavi için Fransa'ya götürülmekte olduğunu kaydederek gösterdiğimiz ilgiye teşekkür etmiştir." Gül bu bilgileri, Arafat'ın ölümünden önce Türkiye'ye gelme talebinin olup olmadığı, olmadıysa bile Elçibey ve Haydarbayev'e gösterilen ilgi ve ihtimama benzer şekilde Arafat'ın tedavi için davet edilip edilmediğiyle ilgili bir önergeye verdiği yanıtta açıkladı. 
     
</TEXT>
</DOC>
