<DOC>
<DOCNO> 341730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/12/siyaset/siy08.html </URL>
<DATE> 2005/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
'Apo'nun cezası halkın vicdanında' 
</HEADLINE>
<TEXT>


Orgeneral Hurşit Tolon, "Teröristbaşının cezası, Türk halkının vicdanında yerini bulmuştur" dedi 

İSTANBUL Milliyet 


1. Ordu Komutanı Orgeneral Hurşit Tolon, 2. Zırhlı Tugay Komutanlığı'nda TEMA Vakfı ile birlikte dün düzenledikleri ağaç dikme töreninde basın mensuplarının terör örgütü elebaşısı Abdullah Öcalan'ın yeniden yargılanmasının gündeme gelmesiyle ilgili soruları üzerine şunları söyledi 
"Bu ceza halkımızın vicdanında verilmiştir. Anayasamızda, yasalarımızda belirtilen şekilde duruşmaları yapılmış ve karşısında ceza verilmiştir. Halkın vicdanının daha üstünde bir merci olup olmadığını ben bilmiyorum. Ama esas cezayı veren halkın vicdanıdır. Onun yerine kayyım olan Anayasamızda ve yasalarımızda yerini bulan bağımsız Türk mahkemesi, bu cezayı vermiştir. Bu ceza infaz edilmiştir. Teröristbaşının cezası, 70 milyonluk Türk halkının vicdanında yerini bulmuştur." 1. Ordu Komutanı Orgeneral Hurşit Tolon, sporda şiddet olaylarıyla ilgili olarak da, "Onu asla düşünmek istemiyorum. Bu iki güzide kulübümüzün taraftarları böyle önemli bir günde, hele Avrupa Şampiyonası öncesinde, böyle önemli bir maçta şiddet olayına başvurmayacaklardır. Onların en güzel yapacağı şey, güzel oynayan tarafı alkışlamaktır" dedi. 


</TEXT>
</DOC>
