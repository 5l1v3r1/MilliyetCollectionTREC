<DOC>
<DOCNO> 301697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/28/son/sontur33.html </URL>
<DATE> 2004/12/28/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Boşanmak isteyen eşini çocuklarının gözü önünde öldürdü 
</HEADLINE>
<TEXT>

     Zonguldak'ın Ereğli İlçesi'nde bir kişi, boşanmak istemediği eşini karar duruşması öncesinde ikna edemeyince, çocuklarının yanında tabancayla öldürdü. 
     AA muhabirinin aldığı bilgiye göre, Sarıkorkmaz Mahallesi'nde, ayrı yaşadığı eşi Ayfer D'nin 23 çocuklarıyla birlikte oturduğu eve gece gelen Ş.D. 28 , eşini, boşanma davasından vazgeçmesi için ikna etmeye çalıştı. 
     İddiaya göre, sabaha kadar konuştuğu eşini boşanmaktan vazgeçiremeyen Ş.D, tabancayla Ayfer D'ye ateş etti. Ayfer D. olay yerinde ölürken, Ş.D. kaçtı. 
     Evdeki 3 çocuğun, yakınlarına 'babasının, annesini öldürdüğünü' bildirmeleri üzerine olay yerine gelen polis ekipleri, yaptıkları incelemede, boş mermi kovanları buldu. 
     Yetkililer, 3 yıl önce açılan boşanma davasında bugün karar duruşmasına çıkmadan önce eşini öldürdüğü iddia edilen Ş.D'nin arandığını kaydettiler. 
     
</TEXT>
</DOC>
