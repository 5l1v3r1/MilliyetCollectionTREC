<DOC>
<DOCNO> 303420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/04/son/sonspo16.html </URL>
<DATE> 2005/01/04/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Ülkerspor, Avrupa Kupalarında 193. maçına çıkıyor... 
</HEADLINE>
<TEXT>

     Basketbolda ULEB Erkekler Avrupa Ligi C Grubu 9. maçında yarın deplasmanda Fransa'nın PAU Orthez takımıyla karşılaşacak olan Ülkerspor, Avrupa'da 193. maçına çıkıyor. 
     1993-94 sezonundan beri Avrupa kupalarında mücadele eden turuncu-yeşilliler, 12 yıllık Avrupa serüveninde, bugüne dek yaptığı 192 maçta 91 galibiyet, 100 yenilgi ve 1 beraberlik aldı. 
     
     4 MAÇTIR YENİLMİYOR 
     Ülkerspor, Avrupa Ligi'nde bu sezon oynadığı son 4 maçı da kazanarak, çıkışa geçti. 
     Ligde ilk 4 haftada 1 galibiyet alan turuncu-yeşilliler, 5. haftada Benetton Treviso, 6. haftada Panathinaikos, 7. haftada TAU Ceramica ve 8. haftada da Opel Skyliners'ı mağlup etmeyi başardı. 
     
     FRANSIZ TAKIMLARIYLA MAÇLARI 
     Ülkerspor, yarın yapacağı maçla Fransız ekipleriyle 24. kez karşı karşıya gelecek. 
     Fransız takımlarıyla yaptığı 23 maçın 12'sini kazanan turuncu yeşilliler, 11 maçta salondan yenilgiyle ayrıldı. 
     PAU Orthez ile bugüne dek 7 maç yapan Ülkerspor, 3 galibiyet, 4 yenilgi aldı. Bu sezon İstanbul'da yapılan ilk maçı Fransız ekibi 75-70 kazanmıştı. 
     Turuncu-yeşillilerin PAU Orthez ile yaptığı maçlar ve sonuçları şöyle 
     
     1994-95 Radivoj Koraç Kupası 
     Ülkerspor-PAU Orthez........ 72-65. 
     PAU Orthez-Ülkerspor........ 88-73. 
     
     1997-98 Avrupa Ligi 
     Ülkerspor-PAU Orthez........ 67-64. 
     PAU Orthez-Ülkerspor........ 77-76. 
     
     2003-04 Avrupa Ligi 
     Ülkerspor-PAU Orthez........ 62-78. 
     PAU Orthez-Ülkerspor........ 77-83. 
     
     2004-05 Avrupa Ligi 
     Ülkerspor-PAU Orthez........ 70-75. 
     
</TEXT>
</DOC>
