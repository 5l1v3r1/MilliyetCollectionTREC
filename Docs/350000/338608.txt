<DOC>
<DOCNO> 338608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/01/yasam/yas02.html </URL>
<DATE> 2005/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
3 genç kadın hız kurbanı 
</HEADLINE>
<TEXT>


İzmir'de, duraktaki belediye otobüsüne çarpan otomobilde bulunan 3 kadın yaşamını yitirdi. Aracın aşırı hızla gittiği iddia edildi 

ADEM GÜVEN İzmir DHA 

Konak'tan Güzelyalı'ya doğru giden Sevtem Şahin 36 yönetimindeki otomobil, dün sabah saat 05.00 sıralarında, iddiaya göre, hızla Mustafa Kemal Sahil Bulvarı Konak İskelesi önünde bekleyen belediye otobüsüne arkadan çarptı. 
Lastik izlerinden, çarpmadan önce ani frenle savrulduğu anlaşılan otomobilde, sürücü Şahin, yan koltukta oturan arkadaşı Seda Eskicioğlu 33 ve arka koltukta oturan Eskicioğlu'nun kardeşi Hatice Sema Eskicioğlu 29 sıkıştı. Sevtem Şahin ve Seda Eskicioğlu, AKS 110 ekibinin yarım saatlik çalışması sonucu çıkarılırken Hatice Sema Eskicioğlu can verdi. 
İzmir Eğitim Hastanesi'ne kaldırılan Şahin ve Atatürk Eğitim ve Araştırma Hastanesi'ne kaldırılan Eskicioğlu da kısa süre sonra hayatlarını kaybetti. 

Alkol testi yapılacak 
Bazı vatandaşlar, 3 kadını Alsancak'ta bir barda alkol alıp eğlenirken gördüklerini iddia ederken, gözaltına alınan otobüs şoförü Cevat İğde 41 , "Durakta yolcu bekliyordum. Birden büyük bir gürültü koptu. Aşağıya indiğimde otomobilin çarptığını gördüm. Çok süratliydiler" dedi. Polis ölenlerin alkollü olup olmadıklarının kan örneklerinin testiyle ortaya çıkacağını belirtti. 


</TEXT>
</DOC>
