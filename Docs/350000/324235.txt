<DOC>
<DOCNO> 324235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/17/guncel/gun14.html </URL>
<DATE> 2005/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüksek yargıç da dokunduramadı 
</HEADLINE>
<TEXT>



Yargıtay, "Yargıtay Kanunu" uyarınca Güryel ile Hüseyin Demirörs'ün de aralarında bulunduğu 8 Yargıtay üyesi hakkında soruşturma yapmak üzere 10. Ceza Dairesi Başkanı Şener Güngör'ü görevlendirdi. Güngör, suçlananların ifadelerine başvurduktan sonra, "Güryel ve Demirörs hakkında dava açılması gerektiği" görüşüyle birlikte tüm delilleri Yargıtay 1. Başkanlık Kurulu'na sundu. 
Kurul, "telefon dinlemesine takılan Yargıtay üyeleri hakkında ayrıca telefon dinleme kararı bulunmadığını, karar olsa bile dinlemeler ve diğer delillerin suç oluşturmadığını" belirterek, dava açılmasına izin vermedi. Dosyanın gönderildiği Yargıtay Disiplin Kurulu ise, Güryel'i meslekten çekilmeye davet etti, Demirörs'e de "uyarma" cezası vermekle yetindi. Güryel emekliye ayrıldı ve konu Yargıtay Başsavcısı Nuri Ok'un da ağır suçlamalarına karşın kapandı. 


</TEXT>
</DOC>
