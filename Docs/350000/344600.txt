<DOC>
<DOCNO> 344600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/21/son/sonspo13.html </URL>
<DATE> 2005/05/21/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Basketbolda Beşiktaş'ın bayanlarına ceza... 
</HEADLINE>
<TEXT>

     Basketbol Federasyonu Disiplin Kurulu, Türkiye Bayanlar Basketbol Ligi TBBL play-off final serisi son maçında yaşanan olaylar nedeniyle Beşiktaş’a 2 maç seyircisiz oynama ve 8 bin YTL para cezası verdi. 
     Basketbol Federasyonu’ndan yapılan açıklamaya göre, 5 Mayıs’ta BJK Akatlar Spor ve Kültür Kompleksi’nde yapılan derbi maç sırasında ve sonrasında yaşanan olaylar sebebiyle Disiplin Kurulu, Beşiktaş Kulübü Basketbol Şubesi’ne, Beşiktaş seyircisi tarafından sahaya atılan yabancı maddeler ve bu yüzden oyunun 3 kez durması nedeniyle 3 bin YTL, Beşiktaş Bayan Takımı’nı bağlayıcı olarak 2 maç seyircisiz oynama, atılan maddeler sonucunda bir sporcunun yaralanması nedeniyle ayrıca 5 bin YTL para cezası ve yapılan küfürlü tezahürat nedeniyle ihtar cezası verilmesini kararlaştırdı. 
     Sezonu şampiyon olarak tamamlayan Beşiktaş Bayan Basketbol Takımı, gelecek sezon kendi evindeki ilk 2 maçını seyircisiz oynayacak. 
     
</TEXT>
</DOC>
