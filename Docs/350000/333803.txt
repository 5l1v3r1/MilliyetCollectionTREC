<DOC>
<DOCNO> 333803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/15/son/sontur52.html </URL>
<DATE> 2005/04/15/ </DATE>
<TIME> 19.38 </TIME>
<AUTHOR>  </AUTHOR>
<HEADLINE>
Gümüşhane'de su taşkını... 
</HEADLINE>
<TEXT>

     Gümüşhane'de, Harşit Çayı'nın taşması sonucu, bazı binaların zemin katlarını su bastı. 
     AA muhabirinin aldığı bilgiye göre, sağanak yağış nedeniyle Harşit Çayı'ndaki su seviyesinin artması sonucu, merkeze bağlı İnönü ve Hasanbey mahallelerinde çok sayıda binanın zemin katını su bastı. 
     İnönü Mahallesi'nde Peküz ailesine ait 3 katlı ev boşaltılırken, taşkın nedeniyle dere kenarındaki sebze ve meyve bahçeleri sular altında kaldı. 
     İl Emniyet Müdürlüğü, Sivil Savunma Müdürlüğü, Köy Hizmetleri ve DSİ ekipleri, taşkının daha fazla zarara yol açmaması için Harşit Çayı'nın kenarına taş ve kaya döktü. 
     İl Jandarma Komutanlığı'nı İnönü Mahallesi'ne bağlayan betonarme köprünün sel sularından yıkılmaması için DSİ'nin köprü ayağında sürekli boşaltma yaptığı bildirildi. 
     Öte yandan, Torul İlçesi'ne bağlı Harmancık ve İkisu köylerinde de taşkın nedeniyle onlarca dönümlük meyve ve sebze bahçesi sular altında kaldı. 
     
</TEXT>
</DOC>
