<DOC>
<DOCNO> 327503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/27/yasam/ayas.html </URL>
<DATE> 2005/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Ege'nin k busuydular 
</HEADLINE>
<TEXT>


Liderinin Ülkü Ocakları Ege Bölge Başkanı olduğu iddia edilen, 2 cinayet de dahil birçok suça karıştığı sanılan çeteden 12 zanlı, 5 aylık takiple ele geçti 

TURAÇ TOP, ADEM GÜVEN DHA 

İzmir'de, geçtiğimiz salı günü başlayan operasyonla ortaya çıkarılan organize suç örgütünün lideri olduğu belirtilen Ülkü Ocakları Ege Bölge Başkanı Abidin Bilgin'in 42 , biri polis memuru 2 kişinin öldürülmesini azmettirdiği öne sürüldü. 
5 ay süren takip sonucu yakalanan 12 zanlının, polis memuru Erol Özçelik'in 21 Mart 2002'de Güzelyalı'daki bir kafeteryada, Levent Ata'nın da 15 Kasım 2004'te Yeşilyurt Devlet Hastanesi girişinde öldürülmesi, ayrıca 5 yaralama, haraç, bir işyerinin tehditle ele geçirilmesi, Urla'nın çöplerini ayırma işlerini yapanlardan tehditle para alınması gibi 12 olaya karıştığı iddia edildi. 

Susma hakkını kullandı 
Susma hakkını kullanan Bilgin'in yanı sıra, eski ANAP Konak İlçe Başkanı Nurullah Sağır, Kamil Fidan, Sedat Baran, Süleyman Külçe, Özgür Onat, Veysi Salman, Gökselin Ellialtıoğlu, Mustafa Kemal Yalçın, Ramazan Bilgin, Hüseyin Dayanıklıer ve Mehmet Yalçın Güngören, dün adliyeye sevk edildi. Yalçın Güngören savcılıkça serbest bırakılırken, diğer 10 kişi nöbetçi mahkemeye sevk edildi. Sanıklardan Abidin Bilgin, Fidan, Baran, Külçe, Onat, Salman, Dayanıkeler ve Yalçın tutuklandı, Ellialtıoğlu ve Ramazan Bilgin ise tutuksuz yargılanmak üzere serbest bırakıldı. 8 kişinin de arandığını bildirildi. 
Çete üyesi oldukları belirlenen Merih Sezgin, Serkan Köklütaş ve polis memuru Özçelik'i kız arkadaşıyla olduğu gerekçesiyle öldürdüğünü öne süren 'Piç Ahmet' lakaplı Filistin asıllı Muhammet El Abtah'ın ise cezaevinde bulunduğu belirtildi. 


3 hilalli 14'lü 


Operasyonda 6 ruhsatsız tabanca, 1 pompalı tüfek, 2 çelik yelek, 2 milyon 264 bin dolarlık 45 adet ve 331 bin 953 YTL'lik 12 senet ve fotokopileri, 324 bin 446 YTL'lik 17 çek fotokopisi, sahte kimlik, yaklaşık 500 gram esrar, 1 kilo yeşil esrar ve kokain içiminde kullanılan 3 düzenek ele geçirildi. 


</TEXT>
</DOC>
