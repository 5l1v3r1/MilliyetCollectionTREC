<DOC>
<DOCNO> 318764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/26/yasam/yas01.html </URL>
<DATE> 2005/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliyet'ten büyük hizmet 
</HEADLINE>
<TEXT>


Mizah devi Aziz Nesin'in kitabı, Demirtaş Ceyhun'un kaleminden 15 kupona Milliyet'le... Bu fırsatı kaçırmayın 

İSTANBUL Milliyet 

Milliyet, her kütüphanede bulunması gereken önemli bir eser daha veriyor "Çağımızın Nasrettin Hocası Aziz Nesin". Usta yazar Demirtaş Ceyhun'un 22 yıl önce kaleme aldığı, döneminde en çok satan kitaplar listesine giren bu eser, Milliyet okurlarıyla buluşacak. Milliyet okurları bu dev esere 15 kupona sahip olacak. 
Yazar Demirtaş Ceyhun, "30 yıllık dostum Aziz Nesin, sadece arkadaşım değil ustamdı. Entelektüel kişiliğine hayran olduğum biridir. Keşke o dönemde günlük tutsaydım. Çünkü ondan öğrendiklerim, onunla yaşadıklarımı anlatmakla bitmez" diye konuştu. 

'Çağdaş bir aydındı' 
Aziz Nesin kadar İslamiyeti iyi tanıyan birini tanımadığını da ifade eden Ceyhun, "Babası imamdı. Kendisi de İslamiyeti bilen çağdaş bir aydındı" dedi. Yalvaç Ural'ın önerisiyle 22 yıl önce Nesin ile anılarını kitaplaştırdığını anlatan Ceyhun, "Bu Aziz Nesin hakkında yazılmış ilk kitaptır. Onun hayatını anlatmıyor ama ikimizin ortak anılarını içeriyor. Onu daha yakından tanımak için iyi bir kaynak. Sivas olaylarından sonra Nesin, öylesine yanlış tanıtıldı ki. Oysa o bir Türk Milliyetçisiydi" dedi. 




</TEXT>
</DOC>
