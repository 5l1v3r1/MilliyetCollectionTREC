<DOC>
<DOCNO> 309371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/26/guncel/gun01.html </URL>
<DATE> 2005/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Polisten farklı ses 
</HEADLINE>
<TEXT>


Bakırköy Osmaniye Karakolu'nun nezaretinde zanlı Gökhan Belgüzar'ın ölü bulunması, gözaltında tutulanların güvenliği için konulan kamera sistemini tartışmalı hale getirdi 

İSTANBUL Milliyet 

Celalettin Cerrah 
İstanbul Emniyet Müdürü 
'Güvenlik kamerası olması şart değil' 

Güvenlik kamerasının kayıt yapması gerekmez miydi 
Yoo, biz güvenlik kameralarını kendi imk nlarımızla nezaretlere koyarız. Nezarethanelerin çoğunda da güvenlik kamerası diye bir sistem yoktur. 

Yeni sistemde zorunluluk değil mi Sorgu odasında var. 
Sorgu odasında var ama nezaretlerde güvenlik kamerası olacak diye bir şey yok. Nezaretler devamlı, sık sık nöbetçiler tarafından kontrol edilir. 

Şartı yok yani 
Tabii ki öyle bir şart yok. Nezarethane sisteminde güvenlik kamerası olacak diye bir şart yok. Ama daha iyi kontrol etmek için o arkadaşımız öyle bir kamera koymuştur. Kayıt cihazı koyma zorunluluğu yok, kamera koyma zorunluluğu da yok. 

Zorunlu olması gerekmez mi 
Yasada böyle bir zorunluluk olmadıktan sonra zorunlu tutamayız. Burada arkadaşımız kendi imk nlarıyla koymuştur. Koymadığı zaman diğer karakollarımızın çoğunda da güvenlik kamerası yoktur ama o nezaretteki suçludan sorumlu memurumuz vardır. 

Şammaz Demirtaş 
İstanbul Emniyet Müdür Yard. 
'Bu sistemle çürük elmalar gidecek' 

Şammaz Demirtaş 25 Ocak 2004'te, bundan tam bir yıl önce Milliyet Pazar'da yayımlanan bir yazıda, İstanbul polisinin Mobil Elektronik Sistem Entegrasyonu MOBESE hakkında bilgi verirken soruları şöyle yanıtlıyor 

Zaman zaman emniyette ölüm olayları oluyor. Emniyet o kişinin intihar ettiğini, karşı taraf ise polis tarafından öldürüldüğünü iddia ediyor. Bu kameralarla bunun önüne mi geçeceksiniz 
Evet biz şüphelinin nezarethanede kaldığı sürede ne olduğunu bir iddia karşısında kullanmayı düşünüyoruz. 

Ya görüntülerle oynama olursa 
Onunla ilgili bir program da var. Görüntülerin orijinalini denetleyebiliyorsunuz. Neden biz millet olarak birbirimize güvenmiyoruz 

Ama biz burada çürük elmalardan bahsediyoruz. Emniyet içinde bu çürük elmalardan bulunduğu zaman zaman dile getiriliyor. 
Bu sistemde gizlendiğini ve gözlendiğini bilen polis daha duyarlı hareket edecektir. Görevini düzgün yapmayan insanlar bu sistem içerisinde çalışamayacak. Çürük elmalar gidecek. 

Emin Arslan 
Emniyet Genel Müdür Yard. 
'Gerçekten çok güzel bir sistem' 

Nezarethanede kamera sistemi zorunlu mu 
Bu kameralar şahısların can güvenliğine yöneliktir. İntihar ve benzeri durumlar olmasın diye koyuldu. AB ülkelerinde de var. Burada önemli olan avukatı ile yaptığı görüşmenin tespit edilmemesi. AB standartları doğrultusunda kamera kondu. 

Yani böyle bir zorunluluk var 
Tabii. Mesela toplu bir suç oldu, bir organize suç örgütü çökertildi diyelim. 25 kişi falan birden yakalanıyorsunuz. Şimdi bunların ifadeleri alınırken ayrı gözaltı odalarına konuluyor. 15'inin başına da 15 tane polis dikmenin imk nı yok. Nezarethanenin nöbetçisinin bunları izlemesi lazım 'Kendine bir zarar veriyor mu Psikolojik bir sorunu var mı' diye. 

Bu görüntüler kaydediliyor mu 
Sorgunun kaydı olur. Bunu sadece izlersiniz. Mesela odadaki bir sanık çok hızlı hareket ederse, örneğin kafasını hızlı hızlı duvara vuruyorsa o zaman nöbetçi fark edemezse bile alarm veriyor. Yani bu odada anormal bir durum var, dikkat et bu odaya diye. Gerçekten çok güzel bir sistem. Ama bu Türkiye genelinde henüz gerçekleştirilemedi. Her ilde yok. Keşke imk n olsa, gözaltındaki olaylarla ilgili iddialar da biter. 


</TEXT>
</DOC>
