<DOC>
<DOCNO> 339244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/03/son/sonsiy16.html </URL>
<DATE> 2005/05/03/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Demirel TBMM'nin yetkisi var ama Anayasa Mahkemesi’ni kaldıramaz 
</HEADLINE>
<TEXT>

     9. Cumhurbaşkanı Süleyman Demirel, 
     Türkiye Büyük Millet Meclisi’nin TBMM , Anayasa Mahkemesi’ni kaldırma gücü bulunduğunu, ancak bir organın yetkisinin bulunmasının kafi gelmediğini belirterek, "Yani siz elinizde yetki var diye kişinin haklarının özüne dokunamazsınız, yani gücünüz vardır ama yapamazsınız" dedi. 
     Süleyman Demirel, Asya Kalkınma Bankası’nın 38. Yıllık Guvernörler Kurulu Toplantısı çerçevesinde düzenlenen bir panele katıldı. Demirel, "Altyapı Entegrasyonunda Çok Taraflı İşbirliğinin Dinamikleri 
     İpekyolu’nun Yeniden İnşası" konulu konuşması öncesinde gazetecilerin sorularını yanıtladı. 
     Demirel, Anayasa Mahkemesi ile ilgili tartışmalarla ilgili sorular üzerine, "Şimdi ben bir tartışmaya taraf olmak istemiyorum ama benim fikrimi sorun söyleyeyim" dedi. 9. Cumhurbaşkanı Demirel, konuşmasını şöyle sürdürdü 
     "Anayasa Mahkemesi’ni Türkiye Büyük Millet Meclisi kaldırır mı 
     Kaldırabilir mi Kaldıramaz mı Kaldırır. Gücü, kudreti vardır. 
     Kaldırabilir mi İsterse kaldırabilir. Fakat bir organın yetkisinin olması kafi değildir. O yetkinin kullanılabilirliği her zaman mümkün değildir. Yani siz elinizde yetki var diye kişinin haklarının özüne dokunamazsınız ve kamu hadisesinde de yapamayacağınız şeyler vardır. 
     Yani gücünüz vardır ama yapamazsınız." Anayasa Mahkemesi’nin niçin kurulduğuna dair geriye dönüp bakıldığında Anayasa Mahkemesi olmadığı için Türkiye’de ihtilale gidildiğini ifade eden Demirel, "Çünkü o zaman ne oluyor Azınlığın çoğunluğa tahakkümü oluyor, yahut çoğunluğun azınlığa tahakkümü oluyor, ikisi de oluyor" dedi. 
     Süleyman Demirel, şunları söyledi 
     "Mesela bugünkü halde yüzde 35 halk oyuna dayanan yüzde 60’ın altında oyla anayasayı kaldıracaksınız. Bu tam azınlığın çoğunluğa tahakkümüdür. Bir defa elinizde şeklen bir güç mevcut olsa bile, bunu yaptığınız zaman krize sebep olursunuz. 
     Türkiye’de kanunlar çıkarıldı, parlamento anayasayı çiğnedi diye toz duman oldu ortalık, göz gözü görmüyor, kim ayırt edecek bunu 
     İhtilal gelip ayırt ediyor. Anayasa Mahkemesi bunu ortadan kaldırmıştır. 
     Şunu demek istiyorum zaten Anayasa Mahkemesi Başkanı da kaldıramazsın demiyor, kaldırırsın diyor ama kaldırmazsın diyor. 
     Bugün kaldırmanın icabı yoktur diyor. Bunlar uygar şeyler." 
     
     "İKİ GÜN SONRA BİTER" 
     Tartışmanın nereye varacağının sorulması üzerine de Demirel, "İki gün sonra biter" yanıtını verdi. 
     Avrupa Birliği süreciyle ilgili bir başka soru üzerine de Demirel, "41 senedir var. 10-15 sene daha olacak. Bu asrın projesi" dedi. 
     Avrupa’nın kendisinin de değiştiğini, bir şekle girmeye çalıştığını anlatan Demirel, "Biz Cumhuriyet kurulduğundan beri Avrupalıyız. Avrupa’nın herşeyini aldık, fakat Avrupa değişti. Biz ona ayak uyduramadık. Şimdi biz yeniden Avrupa’ya uymaya çalışıyoruz, uyacağız. Zorluklar var" diye konuştu. 
     Bunun ne kadar süreceğinin sorulması üzerine Demirel, "15 sene" dedi. 
     
</TEXT>
</DOC>
