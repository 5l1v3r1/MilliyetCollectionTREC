<DOC>
<DOCNO> 313238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/07/son/sontur30.html </URL>
<DATE> 2005/02/07/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Yüksekokul önünde otomobilden ateş açıldı 1 ölü, 1 yaralı 
</HEADLINE>
<TEXT>

     Bursa'nın İnegöl İlçesi'nde, otomobilden açılan ateş sonucu, 1 kişi öldü, 1 kişi ağır yaralandı. 
     Edinilen bilgiye göre, içinde 5 kişi bulunan 16 CFB 82 plakalı otomobilden, Uludağ Üniversitesi İnegöl Meslek Yüksekokulu önünde Behram Şeker 34 ve Sami Çaçan 38 adlı kişilere ateş açtı. 
     Ağır yaralanan Behram Şeker, İnegöl Devlet Hastanesi'nde ameliyata alındı. Şeker, yapılan müdahaleye rağmen kurtarılamadı. Bacaklarından vurulan ve çok kan kaybettiği için durumu ağır olduğu belirtilen Sami Çaçan ise İnegöl Devlet Hastanesi'nden Bursa'daki Yüksek İhtisas Hastanesi'ne sevk edildi. Olaydan sonra kaçan ve İnegöl Devlet Hastanesi önünden geçerken görülen otomobil ise polisin ''dur'' ihtarına uymadı. Otomobil, İlçe Emniyet Müdürlüğü önünde barikat kuran polis ekiplerinin, havaya ve aracın lastiğine ateş etmesi sonucu durdurulabildi. 
     Otomobil sürücüsü Osman K. 23 ile araçta bulunan Servet S. 24 , Ahmet A. 24 , Mahmut K. 31 ve Ali Kevser C. 23 kısa süren arbedenin ardından gözaltına alındı. 
     Zanlıların, sorgulamalarının ardından adliyeye sevk edilecekleri bildirildi. 
     
</TEXT>
</DOC>
