<DOC>
<DOCNO> 321367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/07/siyaset/siy02.html </URL>
<DATE> 2005/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Washington Post'ta Ermeni iddiası liste başı 
</HEADLINE>
<TEXT>


Gazete, insanlığa karşı işlenen suçları listeledi. Listenin başına "Türkiye'de 1.5 milyon Ermeni katledildi" ifadesi konuldu 


ABD'de yayımlanan The Washington Post gazetesi, Washington'daki Soykırım Anma Müzesi'nin "Vicdan Komitesi"ni kaynak göstererek, son yüzyılda insanlığa karşı işlenen suçları listeledi. 
Haberde, 1915 - 1918 arasında Türkiye'de 1.5 milyon Ermeni'nin katledildiği öne sürüldü. Yazının girişinde, "Sivillerin kitlesel soykırımı ve insanlığa karşı diğer suçlar, yüzyıllık kanlı savaşların arasında duruyor. Burada bu suçların tahmini bazı kayıplarını sıralıyoruz. Gerçek rakamlar hiçbir zaman bilinemeyecek" denildi. 
Bu ifadenin ardından, listenin en başına, "Türkiye'deki Ermeniler, 1915 - 1918, 1.5 milyon" ifadesi konuldu. Listede insanlığa karşı işlenen suçlar olarak yer alan diğer maddeler ise, Stalin'in Ukrayna'da 1923 - 1933 arasında 7 milyon kişiyi açlıktan ölüme mahk m etmesi, 1937'de Japonya'nın 300 bin Çinliyi katletmesi, 1938 - 1945 arasında Nazi Almanyasının 6 milyon Musevi'ye karşı soykırımı, 1975 - 1979 arasında Kamboçya'da Pol Pot yönetiminin 2 milyon kişiyi katletmesi, 1992 - 1995 arasında Bosna'da 200 bin kişinin ölmesi, 1994'te Ruanda'da 800 bin kişinin katledilmesi olarak sıralandı. 



</TEXT>
</DOC>
