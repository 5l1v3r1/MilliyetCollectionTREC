<DOC>
<DOCNO> 314969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/14/guncel/gun05.html </URL>
<DATE> 2005/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Mete Has uğurlandı 
</HEADLINE>
<TEXT>


GÜLAY FIRAT İstanbul 

İşadamı Kadir Has'ın yeğeni İstanbul Bankası'nın kurucusu işadamı Mete Has'ın 63 cenazesi, dün Teşvikiye Camii'nde öğleyin kılınan cenaze namazının ardından toprağa verildi. Dokuz ay önce akciğer kanserine yakalanan Mete Has, 10 Şubat'ta hayatını kaybetmişti. 
Fenerbahçe'de bir dönem yöneticilik de yapan Has'ın Türk bayrağı ve Fenerbahçe flamasına sarılı naaşı üzerinde, Fenerbahçe'nin 1981 - 1982 tarihli FB futbol kadrosu ile kendi fotoğrafının bulunduğu ikinci bir poster de vardı. İş, siyaset, sosyete ve sanat dünyasını bir araya getiren cenazede taziyeleri kabul eden Kadir ve Rezzan Has, üzüntü ve yorgunluktan bitkin düştükleri için bir süre sonra sandalyeye oturmak zorunda kaldılar. Cenaze törenine Mete Has'ın eşi Fezal Has, kızları Zekiye Has, Berna Has Koen, torunu Jason Susar'ın yanı sıra Tansu ve Özer Çiller, Mesut Yılmaz, Sadettin Tantan, Tuncay Özilhan, Yaşar Okuyan, Mustafa ve Ali Koç, Cavit Çağlar, Ahmet Özal, Adnan Şenses, Mehmet Ali Erbil, Ali Şen gibi isimler katıldı. 


</TEXT>
</DOC>
