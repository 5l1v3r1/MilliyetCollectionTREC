<DOC>
<DOCNO> 317003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/20/son/sontur07.html </URL>
<DATE> 2005/02/20/ </DATE>
<TIME> 02.00 </TIME>
<AUTHOR>  </AUTHOR>
<HEADLINE>
Çorum... Galerici cinayetinde 8 kişi tutuklandı... 
</HEADLINE>
<TEXT>

     Çorum'dan arkadaşı ile birlikte kaçırıldıktan sonra, Yozgat'ın Topaç köyünde av tüfeği ile vurulmuş olarak bulunan galerici Hüsamettin Gezer'in öldürülmesiyle ilgili gözaltına alınan 12 kişiden 8'i mahkemece tutuklandı. 
     Edinilen bilgiye göre, polis tarafından kaçırma ve cinayet olayına adı karıştığı belirlenen 14 kişiden gözaltına alınan 12'si, sorgularının tamamlanmnasının ardından mahkemeye sevk edildi. 
     Nöbetçi mahkemede ifadeleri alınan 12 kişiden Çetin E. 35 , Mustafa S. 47 , Emre Y. 24 , Ali S. 40 , Arif S. 38 , İsmail S. 36 , Serdar S. 25 , Cengizhan A. 24 tutuklandı. D.Y. 25 ve E.M. 20 isimli şahıslar hakkında ise gıyabi tutuklama kararı verildi. Gözaltına alınan 4 kişi de serbest bırakıldı. 
     Hüsamettin Gezer 21 ile arkadaşı İlhan M, bir yıl önce satın aldıkları minibüsün parasını ödemedikleri gerekçesiyle Çorum'dan kaçırılmıştı. 
     Kaçırıldıktan sonra Yozgat'a getirilirken otomobilde av tüfeği ile vurularak öldürülen Gezer, Yozgat'ın Topaç köyünde bir tarlada gömülü bulunmuştu. Köyde 2 gün rehin tutulan ve dövülen arkadaşı ise serbest kalınca polise başvurmuştu. 
     Düzenlenen operasyonlarda, cinayetle ilgili 12 kişi ile 3 otomobil ve 4 av tüfeği ele geçirilmişti. 
     
</TEXT>
</DOC>
