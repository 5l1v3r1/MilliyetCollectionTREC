<DOC>
<DOCNO> 338931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/02/son/sonspo15.html </URL>
<DATE> 2005/05/02/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Chelsea ve Bayern Münih şampiyon, İtalya'da yarış sürüyor... 
</HEADLINE>
<TEXT>

     Avrupa futbolunun önde gelen liglerinde son haftalara yaklaşılırken, şampiyon olan ve ligden düşen takımlar da belirlenmeye başladı. 
     İngiltere Premier Ligi’nde sezonun bitimine 3 hafta kala FC Chelsea şampiyonluğunu ilan ederken, Almanya Birinci Futbol Ligi’nde Bundesliga Bayern Münih en yakın takipçisi Schalke 04’e 11 puan fark atarak ligi ilk sırada tamamlamayı garantiledi. 
     İspanya Birinci Futbol Ligi’nde La Liga lider Barcelona, zayıf rakibi Albacete’yi 2-0’la geçerek, şampiyonluğa bir adım daha yaklaştı. Liderin yakın takipçisi Real Madrid ise Nihat Kahveci’nin takımı Real Sociedad’ı deplasmanda 2-0’lık skorla yenmeyi bildi ve son haftalara girerken Barcelona’yı yalnız bırakmadı. 
     Lig üçüncüsü Sevilla ise sahasında Deportivo La Coruna karşısında 2-0 üstünlük sağladı. 
     
     İTALYA 
     İtalya Birinci Futbol Ligi’nde Serie A lider AC Milan ile Juventus arasındaki şampiyonluk yarışı bu hafta da devam etti. Lider AC Milan’ın Fiorentina deplasmanında 3 puanı 2-1’lik skorla aldığı haftada Juventus, ligin orta sıralarında yer alan Bologna’yı yine aynı skorla 2-1 yenmeyi başardı. 
     Emre Belözoğlu’nun takımı Inter, seyircisi önünde Siena’yı ağırladı ve maçtan 2-0’lık galibiyetle ayrıldı. 
     Ligin bitimine 4 hafta kala son sıradaki 10 takım arasındaki puanların birbirine çok yakın olması İtalya liginde mücadelelerin son haftaya kadar devam edeceği anlamına geliyor. 
     
     
     ALMANYA 
     Almanya Birinci Futbol Ligi’nde Bundesliga ligin bitimine 3 hafta kala lider Bayern Münih, konuk olduğu Kaiserslautern deplasmanından 4-0’lık galibiyetle ayrılarak, şampiyon oldu. 
     Ligin son haftalarında sürekli puan kaybeden Hamit Altıntop’un takımı Scalke 04, sahasında Bayer Leverkusen ile 3-3 berabere kaldı. 
     Puan almak için Borussia Moenchengladbach deplasmanına giden VfB Stuttgart ise sahadan 2-0 yenik ayrıldı. 
     Yıldıray Baştürk’ün takımı Hertha Berlin, Hansa Rostock’un sahasında 2-1 yenilmekten kurtulamadı. 
     
     İNGİLTERE 
     İngiltere Premier Ligi’nde FC Chelsea, deplasmanda Bolton Wanderers’ı 2-0 yenerek 50 yıllık rüyasına son verdi. 
     Premier ligde son kez 50 yıl önce şampiyon olmayı başaran Fc Chelsea, sezonun kapanmasına 2 hafta kala şampiyon olmayı başardı. 
     Ligin üçüncü sırasında bulunan Manchester United, deplasmanda Charlton Athletic’i 4-0 gibi farklı bir skorla yendi. 
     Geçen yılın şampiyonu Arsenal ise bugün yapacağı West Bromwich Albion maçından galibiyetle ayrılması durumunda ikinci sıradaki yerini sağlamlaştıracak. 
     
</TEXT>
</DOC>
