<DOC>
<DOCNO> 316877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/20/yasam/axyas02.html </URL>
<DATE> 2005/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Berlin'de büyük sürpriz 
</HEADLINE>
<TEXT>


Ödüller için favoriler başkaydı, 'son gülenler' ise bambaşka. Altın Ayı, Güney Afrika'nın Carmen uyarlamasına gitti 

Alin Taşçıyan - Berlin 

55. Berlin Film Festivali'nde Altın Ayı'yı, Güney Afrika'nın Carmen uyarlaması "U-Carmen eKhayelitsha" kazandı. 
Bir opera uyarlamasının Berlinale'de, 'Kurtuluş Günü'yle yıldızı parlayan yönetmen Roland Emmerich başkanlığındaki jüriden Altın Ayı kazanacağını söyleseler, spekülasyon der geçerdik. Ama gerçek bu. Vamp İspanyol çingenesi Carmen'i 100 küsur kiloluk Güney Afrikalı siyah bir aktrisin canlandırdığı "U Carmen eKhayelitsha", Altın Ayı'yı şaşkın bakışlar altında kazandı. 
Festivalde bir başka şoke edici sonuç da herkesin, "ödül alması kesin" dediği Michel Bouquet'nin, namı diğer Mitterrand'ın ödülünü 'Parmak Emici-Thumbsucker' adlı filmle Lou Taylor Pucci'nin alması oldu. 

Altın Ayı U-Carmen eKhayelitsha 
Gümüş Ayı Gu Changwei'nin yönettiği 'Kong que - Peacock' filmine... 
En İyi Yönetmen Marc Rothemund 'Sophie Scholl' adlı filmle, 
En İyi Erkek Oyuncu Lou Taylor Pucci, 'Parmak Emici - Thumbsucker' adlı filmle.. 
En İyi Kadın Oyuncu Julia Jentsch, "Sophie Scholl" adlı filmle, 
En İyi Sanatsal Katkı Tsai Ming-liang, "The Wayward Cloud" filminin senaryosu ile.. 
En İyi Müzik Alexandre Desplat, "De battre mon coeur s'est arrete" filmi ile... 
En iyi Avrupa Filmi Mavi Melek Ödülü Hany Abu-Assad "Paradise Now" 
Alfred Bauer Ödülü "The Wayward Cloud" 


</TEXT>
</DOC>
