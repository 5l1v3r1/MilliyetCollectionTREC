<DOC>
<DOCNO> 301388 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/27/son/sontur36.html </URL>
<DATE> 2004/12/27/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Deprem Bölgesi'ndeki 30 Türk'ten haber alınamıyor... 
</HEADLINE>
<TEXT>

     Asya'nın güneydoğusunda gerçekleşen deprem bölgesinde, çoğunluğu turist olarak bölgede bulunan 30 Türk'ten haber alınamadığı bildirildi. 
     Dışişleri Bakanlığı yetkililerinin verdiği bilgiye göre, Asya'nın güneydoğusunda gerçekleşen deprem ve tsunami sonrasında bölgede bulunan 30 Türk vatandaşından haber alınamıyor. Haber alınamayan Türk vatandaşlarının 21'i Tayland, 3'ü Sri Lanka, 2'si Myanmar'da bulunuyordu. 
     Maldivler, Malezya, Endonezya ve Hindistan'da da 1'er Türk vatandaşından haber alınamadığı bildirildi. 
     Haber alınamayan Türk vatandaşlarının, Dışişleri Bakanlığı'na yapılan başvurular ve bölgedeki Türkiye temsilciliklerinin yaptığı araştırmalar sonucunda belirlendiği kaydedilirken, 30 kişinin büyük kısmının bölgeye turistik amaçla giden Türk vatandaşlarından oluştuğu da ifade edildi. 
     
</TEXT>
</DOC>
