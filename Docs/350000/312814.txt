<DOC>
<DOCNO> 312814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/06/yasam/axyas01.html </URL>
<DATE> 2005/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte 2004'ün en pahalı tabloları 
</HEADLINE>
<TEXT>


3.9 milyon dolarlık fiyatı Türkiye'de büyük yankı uyandırsa da, 'Kaplumbağa Terbiyecisi', 2004'ün rekortmeni Picasso tablosunun küsuratı bile olamadı.. 

Serhat Oğuz 

Türkiye ve dünya, geçen yıl müzayede rekorlarına tanık oldu. Osman Hamdi Bey'in 'Kaplumbağa Terbiyecisi' adlı tablosunun 3.9 milyon dolara Yaklaşık 5 milyon YTL alıcı bulması Türkiye'de büyük yankı uyandırdı. Ancak bu rakam bile, dünyanın en pahalı tablosunun küsuratı olamadı. Pablo Picasso'nun 'Pipolu Çocuk' adlı eseri 104.1 milyon dolarla 137 milyon YTL 2004'ün yıldızı oldu. 

'Batık' bereketi 
Türkiye'deki satış listesi, dünya sıralamasındaki rakamların çok altında kalsa da bereketli bir yıl yaşandı. 
Türkiye ve dünyadaki sıralamayı hazırlayan Antik AŞ Yönetim Kurulu Başkanı Turgay Artam, Tasarruf Mevduatı Sigorta Fonu'nun TMSF el koyduğu batık bankacılara ait koleksiyonların piyasaya ciddi bir hareketlilik getirdiğini söyledi. 
Her müzayededeki alıcı kitlesinin belli olduğunu vurgulayan Artam, şöyle konuştu "TMSF, bazen bir müzayededen birkaç gün sonra yeni bir müzayede yapmak istiyor. Halbuki, alıcılar aşağı yukarı aynı kişiler. Piyasanın biraz dinlenmesi, alıcıların yeniden katılması için biraz süre geçmesi gerekiyor. Çünkü ciddi miktarlar söz konusu. 2004 her açıdan hareketli bir yıl oldu." 

Bizde Osman Hamdi, dünyada Picasso 

Pablo Picasso'nun 'Pipolu Çocuk' adlı tablosu 137 milyon YTL'ye, 'Kaplumbağa Terbiyecisi' ise 5 milyon YTL'ye alıcı buldu. 

Konuşulan isimler, eserler ve fiyatları 

Türkiye 
1- Osman Hamdi Bey "Kaplumbağa Terbiyecisi" 3.9 milyon dolar 5 milyon YTL 
2- Nazmi Ziya Güran "Sokak Manzarası" 390.9 bin dolar 516 bin YTL 
3- Osman Hamdi Bey "Portre" 250.1 bin dolar 331 bin YTL 
4- Naci Kalmukoğlu "Yeni Camii" 187.6 bin dolar 247 bin YTL 
5- Fausto Zonaro "Boğaziçi'nde Gemiler" 181.6 bin dolar 239 bin YTL 
6- Sami Yetik "Koçlar" 172.9 bin dolar 227 bin YTL 
7- Fabius Brest "Üsküdar" 171.9 bin dolar 226 bin YTL 
8- Sami Yetik "İstanbul" 147 bin dolar 194 bin YTL 
9- Hoca Ali Rıza "Peyzaj" 135.2 bin dolar 178 bin YTL 
10- Hoca Ali Rıza "Peyzaj" 129.7 bin dolar 170 bin YTL 

Dünya 
1- Pablo Picasso "Garçon a la Pipe" 104.1 milyon dolar 137 milyon YTL 
2- Paul Gaugin "Maternite 2" 39.2 milyon dolar 52 milyon YTL 
3- Amadeo Modigliani "Jeanne Hebuterne" 31.6 milyon dolar 41.8 milyon YTL 
4- Johannes Wermeer "Young Woman Seated at the Virginals" 30 milyon dolar 39.8 milyon YTL 
5- Edouard Manet "Races at Bois de Boulogne" 26.32 milyon dolar 34.8 milyon YTL 
6- John Sargent "Group with Parasols" 23.53 milyon dolar 31 milyon YTL 
7- Piet Mondrian "New York 1941 Boogie Woogie" 23.53 milyon dolar 31 milyon YTL 
8- Claude Monet "Waterlilies" 16.8 milyon dolar 22.2 milyon YTL 
9- Jackson Pollock "Number 12" 11.65 milyon dolar 15.4 milyon YTL 
10-Williem Kooning "Spike's Folly" 11.20 milyon dolar 14.8 milyon YTL 


</TEXT>
</DOC>
