<DOC>
<DOCNO> 317769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/23/yasam/axyas01.html </URL>
<DATE> 2005/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuşlar leminin Einstein'ı karga 
</HEADLINE>
<TEXT>


Kanadalı bilim adamlarının yaptığı bir araştırma, karga familyasına mensup türlerin, kuşlar leminin en zeki hayvanları olduğunu ortaya çıkardı 

DIŞ HABERLER SERVİSİ 

KANADA'NIN Montreal kentindeki Mcgill Üniversitesi'nden hayvan davranışları uzmanı Profesör Louis Lefebvre'nin başkanlığındaki bir grup, bilimsel dergilerde son 70 yılda kuşların yaratıcılık davranışları üzerine yayımlanan araştırmaları inceledi. Dünyanın ilk kuş zek indeksini oluşturan grup, en zeki kuşların karga, ekinkargası, alakarga ve kuzgun olduğunu tespit etti. 

İkinci sırada şahin var 
ARAŞTIRMADA kargaları, şahin, atmaca, ağaçkakan ve balıkçıl kuşları takip etti. Raporda, Japonya'da yaşayan leşkargalarının, ceviz kırmak için otomobilleri kullanması, zek larına örnek gösterildi. Trafik lambaları kırmızı yandığında getirdikleri cevizleri atan kargalar, yeşil yandığında kırılan cevizleri topluyordu. 

Beyin-zek orantısı 
LEFEBVRE, kuşların beyin büyüklükleri ile zek seviyeleri arasında doğru orantı olduğunu belirlediklerini söyledi. Oxford Üniversitesi'nden Alex Weir'in yaptığı araştırmada da, Betty adlı karga kabloyla derin kaptaki yeme ulaşmıştı. 

En 'kuş' beyinliler 

Listede zek seviyesi en düşük kuşun yeni dünya bıldırcını olduğu belirtildi. Yön bulma ve uçuş konusunda son derece başarısız olan bıldırcını, Avustralya'da yaşayan emular, devekuşları ve keçisağan kuşu takip etti. 


</TEXT>
</DOC>
