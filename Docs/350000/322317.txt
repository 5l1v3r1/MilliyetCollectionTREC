<DOC>
<DOCNO> 322317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/09/son/sonyas01.html </URL>
<DATE> 2005/03/09/ </DATE>
<TIME> 02.03 </TIME>
<AUTHOR>  </AUTHOR>
<HEADLINE>
Kazaya karışan Eşek gözaltına alındı 
</HEADLINE>
<TEXT>

     Kolombiya'nın Arauca kentinde, bir motosikletin çarptığı eşek, kazanın taraflarından biri olduğu gerekçesiyle gözaltına alındı. 
     Arauca kenti polis sözcüsü, karayollarında meydana gelen yaralamalı kazalarda, kazaya karışan araçlara el konulduğunu, bu nedenle Paço adlı eşeğin ''gözaltına alındığını'' söyledi. 
     Kazada motosikletlinin ağır yaralandığı, eşeğin de ayaklarının incindiği belirtildi. 
     Sözcü, hem eşeğe hem de motosiklete el koyarak, geri verilip verilmeyeceğine karar verecek olan müfettişlere teslim ettiklerini kaydetti. 
     Eşeğin sahibi, kendileri önde olduğu için suçlu tarafın motosikletli olduğunu savundu. 
     
</TEXT>
</DOC>
