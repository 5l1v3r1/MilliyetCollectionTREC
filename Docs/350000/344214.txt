<DOC>
<DOCNO> 344214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/20/son/sondun31.html </URL>
<DATE> 2005/05/20/ </DATE>
<TIME> 18.40 </TIME>
<AUTHOR>  </AUTHOR>
<HEADLINE>
Filistin lideri Abbas'tan Gazze Şeridi'nde şiddete son verilmesi çağrısı 
</HEADLINE>
<TEXT>

     Filistin lideri Mahmud Abbas, Gazze Şeridi’nde şiddete son verilmesi çağrısında bulundu. 
     Hindistan’ı ziyaret eden Abbas, Yeni Delhi’de gazetecilere açıklamasında, İsrail ile varılan ateşkes anlaşmasının tüm tarafların çıkarına olduğunu belirterek, "Tüm tarafların, ateşkese bağlı kalmasını ve şiddetin artmamasını umuyorum" dedi. 
     Gazze Şeridi’nde son günlerde yaşanan olayların kontrol altına alınabileceğini ifade eden Abbas, "Ateşkes bizim ve İsrail’in çıkarınadır. Bu nedenle onu muhafaza etmeliyiz" diye konuştu. 
     Abbas, daha önce 17 Haziranda düzenlenmesi öngörülen genel seçimleri erteleme planının olmadığını ve İsrail’in eninde sonunda Gazze Şeridi’nden çekileceğine inandığını açıklamıştı. 
     
</TEXT>
</DOC>
