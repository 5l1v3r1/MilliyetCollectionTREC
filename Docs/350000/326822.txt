<DOC>
<DOCNO> 326822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/25/ekonomi/eko04.html </URL>
<DATE> 2005/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Fonlar kaçtı, ama Türkiye az etkilendi 
</HEADLINE>
<TEXT>


JP Morgan, FED'in faiz harek tıyla başlayan dalgalanmadan en az etkilenen ülkelerden birinin Türkiye olduğunu açıkladı 

EKONOMİ SERVİSİ 

Hedge fon adı verilen kısa vadeli yatırım fonlarının gelişmekte olan ülkelerden çıkmaya başladıkları bildirildi. Yatırım bankası JP Morgan'ın araştırmasına göre, ABD Merkez Bankası'nın FED , faiz harek tı başta olmak üzere küresel ekonomideki gelişmeler üzerine, yatırım fonları, gelişmekte olan ülkeler üzerindeki teknik görüşlerini, 'olumlu'dan, 'nötr' düzeyine çekti. Hedge fon dışındaki gelişmekte olan ülkelerin yatırım fonları ise gelişmekte olan ülkelerdeki pozisyonlarını değiştirmedi. 

Rusya'dan çıkış 
Hedge fonların en son çıkış hareketleri sürecinde en az etkilenen ülkeler arasında Türkiye bulunuyor. En az çıkış Türkiye, Brezilya, Ukrayna, Uruguay, Meksika, Ekvador, Arjantin ve Venezüella'da görülürken, en çok çıkış ise Rusya ve Filipinler'de yaşandı. 
Analistler, piyasalardaki çalkalanmanın nispeten azalarak istikrarın oluşmasıyla birlikte, büyük fonların tekrar gelişmekte olan ülkelere geri döneceğini vurguluyorlar. Hedge fonlar, ya kendilerine ait olan menkul kıymet fiyatları ile doğrudan ya da diğer piyasa katılımcılarının eğilimlerini etkileyerek dolaylı şekilde etkili oluyorlar. 




</TEXT>
</DOC>
