<DOC>
<DOCNO> 330321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/05/son/sondun04.html </URL>
<DATE> 2005/04/05/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
İsrail, Gazze Şeridi'nden çekilmek için ABD'den para isteyecek 
</HEADLINE>
<TEXT>

     İsrail Başbakan Yardımcısı Şimon Peres, Washington'a gideceğini ve Gazze Şeridi'nden çekilmek için ABD'den finansman isteyeceğini söyledi. 
     Peres, İsrail ordu radyosuna yaptığı açıklamada, ABD'de, Başkan Yardımcısı Dick Cheney ve diğer yetkililerle bir araya geleceğini, Gazze Şeridi ile Batı Şeria'daki yerleşkelerden çekilmek için maddi yardım isteyeceğini belirtti. 
     Yardımın miktarı konusunda bilgi vermeyi reddeden Peres, yardımın ayrıca, Celile ve Necef çölünün kalkındırılmasında kullanılacağını kaydetti. 
     İsrail, Gazze Şeridi'nden tahliye edilecek Yahudi yerleşimcilere bu bölgelerde istihkam ayırmayı ve buralara yerleşmeyi kabul edenlere ek tazminat ödemeyi planlıyor. 
     Washington yönetimine yakın bir kaynak, İsrail'in 500 milyon dolar tutarında yardım isteyeceğini ve konunun, ABD Başkanı George Bush ile İsrail Başbakanı Ariel Şaron arasında, Bush'un Teksas'daki çiftliğinde yapılacak görüşmede de gündeme getirileceğini söyledi. 
     İsrail, söz konusu bölgelerdeki yerleşimcilerin tahliyesi için bütçesinden 1 milyar dolar ayırdı. 
     
</TEXT>
</DOC>
