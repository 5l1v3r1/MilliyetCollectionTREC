<DOC>
<DOCNO> 303824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/05/son/sontur50.html </URL>
<DATE> 2005/01/05/ </DATE>
<TIME> 20.35 </TIME>
<AUTHOR>  </AUTHOR>
<HEADLINE>
Yurtta Asayiş... Bir günlük bebği çöpe bıraktılar... 
</HEADLINE>
<TEXT>

     Manisa'da, Devlet Hastanesi önündeki çöp tenekesinde bir günlük bebek bulundu. 
     Alınan bilgiye göre, Devlet Hastanesi personeli tarafından bulunan ve Moris Şinasi Çocuk Hastanesi'ne götürülerek müşahede altına alınan bebeğe ''Ayşe'' adı verildi. 
     Moris Şinasi Çocuk Hastanesi Başhekim Yardımcısı Yrd. Doç. Dr. Selahattin Emre, 54 santimetre boyunda ve 4 kilogram ağırlığındaki bebeğin hastaneye getirildiğinde vücut ısısının düşük olduğunu belirterek, ''Bebek biraz daha geç bulunsaydı ölebilirdi. Minik Ayşe'nin göbeğindeki klipse bakılırsa ya SSK Hastanesi'nde ya da Doğum Evi'nde dünyaya gelmiş olabilir'' dedi. 
     Bebeğin üzerinden herhangi bir not çıkmadığı bildirildi. 
     
     ADANA'DA BIÇAKLI SALDIRI... 
     Adana'da, bir kişi, hizmetli olarak çalıştığı okulun eski öğrencisi tarafından bıçakla yaralandı. 
     Edinilen bilgiye göre, Yeşilyurt Mahallesi'ndeki Mustafa Kemal Tuncel Lisesi'nde hizmetli olarak çalışan Ömer Sarı 30 , henüz belirlenemeyen bir nedenle aynı okulun eski öğrencisi Ahmet S. tarafından, Mavi Bulvarı'nda bıçaklı saldırıya uğradı. 
     Numune Hastanesi'nde tedavi altına alınan ve vücudunun 4 farklı yerinden bıçaklandığı belirlenen Ömer Sarı'nın, sağlık durumunun ciddiyetini koruduğu öğrenildi. 
     Olayla ilgili soruşturma başlatıldığı bildirildi. 
     
</TEXT>
</DOC>
