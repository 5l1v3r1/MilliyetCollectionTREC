<DOC>
<DOCNO> 330084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/04/son/sondun46.html </URL>
<DATE> 2005/04/04/ </DATE>
<TIME> 20.32 </TIME>
<AUTHOR>  </AUTHOR>
<HEADLINE>
Bangladeş, Papa'nın ölümü nedeniyle bayraklarını yarıya indirecek. 
</HEADLINE>
<TEXT>

     Bangladeş, Papa İkinci Jean Paul'ün ölümü nedeniyle Çarşamba günü bayraklarını yarıya indirecek. 
     BSS ajansının haberinde, Katoliklerin ruhani lideri Papa İkinci Jean Paul'ün önceki gece 84 yaşında hayata veda etmesi nedeniyle ülkede bayrakların Çarşamba günü yarıya indirileceği belirtildi. 
     Haberde, hükümetin, Papa'nın cenaze töreninde Bangladeş'i temsil etmek üzere bir bakan göndereceği kaydedildi. 
     
     MANDELA 
     Güney Afrika'nın eski Devlet Başkanı Nelson Mandela, Papa'nın ölümünün ardından yayımladığı mesajda, kendisiyle birçok kez karşılaşma ayrıcalığına sahip olduğunu ve onun sağduyusundan her zaman esinlendiğini belirtti. 
     Mandela, Papa'nın mirası ve öğretilerinin dünyayı ''daha iyi kılması'' umudunu dile getirdi. 
     
</TEXT>
</DOC>
