<DOC>
<DOCNO> 325369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/20/son/sonyas06.html </URL>
<DATE> 2005/03/20/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Uyurgezer İngiliz babasını öldürdü, suçsuz bulundu 
</HEADLINE>
<TEXT>

     İNGİLTERE'nin Manchester kentinde babasını döverek öldüren bir uyurgezer, 'vahşi saldırıyı' tamamen uyurken yaptığına kanaat getiren mahkeme tarafından suçsuz bulundu. 32 yaşındaki Jules Lowe, kasten adam öldürmek suçundan ömür boyu hapis cezasıyla karşı karşıyaydı. 
     Jules Lowe, Ekim 2003'te aşırı alkol aldığı bir gecede Walkden'daki evlerinde babası Edward'ı öldüresiye dövmüş ve daha sonra hiç bir şey olmamış gibi yatağına dönmüştü. 'Cinayet' komşuların ihbarı üzerine ortaya çıkarken, yapılan incelemede Edward Lowe'un vücudunda 90 ayrı darbe izine rastlanmıştı. Saldırı sırasında uyuduğunu söyleyen Jules Lowe, hafızasında babasının ölümüyle ilgili hiçbir şey olmadığını savunmuştu. 
     İngiltere tarihinin en ilginç cinayet vakalarından biri olarak nidelendirilen davada nihai karar dün çıktı. Mahchaster'daki mahkeme Lowe'un suçlu olup olmadığının anlaşılabilmesi için bugüne kadarki en kapsamlı bilimsel testleri yapan uzmanları dinlendi. İddia makamı bir insanın uykusunda cinayet işlemesinin abartılı bir senaryo olduğunu savunurken, jüri Lowe'un babasını öldürdüğü sırada aklının başında olmadığı yönündeki araştırma sonuçlarını ikna edici buldu. 
     Jürinin sanığı kasten adam öldürmekten suçsuz bulmasının ardından yargıç Richard Henriques, Lowe'un tutuklanarak süresiz olarak hastanede gözetim altında kalmasına karar verdi. Lowe, doktorların uyurgezerliğinin tedavi edildiği yönünde rapor vermesi durumunda serbest kalabilecek. 
     
</TEXT>
</DOC>
