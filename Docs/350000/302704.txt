<DOC>
<DOCNO> 302704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/02/siyaset/asiy.html </URL>
<DATE> 2005/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kabinemiz başarılı 
</HEADLINE>
<TEXT>


Bakanlar Kurulu'nda revizyon konusunda sıkıntı yaşanmayacağını söyleyen Erdoğan, "Bütün arkadaşlarım 'Kendimi başarılı görmüyorum' diyecek asilliktedir" dedi 

Elçin Ergün - Safranbolu 


Başbakan Recep Tayyip Erdoğan, yılbaşı tatili için geldiği Safranbolu'da "kabinedeki revizyon" iddialarını değerlendirdi. Vakti geldiğinde gereken adımların atılacağını söyleyen Erdoğan, "Bütün arkadaşlarım 'Ben kendimi başarılı görmüyorum' ya da 'Yoruldum' diyecek asilliktedir" dedi. 
Kabinenin 2 yıldır başarılı olduğunu, basında sürekli kabine değişikliğinin telaffuz edilmesinin istikrarsızlık ürünü olacağını vurgulayan Erdoğan, tek parti hükümeti olarak revizyonda sıkıntı yaşamayacaklarını kaydetti. Revizyon iddialarının gündemi olumsuz etkileyeceğini dile getiren Erdoğan, "Halkımızı ve hükümetteki arkadaşları rahatsız eder. Buna fırsat vermezseniz beni de, hükümetimi de çok memnun edersiniz" diye konuştu. 

'Karşılık veremedim' 
"Bu sözlerinizden revizyon yapılmayacağı sonucunu çıkarabilir miyiz " sorusuna da Erdoğan, "Sizin beklentilerinize karşılık veremedim" yanıtını verdi. 
Erdoğan, Safranbolu AKP teşkilatında da şu mesajları verdi 
KIBRIS "3 Ekim'de bu işe başlayıp başlamama kararı bizim elimizde. Ankara Anlaşması ile ilgili, 1 Mayıs'ta AB'ye üye olan ülkelerin Gümrük Birliği ile ilgili atılması gereken adımı attığımız anda bu işi bitiririz. Burada nüans farkı var. Bu farkın şu anda çalışmasını yapıyoruz. AB Komisyonu ile masaya oturup bu işin imzasını AB dönem başkanıyla atacağız. Muhataplarımız bunlar. Tanıma süreci olarak biz BM ile bunu götürürüz." ZANA ve KÜRT SORUNU "Beraberliğimizin sarsılmasına neden olacak bazı incelikli tezg hlar tuzaklar içerisine girenlere müsaade edemeyiz. Bu tür tezg htarlar var. Eğer legal olarak, demokratik yarış içerisine gireceklerse gelsinler. Ama başarılı olamadığı zaman da bu ülkede illegal yollara girmek suretiyle legal güç toplama hevesi içerisine girenler, hep yorulacaklardır. Kim olursa hepsinin yaşam özgürlüğünden inanç özgürlüğünden biz sorumluyuz. Demokratik özgürlükçü Türkiye budur. Hassasiyetlerimizden ödün çıkarmaya çalışanlar boşuna yorulmasın." 

</TEXT>
</DOC>
