<DOC>
<DOCNO> 339650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/04/son/sontur13.html </URL>
<DATE> 2005/05/04/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
PKK itirafçısı haraç isterken yakalandı 
</HEADLINE>
<TEXT>

     Mehmet AKTARAN İSTANBUL, DHA 
     

      İSTANBUL'da DEHAP Bağcılar İlçe Başkanı Lezgin Bingöl'den tehditle 30 bin YTL 30 milyar haraç isteyen eski PKK itirafçısı Adil Timurtaş'la birlikte 3'ü Makedon vatandaşı 5 kişi gözaltına alındı. 
     Yasadışı PKK itirafçısı, Adil Timurtaş ve adamları, iddiaya göre Bağcılar DEHAP İlçe Başkanı Lezgin Bingöl'e Ben jitemciyim. Siz PKK’ya ilaç yardımı yapıyorsunuz. Sizi sürekli takip ediyoruz. Bize 30 milyar lira vereceksiniz. Eğer vermezseniz sizi ihbar ederimö diyerek tehdit etti. Bunun üzerine, Lezgin Bingöl durumu polise bildirdi. Polis operasyon hazırlığı başlatırken, Adil Demirtaş seri numaraları alınmış parayı vermek için buluşma yeri olan Beşiktaş'da bir restauranda gitti. Bu arada çevrede önlem alan polis, paranın teslim edilmesinden sonra düzenlediği operasyonla Adil Timurtaş ile 3'ü Arnavut asıllı Makedon olan 5 kişi yakalandı. 
     Gözaltına alınan zanlılardan Makedon Dritan Hasruli, Sevrı Destanı ile Dzaljali, ifadelerinde Kuzey Irak'taki bir Alman temizlik firmasında işçi olarak çalıştıklarını ve Türkiye'ye malzemeye almak için geldikleri belirterek, olayla ilgili bulunmadıklarını öne sürdüler. Ancak, yapılan araştırmada bu kişilerin PKK itirafçısı Adil Timurtaş ile ilişkisinin bulunduğu anlaşıldı. 
     İtirafçı Adil Timurtaş ile birlikte yakalanan Abdulvahap Demir’in ise çeteye yardım ve yataklık ettiği anlaşıldı. İstanbul Organize Suçlar Şube Müdürlüğü'nde sorguları süren zanlılar için Savcılıktan 3 gün ek gözetim süresi istendi. 
     
</TEXT>
</DOC>
