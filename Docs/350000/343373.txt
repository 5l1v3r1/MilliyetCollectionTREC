<DOC>
<DOCNO> 343373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/17/son/sonspo29.html </URL>
<DATE> 2005/05/17/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Okan Buruk Kötü bir sezon geçirdik... 
</HEADLINE>
<TEXT>

     Beşiktaşlı futbolcu Okan Buruk, Birinci Süper Futbol Ligi’nde kötü bir sezon geçirdiklerini ve önümüzdeki sezonun her şeyin lehlerine farklı olacağını iddia etti. 
     Türkiye Sokak Futbol Ligi’nin tanıtım toplantısında basın mensuplarının sorularını yanıtlayan Buruk, istemedikleri bir sezon geçirdiklerini belirterek, "İlk haftalarda üst üste kaybettiğimiz puanlar ligden kopmamıza neden oldu. Tabii bu bizi ve taraftarımızı çok üzdü. Artık bunlar geçmişte kaldı. Şu an çok kalabalık bir kadromuz bulunuyor. Ama hocamızın direktifleri doğrultusunda yapılacak transferlerle çok iyi bir takım olacağımıza inanıyorum. Önümüzdeki sezon her şey lehimize çok farklı olacak" dedi. 
     Ligde kimin şampiyon olacağına dair sorulan bir soruya ise Burak, şu yanıtı verdi 
     "Son iki haftaya girildiğinde Fenerbahçe daha şanslı görülüyor. 
     Ama hem Galatasaray’ın hem de Fenerbahçe’nin hafta sonunda yaptıkları karşılaşmalarda aldıkları sonuçlara bakıldığında kesin bir şey söylemek imkansız. Bekleyip kimin şampiyon olacağını hep birlikte göreceğiz." 
     
</TEXT>
</DOC>
