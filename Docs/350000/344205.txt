<DOC>
<DOCNO> 344205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/20/son/sondun22.html </URL>
<DATE> 2005/05/20/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
First Lady Laura Bush, Ortadoğu'ya geliyor 
</HEADLINE>
<TEXT>

     ABD Başkanı George W. Bush’un eşi Laura Bush, Ortadoğu ülkelerinde "demokrasi ve kadın haklarını destekleme" gezisi çerçevesinde, 22 Mayıs Pazar günü İsrail ve Filistin’i ziyaret edecek. 
     Edinilen bilgiye göre, Pazar sabahı Tel Aviv’deki Ben Gurion Havalimanı’a inecek olan Laura Bush’u, İsrail Dışişleri Bakanı Silvan Şalom’un eşi karşılayacak. 
     Laura Bush, daha sonra Cumhurbaşkanı Moşe Katsav’ın eşi Gila Katsav ile görüşecek ve Yahudi soykırımı kurbanlarının anısına yapılan Yad Vaşem’i Soykırım Müzesi ziyaret edecek. 
     Ardından Eski Kent’e geçerek, buradaki kutsal mekanları ziyaret edecek olan "Filst Lady", Filistin tarafında da, dünyanın en eski yerleşim birimlerinden biri kabul edilen Eriha’da kadın örgütleri temsilcileriyle buluşacak, Emevi Halifesi Abdülmelik Bin Hişam tarafından yaptırılmış olan tarihi Hişam Sarayı’nı gezecek. 
     Laura Bush, Pazartesi günü Mısır’ın başkenti Kahire’ye gidecek. 
     
</TEXT>
</DOC>
