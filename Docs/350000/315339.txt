<DOC>
<DOCNO> 315339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/15/son/sondun18.html </URL>
<DATE> 2005/02/15/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Hariri'yi kim öldürdü El Kaide'den açıklama geldi... 
</HEADLINE>
<TEXT>

     Terör örgütü El Kaide'nin bir internet sitesine gönderdiği açıklamada, Lübnan'ın eski başbakanı Refik Hariri'yi ''Lübnan, Suriye ya da İsrail istihbaratının öldürdüğü'' iddia edildi. 
     Daha önce adı duyulmayan ''El Kaide Levant'' imzalı duyuruda, ''Levant'taki mücahit grupların önceliğinin, araçları havaya uçurmak değil, Irak ve Filistin'deki din kardeşlerini desteklemek'' olduğu öne sürüldü. 
     Örgüt, ''Saldırının bir ülke istihbaratı tarafından planlandığının çok açık olduğunu, MOSSAD, Suriye ya da Lübnan yönetiminin bundan sorumlu olduğunu'' iddia etti. 
     Hariri'nin öldürülmesini, El Cezire televizyonuna gönderdiği bir video kasetle daha önce adı duyulmamış dinci bir grup üstlenmişti. 
     Video kasette, Suriye, Lübnan, Ürdün ve Filistin'i de kapsayacak şekilde ''Büyük Suriye'de Zafer ve Cihad grubu'' olarak kendilerini tanıtan grup, Hariri'yi Suudi Arabistan ile ilişkileri nedeniyle öldürdüğünü açıklamıştı. 
     
</TEXT>
</DOC>
