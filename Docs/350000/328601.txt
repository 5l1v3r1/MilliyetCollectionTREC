<DOC>
<DOCNO> 328601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/30/son/sonspo10.html </URL>
<DATE> 2005/03/30/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Ülkerspor'un Cibona Zagreb'e üstünlüğü yok... 
</HEADLINE>
<TEXT>

     Basketbolda ULEB Erkekler Avrupa Ligi 2. tur 6. ve son maçında yarın deplasmanda Cibona Zagreb takımıyla karşılaşacak olan Ülkerspor'un rakibine üstünlüğü bulunmuyor. 
     Cibona Zagreb ile Avrupa kupalarında 9 kez karşılaşan turuncu-yeşilliler, 5 yenilgi, 4 galibiyet aldı. 
     Avrupa kupalarında Hırvat takımlarıyla yaptığı maçlarda en farklı skorlu galibiyeti Cibona Zagreb karşısında elde eden Ülkerspor, 1999-2000 sezonunda Avrupa Ligi'nde deplasmanda rakibini 17 sayı farkla yenmeyi başardı. 
     Ülkerspor'un Cibona Zagreb takımıyla yaptığı maçlar ve sonuçlar şöyle 
     
     1996-97 Avrupa Ligi 
     Ülkerspor-Cibona Zagreb 73-77. 
     Cibona Zagreb-Ülkerspor 82-81. 
     
     1997-98 Avrupa Ligi 
     Ülkerspor-Cibona Zagreb 88-82. 
     Cibona Zagreb-Ülkerspor 91-86. 
     
     1999-2000 Avrupa Ligi 
     Cibona Zagreb-Ülkerspor 64-81. 
     Ülkerspor-Cibona Zagreb 71-72. 
     
     2003-04 Avrupa Ligi 
     Cibona Zagreb-Ülkerspor 94-83. 
     Ülkerspor-Cibona Zagreb 76-70. 
     
     2004-05 Avrupa Ligi 
     Ülkerspor-Cibona Zagreb 84-77. 
     
     HIRVAT TAKIMLARIYLA 16. RANDEVU 
     Ülkerspor, Cibona Zagreb ile yapacağı maçla Hırvat takımlarıyla 16. kez karşı karşıya gelecek. 
     Turuncu-yeşilliler, bugüne kadar Avrupa kupalarında Hırvat ekipleriyle yaptığı 15 maçta, 7 yenilgi, 7 galibiyet ve 1 beraberlik aldı. 
     İlk kez 1993 yılında Avrupa Koraç Kupası'nda KK Zagreb ile karşılaşan Ülkerspor, sahasında yaptığı ilk maçı 69-66 yitirirken, rövanş maçında da 74-74 berabere kaldı. 
     Ülkerspor, Avrupa kupalarında KK Zagreb'in yanı sıra Hırvat takımlarından Cibona Zagreb, KK Zadar ve BC Split ile karşı karşıya geldi. 
     
     204. MAÇ 
     Ülkerspor, Cibona Zagreb maçıyla Avrupa kupalarında 204. maçına çıkıyor. 
     Turuncu-yeşilliler, 12 yıllık Avrupa serüveninde 203 maçta 95 galibiyet, 107 yenilgi, bir de beraberlik aldı. 
     
</TEXT>
</DOC>
