<DOC>
<DOCNO> 314842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/13/yazar/temelkuran.html </URL>
<DATE> 2005/02/13/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Neden olmasın diyoruz sayın seyirciler 
</HEADLINE>
<TEXT>

İtiraf ediyorum Futbol klişelerinin hastasıyım Bu yüzden oturup "en sevdiğimiz" futbol klişelerini topladım. Bu yazıyı, yakın zamanda ölüm yıldönümünde anılan, hiç tanımadığım ama bu kadar içten seveni olduğu için özel bir insan olduğuna inandığım spor yazarı İslam Çupi'nin anısına ithaf ediyorum... 

Her pazar akşamı, bildiğim bütün her şeyden daha eğlenceli olan "Maraton"u izliyorum Erman Toroğlu ile Şansal Büyüka'nın programı, nam-ı diğer. Futbolun nasıl bir sıcak yuva, nasıl bir "uzay" olduğunu h l anlayamamış gafiller için tavsiyem programı dikkatli izlemeleridir. "Bir tatlı huzur almaya geldik futbol geyiği yaparaktan" adlı bir jenerik müziği de olması lazım programın. Erman hocanın acayip, tuhaf, koparıcı, mantık silsilesini altüst edici benzetmeleri olsun, Şansal beyin "Erkan hocanın kafasını koy Uğur'cum görüntüye" demesi olsun, kahkahası olsun, yok böyle bir tat, yok böyle bir şeker muhabbet. Bilhassa Şansal beyin reji masasıyla bağlantı kurduğu kulaklığıyla telefonla konuşur gibi konuşmasıdır canlı yayında "Söyle Uğur'cum... Hı... Koy sen o görüntüyü, koy şimdi... Yok koy sen, koy... Tamam, tamam..." beni bitirir. Ve fakat esas olarak kara bahtımı programa bağlamama sebep olan asıl şeyi geçenlerde anladım nihayet 
Ben bir futbol klişesi müptelasıyım 
Bambaşka bir diskur var orada tadına doyulmaz. Bambaşka bir lugat, sök sök bitmez. Erkeklerin ciddi ciddi yüzleriyle hep aynı biçimde ama hep sanki ilk kez söyleniyormuş gibi söyledikleri cümleler var, şahane. Ben en çok onu seviyorum. Orada başka bir dil var, içine girip hercümerç olmanız gereken. Şöyle ki... Dikkaaaat Başlıyorum saymaya... 

Yensek de yenilsek de... 
Bir "hasret kalma" olayı var misal. Yedekler "formaya", sakat topçular "yeşil sahalara", üç büyükler "kupaya" ve elbette Avrupa'da başarıya "hasret kalırlar". Maç değerlendirmeleri var sonra, çok karmaşık bir sistematik açıklar gibi söylenen 
"Maçı tabii birinci yarı ve ikinci yarı olarak değerlendirmek lazım". Tabii 
Maç sonrası futbolcularla yapılan röportajlar ayrı bir umman tabii. Yenilince mutlaka biri şu cümleleri söylüyor 
"Takımın kalitesi belli. Elimizden geleni yaptık. Olmadı. Önümüzdeki maça bakacağız artık. Sonraki maça konsantre olacağız." 
Ya da 
"Yakaladığımız pozisyonları gole dönüştüremedik. Aklımız kupa maçındaydı." 
Yenince de şöyle 
"Arkadaşlarım ve ben iyi mücadele ettik. Lig arasında iyi bir çalışma yaptık. Hocamız bizi iyi hazırladı. Arkadaşlarla çok iyi bir ekip havası yakaladık." 
Bir de tabii "Evet sayın seyirciler, maçtan hemen sonra Hakan'ı yakaladık. Gol nasıl oldu Hakan, anlatır mısın " sorusunun yanıtları var ki niye bu soru sorulur, orada nasıl bir klişe deryası başlar, bilemezsiniz 
"Abdullah abi sağdan iyi bir bindirme yaptı. Bana da vurmak kaldı..." gibi mesela. 
Biz onu zaten 10 kere, üç-beş açıdan görüyoruz. Ama eller belde, burundan akan teri silerken yapılan bu ciddi açıklamayı duymadan tadı çıkmıyor tam demek ki 

Hava ve zemin şartları futbola müsait 
Futbol endüstrisi de boş değil tabii. Mesela "transferde pürüzler yaşanır" ama sonra mutlaka "üstesinden gelinir". Sonra yabancı futbolculara bir takma isim bulununcaya kadar zorluk çekilir. Bulunduktan sonra rahatlanır. Ve fakat bu futbolcuların eşleri hep sorun olur. Bir türlü "Türkiye'ye alışamazlar". 
Yöneticiler misal "takım içinde huzursuzluk" olmasından çok ürkerler, mühim olan "ekip olarak iyi bir hava yakalamaktır". Mühim olan, "Yönetim, hocamız, takımdaki arkadaşlarımız olarak uyum içindeyiz" diyebilmektir. 
Spiker klişelerine de ayrıca girmek gerekir ama şimdiye kadar en sevdiğim "spiker çıkışlarından" birini söylemek isterim önce. Ümit Aktan, GS-İsviçre maçını sunuyor. Arif orta sahadan topu sürüyor, rakip takımın oyuncusu yakın markajda ve 
"Arif bastı topun üzerine. Rakibinin bağırsaklarını düğümledi adeta sayın seyirciler " 
Bu neymiş kardeşim İnanılmaz bir metafor kullanımı adeta 
Elbette spiker klişelerinin en güzelleri, Avrupa maçlarında Türkiye adına konuşulan anlardır. Kazanma ihtimali varsa 
"Haydi çocuklar " 
Kazanma ihtimali yok denecek kadar azsa 
"Neden olmasın diyoruz " 
Sonra "Yeşil sahalarda görmek istemediğimiz türden hareketler" vardır. Aynı zamanda bunlara "fair-play adına üzüntü verici görüntüler" de denebilir. 
Milli takımın yenik durumda olduğu maçların son dakikalarında şöyle denir 
"Çok kolay gol yiyoruz sayın seyirciler. Çok kolay gol kaçırıyoruz. Çok kolay " 
Oyuncular "Sahada basmadık yer bırakmazlar", "Gurbetçi taraftarlar futbolcularımızı bağrına basar", "Rüştü kalede devleşir", "Taraftar isyan bayrağını açar", "Bu dünyanın her yerinde penaltı"dır, "Bunu dünyanın hiçbir yerinde çalmazlar. Ama bizde çalarlar. Niye "dir. Bazı kaçırılan pozisyonlar da "Hani ben pijamalarımla gelsem bu golü atarım diyeceğiniz cinsten bir pozisyon"dur... Öyle yani bitmez. Tadından yenmez 



</TEXT>
</DOC>
