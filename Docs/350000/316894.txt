<DOC>
<DOCNO> 316894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/20/yazar/guclu.html </URL>
<DATE> 2005/02/20/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Haydi Çocuklar Okula 1 
</HEADLINE>
<TEXT>


2005 Türkiye'si için en büyük yüz karası, en büyük utanç nedir Kişi başına düşen milli gelir mi İşsizlik mi Muhalefetsiz siyaset mi Yoksa gelin kaynana programları mı Ya da hiçbiri mi 
Evet hiçbiri. En büyük utanç, 7.5 milyon insanımızın h l okuma yazma bilmiyor olması. Bilişim Çağı'nda h l okuma yazma kampanyaları düzenlenmesinden daha onur kırıcı ne olabilir ki 
Ama bunun farkında bile değiliz. Cep telefonu kullanan insan sayısı 40 milyona ulaşmış. Günde milyonlarca paket filtreli sigara içiliyor. Milyarlarca dolar, başta ithal otomobil ve kozmetik ürünler olmak üzere lüks tüketime harcanıyor. Ama 10 milyon insanımızın ilköğretim dahil hiçbir diploması yok. Bundan daha büyük çelişki ve daha büyük yüz karası ne olabilir ki .. 
İstanbul Valiliği'nin araştırmasına göre, sokağa düşme yaşı 5'e inmiş. Sokak çocuklarının sadece yüzde 15.7'si ilkokulu bitirebilmiş. Diğerleri ya hiç okula gitmemiş ya da ilköğretimini yarıda bırakmış. Yüzde 92.6'sı erkek. yüzde 80'i de 16 yaşın altında. Yani dörtte üçü, zorunlu eğitim çağında olan çocuklar... 

Sadece kızlar değil 
Türkiye, bu utanç tablosunu görmek zorunda. Son 50 yıldır Türkiye'yi yönetenler, yaşam hakkından sonra en temel hak olan eğitim hakkının ihlaline seyirci kalıyorlar. İnsanı sevmek, hele hele çocuğu sevmek, ona eğitim vermekle başlar. Ama rakamlar ortada. Topluma yön verenler, kesinlikle çocuğu sevmiyor. Sevseler, böylesine bir utanç tablosuyla karşı karşıya kalmazdık. 
Bu konuda yüzlerce yazı yazdım. Ama bugünden itibaren bunu bir kampanyaya dönüştürüyorum. Bin kez daha yazmam gerekiyorsa, yazacağım. Ta ki okuma çağında olup da okula gidemeyen tek çocuk kalmayıncaya dek... 
En büyük yanlışımız, okuma çağındayken çocukları okullu yapamamamız. Hep iş işten geçtikten sonra çare arıyoruz. Çocuklar sokağa düşmeden, yetişkin olup kara cahil kalmadan çözüm üretmiyoruz. 
Yetişkinlere ve kızlara yönelik okuma yazma kampanyaları, elbette önemli ama eksik ve gecikmiş. 
Haydi Kızlar Okula diyerek, minnacıkken çocukların kafasına ayrımcılığı sokuyoruz. Hemen her konuda kızlar kadar erkekler, erkekler kadar kızlar da çok önemli. Bu yüzden Haydi Kızlar değil, Haydi Çocuklar Okula diyoruz. Milliyet olarak bugüne kadar olduğu gibi, bundan sonra da medyada eğitimin öncüsü ve kamuoyunun duyarlı sesi olmaya devam edeceğiz. 
Arkadaşlarla bu konuyu konuşurken, bizler de kızlar mı yoksa erkekler mi daha önemli tartışması yaşadık. Sonunda geldiğimiz nokta Kara cahil erkekler olmasaydı, kızlar okulsuz kalmazdı. Bu yüzden bir kez daha Haydi Çocuklar Okula diyoruz. 

Biraz duyarlılık yeter 
10 yıl önce tüm çocuklar okula gitmiş olsaydı, bugün 7.5 milyonluk utanç tablosu karşımızda olmazdı. Bu kaynağın kurutulması gerekiyor. Okuma yazma kampanyalarıyla yetişkinleri aydınlığa kavuştururken, her yıl yüz binlerce çocuğumuzu da bu karanlığın içine itiyoruz. Gelin, el birliğiyle fazla değil 5 yıl içinde bu utançtan kurtulalım. 2010'da okuma yazma bilmeyen tek insanımız kalmasın. 
Hayal mi Zor mu Olanaksız mı Hiçbiri değil. Bu utanç tablosundan rahatsızsanız, gelin bunu değiştirelim. 2010'a yüz akıyla girelim. Nasılını, hep birlikte bulalım. Ülkeyi yönetenlere, bu önemli görevlerini, hep birlikte hatırlatalım. Tabii vatandaş olmanın sosyal sorumluluğunu, kalbimizin en derinliklerinde hissetmeyi ve üzerimize düşeni yapmayı hiç unutmadan... 
Özetin özeti Haydi Çocuklar Okula için haydi proje üretmeye. Atacağınız her adım, sadece ülkemizin geleceği için değil, sizin için de gurur kaynağı olacaktır. Her türlü öneri ve desteğinizi bekliyoruz... 



</TEXT>
</DOC>
