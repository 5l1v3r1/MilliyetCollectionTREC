<DOC>
<DOCNO> 317995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/23/son/sontur16.html </URL>
<DATE> 2005/02/23/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Film çekiminden habersiz vatandaşlar polise ihbarda bulundu 
</HEADLINE>
<TEXT>

     Kemal ATLAN ESKİŞEHİR, DHA 
     

      ESKİŞEHİR'de mafya konulu televizyon dizisi çekimlerinde rol alan oyuncuların sokak aralarında kuru sıkı tabanca ile çatışmalarını, gerçek sanan vatandaşlar korku ve panik yaşadı. Çekimlerden habersiz birçok kişi de polise ihbarda bulundu. 
     Yönetmenliğini Cevdet Çelik'in yaptığı, başrolünü Osmangazi Üniveristesi Jeoloji Mühendisliği Bölümü 3'üncü sınıf öğrencisi Banu Duruer'in üstlendiği Kar çiçeği' adlı 13 bölümlük dizinin çekimlerine Eskişehir'de başlandı. Tarihi eser kaçakçılığı ve mafya olaylarını konu alan dizi filmin çekimleri Eskişehir'in en kalabalık semtlerinden biri olan Köprübaşı'nda yapıldı. Dün yapılan çekimlerde senaryo gereği oyuncular, birbirlerini silahlarla kovalayıp silahlı çatışmaya girdi. Kuru sıkı tabancalarla ateş açılması ve oyuncuların koşuşturması sırasında film çekiminden habersiz vatandaşlar korku ve panik içinde kaçıştı. Bazı kişiler yere yatarak korunmaya çalışırken, bir çok vatandaş da 155 Polis İmdat' hattına telefon açarak silahlı çatışma ihbarında bulundu. 
     Yönetmen Cevdet Çelik, yaklaşık 70 kişinin görev aldığı Kan çiçeği' filminin çekimlerinin 5 ay süreceğini söyledi. Filmde Biz Evleniyoruz' adlı televizyon programına katılan Tülin Koca'ya da rol vereceklerini belirten Çelik, "Çektiğimiz dizi film ulusal bir televizyon kanalında yayınlanacak. Film için 2 televizyon kanalından teklif aldık. Görüşmelerimiz sürüyor'' dedi. 
     
</TEXT>
</DOC>
