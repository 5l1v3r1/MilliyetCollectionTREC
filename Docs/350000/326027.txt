<DOC>
<DOCNO> 326027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/22/son/sontur42.html </URL>
<DATE> 2005/03/22/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
Muhabbet kuşu kavgası 1 ölü 
</HEADLINE>
<TEXT>

     Altındağ'da muhabbet kuşu nedeniyle çıkan kavgada 1 kişi hayatını kaybetti. 
     Alınan bilgiye göre, Hayri Akmanlar Mahallesi 213. Sokak'ta oturan Nurullah Topal muhabbet kuşunu kaçırdı. Mahalle bakkalı Ömer A. kuşu yakaladı. Topal'ın muhabbet kuşunu istemesi, Ömer A'nın vermemesi üzerine başladığı kaydedilen tartışmaya, iki tarafın yakınları da katıldı. 
     Kavgada, Nurullah Topal kimliği henüz belirlenemeyen bir kişi tarafından silahla vuruldu. Ankara Hastanesi'ne kaldırılan Topal, hayatını kaybetti. 
     Yetkililer, dün akşam, Topal ve bazı kişilerin kavga ettiğinin belirlendiğini, muhabbet kuşu bahanesiyle başlayan olayların nedeninin bu kavga olabileceğini kaydettiler. 
     Bazı isimlerin tespit edildiğini ifade eden yetkililer, bu kişilerin yakalanması için çalışma başlatıldığını bildirdiler. 
     
</TEXT>
</DOC>
