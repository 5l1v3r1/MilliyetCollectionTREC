<DOC>
<DOCNO> 307008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/16/son/sontur28.html </URL>
<DATE> 2005/01/16/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Şehit Çavuş Uyar'ın cenazesi toprağa verildi 
</HEADLINE>
<TEXT>

     Tunceli'nin Mazgirt İlçesi'ne bağlı Şişik Köyü kırsalında gerçekleştirilen operasyonda şehit olan Jandarma Uzman Çavuş Emin Uyar'ın 28 , cenazesi Yozgat'ın Yerköy İlçesi'nde törenle toprağa verildi. 
     Çarşı Camii önünde düzenlenen törene Uyar'ın yakınları, Yozgat Valisi Gökhan Sözer, İl Jandarma Alay Komutanı Albay Savaş Gevrekçi, Yozgat Belediye Başkanı Yusuf Başer, bazı il ve ilçe yöneticileri ile vatandaşlar katıldılar. 
     Uyar'ın yakınları, cenaze töreninde gözyaşlarını tutamadı. Emin Uyar'ın eşi Eşi Mukadderat Uyar cenaze töreninde fenalık geçirdi, 4 yaşındaki oğlu Şükrü Uyar ise babasının tabutuna her şeyden habersiz baktı. 
     Yozgat Valisi Sözer, konuşmasında, şehit Emin Uyar'ın kanının yerde kalmadığını, teröristlerin de operasyon sonucu ölü ele geçirildiğini söyledi. 
     Törenin ardından, Emin Uyar'ın cenazesi, Yozgat'ın Yerköy İlçesi Delice Köyü'ndeki aile kabristanına defnedildi. 
     
</TEXT>
</DOC>
