<DOC>
<DOCNO> 322283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/09/son/sontur24.html </URL>
<DATE> 2005/03/09/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Erkeklik gururu katil yaptı 
</HEADLINE>
<TEXT>

     Adana'da 2 ay önce kendisinden 21 yaş küçük ikinci eşi 36 yaşındaki Altınay Polat'ı bıçaklayarak öldürdüğü iddia edilen 57 yaşındaki Hüseyin Polat, ömür boyu hapis cezası istemiyle yargılanıyor. 
     Onur Mahallesi'nde eşini öldürdükten sonra karakola giderek teslim olan emekli işçi Polat, Adana 3'ncü Ağır Ceza Mahkemesi'nde yargıç karşısına çıktı. Öldürdüğü eşini çok sevdiğini ancak erkeklik gururuyla oynadığı için kendisini kaybederek cinayeti işlediğini ağlayarak anlatan katil zanlısı Hüseyin Polat, şunları söyledi 
     "İlk evliliğimden 3 çocuğum var. Murat alt katta oturuyor. Kızım Serpil ise üniversitede öğrenim görüyor. Eşim oğlumu evden çıkartmak, kızıma da para göndermememi istiyordu. Sık sık bu yüzden tartışıyorduk. Olay günü, tartışırken Kızıma para yollamayım da kötü yola mı düşsün ' dedim. Bana Hem zevkini alır hem parası olur' diyerek yüzüme tükürdü. Ondan çocuğum olmadığı için Sen erkek misin Başka erkek bulur onun altına yatarım' diyince kendimi kaybettim, bıçakladım. İntihar etmek istedim ama yapamadım.'' Duruşma tanıkların dinlenmesi için ertelendi. 

     
</TEXT>
</DOC>
