<DOC>
<DOCNO> 345276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/24/son/sondun01.html </URL>
<DATE> 2005/05/24/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
Irak'ta bir Türk daha rehin alındı... 
</HEADLINE>
<TEXT>

     Hatay’ın Reyhanlı İlçesi’nde nakliyat firması ortaklarından bir işadamının, Irak’ın Başkenti Bağdat’ta rehin tutulduğu iddia edildi. 
     Muşluoğulları Nakliyat Şirketi ortaklarından Ahmet Muşluoğlu, AA muhabirine yaptığı açıklamada, Irak’ta bulunan ağabeyi Ali Muşluoğlu’nun 48 cep telefonundan kendisini arayarak direnişçiler tarafından rehin tutulduğunu söylediğini bildirdi. Muşluoğlu, şunları kaydetti 
     "Kardeşim ağlamaklı bir şekilde direnişçilerin elinde rehin tutulduğunu söyledi. Çok heyecanlı ve telaşlıydı. Baskı altında olduğu belliydi. Kendisine ne yapacaklarını bilmediğini, bu nedenle çocuklarına iyi bakmamı istedi. Direnişçilerden birisi telefonu alarak Arapça olarak ’Amerikalılarla neden iş yapıyorsunuz Bizim onlarla ilişkimiz iyi değil. Derhal ilişkilerinizi kesin. Yoksa kardeşinizi bir daha göremezsiniz’ dedi. Biz de söz verdik. ’Kardeşimizi bırakın, kesinlikle ABD’lilerle iş yapmayacağız. Gerekirse nakliyatçılığı da bırakacağız’ dedim. Telefonu kapattılar. Daha sonra ne olduğunu bilmiyoruz. 
     Reyhanlı Belediye Başkanı Hüseyin Şanverdi’nin desteğiyle yetkililere haber verdik. Ben de Dışişleri Bakanlığı yetkilileriyle görüşmelerde bulunmak üzere Ankara’ya gidiyorum. Kardeşimin hayatından endişe duyuyoruz. Ailesi ve çocukları da perişan durumdalar." 
     
</TEXT>
</DOC>
