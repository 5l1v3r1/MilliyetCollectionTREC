<DOC>
<DOCNO> 341008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/09/son/sontur18.html </URL>
<DATE> 2005/05/09/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Park halindeki TIR'ı kurşunladılar .. 
</HEADLINE>
<TEXT>

     Bolu’da, park halindeki TIR, kimliği belirlenemeyen kişilerce kurşunlandı. 
     Borazanlar Mahallesi’nde park halinde duran 14 BC 931 plakalı TIR, kimliği belirlenemeyen kişilerce ön kısmından kurşunlandı. 
     Bolu Emniyet Müdürlüğü Olay Yeri İnceleme ve Asayiş ekipleri, TIR’ın ön kısmında ve çevrede 7 boş mermi kovanı buldular. 
     Olay yerini güvenlik bandıyla çeviren polis ekiplerinin incelemelerinin sürdüğü bildirildi. 
     TIR şoförü Erol Ren, polise verdiği ifadede, TIR’ın 2 gündür park halinde olduğunu belirterek, "Bu sabah işe gitmek için TIR’ın yanına gittiğimde kurşun deliklerini görerek polisi aradım. Olayın nedeni hakkında bilgim yok. Kimseyle düşmanlığım söz konusu değil" dedi. 
     
</TEXT>
</DOC>
