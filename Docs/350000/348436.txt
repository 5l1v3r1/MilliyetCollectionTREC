<DOC>
<DOCNO> 348436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/03/siyaset/siy07.html </URL>
<DATE> 2005/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
'Başbakan'ın takdiri' 
</HEADLINE>
<TEXT>


SİNAN TOROS 


Bakan olarak geldiği İstanbul'dan milletvekili olarak Ankara'ya dönen Güldal Akşit, Atatürk Havalimanı'nda gazetecilerin sorularına, Erdoğan'ın "istifa ettiler" açıklamasıyla çelişen bir yanıt verdi. Kırgın olmadığını söyleyen Akşit, "Kendiniz mi istifa ettiniz " sorusunu "Hayır, istifa değil, Başbakan'ın takdiridir" diye cevapladı. Çubukçu'nun isabetli bir isim olup olmadığı konusunda sorulan soruya Akşit, "Bunu takdir etmek bana ait değil. İnanıyorum ki başarılı olacaktır" dedi. Akşit'i, İstanbul'dan dönüşü sırasında Esenboğa Havalimanı'nda eşi Haluk Akşit karşıladı. Haluk Akşit, eşini, "Hayırlısı olsun" sözleriyle teselli etti. Akşit çifti, sivil plaka takılı bakanlık makam aracıyla havaalanından doğrudan evlerine gitti. 



</TEXT>
</DOC>
