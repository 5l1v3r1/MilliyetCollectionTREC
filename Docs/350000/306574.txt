<DOC>
<DOCNO> 306574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/14/son/sontur51.html </URL>
<DATE> 2005/01/14/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Bomba yapmak isterken kolu koptu 
</HEADLINE>
<TEXT>

     İzmir'in Karşıyaka İlçesi'nde akli dengesi yerinde olmayan kişinin, bomba imal etmek amacıyla deney yaparken meydana gelen patlama sonucu sol kolu koptu. 
     Alınan bilgiye göre, 1789 3 sokakta oturan Toros İncirlioğlu 23 , odasında bomba yapmak için bazı kimyasal maddeleri karıştırmaya başladı. Kimyasal maddelerin bir anda alev alması sonucu patlama meydana geldi. 
     Patlamanın ardından İncirlioğlu'nun sol kolu koptu. İncirlioğlu, ambulansla Ege Üniversitesi Tıp Fakültesi Hastanesi'ne kaldırıldı. Şiddetli patlama nedeniyle evin ve apartmandaki diğer dairelerden bazılarının camları kırıldı. 
     Akli dengesi yerinde olmadığı öğrenilen İncirlioğlu'nun daha önce de bomba yapmak için deneyler yaptığı, 1 yıl önce evde yangın çıkardığı bildirildi. Soruşturma sürdürülüyor. 
     
</TEXT>
</DOC>
