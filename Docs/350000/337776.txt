<DOC>
<DOCNO> 337776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/28/son/sonsiy01.html </URL>
<DATE> 2005/04/28/ </DATE>
<TIME> 02.55 </TIME>
<AUTHOR>  </AUTHOR>
<HEADLINE>
AKP'li başkan kapattırdı iddiası Şehrin tek birahanesine kilit vuruldu 
</HEADLINE>
<TEXT>

     Esra ÖRGEN- Reşit ÇELEBİOĞLU DHA 

      KİLİS’teki tek birahanenin sahibi 56 yaşındaki Mehmet Zelzele, peşpeşe kesilen cezalar nedeniyle zor durumda kaldığını belirterek işyerini kapattı. Kilis Belediye Başkanı AKP’li M. Abdi Bulut’u suçlayan Mehmet Zelzele, Onun talimatıyla sudan nedenlerle ceza kesilmesine dayanamadım ve kentin tek birahanesini kapattımö dedi. Suçlanan Başkan Bulut ise cezaların kurallara uyulmadığı için kesildiğini söyledi. 
     Kentteki tek birahane olan Gümüş Fıçı Bira Salonu’nun işletmesini 3 yıl önce devraldığını söyleyen Mehmet Zelzele, yerel seçimler sonrasında AKP'li Bulut'un başkan seçilmesiyle hedef haline geldiğini ileri sürdü. AKP’li Başkan Bulut’un Parti tabanı Kilis’te birahane bulunmasından rahatsızlık duyuyorö diyerek kendisine birahaneyi kapatmasını için baskı yaptığını iddia eden Zelzele, Ben de Başkan Bulut'a yasa dışı bir faaliyetim yok ki kapatayım. İşyerimi kesinlikle kapatmam dedim. Bunun üzerine baskılar yoğunlaştıö dedi. 
     
     CEZALAR BAŞLADI 
     Kendisini yıldırmak için sudan gerekçelerle cezalara muhatap olduğunu anlatan Mehmet Zelzele, Birahaneme önce 1000, sonra 500 YTL’lik cezalar gelmeye başladı. Bu cezaların anlamı, işyerimi kendiliğimden kapatmam içindi. Bunun üzerine Belediye Başkanı’nın yanına gittiğimde sırada bir ödeme emrinin daha olduğunu, birahaneyi kapatmazsam cezaların süreceğini söyledi. Tamamen siyasi içerikli olan bu ödeme emrine karşı yargı yoluna gittim. Gaziantep İdare Mahkemesi’ne yürütmeyi durdurma davası açtımö diye konuştu. Zelzele, cezaların iptali için Gaziantep İdare Mahkemesi’ne başvurularının sonucunu beklerken işyerini kapatmak zorunda kaldığını belirterek şöyle dedi 
     Son cezayı 3 Şubat’ta verdiler. Daha fazla dayanamayıp birahaneyi kapattım. Belediye Başkanlığı, takdir yetkisini, kamu yararı amacı dışında tamemen aleyhime kullanmıştır. Bu cezalar tamamen siyasi nedenledir. Yıldırma politikasıdır.ö 
     
     BAŞKAN NE DİYOR 
     Kilis Belediye Başkanı AKP’li Bulut ise birahanesini kapatan Mehmet Zelzele'nin iddialarını yalanladı. 
     Birahaneye konsomatris yüzünden çıkan kavga, gece 24.00'ten sonrakapatmama gibi nedenlerden ceza kesildiğini söyleyen Kilis Belediye Başkanı M. Abdi Bulut, DHA muhabirine şunları söyledi 
     Birahaneye polis baskın yaptı. Daha sonra vatandaşlar bu konuda şikayette bulundu. Biz de 1000 YTL ceza kestik. İkinci ceza ise içkili yerlerin saat 24.00’te kapanma kuralına uyulmaması üzerine kesildi. Kendisine mahalle arasında bu tür olayların çok çirkin olduğunu söyledim ve birahaneyi lokantaya çevirmesini istedim. Yoksa belediyenin de içkili lokantası var. Biz de oraya gidiyoruz. Böyle bir şey yapmaya kalksak bu lokantayı kapatırdık. Böyle suçluyorsa, bu kişiye tazminat davası açacağım.ö Bu arada konsomatris yüzünden çıkan kavgadan sonra Mehmet Zelzele'nin birahanesinin valilik kararıyla 1 hafta kapatıldığı belirtildi. 
     
</TEXT>
</DOC>
