<DOC>
<DOCNO> 347213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/30/son/sonspo14.html </URL>
<DATE> 2005/05/30/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Aktuğ Geçen sezona oranla daha başarısı bir sezon geçirdik... 
</HEADLINE>
<TEXT>

     Trabzonspor Kulübü Başkanı Atay Aktuğ, geçen sezona oranla daha başarısız bir sezon geçirdiklerini söyledi. 
     Aktuğ, AA muhabirine yaptığı açıklamada, geçen yıl Türkiye Kupası’nı aldıklarını ve Avrupa Şampiyonlar Ligi’ne katılma başarısı gösterdiklerini anımsatarak, "Avrupa Şampiyonlar Ligi’ne katılma hakkı elde ettik, ancak kupayı alamadık. Geçen sezona göre daha başarısız bir sezon geçirdik" dedi. 
     Şampiyonluğu elde edemediklerini ifade eden Aktuğ, "Bu hem bizden hem de dış etkenlerden kaynaklandı. Neticede şampiyon olamadık. 
     Trabzonspor’un hedefi, şampiyonluktur. Gelecek yıl da bunun için mücadele vereceğiz" diye konuştu. 
     
     OYUNCU TAKVİYESİ 
     Aktuğ, geçen sezon Avrupa Şampiyonlar Ligi’ne giremediklerini, bu yıl ise bunun için takviyeler yapacaklarını belirterek, "Takıma katkı sağlayacak, doğrudan oynayacak düzeyde 3 oyuncu alacağız. Gerekli takviyeleri yapıp bu kez Avrupa Şampiyonlar Ligi’ne katılmak istiyoruz" diye konuştu. 
     Aktuğ, Tolga konusunda kendilerine gelen transfer önerileriyle ilgili olarak, "Bunları değerlendiririz, ancak bu futbolcuyu bırakmak gibi bir niyetimiz yok" dedi. 
     Sözleşmesi sona eren tek futbolcularının Emrah olduğunu ifade eden Aktuğ, bu futbolcunun da takımda kalacağını sözlerine ekledi. 
     
</TEXT>
</DOC>
