<DOC>
<DOCNO> 314082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/10/son/sondun43.html </URL>
<DATE> 2005/02/10/ </DATE>
<TIME> 18.11 </TIME>
<AUTHOR>  </AUTHOR>
<HEADLINE>
ABD Türkmenistan'ın çok partili sisteme geçmesini istiyor 
</HEADLINE>
<TEXT>

     ABD, Türkmenistan'da mümkün olan en kısa zamanda çok partili sisteme geçilmesini istedi. 
     ABD Dışişleri Bakalığı'ndan Laura Kennedy, Türkmenistan'ın başkenti Aşkabat'ta temaslarda bulunduktan sonra gazetecilere yaptığı açıklamada, Türkmenistan'da geçen Aralık ayında yapılan parlamento seçimlerinin demokratik olmadığını söyledi. 
     ''Türkmenistan'da gerçek bir seçim yapılmadı'' diyen Kennedy, Devlet Başkanı Saparmurat Türkmenbaşı ile yaptığı görüşmede, Türkmenbaşı'nın kendisine, ''gelecekte çok partililiğin olacağı'' sözü verdiğini kaydetti. Kennedy, ''Bunun mümkün olduğu kadar çabuk olması gerekiyor'' dedi. 
     ABD hükümetinin mali desteğine sahip Radio Liberty'nin Türkmenistan'daki muhabirlerine müdahale edildiğini belirten Kennedy, Devlet Başkanı'ndan ''bu uygulamalara da son verileceği'' sözü aldığını ifade etti. 
     Radyonun bir yorumcusu, geçen yaz, Türkmenistan hükümetine eleştirilerde bulunmasından sonra üç gün gözaltında tutulmuştu. 
     
</TEXT>
</DOC>
