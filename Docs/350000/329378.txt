<DOC>
<DOCNO> 329378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/01/son/sonspo24.html </URL>
<DATE> 2005/04/01/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Daum minik kanaryası için gün sayıyor... 
</HEADLINE>
<TEXT>

     Fenerbahçe Teknik Direktörü Christoph Daum'u, babalık heyecanı sardı. 
     Alman çalıştırıcı ile hayat arkadaşı Angelica Camm, bu ay içinde doğması beklenen çocukları için gün sayıyor. 
     Fenerbahçe Kulübü'nün aylık dergisinde, ''Daum minik kanaryası için gün sayıyor'' başlığıyla verilen haberde, Angelica'nın bu ay bir kız çocuğu dünyaya getireceği bildirildi. Çiftin bir de erkek çocuğu bulunuyor. 
     Daum, doğacak kız çocuğuyla ilgili duygularını şöyle dile getirdi 
     ''İlk kez bu deneyimi yaşıyorum. Hamilelik sürecinde çok büyük bir değişiklik yaşamadık. Angelica sorunlu bir hamilelik geçirmediği için neyse ki zorlanmadık. Angelica her maçımızı seyreder. Çok fazla heyecanlanmasın diye 'istersen seyretme' diyorum ama beni dinlemiyor. Sakin olmaya çalışarak seyrediyor ve bana destek olmaya devam ediyor.'' Dünyaya gelecek kızları için hazırlıkları yaptıklarını ve her türlü detayı düşündüklerini bildiren Daum, ''Kızımız Fenerbahçeli olacak'' dedi. 
     
</TEXT>
</DOC>
