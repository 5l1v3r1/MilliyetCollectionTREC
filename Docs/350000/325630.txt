<DOC>
<DOCNO> 325630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/21/son/sontur02.html </URL>
<DATE> 2005/03/21/ </DATE>
<TIME> 02.10 </TIME>
<AUTHOR>  </AUTHOR>
<HEADLINE>
Trabzon'da trafik kazası Başhekim ve bir kadın öldü... 
</HEADLINE>
<TEXT>

     Trabzon'un Maçka İlçesi'nde meydana gelen ve Trabzon Kemik Hastanesi Başhekimi Numan Gül'ün öldüğü, 2 kişinin yaralandığı kazada, şarampole yuvarlanan cipin yakınında bir kadın cesedi bulundu. 
     Alınan bilgiye göre, Trabzon-Gümüşhane Karayolu Bekçiler Mevkii'nde sürücüsü ve plakası belirlenemeyen bir cipin yaklaşık 100 metrelik uçuruma yuvarlanması sonucu meydana gelen kazada, cipin yakınında Nilgün Kuloğlu'na ait olduğu belirlenen bir kadın cesedi bulundu. 
     Numan Gül ile kaza anında araçtan fırlayarak öldüğü sanılan Kuloğlu'nun cesetleri, Maçka Devlet Hastanesi morguna kaldırıldı. 
     Kazada ölen Numan Gül'ün eşi Trabzon Numune Hastanesi Cildiye Uzmanı Uğur Gül ile İbrahim Sertel, Trabzon Numune Hastanesi'nde tedavi altına alındı. 
     Kaza yeri ve yakınında, yolda buzlanma ve yoğun sis olduğu bildirildi. 
     
</TEXT>
</DOC>
