<DOC>
<DOCNO> 343826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/18/son/sonyas17.html </URL>
<DATE> 2005/05/18/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
İngilizler çaya ihanet ediyor... 
</HEADLINE>
<TEXT>

     İngilizlerin, geleneksel içecekleri çaydan uzaklaşarak, başka sıcak içecek ve meşrubatları tercih etmeye başladığı ortaya çıktı. 
     İngiltere’nin önde gelen sosyal araştırma kuruluşlarından Mintel’in kamuoyu araştırmasına göre, son iki yıl içinde çay satışları yüzde 16 ila yüzde 9 gerilerken, 2002 ve 2004 yılları arasında bitki özlü sıcak içeceklerin satışı yüzde 30 arttı. 
     Araştırmada, İngiltere’de 65 yaşın üzerindekilerin yüzde 70’inin günde en az iki kez çay içtiği, buna karşın 15-24 yaşlarında günde iki kez çay içenlerin oranının sadece yüzde 38 olduğu belirlendi. 
     Çayın pazar payı 1999 ve 2004 yılları arasında yüzde 12 oranında geriledi ve yıllık satış miktarı 707 milyon sterlinden 623 milyona düştü. 
     Uzmanlar, özellikle İngiltere’de geleneksel çayın kahve gibi sıcak içeceklerle meşrubat, şişe suyu ve meyve suyu gibi alternatif içeceklerle ciddi bir savaş içinde olduğunu belirtiyor. 
     Çay pazarı içinde geleneksel İngiliz çayının egzotik ve tıbbi bitki özlü sıcak içecekler tarafından yenilgiye uğratıldığını belirten uzmanlar, artık üreticilerin daha moda içecek üretmeleri gerektiğini kaydediyor. 
     
</TEXT>
</DOC>
