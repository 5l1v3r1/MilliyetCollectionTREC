<DOC>
<DOCNO> 323370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/13/yazar/asik.html </URL>
<DATE> 2005/03/13/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Muhabire gözdağı 
</HEADLINE>
<TEXT>


Başbakan Erdoğan, Madrid dönüşü kendisine soru soran gazete muhabirlerini uyarıyor 
- Soru soranlar önce hangi gazeteden olduklarını söylesin. Ondan sonra sorsun. 
Neden Hoşuna gitmeyen soru soran muhabiri mimleyecek, onu kara listeye mi alacak Yoksa gazetesine şik yet edip işten mi attıracak 
Başbakan, basınla mücadele yöntemini hayli aşağılara çekmiş görünüyor. 
Geçmişte bir seçim öncesi Sanırız 1995 , Derya Sazak, Fikret Bila, Yavuz Donat'la birlikte Ankara'da Refah Partisi lideri Necmettin Erbakan'a röportaj yapmaya gitmiştik. Röportaj başlamadan elimize birer dosya tutuşturdular. Dosyada köşe yazarlarının RP ve Erbakan'la ilgili yazıları sıralanmış, yazıların "olumlu, nötr ve olumsuz" oluşuna göre boyalı kalemlerle işaretler konulmuş, notlar verilmişti. Peki bu dosyalar bize neden okutuluyordu Belli ki aba altından, "Ayağınızı denk alın, yazdıklarınızı satır satır izliyoruz, iktidara gelince hesabını sorarız" sopası göstermek için... 
Bu "kültür"ün böyle cinlikleri var... Gazetecileri tehdit etmeyi seviyorlar 

Başbakan Erdoğan, medyadan sonra TÜSİAD'a da fırça atmış. 
Tayyip Bey'in de siyaseti bıraktıktan sonra ressamlığa soyunması muhtemeldir... 
Haldun Ertem 

Yargıtay bahçesi... Yargıtay'ın Atatürk Bulvarı'na bakan bahçesinde 
"Bahçemiz B.Şehir Belediyesi Çevre Koruma Daire Başkanlığı'nca Düzenlenmiştir 2000" şeklinde bir yazı 5 yıldır orada duruyor. 
Avukat Rahmi Kumaş, Yargıtay Başkanlığı'na verdiği dilekçede, bu tabelanın kaldırılmasını istedi. Yargatay'da malum Ankara Belediyesi ile ilgili davalar da görülüyor. Bu tabela, Yargıtay'ı Belediye'ye borçlu gibi gösteriyor. Verilecek kararların tarafsızlığına kuşku düşürüyor... 

Sahte rakı satan meyhanecinin nasıl öldüğü tartışılıyor. 
Herhalde bir zamanlar halka radyasyonlu çay içirmek isteyenlerin yaptığını yapmış, "Bakın ben içiyorum, bana bir şey olmuyor" derken gümbürdemiştir. 

Trafalgar Savaşı Yolculuktan dönen adam, karısını yatak odasında başka bir adamla sarmaş dolaş görünce bağırmış 
- Artık her şeyi biliyorum 
Karısı sakin sakin cevap vermiş 
- Madem her şeyi biliyorsun, söyle bakalım Trafalgar Savaşı hangi yıl oldu 

Soru, Arman Salepçi'den geliyor 
"Bazı erkekler, ilk cinsel deneyimlerini eşeklerle yaşadıkları için mi kadınlara eşek muamelesi yapıyorlar " 

Ordu olmasa Orhan Pamuk'un, "Bu ülkede 1 milyon Ermeni, 30 bin Kürt öldürüldü" sözlerini, kritik bir konuda ayaküstü konuştuğu için eleştirmiştik. Ancak olay kitaplarını yakma, kendisini susturma kampanyalarına yöneldi. Bu tavrı da kınıyoruz. Söyleyecek lafı olan söyler. Demokrasi adabı içinde tartışılır. Yazar baskı ile susturulamaz. 
Geçelim başka konuya. Orhan Pamuk, Tagesanzaiger'e verdiği o gürültü koparan röportajında çok ilginç bir cümle daha sarf ediyor. Aynen diyor ki 
"Ordu olmasa, yüzde 80 olan siyasi İslamcıların yüzde 20 olan laik solcu entelektüelleri baskı altına alacakları hatta öldürecekleri de bir gerçektir." 
Pamuk'un NPQ adlı dergiye verdiği demeçteki şu sözler de 13 Mayıs 2003 tarihinde sütunumuzda yayımlandı 
- Erdoğan başarılı olsun istiyorum ve ordu siyasetin dışında kalsın istiyorum. Erdoğan, şimdi bu doğrultuda dar da olsa bir patika açıyor. Eğer bu patikadan dikkatlice geçilirse, Türkiye ister istemez daha açık, daha liberal bir toplum haline gelir... H H H 
Ünlü romancımız, ordu olmasa dincilerin laikleri keseceğini düşünüyor. Ama Erdoğan'ın başarılı olmasını da istiyor. Bir karikatüre bile tahammülü olmayan Tayyip Erdoğan'ın açacağı patikadan liberal topluma varılacağını söylüyor... 1 milyon Ermeni'nin öldürülmesi konusunda duyarlı... Ama ordu olmasa öldürüleceğini düşündüğü yüzde 20'lik laik kitleye ilişkin bir duyarlık sergilemiyor. İlginç bir aydın tavrı ve fikir karmaşasına sahip Pamuk... 



</TEXT>
</DOC>
