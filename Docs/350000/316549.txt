<DOC>
<DOCNO> 316549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/18/son/sontur45.html </URL>
<DATE> 2005/02/18/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
SEKA'ya polis müdahalesi 
</HEADLINE>
<TEXT>

     Özelleştirme Yüksek Kurulu'nca kapatılmasına karar verilen İzmit SEKA Fabrikası'ndan çıkmayan 734 işçi ve onlara destek veren yakınlarını tahliye için 500 polis, jandarmanın da desteğiyle operasyon başlattı. 
     Operasyon sırasında arbede çıktı. Çok sayıda kişi yaralandı, çatıdan düşerek ayağı kırılan bir işçi hastaneye kaldırıldı. 
     
     Olayın gelişimi 

     27 ocaktan itibaren geçerli olmak üzere Özelleştirme Yüksek Kurulu'nun kapatma kararı aldığı, ancak Selülöz-İş Sendikası'nın yürütmenin durdurulması istemiyle Ankara Dokuzuncu İdare Mahekmesi'ne başvurması nedeniyle geciken tahliye işleminde bu akşam düğmeye basıldı. 
     Kurban Bayramı arefesinden bu yana fabrikada protesto eylemi yapan 734 işçinin tesislerden çıkarılması için yaklaşık 500 polis, saat 17.00'de SEKA önüne geldi. Polisler gelmeden kısa süre önce CHP Kocaeli milletvekilleri Sefa Sirmen ve İzzet Çetin de tesislere geldi. 
     İşçiler kendilerini makinelere zincirledi Operasyon yapılacağını öğrenen SEKA'daki 734 işçi kendilerini Mekanik Atölyesi'ne hapsedip makinelere zincirledi. Atölyenin kapısı da işçiler tarafından içerden kaynak yapıldı. 
     
</TEXT>
</DOC>
