<DOC>
<DOCNO> 333826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/15/son/sonyas17.html </URL>
<DATE> 2005/04/15/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Güney Koreli şoför adayı, yazılı sınavı ancak 272. sınavda geçebildi 
</HEADLINE>
<TEXT>

     Güney Kore'de ehliyet almak için yanıp tutuşan bir sürücü adayı, yazılı sınavı ancak girdiği 272. sınavda geçebildi. 
     Yakında 70 yaşına girecek olan tamirci Seo Sang-moon, başlangıçta okuma yazma bilmediğini ve sınavları, kitaplardan okuyup öğrenemediği kuralları öğrenmenin bir yolu olarak gördüğünü söyledi. 
     Bu arada yazılı yerine sözlü sınavlar getirilince Seo mümkün olduğu kadar çok sınava girmeye başladı ve bu arada sınav harcı olarak toplam 1000 dolar kadar para harcadı. 
     Ehliyet sınavını yapan yetkililer de ''artık aileden biri gibi görmeye başladıkları'' Seo'nun sınavı geçtiğini görünce şaşırdılar. 
     Artık sürücü sınavını geçer geçmez hangi marka otomobil almaları gerektiğini eşi ile konuşmaya başladıklarını belirten Seo, ''Şoförlük biraz zor görünüyor, ama sözlü sınavı geçmek için 272 denemeden sonra, beni ne korkutabilir ki'' dedi. 
     
</TEXT>
</DOC>
