<DOC>
<DOCNO> 327601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/27/son/sontur06.html </URL>
<DATE> 2005/03/27/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Cinayeti ihbar telefonu çözdü 
</HEADLINE>
<TEXT>

     Tacettin ÇEBİ DHA 

      TRABZON'un Düzköy İlçesi'nde geçen yıl öldürülerek, cesedi ormana atılan 28 yaşındaki Mustafa Sağlam'ı öldürdükleri öne sürülen 2'si kadın 4 kişi tutuklandı. 
     Düzköy İlçesi'ndeki Haçka Yaylası yolu üzerinde, 30 Mayıs 2004 tarihinde ormanlık alana atılmış erkek cesedi bulundu. Yapılan incelemede cesedin, Tonya nüfusuna kayıtlı Mustafa Sağlam'a ait olduğu ve kafası ile vücudunun çeşitli yerlerine isabet eden 4 kurşunla öldürüldüğü belirlendi. Yaklaşık 1 yıldır olayı soruşturan Jandarma ekipleri, birkaç gün önce 156 Jandarma İmdat telefonuna gelen ihbar üzerine harekete geçti. Jandarma, cinayeti işledikleri ileri sürülen yaşındaki Kemal Kurt ile Muhammet Sağlam ve cinayeti bildikleri halde ihbarda bulunmadıkları iddia edilen Muhammet Sağlam'ın resmi nikahsız eşi 30 yaşındaki Gülfere Cinal ve kızı 20 yaşındaki Sevgi Sağlam'ı gözaltına aldı. 
     Mustafa Sağlam'ın Sevgi Sağlam ile ilişkisi olduğuna dair iddialarda bulunarak bunları yaydığı gerekçesiyle öldürdüğü öne sürüldü. Kemal Kurt, Muhammet Sağlam ve Sevgi Sağlam, cinayetle ilgileri olmadığını savundu. Gülfere Cinal ise, cinayeti Muhammet Sağlam ve Kemal Kurt'un işlediklerini iddia etti. Muhammet Sağlam'ın evinde yapılan aramada ölen Mustafa Sağlam'a ait olduğu belirlenen cep telefonu bulundu. Zanlılar, çıkarıldıkları nöbetçi mahkemece tutuklandı. Olayla ilgili soruşturma sürüyor. 
     
</TEXT>
</DOC>
