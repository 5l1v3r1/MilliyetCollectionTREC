<DOC>
<DOCNO> 337363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/27/son/soneko25.html </URL>
<DATE> 2005/04/27/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Babacan Niyet mektubu, imzalandı ve gönderildi 
</HEADLINE>
<TEXT>

     Devlet Bakanı Ali Babacan, IMF'ye verilecek niyet mektubunun dün akşam itibariyle imzalandığını ve gönderildiğini açıkladı. 
     Babacan, İstanbul'da 29 Nisan Cuma günü yapılacak olan Yatırım Danışma Konseyi öncesinde düzenlediği basın toplantısında gazetecilerin sorularını yanıtladı. Babacan, IMF İcra Direktörleri Kurulu'nun toplanma tarihi olarak 12 Mayıs'ın telaffuz edildiğini hatırlatarak ''ama birkaç gün önce ya da birkaç gün sonra olabilir'' dedi. 
     Önemli olanın Mayısın ilk yarısında bu işlerin tamamlanması olduğunu vurgulayan Babacan, ''bu konuda dün akşam da yine mutabakatımız vardı. Dokuzu ile başlayan hafta içerisinde Board'un İcra Direktörleri Kurulu toplanmasını bekliyoruz'' diye konuştu. 
     Babacan, IMF İcra Direktörleri Kurulu'nun toplanma tarihine ilişkin resmi ilanın önümüzdeki günlerde gelebileceğini kaydetti. 

     
</TEXT>
</DOC>
