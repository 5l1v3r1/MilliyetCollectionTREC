<DOC>
<DOCNO> 316656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/19/yazar/asik.html </URL>
<DATE> 2005/02/19/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
5 milyarlık çizgi 
</HEADLINE>
<TEXT>


Musa Kart'ın Cumhuriyet'te çizdiği, imam hatip liselerini ip yumağı, Başbakanı da yumağa dolaşmış kedi olarak gösteren karikatürüne mahkeme 5 milyar lira tazminat cezası verdi... 
Daha önce de Evrensel gazetesi bir karikatür yüzünden Tayyip Erdoğan'a 10 milyar lira ödemişti. 
Tayyip Erdoğan, karikatüre dava açan ilk başbakan... 
Üstelik "Bir şiir yüzünden aylarca hapis yattım" diye yakınan ve "Demokrasinin değerini anladım" diye konuşan bir siyasetçi kendileri... 
Mahkeme kararında "Başbakan'ı komik duruma düşürmeyin" deniyor. 
Acaba karikatürleri yasaklamak siyasetçilerin komik duruma düşmesini önler mi 
Üzerinde düşünmek gerekiyor. 
İngiltere'de Tony Blair'i Bush'un köpeği gibi gösteren karikatürler yayımlandı. Kimsenin aklına çizerleri mahkemeye vermek gelmedi. 
Çünkü karikatür bir sanat dalı, bir ifade biçimi, bir eleştiri tarzı... 
Türkiye, AB sürecinde demokratlaşan bir ülke mi Yoksa sıkıyönetim mi yaşıyor Pek anlaşılmıyor. Anlaşılan bizi bu kafayla AB'ye almayacaklarıdır. 
Yalnız başbakanlar karikatürleri mahk m ettirdiği için değil... 
Demokrat ve aydınları bu tür vakalar karşısında susup oturduğu için de bizimki gibi ülkeyi Avrupalı saymazlar. 

"Rimi Rimi Ley" Eurovision'a yarışma için değil, AB'ye misilleme olsun diye gönderiliyor 
Akif Kökçe 

Armani kreasyonu Burcu Ural Kopan, fıkrayı İtalya'dan getirmiş... 
Bay Elma ile Bayan Elmaşekeri yolda hem yürüyor, hem sohbet ediyorlar. 
Bayan Elmaşekeri soruyor 
- Kıyafetimi nasıl buldun 
- Çok güzel, demiş Elma... 
- Armani'den aldım biliyor musun 
- Anladım, demiş Elma... 
- Nasıl anladın 
- Kıçındaki kazıktan... 

Sigara içenlerden hoşgörü dersi alın... 
Siz hiç onların sigara içmeyenlere kızdığını gördünüz mü 
Sandro Pertini 

İstanbul'un vefası Türkiye Turing Otomobil Kurumu TTOK müfettişler tarafından soruşturuluyor. Derken basına "Tarihi köşklerdeki milyon dolarlık tablolar kayboldu" haberleri yansıyor... Çelik Gülersoy, tarihi köşkleri birer bakımsız ahır gibi devralmış, Turing'e ait malzeme ve tablolarla donatmıştı. İstanbul Büyükşehir Belediyesi 1994 yılında köşkleri devralınca Turing içindeki malzemeyi ve tabloları geri aldı, köşkleri boş teslim etti. Mesele bundan ibaret. İstanbul'da tarihi yoktan var etmiş ve bütün varlığını İstanbul'a bağışlamış olan o yüce adamın, Çelik Gülersoy'un adının bu tür dedikodulara konu edilmesi büyük ayıp değil mi 

Türkiye'nin bir gün "başkanlık sistemi"ne geçip geçmeyeceğini bilmiyoruz. 
Şu an bildiğimiz, memleketin son zamanlarda sık sık "vek let başbakan" sistemiyle yönetildiği... 
Haldun Ertem 

ABD dolması var KKTC Başbakanı Mehmet Ali Talat, Radikal'den Neşe Düzel'e geçenlerde "Amerika'nın bizi desteklediği sır değil" demişti. Dünkü gazetelerde "ABD geldi, Rum çıldırdı" yollu haberler yer aldı... Türkiye'deki 12 ABD şirketinin temsilcilerinden oluşan bir heyet KKTC'ye gitmiş. Ani bir yatırım hevesi mi Talat'a içi boş destek gösterisi mi Hangisi dersiniz 

Hıncal'ın sitemi... Hıncal Uluç'un 21 yaşındaki Ece'yle ilişkisinden esinlenerek, "yaşlı adam - genç kız" fıkraları aktarmıştık... Hıncal bize biraz övgü, biraz da sitem yollamış. Oysa amacımız sadece latifeydi. Yoksa gönül işi bu, kim ne karışır Almanya'dan Doktor Seda Türköz de Hıncal'a sataşanlara kızmış, oradan şöyle sesleniyor 
- Genç kızın adamdan şik yeti yoksa sizlere ne oluyor 

Mahmut E. Bozkurt Medeni Kanun'un yürürlüğe girişinin 79'uncu yılında... O kanunu Türkiye'ye kazandıran devrimci hukuk adamı Mahmut Esat Bozkurt'un adı kimi tartışmaların ortasında yer alıyor. Çünkü Yargıtay Başkan Vekili Osman Şirin, hukuk yaşamımızda Mahmut Esat Bozkurt döneminin bittiğini söylemiştir geçenlerde... Türkiye'nin ilk adalet bakanlarından Mahmut Esat Bozkurt, aynı zamanda laikliğin hukuki temellerini atan adamdır... Bakınız Medeni Kanun'un önsözünde neler söylemektedir 
"...Kanunları dine dayalı olan devletler kısa bir zaman sonra ülkenin ve ulusun ihtiyaç ve isteklerini karşılayamazlar. Çünkü dinler değişmez hükümler belirtirler. Yaşam yürür, ihtiyaçlar hızla değişir, din kanunları, kesinlikle ilerleyen yaşamın önünde, biçimden ve ölü sözcüklerden fazla bir değer, bir anlam ifade edemezler. Değişmemek dinler için bir zorunluluktur. Bu bakımdan dinlerin sadece bir vicdan işi olarak kalması, günümüz uygarlığının en önemli ayırt edici özelliklerinden birisidir." 

Ne dersiniz Mahmut Esat Bozkurt'un görüş ve uyarıları bugün de geçerli değil mi 



</TEXT>
</DOC>
