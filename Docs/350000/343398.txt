<DOC>
<DOCNO> 343398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/17/son/sontur03.html </URL>
<DATE> 2005/05/17/ </DATE>
<TIME> 02.00 </TIME>
<AUTHOR>  </AUTHOR>
<HEADLINE>
DNA testi, imamı yalanladı 
</HEADLINE>
<TEXT>

     Neşet KARADAĞ DHA 

      ADANA’nın ünlü lokantalarından Şen Lokantası’nın sahibi 39 yaşındaki Murat Aslan’ın 40 değil 70 bıçak darbesiyle öldürüldüğü ortaya çıktı. Olayın sanıklarından, suçlamayı kabul etmeyen 27 yaşındaki cami imamı Abdullah Aktaş’ı DNA testi yalanladı. Test sonuçlarına göre cinayet yerinde imam Aktaş’ın kan izlerine rastlandı. İmamın arkadaşı 23 yaşındaki Burhan Gedik ile ilgili bulgulara ise ulaşılamadı. 
     Reşatbey Mahallesi 7 sokakta, 17 Temmuz 2003’de 01 UL 614 plakalı minibüsünün içinde Nur cemaati mensubu olduğu iddia edilen Murat Aslan’ı öldürdükleri iddia edilen Muhammediye Camii’nin imamı Abdullah Aktaş ile imamın arkadaşı garson Burhan Gedik ile ilgili DNA testi sonuçları yargılandıkları Adana 4’üncü Ağır Ceza Mahkemesi’ne ulaştı. Cinayetin ardından kaçan katil zanlılarının taksiciye verdikleri kanlı 5 ve 1 milyon lira ile olay yerinde bulunan kan izlerinin DNA analiz sonuçları tamamlanarak, raporlaştırıldı. 
     Daha önce, Emniyet Genel Müdürlüğü Kriminal Polis Laboratuarları Dairesi Başkanlığı’nda yapılan analiz sonuçlarında 5 ve 1 milyon liraların üzerindeki kanların imam Aktaş’a ait olduğu belirlenmişti. 
     Geçen hafta İstanbul Adli Tıp Kurumu’ndan mahkemeye gönderilen DNA test sonuçlarında da kanlı paralardaki kanın imama ait olduğunun belirlendiği kaydedildi, ancak, alınan kan örneklerinde imam ile birlikte yargılanan katil zanlısı Burhan Gedik ile ilgili bulgulara ulaşılamadı. Adli Tıp raporunda ayrıca, lokantacı Aslan’ın 40 yerinden değil 70 ayrı yerinden bıçaklanarak öldürüldüğü de ayrıntılı olarak belirtildi. Lokantacı Aslan’ın vücudundaki bıçak yaralarından aracın ön koltuğunda ya da arka koltuğunda oturan sanık ya da sanıklar tarafından öldürülmüş olabileceği de kaydedildi. 
     
     BİRBİRLERİNİ SUÇLADILAR 
     Yaklaşık 2 yıldır Gasp amacı ile adam öldürmek’ suçundan ömür boyu hapis cezası istemiyle tutuklu yargılanan imam Aktaş, lokantacı Aslan’ı arkadaşı Burhan’ın öldürdüğünü iddia edip, Murat bizi eve götürüyordu. Nereden geldiğimizi sorunca bilardo oynamaktan geldiğimizi söyledim. Bana Sen ne biçim imamsın ’ deyince arkadaşım Burhan sinirlenip boğazını kesti. Ben ayırmaya çalıştımö diye ifade verdi. DNA analizi sonucunda paralardaki kanların kendisine ait olduğunun belirlenmesi üzerine ise, Ben Burhan’a engel olmak isterken elim kesilmiştiö dedi. İmam Aktaş’ın birlikte tutuklu yargılandığı arkadaşı Gedik ise, suçlamayı kabul etmedi. 7 yıllık cami imamı arkadaşı Aktaş’ın kendisine iftira attığını iddia eden Gedik, Abdullah’tan 350 milyon lira borç almıştım. Ancak, borcumu ödeyemedim. Bu nedenle bana iftira atmaktadır. Öldürülen Murat Aslan’ı tanımam, öldürülmesiyle ilgim yokturö diye kendini savundu. 
     Öldürülen lokantacının ablası 43 yaşındaki Ayşe Taşgöz’ün avukatı Nizar Savaş ise, cinayeti her iki katil zanlısının işlediğini iddia edip, 70 bıçak darbesini bir kişinin vurması çok zor. İkisi de para için Murat’ı öldürmüşlerdir. Suçu birbirlerinin üzerine atarak masumiyet rolü yapıyorlarö dedi. 
     Duruşma, sanıkların raporlarla ilgili savunmalarını yapmaları için ertelendi. 
     
</TEXT>
</DOC>
