<DOC>
<DOCNO> 314367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/11/son/sondun10.html </URL>
<DATE> 2005/02/11/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Fransızlardan Türkiye'ye 'hayır' 
</HEADLINE>
<TEXT>

     Fransa'da cuma günleri çıkan 'Valeurs Actuelles' isimli haftalık derginin yaptığı yeni bir araştırma, Fransız halkının yüzde 57'sinin Türkiye'nin AB üyeliğine karşı olduğunu ortaya koydu. 
     Derginin anketine katılanların yüzde 15'i bu konudaki soruyu yanıtsız bırakırken, sadece yüzde 28'lik bir kesim Türkiye'nin AB üyeliğini desteklediğini belirtti. 
     Yoklama, ilkbaharda yapılması beklenen referandumda Avrupa Anayasası'na 'hayır' oyu vermeye hazırlananlarla Türkiye’nin AB üyeliğine karşı olanlar arasında gözle görülür örtüşme olduğunu da ortaya koydu. 
     Avrupa Anayasası'nı benimsemeyen seçmenlerin yüzde 78’i Türkiye’yi de AB’de görmek istemiyor. Buna karşılık Avrupa Anayasası'na taraftar olanlarda bu oranın düştüğü gözleniyor. 'Evet'çilerin yüzde ’lük bölümü ise Türkiye’nin AB üyeliğine karşı çıkıyor. 
     
     Türkiye karşıtlığı yaygın 
     İlkbaharda yapılacak referanduma katılma niyeti olmayan ya da çekimser kalmayı düşünenler arasında Türkiye'yi istemeyenlerin oranı daha da düşerek yüzde 46'yı buluyor. 
     Kamuoyu anketi, 2-3 şubat tarihlerinde Fransız toplumunun tüm kesimlerini temsil eden ve seçmen listelerine kayıtlı 798 kişi arasında yapıldı. 
     
</TEXT>
</DOC>
