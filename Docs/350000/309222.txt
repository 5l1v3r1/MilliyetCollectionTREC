<DOC>
<DOCNO> 309222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/25/son/sonsiy13.html </URL>
<DATE> 2005/01/25/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Gül'ü, 2005 yılının ilk döneminde de yoğun bir gündem bekliyor 
</HEADLINE>
<TEXT>

     Dışişleri Bakanı ve Başbakan Yardımcısı Abdullah Gül'ü, 2005 yılının ilk döneminde de yoğun bir gündem bekliyor. 
     Edinilen bilgiye göre, Gül, Yahudi soykırımının yapıldığı toplama kamplarından Auschwitz'in müttefik ordular tarafından kapatılışının 60'ıncı yıldönümü törenine katılmak üzere 27 Ocakta Polonya'ya gidecek. 
     31 Ocak-6 Şubat tarihlerindeyse Çin'i ziyaret edecek Gül, 11 Şubatta da Afganistan'a gidecek. Burada Türkiye'nin Uluslararası Güvenlik ve Yardım Gücü'nün İSAF komutasını ikinci kez alması nedeniyle düzenlenecek törene katılacak Gül, ayrıca Afgan yetkililerle ikili temaslarda bulunacak. 
     Dışişleri Bakanı ve Başbakan Yardımcısı Gül'ün şubat sonunda da NATO Dışişleri Bakanları toplantısı için Brüksel'e gitmesi bekleniyor. 
     Bu arada, Ankara da kısa süre içinde önemli konukları ağırlamaya hazırlanıyor. 
     Edinilen bilgiye göre, Filistin Devlet Başkanı Mahmud Abbas'ın 1 Şubat, Cezayir Devlet Başkanı Abdülaziz Buteflika'nın 2-3 Şubat, Tunus Dışişleri Bakanı Habib Bin Yahya'nın 8-10 Şubat ve Pakistan Dışişleri Bakanı Hurşit Mahmud Kasuri'nin de 9-11 Şubatta Ankara'da temaslarda bulunmaları öngörülüyor. 
     
</TEXT>
</DOC>
