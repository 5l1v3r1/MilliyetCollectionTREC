<DOC>
<DOCNO> 329319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/01/son/soneko52.html </URL>
<DATE> 2005/04/01/ </DATE>
<TIME> 17.05 </TIME>
<AUTHOR>  </AUTHOR>
<HEADLINE>
Yeni IMF Türkiye Şefi, Arjantin üzerinde çalışıyordu... 
</HEADLINE>
<TEXT>

     Uluslararası Para Fonu IMF Türkiye Masası Şefi görevine getirilen İtalyan asıllı Lorenzo Giorgianni, bu göreve getirilmeden önce Arjantin üzerine çalışıyordu. 
     Giorgianni, IMF'nin Batı Yarıküresi Bölümü'nde, 2002 yılının son döneminden bu yana Arjantin üzerine çalışıyordu. Bu göreve getirilmeden önce Giorgianni, 2000-2002 yılları arasında Tayland'da IMF Temsilciliği görevini yürüttü. 
     1997-2000 yılları arasında Asya krizi sırasında Tayland ve Endonezya'da IMF'nin çalışmalarına katılan Giorgianni, gelişmekte olan ülkeler piyasası deneyimleri üzerine yoğunlaştı. 
     Evli ve bir çocuk babası olan Giorgianni, Roma'da bulunan L.U.I.S.S Üniversitesi'nin Ekonomi Bölümü'nden mezun olduktan sonra ABD'nin Pennsylvania Üniversitesi'nin Ekonomi Bölümü'nde master ve doktora yaptı. 
     
</TEXT>
</DOC>
