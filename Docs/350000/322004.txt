<DOC>
<DOCNO> 322004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/08/son/sonyas26.html </URL>
<DATE> 2005/03/08/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Bavulunda 104 kilo salyangoz çıktı 
</HEADLINE>
<TEXT>

     Bavullarındaki 104 kilo salyangozla başkent Londra'daki Heathrow havaalanından İngiltere'ye giriş yapmaya çalışan Nijeryalı kadın tutuklandı. 
     Nijeryalı 42 yaşındaki Surat Oluyemisi Anibaba'nın, Lagos'tan uçakla Heatrow'a ulaştıktan sonra gümrükte arama sırasında, bavullarında, ülkeye sokulması yasak olan 104 kilogram salyangozla yakalandığı açıklandı. 
     Anibaba'nın tutuklanıp mahkemeye sevk edildiği, ancak daha sonra mahkeme gününe kadar kefaletle serbest bırakıldığı bildirildi. 
     Uxbridge mahkemesinde yargılanması beklenen Anibaba'nın getirdiği 104 kilogram salyangoz imha edildi. 
     Bu arada, Gümrük Müdürlüğü adına bir açıklamada bulunan sözcü Bob Gaiger, İngiltere gümrük müdürlüğü olarak ülkeye sokulması yasaklanmış et ve benzeri ürünlerin kaçakçılığıyla mücadele etmeyi sürdüreceklerini bildirdi. 
     
</TEXT>
</DOC>
