<DOC>
<DOCNO> 339537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/04/son/soneko30.html </URL>
<DATE> 2005/05/04/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Çin, yakın zamanda para birimini revalüe edebilir... 
</HEADLINE>
<TEXT>

     Çin’in, diğer paralar karşısında dar bir aralıkta hareket etmesine izin verilen para birimi yuanda yakın zaman içinde revalüasyon değerini artırma yapabileceği iddia edildi. 
     Asya Kalkınma Bankası’na AKB yakın kaynaklar, para birimini değerlendirmesi konusunda ABD’nin baskı uyguladığı Çin’in daha fazla direnmeyeceğini belirtiyorlar. 
     Özellikle ABD ve AB’nin Çin tekstiline önlem getirmek için soruşturma başlatmasının ardından zor durumda kalan Çin’in para birimi yuanı "daha esnek ve öngörülebilir" hale getirmek için en geç önümüzdeki hafta açıklama yapacağı ifade ediliyor. 
     Çin’in bu konudaki kararını ortaya koyduktan sonra geçiş dönemi için zaman kazanmaya çalışması bekleniyor. 
     ABD başta olmak üzere para biriminde "1 dolar 8.2760 - 8.2800 yuan" olarak belirlenen işlem aralığını değiştirmesini konusunda Çin’e baskı yapanlar arasında Avrupa Birliği, Japonya ve Güney Kore de bulunuyor. 
     Çin’in para birimini değerlendirmesiyle ucuz işgücüne dayanan hızlı ihracat artışı ivme kaybederken, iç pazarındaki büyümenin etkisiyle ithalatında artış yaşanacak. 
     
</TEXT>
</DOC>
