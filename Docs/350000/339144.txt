<DOC>
<DOCNO> 339144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/03/son/sondun05.html </URL>
<DATE> 2005/05/03/ </DATE>
<TIME> 07.55 </TIME>
<AUTHOR>  </AUTHOR>
<HEADLINE>
Filistin, 3 Hamas militanını tutukladı 
</HEADLINE>
<TEXT>

     Filistin güvenlik kuvvetleri, Gazze’nin kuzeyinde, füze taşıyan 3 Hamas militanını tutukladı. 
     Filistinli yetkililer, Hamas militanlarının, bölgede iki Kassam füzesiyle düzenlenen saldırıdan birkaç dakika tutuklandığını söyledi. 
     Filistin İçişleri Bakanlığı sözcüsü Tevfik Ebu Kusa, araç içindeki militanların kendilerini durdurmaya çalışan güvenlik kuvvetlerine ateş açtığını belirtti. 
     Ebu Kusa, militanların tutuklandığını ve araçta ev yapımı füze bulunduğunu kaydetti. 
     Hamas’tan yapılan açıklamada da olay doğrulandı. 
     Gazze’nin hemen dışındaki Sderot yerleşkesi yakınlarında iki füze infilak etmişti. Tutuklanan militanların, saldırının sorumluları olup olmadığına dair bilgi verilmezken, Hamas yetkilisi Sami Ebu Zukri, militanların olayla ilgileri olmadığını söyledi. 
     Ebu Zukri, militanlmarın araçlarında füze bulunmadığını da ileri sürdü. 
     
</TEXT>
</DOC>
