<DOC>
<DOCNO> 307411 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/18/yazar/guclu.html </URL>
<DATE> 2005/01/18/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Doğramacı bu, işini bilir 
</HEADLINE>
<TEXT>


Pazar akşamı, Yüksek Ticaretlilerin gecesinde Orhan Oğuz'la karşılaştık. Anadolu Üniversitesi gibi Marmara Üniversitesi'nin de kurucu rektörü. 
Marmara Üniversitesi, 122. kuruluş yıldönümünü kutlayan İstanbul Yüksek Ticaret Okulu'nun bir devamı. Bugüne kadar 100 bini aşkın mezun vermişler. Mezunları içinde kimler yok ki... Ekonomiden siyasete, sanattan spora Türkiye'ye yön verenlerden pek çoğu onlardan. Örneğin Başbakan Erdoğan, Örneğin Aydın Doğan... 
Orhan Hoca'da hik ye çok. Bunlardan pek çoğuna kitabında yer vermiş. Ama bazıları var ki onu sonraki kitaplara saklıyor. Örneğin YÖK başkanlığı konusu... 
12 Eylül sonrasında Evren ve Doğramacı'nın en güçlü dönemleri. Astıkları astık, kestikleri kestik. İstedikleri yeri üniversite yapıyor, istedikleri kişiyi rektör olarak atıyorlar. Beğenmedikleri öğretim üyelerini de kapının önüne koyuyorlar. 
İşte o dönemde Doğramacı, YÖK başkanlığında iyice yıpranınca, Marmara Üniversitesi Rektörü Orhan Oğuz'u bir akşam yemeğine davet eder ve şu teklifi yapar 
"Ben çok yıprandım. Bu durum YÖK'e de üniversiteler de zarar veriyor. Sen daha önce bakanlık da yaptın. İki üniversite kurdun. Üniversiteleri yakından tanıyorsun. Üstelik bana kızıyorlar, seni seviyorlar. Gel bu işi kabul et. Seni Kenan Paşa'ya önereyim..." 
Orhan Hoca ne yapsın Bu tekliften onur duyar ve kabul eder. Ama aradan çok uzun süre geçmeden YÖK başkanlığı koltuğuna yeniden Doğramacı oturur. Orhan Hoca, gelişmelere o günün koşullarında pek bir anlam veremese de herhalde böylesi uygun görüldü deyip, işine devam eder. 
Ama yıllar sonra Marmaris'te Evren Paşa ile komşu olup eski günleri y d edince, o günlere de dönülür ve söz dönüp dolaşır YÖK'e gelir. Hoca, bu arada öğrenir ki Doğramacı o dönemde YÖK başkanlığını sadece kendisine teklif etmemiş. Başka rektörlerle de konuşmuş. Ama daha da önemlisi, Evren Paşa'nın çekincelerine rağmen, bir kez daha kendisinin o koltuk için vazgeçilmez aday olduğunu uzun uzun anlatıp ikna etmiş. 
Orhan Hoca bunları duyunca biraz bozulmuş. Ama bu, Doğramacı'dan yediğim ilk kazık değil diyor ve biraz daha gerilere gidiyor 
Eskişehir'de barakalarda öğretim yaparken Doğramacı'ya, gel biraz bize destek ver, burada bir tıp fakültesi kur diye yalvarıyor. Ama Hoca Bey her defasında kendisini atlatıyor. Ama kısa süre sonra devran dönüyor ve Orhan Oğuz bir anda kendisini Milli Eğitim Bakanlığı koltuğunda buluyor. Bu kez kovalayan Doğramacı, kaçan Orhan Oğuz oluyor. İkinci atlatmadan sonra üçüncüsü için Doğramacı'ya randevu veriliyor. Ama Eskişehir yolculuğu için. Oğuz, bu yolculukta Doğramacı'yı Eskişehir'de Hacettepe Üniversitesi'ne bağlı bir tıp fakültesi kurmaya razı ediyor. Ve işte o tıp fakültesi Anadolu Üniversitesi ve Osman Gazi üniversitelerinin temel taşı oldu diyor. 
Peki karşılığında Doğramacı'ya hangi tavizleri verdiniz sorusu ise havada kalıyor. Belli ki o da Hacettepe Üniversitesi için önemli sorunların çözümüne katkıda bulundu. Onun hik yesini de artık Doğramacı'dan dinleriz... 
Orhan Oğuz ve Doğramacı, 60, 70, 80 ve hatta 90'lı yılların eğitimine, özellikle de yükseköğretime damgasını vuran önemli isimlerdi. Allah her ikisine de uzun ömürler versin h l dimdik ayaktalar. Sağlıkları da kafaları da yarı yaşındakilerden çok daha yerinde. 
Artılarıyla, eksileriyle çok işlere imza attılar. İz bıraktılar. Aralarında kıyasıya tatlı bir rekabet vardı. Ama hiçbir zaman şimdikiler gibi ayağa düşürmediler. Kayıkçı kavgasıyla zaman öldürmediler. Doğru ya da yanlış hep bir şeyler yaptılar. 
Her ikisinin de arkasından gelenlere baktığımızda, zaman zaman onları aramıyoruz desek yalan olur... 



</TEXT>
</DOC>
