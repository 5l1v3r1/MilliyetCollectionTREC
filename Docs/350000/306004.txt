<DOC>
<DOCNO> 306004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/13/spor/spo04.html </URL>
<DATE> 2005/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon'dan ikna turu 
</HEADLINE>
<TEXT>



Polonyalılar'la bonservis pazarlığı 
LİGİN ikinci yarısında yola Şenol Güneş ile devam edecek olan Trabzonspor'da yabancı harekatı devam ediyor. Bordo - Mavililer'in, transfer listesinde ilk sıralarda yer alan Polonyalı futbolcular Szmkowiak ve Zrowski ile prensip anlaşması sağladığı iddia edildi. Yönetim, Wisla Krakow'un indirim yapması durumunda iki futbolcuyu Trabzon'a getirip, sözleşme imzalayacak. Bu arada Trabzonspor Yönetimi İnter'de forma giyen Karagounis ve Liberec'te oynayan Polak için sessiz bir şekilde girişimlerini sürdürüyor. 

Güneş doğar doğmaz 

ŞENOL Güneş, Mehmet Yılmaz, Tolga Seyhan, İbrahim Ege, Fatih, Gökdeniz, Yattara, Petkoviç, Erdinç, Emrah ve Hasan Üçüncü'yü saat 07.00'da sahaya çıkararak, özel çalışma programı uygulattı. Diğer futbolcuların da katıldığı ikinci idmanda dar alanda pas çalışması ve taktiksel çift kale maç yapıldı. Hafif sakatlıkları olan Hüseyin ile D'Haene düz koşu yaptı. Bu aradaTrabzonspor, yarın Alman Ligi'nin son şampiyonu Werder Bremen ile karşılaşacak. 




</TEXT>
</DOC>
