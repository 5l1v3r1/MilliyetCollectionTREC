<DOC>
<DOCNO> 346974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/29/son/sontur08.html </URL>
<DATE> 2005/05/29/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Susurluk sanığı Oğuz Yorulmaz öldürüldü 
</HEADLINE>
<TEXT>

     Susurluk davası sırasında açığa alınan eski polis memurlarından Oğuz Yorulmaz 42 , Bursa’da bir barda başından silahla vurularak öldürüldü. 
     Alınan bilgiye göre, Bursa’da bir otelin barında, sabaha karşı meydana gelen olayda, Oğuz Yorulmaz ile Bursalı bir işadamının oğlu Mustafa K. ve korumalarının bulunduğu gurup arasında tartışma çıktı. 
     Tartışmanın kavgaya dönüşmesi üzerine, Oğuz Yorulmaz’a ateş açıldı. Başına tek kurşun isabet eden Oğuz Yorulmaz, olay yerinde hayatını kaybetti. 
     Olay yerinden kaçmaya çalışan Hüdeyda B. 30 ve Murat S. 30 , polis ekiplerince yakalandı. Olaya karıştığı iddia edilen Mustafa K. da 25 görgü tanıklarının ifadesi doğrultusunda Çekirge Caddesi’nde otomobilinde gözaltına alındı. 
     Polis ekipleri olay yerinde 14 boş kovan bulurken, Hüdeyda B’nin üzerinde 2 tabanca ele geçirildi. 
     Kadın meselesi yüzünden çıktığı belirtilen olayla ilgili olarak araştırmalarını sürdüren polis, ilerleyen saatlerde 3 kişiyi daha gözaltına aldı. Zanlıların, Bursa Emniyet Müdürlüğü Kaçakçılık ve Organize Suçlarla Mücadele Şube Müdürlüğü’ndeki sorguları sürerken gözaltına alınanların sayının artabileceğini öğrenildi. 
     Oğuz Yorulmaz’ın cesedi ise otopsi için Bursa Adli Tıp Kurumu Morgu’na kaldırılırdı. 

     
</TEXT>
</DOC>
