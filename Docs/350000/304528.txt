<DOC>
<DOCNO> 304528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/08/ekonomi/eko05.html </URL>
<DATE> 2005/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Eğitim giderini peşin ödeyene KDV indirimi 
</HEADLINE>
<TEXT>



Eğitim ve öğretim hizmeti bedelini 2004'te peşin ödeyenlere, hizmetin 1 Ocak 2005'ten sonraki bölümüne ait 10 puanlık KDV farkı iade edilecek. Gelirler Genel Müdürlüğü'nün internet sitesinde yayımlanan, Maliye Bakanı Kemal Unakıtan imzalı sirkülerde, eğitim ve öğretim hizmetlerinde uygulanacak KDV oranının, 1 Ocak 2005'ten geçerli olmak üzere, yüzde 18'den yüzde 8'e çekildiği hatırlatıldı. Kararname kapsamına giren eğitim ve öğretim hizmetlerinin bir kısmı 2004 ve 2005'in belirli aylarını içine alan dönemler itibariyle verildiği bildirilen sirkülerde, şöyle denildi 
"Dönemin tamamına ait bedeli peşin ödeyenler adına, 2004 içinde düzenlenen belgelerde KDV yüzde 18'e göre hesaplanmıştır. Bu işlemlerde kısım kısım hizmet ifası söz konusu olduğundan, hizmetin 1 Ocak 2005'ten sonra ifa edilen kısmının yüzde 8'e tabi olması, peşin ödeyenlere, hizmetin bu tarihten sonra ifa edilen kısmına ait 10 puanlık katma değer vergisi farkının iade edilmesi gerekmektedir." 


</TEXT>
</DOC>
