<DOC>
<DOCNO> 333649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/15/son/sondun54.html </URL>
<DATE> 2005/04/15/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Kosova'da eski başbakanın kardeşi öldürüldü... 
</HEADLINE>
<TEXT>

     Kosova'da, eski Başbakan Ramuş Haradinay'ın kardeşi Enver'in, silahlı saldırı sonucu hayatını kaybettiği bildirildi. 
     AP ajansının kaynaklarına dayandırdığı haberine göre, Enver Haradinay, Priştina'nın 80 kilometre batısındaki Rusiç köyü yakınlarında vurularak öldürüldü. 
     Saldırıyı doğrulayan polis, olayda bir başka kişinin de ağır yaralandığını ve yakınlardaki bir hastaneye kaldırıldığını açıkladı. 
     Haradinay, geçen ay başında Lahey'de eski Yugoslavya için kurulan BM savaş suçları mahkemesinde yargılanmak üzere başbakanlıktan istifa etmişti. Haradinay'ın yerine Bayram Kosumi başbakan olarak atanmıştı. 
     
</TEXT>
</DOC>
