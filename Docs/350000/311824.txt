<DOC>
<DOCNO> 311824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/02/son/sonyas06.html </URL>
<DATE> 2005/02/02/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Sığınma evi erkeklerin kısmetlerini açtı, evlilik teklifi yağıyor 
</HEADLINE>
<TEXT>

     Kerem PULGAT DHA 

KONYA'da bulunun Erkek Sığınma Evi'yle ilgili haberlerin gazete ve televizyonlarda yayınlanmasının ardından, sığınmacı erkeklere Türkiye'nin dört bir yanından evlenme teklifi yağıyor. Ancak kadınlardan gözü korkan sığınmacı erkekler, evlenmeyi düşünmediklerini' söylüyor. 
     Şefkat Derneği Başkanı Hayrettin Bulan, "Erkek Sığınma Evi ile ilgili haberlerin yayınlanmasının ardından, yaşları 25 ile 70 arasında değişen kadınlar derneği mektup ve telefon yağmuruna tutmaya başladı. Son 1 ayda sığınmacı erkeklerle evlenmek istediğini belirten kadından mektup aldık. Ayrıca derneğin telefonları neredeyse 24 saat susmuyor. Eşinden dayak yiyip sokağa atılan kadınlar, ailesi tarafından reddedilen genç kızlar, kötü yola düşmekten korktuklarını söyleyenler, yaşı ilerlemiş olup hiç evlenmemiş olanlar bize müracaat ederek kendilerine Erkek Sığınma Evi'nde kalanlardan uygun bir eş seçmek istediklerini söylüyorlar'' dedi. 
     Evsiz erkekleri koruma altına almanın yanı sıra, uygun şartlar oluştuğu taktirde yuva kurmaları için de her türlü desteği vermeyi görev kabul ettiklerini belirten Başkan Bulan, "Türkiye'nin dört bir yanından gelen başvuraları tek tek inceleyip, gelin adaylarını ailelerinden ruhsal durumlarına kadar her şeyiyle araştırıyoruz. Sığınmacı erkeklerimize kendi şartlarına uygun olan kadınların isimlerini ve göndermiş ise fotoğraflarını veriyoruz. Onlar da kabul ederse görüşüyorlar. Anlaşabilen çift olursa yuva kurmaları için de her türlü desteği veririz'' diye konuştu. 
     Sığınma Evi'nde bulunan erkekler ise, "Bir çoğumuz eşlerinden ve kaynanalarımızdan şiddet gördüğümüz için buraya geldik. Burada hepimiz bir arada çok mutluyuz. Şu anda evlenmeyi kesinlikle düşünmüyoruz'' dedi. 
     
</TEXT>
</DOC>
