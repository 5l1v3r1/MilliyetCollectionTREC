<DOC>
<DOCNO> 321687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/08/guncel/gun90.html </URL>
<DATE> 2005/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Çeşit çeşit dönüşümler... 

1 ESKİ SOLCU, YENİ ZENGİN Özellikle üniversite yıllarında, sosyalizme gönül vererek, herkesin hakça ve adil bir şekilde paylaşarak yaşadığı, ürettiği, emeğin karşılığının alındığı bir topluma ulaşmak için gönül verilir. Yasal olan olmayan derneklere üye olunur, eylem yapılır, gösteri düzenlenir, kapitalizme savaş açılır. Bu yolda çok canlar acır, kol kırılır, yen içinde kalır Yıllar geçer, zengin olunur. İş yerleri, fabrikalarda, haklarını korumak uğruna savaşılan işçi kardeşlerle, bu sefer daha az zam yapmak adına savaşa tutuşulur. Üniversite yılları, pahalı yemeklerin kahkaha konusu olmuştur... 
2 ESKİ HIRİSTİYAN, YENİ MÜSLÜMAN En çok, basketbolde ve NBA'de görülür. En ünlüsü Kerim Abdül Cabbar'dır. Amerikalı zenci basketçiler arasında hızla yayılan din değiştirme, ülkede hızla yayılan Müslüman düşmanlığından asla etkilenmemektedir. Kimse Shaquille O'Neal'a, "ne yaptın sen " dememiştir. Bir diğer örnek de, Cat Stevens'dır. Dünyaca ünlü İngiliz şarkıcı, Yusuf İslam adını alarak albüm yapmayı bırakmış, İngilizce şarkı söylememiştir. Sadece ilahilerden ve Kuran'dan ayetlerden oluşan çeşitli albümler yapmıştır. Taa ki geçen gün, yine bir İngiliz şarkıcıyla düet yapana kadar... 
3 ESKİ REHA, YENİ REHA "Hiçbir gelin-kaynana programını seyretmedim. Semra Hanım'ı, gazetelerdeki resimlerinden tanıyorum." açıklaması, yılın açıklamasıdır. Türk televizyonculuğunda habercilik anlayışını kökünden değiştiren bir kişinin, şu an görevde olsaydı, belki de sunduğu haber bülteninde bir köşe vereceği Semra Hanım'ı bile tanımaz hale gelmesi, ilginçtir. Neden böyle olduğunu, aşağıda inceledik... 

Hayırlısı neyse o olsun ... 
Nostradamus 

Devletin el koymuş olduğu, yani vergilerle ayakta duran Star televizyonunda ayda 50 milyar lira kazandığı iddia edilen Derya Tuna'nın reytinglerde geçemediği programlar Top5 
1 Red Kit 50.sırada 
2 Mahallenin Muhtarları 2002'de sona eren dizinin tekrarı 63. sırada 
3 Kaygısızlar 6 yıl önce yayınlanan dizinin tekrarı 64. sırada 
4 Temel Reis 77. sırada 
5 Bizim Aile 9. tekrar, 82. sırada 

Neden, niçin, nasıl 
"Turist Erdoğan'ın Afrika maceraları sürüyor... Yerli kadın Erdoğan'a ne şiiri okudu Erdoğan niye yalınayak gezdi Saat 20.00'de Hakan Aygün ile Flash Haber'de..." b b 
</TEXT>
</DOC>
