<DOC>
<DOCNO> 323780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/14/son/sontur25.html </URL>
<DATE> 2005/03/14/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Prof. Dr. Ercan Bingöl'de yeni deprem olursa büyüklüğü en fazla 7 olur 
</HEADLINE>
<TEXT>

     Türkiye Jeofizik Kurumu Başkanı Prof. Dr. Ahmet Ercan, Bingöl'ün Karlıova İlçesi'ndeki aynı fay zonu üzerinde meydana gelen depremlere ilişkin, ''Bunun arkasından yeni bir deprem gelir mi, bunu bilemiyoruz'' dedi. 
     Ercan, AA muhabirine yaptığı açıklamada, Karlıova'nın, Türkiye'nin en ''Oynak'' deprem bölgesi olduğuna işaret ederek, ''Çünkü Kuzey Anadolu kırığı ile Doğu Anadolu kırığının kavşak yeri, Karlıova'dır'' diye konuştu. 
     Burasının, İran'da meydana gelen depremin ardından uyardığı bölgeler arasında yer aldığına dikkati çeken Ercan, şöyle konuştu 
     '' Buraya bakın demiştim . Burada Varto-Karlıova Erzincan üçgeninde gerginlik birikiyor, boşalacaktır diye uyarmıştım ve bu deprem oldu. Alışılmışın dışında art arda iki deprem oldu. Bu 5.7, depremin öncü olduğunu gösteriyor. Bugün itibariyle 5.9 ana deprem görünüşünde. Ancak, bunun arkasından yeni bir deprem gelebilir mi, bunu bilemiyoruz. Eğer gelirse bunun büyüklüğü en çok 7 olur. Bu bölgede meydana gelen depremlerin en büyüğü 7'dir. Bana göre, 150 kilometre doğusu ve 150 kilometre batısı çekince altındadır. İnsanların dolayısıyla, hasarlı yapılara girmemelerini öneririm. En azından bir hafta için girmemelerini öneririm. 
     
</TEXT>
</DOC>
