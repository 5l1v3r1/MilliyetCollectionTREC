<DOC>
<DOCNO> 343093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/16/son/sontur39.html </URL>
<DATE> 2005/05/16/ </DATE>
<TIME> 18.15 </TIME>
<AUTHOR>  </AUTHOR>
<HEADLINE>
Okul kaçamağı faciaya dönüştü 
</HEADLINE>
<TEXT>

     Bursa’nın Mudanya İlçesi’ne bağlı Ülküköy’de, serinlemek için gölete giren 3 çocuktan 2’si boğularak öldü. 
     Alınan bilgiye göre, Ülküköy İlköğretim Okulu 4. sınıf öğrencileri Abdurrahman Can 10 , Halit Kaya 10 ve Volkan Kazancı 10 
     derslerinin boş olmasını fırsat bilerek köydeki gölete gitti. 
     Abdurrahman Can ve Halit Kaya serinlemek için gölete girerken, Volkan Kazancı çevrede dolaşmaya başladı. Göletin derinleştiği bölgede arkadaşlarının çırpınmaya başladığını fark eden Kazancı, arkadaşlarını kurtarmak için suya atladı. 
     Çığlıkları duyarak gölete gelen vatandaşlar tarafından kıyıya çıkarılarak Mudanya Devlet Hastanesi’ne kaldırılan çocuklardan Abdurrahman Can ve Halit Kaya’nın öldükleri tespit edildi. Volkan Kazancı ise burada yapılan ilk müdahalenin ardından Uludağ Üniversitesi UÜ Tıp Fakültesi Hastanesi’ne sevk edildi. 
     Kazancı’nın hayati tehlikesinin devam ettiği öğrenildi. 
     
</TEXT>
</DOC>
