<DOC>
<DOCNO> 319469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/01/magazin/amag.html </URL>
<DATE> 2005/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Rakiplerini nakavt etti 
</HEADLINE>
<TEXT>


Karşısına çıkan herkesi tek rauntta nakavt eden bir kadın boksörün öyküsünü anlatan 'Milyon Dolarlık Bebek', Oscar gecesine damgasını vurdu 

DIŞ HABERLER 

Amerikan Sinema Bilimleri ve Sanatları Akademisi'nin bu yıl 77. kez verdiği Oscar Ödülleri, önceki gece Hollywood'daki görkemli törenle sahiplerini buldu. Oscarlara, 'En İyi Film', 'En İyi Yönetmen', 'En İyi Kadın Oyuncu' ve 'En İyi Yardımcı Erkek Oyuncu' dallarında ödül alan "Million Dolar Baby-Milyonluk Bebek" filmi damgasını vurdu. 
"Milyonluk Bebek", ilk Oscarını "Erkekler Ağlamaz" filmiyle alan aktris Hillary Swank'a ikinci, Hollywood'un önemli isimlerinden Morgan Freeman'a da uzun sinema kariyerinin ilk Oscar'ını getirdi. 

Göklerin H kimi ama.. 
Tam 11 dalda aday olarak'sayısal favori' gösterilen "Göklerin H kimi", 5 ödül alsa da, ödüllerin daha ziyade teknik dallarda gelmesi film ekibinde hayalkırıklığı yarattı. Ray Charles'ın hayatının anlatıldığı "Ray" filminde Charles'ı canlandıran Jamie Foxx da 'En İyi Erkek Oyuncu' ödülüne layık görüldü. 

'Benim elbisemi giy 240 bin dolar vereyim' 

Törenin yapıldığı Hollywood'daki Kodak Tiyatrosu girişindeki 150 metrelik kırmızı halı, dünyanın en gösterişli moda şovuna sahne oldu. İngiliz The Sun gazetesi, modaevlerinin bu gecede ünlü yıldızları giydirebilmek için 240 bin dolara 308 bin YTL varan ücretler ödediğini yazdı. Gecede, 1930 ve 1940'lı yılların havası esti. Kadın oyuncuların genellikle askısız, vücudu saran, tafta ve ipek elbiseleri tercih ettiği göze çarptı. Christian Dior, Vera Wang, Guy Laroche, Versace, Armani yıldızları giydirmek için yarıştığı gecede elbiselerde özellikle petrol mavisi, canlı kırmızı, krem ve bej renkleri kullanıldı. 5 senedir reytingi düşüş gösteren törenler, bu yıl yüzde 30.1'lik izlenme oranıyla, pek çok televizyon programını solladı. 

TÖREN GECESİNDE BUNLAR DA OLDU 

5. kez 'alamadı' 
"Göklerin H kimi"yle 'En İyi Yönetmen' Oscar'ına aday olan Martin Scorsese, 5. kez aday olduğu halde Oscar alamadı. Alfred Hitchcock ve Robert Altman da aynı 'sanşsızlığa' sahipti. 

Alçılı ayakla da şık 
Melanie Griffith, ayağı alçılı olmasına rağmen törene aktör eşi Antonio Banderas, bastonu ve sırt dekolteli giysisiyle katıldı. 

2. kez, 2 siyahiye ödül 
"Milyonluk Bebek"te rol alan Morgan Freeman'ın 'En İyi Yardımcı Erkek Oyuncu', Jamie Foxx'un da "Ray"deki rolüyle 'En İyi Erkek Oyuncu' dallarında Oscar almasıyla, 2. kez, 2 siyahi oyuncu aynı gecede Oscar aldı. 

Yine aynı kadını üzdü 
En iyi kadın oyuncu Oscar'ını alan Hillary Swank, "Being Julia" filmindeki rolüyle bu ödüle aday olan Anette Bening'i 5 yıl sonra, 2. kez ödülden mahrum bıraktı. 

'Annem sağolsun' 
Clint Eastwood, "Unforgiven"la aynı ödülleri aldığında da annesinin salonda olduğunu belirterek, "96 yaşındaki anneme genleri için teşekkür ediyorum" dedi. 

Marilyn ayağa düştü 
"Ray" filminde rol alan Regina King, kırmızı halıda Marilyn Monroe'nun elmas küpeleriyle süslenen ayakkabılarıyla boy gösterdi. 

Kırmızı Halı-Yeşil Araba 
Leonardo Di Caprio, Charlize Theron, Morgan Freeman, Tim Robbins, Orlando Bloom, Robin Williams, Salma Hayek ve Penelope Cruz'un da aralarında bulunduğu pek çok yıldız, 'Kırmızı Halı-Yeşil Araba' kampanyası çerçevesinde geceye melez otomobillerle 2 farklı enerji kaynağıyla çalışan otomobiller geldi. 

Milliyet Sanat bildi 

Bugün piyasaya çıkan Mart sayısında "Oscar'ın siyahları" konusunu kapağına taşıyan Milliyet Sanat dergisi, ödülden önce siyahi oyunculara sayfalarında yer verdi. Ray Charles'ı canlandırdığı, "Ray" adlı filmle 'En İyi Erkek Oyuncu' Oscarı kazanan Jamie Foxx'la ilgili kapsamlı bir dosyayı da Milliyet Sanat Dergisi'nden öğrenebilirsiniz. 

OSCAR'IN SAHİPLERİ 

En İyi Film "Milyonluk Bebek" 
En İyi Yönetmen Clint Eastwood, "Milyonluk Bebek" 
En İyi Erkek Oyuncu Jamie Foxx, "Ray" 
En İyi Kadın Oyuncu Hillary Swank, "Milyonluk Bebek" 
En İyi Yardımcı Kadın Oyuncu Cate Blanchett, "Göklerin H kimi" 
En İyi Yardımcı Erkek Oyuncu Morgan Freeman, "Milyonluk Bebek" 
En İyi Uyarlama Senaryo Alexander Payne ve Jim Taylor, "Sideways" 
En İyi Senaryo Charlie Kaufman, Michel Gondry ve Pierre Bismuth, "Eternal Sunshine of the Spotless Mind" 
En İyi Yabancı Film "İçimdeki Deniz", İspanya 
En İyi Animasyon "İnanılmaz Aile" 
En İyi Kısa Animasyon Filmi "Ryan" 
En İyi Kısa Aksiyon Filmi "Wasp" 
En İyi Belgesel Film "Born into Brothers" 
En İyi Kısa Belegesel Film "Mighty Times The Children's March" 
En İyi Sanat Yönetmeni "Göklerin H kimi" 
En İyi Sinematografi "Göklerin H kimi" 
En İyi Film Edisyonu "Göklerin H kimi" 
En İyi Kostüm Tasarımı Thelma Schoonmaker, "Göklerin H kimi" 
En İyi Makyaj "Lemony Snicket's Talihsiz Serüvenler Dizisi" 
En İyi Orijinal Beste "Düşler Ülkesi" 
En İyi Orijinal Müzik Jorge Drexler, "Motosiklet Günlüğü"-Al Otro Lado Del Rio 
En İyi Ses Uyarlama "İnanılmaz Aile" 
En İyi Ses Yönetimi "Ray" 
En İyi Görsel Efekt "Örümcek Adam-2" 
Akademi Onur Ödülü "Sidney Lumet" 


</TEXT>
</DOC>
