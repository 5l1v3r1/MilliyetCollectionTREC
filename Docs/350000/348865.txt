<DOC>
<DOCNO> 348865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/04/son/sondun08.html </URL>
<DATE> 2005/06/04/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Yanlış sinyal gönderen uçak ABD'ye indirilmedi... 
</HEADLINE>
<TEXT>

     Virgin Atlantik havayollarına ait Airbus tipi uçak, Londra-New York seferini yaparken yanlışlıkla kuleye ''kaçırılma'' sinyali gönderdi ve Amerikalı sivil havacılık otoriteleri tarafından Kanada'ya iniş yapmaya zorlandı. 
     Londra'da dün sabah havalanan ve 273 yolcu taşıyan uçağın Kanada hava kuvvetlerine ait iki savaş uçağının eşliğinde Halifax'a inmeye zorlandığı açıklandı. Virgin Atlantik havayolları sözcüsü, radar istasyonları ve hava trafik kontrol noktalarına sinyal gönderen aygıtın, bir arıza sonucu kendiliğinden ''kaçırılma'' kodu gönderdiğini açıkladı. 
     Sözcü, olayın ardından Kanada'ya iniş yapan uçağın mürettebatıyla görüşüldüğünü ve her şeyin normal olduğuna dair haber alındığını bildirdi. Sözcü, 4 rakamlı kaçırılma kodunu gönderen aygıtın devreye girdiği sırada mürettebatın süreci durdurmaya çalıştığını, ancak bunda başarılı olunamadığını da bildirdi. 
     Uçağın kaçırılma kodu göndermesiyle ilgili olarak teknik soruşturma başlatıldığı da ifade edildi. 
     
</TEXT>
</DOC>
