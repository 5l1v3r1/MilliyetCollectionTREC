<DOC>
<DOCNO> 318882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/26/son/sontur02.html </URL>
<DATE> 2005/02/26/ </DATE>
<TIME> 07.35 </TIME>
<AUTHOR>  </AUTHOR>
<HEADLINE>
İzmir'de boya fabrikasında yangın... 
</HEADLINE>
<TEXT>

     İzmir'in Bornova İlçesi'nde, boya ve kimya fabrikasında çıkan yangın sonucu maddi zarar meydana geldi. 
     A.A muhabirinin aldığı bilgiye göre, Hacılarkırı 1411. sokakta Saim Çınar'a 38 ait ''Çınar Boya ve Kimya Fabrikası''nda, saat 03.30 sıralarında dumanlar yükselmeye başladı. 
     Boya fabrikasındaki yangına, İzmir İtfaiye Müdürlüğü ile Bornova ve Çamdibi itfaiye ekipleri müdahalede bulundu. Ekipler, yaptıkları çalışmalarla yangını kontrol altına alarak söndürdü. Yangın sırasında zaman zaman patlamalar oldu. Patlamaların, tiner ve boya kutularından kaynaklandığı belirlendi. 
     Boya fabrikasındaki yangının çıkış nedeninin yapılacak bilirkişi incelemesi sonucu kesinlik kazanacağı belirtilirken, 20 bin YTL civarında maddi hasar meydana geldiği kaydedildi. 
     Yangın sırasında fabrikada bulunan işçi Lokman Ardahanlı, ''Çalışıyordum, aniden yangın çıktı. Nasıl olduğunu bilmiyorum. Kendimi dışarıya attım'' dedi. 
     Ardahanlı, ifadesi alınmak üzere karakola götürüldü. 
     
</TEXT>
</DOC>
