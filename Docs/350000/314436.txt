<DOC>
<DOCNO> 314436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/11/son/soneko32.html </URL>
<DATE> 2005/02/11/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Rahşan Ecevit Başbakan türbanın karın doyuracağını mı sanıyor 
</HEADLINE>
<TEXT>

     Eski DSP Genel Başkan Yardımcısı Rahşan Ecevit, ''Sayın Başbakan, AB istiyor diye 27 milyon çiftçiden devlet desteğini çekiyor. Acaba türbanın karın doyuracağını mı sanıyor '' dedi. 
     Rahşan Ecevit, yaptığı yazılı açıklamada şunları kaydetti 
     ''Sayın Başbakan AB istiyor diye 27 milyon çiftçiden devlet desteğini çekiyor. Sayın Başbakan 27 milyon insanı açlığa mahkum ediyor. Belki bir bölümünün de açlık nedeniyle suça yönelebileceğini de düşünmüyor. Acaba türbanın karın doyuracağını mı sanıyor 
     Sayın Başbakan Kuran'a göre kadınların başlarını örtmeleri gerektiğini söylüyor. Sayın Başbakan önce çelişkilerinden kurtulmalı. Kuran'da zina kesinlikle yasaktır. Buna rağmen kendi hükümeti Yeni Türk Ceza Kanunu'na zinanın suç olduğu hükmünü koyamadı. Çünkü AB'ye göre zina suç değil.'' Rahşan Ecevit, açıklamasını şöyle sürdürdü 
     ''Türban konusuyla ise AB ilgilenmediği için Sayın Başbakan rahatlıkla bastırabiliyor. Oysa koskoca Almanya'da ve Fransa'da ve herhalde daha başka ülkelerde de türban dini simge olarak kabul edildiğinden kamusal alanlarda yasak.'' 
     
</TEXT>
</DOC>
