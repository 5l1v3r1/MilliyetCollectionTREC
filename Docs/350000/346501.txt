<DOC>
<DOCNO> 346501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/05/27/son/sontur36.html </URL>
<DATE> 2005/05/27/ </DATE>
<TIME> 19.15 </TIME>
<AUTHOR>  </AUTHOR>
<HEADLINE>
Tuzla'daki fabrika yangını söndürüldü.... 
</HEADLINE>
<TEXT>

     Tuzla’da bir boya fabrikasında çıkan yangın söndürüldü. 
     Tepeören mevkiinde bulunan Tuzla Boya ve Vernik Organize Sanayi Bölgesi’ndeki "Hob" adlı boya fabrikasında yangın çıktı. Olayın ihbar edilmesinin ardından çok sayıda itfaiye ekibi bölgeye gönderildi. 
     Kocaeli, Gebze ve İstanbul’dan yaklaşık 15 itfaiye aracının müdahale ettiği yangın, kontrol altına alınarak söndürüldü. Soğutma çalışmaları ise halen devam ediyor. 
     Fabrikada çalışan işçilerden birinin karbonmonoksit gazından zehirlendiği belirtildi. Fabrika çalışanları tarafından ilk müdahalesi yapılan işçinin sağlık durumunun iyi olduğu öğrenildi. 
     Jandarma ekipleri de olay yerinde güvenlik tedbirleri aldı. 
     Şirket sahibi Necmi Sadıkoğlu, AA muhabirine yaptığı açıklamada, yangının, 3 katlı fabrikadaki kimyasal malzemelerin oluşan bir reaksiyon sonucu birden alev almasıyla çıktığını söyledi. 
     Sadıkoğlu, 30-40 kişinin çalıştığı fabrikada yangın sırasında işçilerin hemen dışarıya çıkarıldığını ve herhangi bir can kaybının yaşanmadığını ifade etti. 
     Yangının yol açtığı zararı şu anda tahmin edemediklerini dile getiren Sadıkoğlu, "Cana gelmesin, mala gelen zarar önemli değil" dedi. 
     
</TEXT>
</DOC>
