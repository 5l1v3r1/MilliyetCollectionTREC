<DOC>
<DOCNO> 315857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/02/16/son/sontur16.html </URL>
<DATE> 2005/02/16/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Yağmur geliyor... 
</HEADLINE>
<TEXT>

     Yurdun batı kesimleri, yağışlı havanın etkisi altına giriyor. Marmara'nın batısı, kıyı Ege ve Batı Akdeniz kıyılarında etkili sağanak yağış beklenirken, lodos da etkisini sürdürecek. 
     Batı bölgelerde parçalı yer yer çok bulutlu bir hava görülürken, Marmara, Ege, Batı Akdenız, Eskişehir, Bolu ve Düzce çevreleriyle akşam saatlerinden sonra Ankara çevresinde sağanak yağış bekleniyor. 
     Kıyı kesimler ise, yer yer gök gürültülü sağanak yağışlı, diğer yerler ise az bulutlu ve açık geçecek. Yağışlar Marmara’nın batısı, kıyı Ege ve Batı Akdenız kıyılarında etkili olacak. Hava sıcaklığı, batı kesimlerde değişmezken, doğuda 1-2 derece artacak. 
     Meteoroloji yetkilileri, Marmara'nın batısı, kıyı Ege ve Batı Akdeniz’de etkili olacak lodos nedeniyle su baskınları ve soba zehirlenmeleri başta olmak üzere vatandaşları uyardı. 

     
</TEXT>
</DOC>
