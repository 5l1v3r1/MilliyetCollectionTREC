<DOC>
<DOCNO> 334685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/04/19/yasam/yas02.html </URL>
<DATE> 2005/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Polisin ev hakkı müdürlere mi gitti 
</HEADLINE>
<TEXT>


Düşük gelirli polisleri ev sahibi yapmaya yönelik TOKİ projesine, ev sahibi üst düzey 48 polisin de katıldığı iddiası, emniyette huzursuzluk yarattı 

TOLGA ŞARDAN Ankara 

Toplu Konut İdaresi Başkanlığı'nın TOKİ , dar ve orta gelirli kamu personelini ev sahibi yapma projesi kapsamında Emniyet Genel Müdürlüğü'ne bağlı Polis Bakım ve Yardım Sandığı Polsan ile yürüttüğü çalışma, huzursuzluğa neden oldu. 
TOKİ'nin Ankara Eryaman 7. Etap'ta, Polsan üyelerine verilecek 600 dairenin geçen hafta yapılan kura çekimiyle başlayan huzursuzluk, dün üst noktaya ulaştı. TOKİ'nin mevzuatı gereği 'kendisi, eşi ve 18 yaşından küçük çocukları adına tapu kaydı bulunmaması' koşuluna karşın, Polsan'daki kura çekimi sonrası açıklanan sonuçlarda kurala uymayan bazı hak sahiplerinin bulunması üzerine, TOKİ'ye dilekçe yağmaya başladı. 

48 müdürlük liste 
Hafta sonu alt rütbedeki personel, evi olan hak sahibi müdürleri tek tek saptadı. Hak sahibi olan kişiler arasında daire başkanı, il emniyet müdürü, başmüfettiş gibi isimlerin bulunduğu öğrenildi. Buna göre, 48 kişilik liste hazırlayarak TOKİ'nin bağlı olduğu Başbakanlık'a şik yet dilekçesi gönderen polisler, 'yalan beyanda bulunan' personel hakkında emniyetçe disiplin yönünden de işlem yapılmasını talep etti. Dilekçelerde, "Evi olup tekrar ev tahsis edilen personelin evlerini satılığa çıkardığı ve bazılarının projeye müracaat tarihinden önce ve sonra evlerini sattığı" iddia edildi. 
Polislerin dilekçelerinin ardından Milliyet'e bilgi veren bir TOKİ yetkilisi, "TOKİ Başkanı'nın talimatıyla, dilekçeler değerlendirilmeye başlandı. Şik yetler doğru çıkarsa, evler hak sahiplerinden geri alınacak" dedi. 
Polsan ile TOKİ arasındaki protokolle, TOKİ'nin Eryaman Bursa Nilüfer'deki bloklarından toplam 600 konutun emniyet mensuplarına satılması sağlandı. 42 - 89 bin YTL arasında olan evlerin taksitleri de 266 - 430 YTL olarak belirlendi. Taksitler, ödeme kolaylığı için 120 aya kadar yayıldı. 

Puanlama yapılmıştı 
Geçen çarşamba akşamı, Ankara'da bir düğün salonunda solda , Polsan üyesi 2723 polise, meslekteki hizmet yılı, üye oldukları yıl sayısı gibi kriterlerle puan verildi. Değerlendirmede en yüksek puanı alan polisler, tercih ettikleri konutu almaya hak kazandı. Emniyet Genel Müdürlüğü, Polsan ve TOKİ protokolüyle inşaatı süren 600 konutta, "2 1","3 1" ve "4 1" seçenekleri bulunuyor. 


</TEXT>
</DOC>
